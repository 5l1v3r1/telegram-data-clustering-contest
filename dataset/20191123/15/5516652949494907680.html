<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426400/prasino-fws-gia-th-dhmoprathsh-ths-episkeyhs-toy-seismoplhktoy-ieroy-naoy-agias-paraskeyhs-sthn-kw"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-23T15:45:01+00:00"/>
    <meta property="og:title" content="“Πράσινο φως” για τη δημοπράτηση της επισκευής του σεισμόπληκτου Ιερού Ναού Αγίας Παρασκευής στην Κω"/>
    <meta property="og:description" content="Στην έγκριση των όρων δημοπράτησης του έργου “Επισκευή – αποκατάσταση σεισμόπληκτου Ιερού Ναού Αγίας Παρασκευής στη νήσο Κω”, συνολικού προϋπολογισμού 483.210,00 ευρώ, προέβη η Οικονομική Επιτροπή της Περιφέρειας Νοτίου Αιγαίου, η οποία εξουσιοδοτεί τη Διεύθυνση Τεχνικών Έργων Δωδεκανήσου για τη διενέργεια του σχετικού διαγωνισμού."/>
  </head>
  <body>
    <article>
      <h1>“Πράσινο φως” για τη δημοπράτηση της επισκευής του σεισμόπληκτου Ιερού Ναού Αγίας Παρασκευής στην Κω</h1>
      <address>
        <time datetime="2019-11-23T15:45:01+00:00">23 Nov 2019, 15:45</time>
      </address>
      <p>
        <b>Στην έγκριση των όρων δημοπράτησης του έργου “Επισκευή – αποκατάσταση σεισμόπληκτου Ιερού Ναού Αγίας Παρασκευής στη νήσο Κω”, συνολικού προϋπολογισμού 483.210,00 ευρώ, προέβη η Οικονομική Επιτροπή της Περιφέρειας Νοτίου Αιγαίου, η οποία εξουσιοδοτεί τη Διεύθυνση Τεχνικών Έργων Δωδεκανήσου για τη διενέργεια του σχετικού διαγωνισμού.</b>
      </p>
      <p>Ειδικότερα, το έργο αφορά την επισκευή του Ιερού Ναού της Αγίας Παρασκευής, του παλαιότερου από τους τρεις ενοριακούς ναούς της πόλης της Κω, που υπέστη σοβαρές ζημιές από τον μεγάλο σεισμό της 21ης Ιουλίου 2017. Μεταξύ άλλων, στη μελέτη περιλαμβάνονται εργασίες καθαίρεσης και αποκατάστασης πλακοστρώσεων δαπέδων και βοτσαλωτών, καθαίρεση επιχρισμάτων, αποξήλωση, αποκατάσταση - συντήρηση ξύλινων ή σιδηρών κουφωμάτων, διάνοιξη αντισεισμικού αρμού, χρωματισμοί επιφανειών κ.λπ.</p>
      <p>Τη μελέτη του έργου εκπόνησε η Ιερά Μητρόπολη Κω και αδειοδοτήθηκε από τηΔιεύθυνση Αποκατάστασης Επιπτώσεων Φυσικών Καταστροφών του Υπουργείου Υποδομών και Μεταφορών, ενώ ελέγχθηκε συνολικά και θεωρήθηκε από το Τμήμα Μελετών της Διεύθυνσης Τεχνικών Έργων Δωδεκανήσου της Περιφέρειας Νοτίου Αιγαίου.</p>
      <p>Φορέας κατασκευής του έργου είναι η Διεύθυνση Τεχνικών Έργων Δωδεκανήσου της ΠΝΑΙ και χρηματοδοτείται από πιστώσεις του Προγράμματος Δημοσίων Επενδύσεων Δωδεκανήσου, οικ. Έτους 2019, της Περιφέρειας Νοτίου Αιγαίου.</p>
    </article>
  </body>
</html>