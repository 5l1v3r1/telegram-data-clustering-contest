<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/elet/20191123_muszlim_fejkendo_tamadas_no_ausztralia_kavezo"/>
    <meta property="og:site_name" content="HVG.hu"/>
    <meta property="article:published_time" content="2019-11-23T15:30:00+00:00"/>
    <meta property="og:title" content="Brutálisan összevertek egy terhes nőt Ausztráliában, amiért fejkendőt viselt"/>
    <meta property="og:description" content="A megtámadott nő a barátaival kávézott, amikor egy férfi minden előzmény nélkül ütlegelni kezdte. Figyelem, a felvétel felkavaró lehet!"/>
  </head>
  <body>
    <article>
      <h1>Brutálisan összevertek egy terhes nőt Ausztráliában, amiért fejkendőt viselt</h1>
      <address><time datetime="2019-11-23T15:30:00+00:00">23 Nov 2019, 15:30</time> by <a rel="author">hvg.hu</a></address>
      <p>
        <b>A megtámadott nő a barátaival kávézott, amikor egy férfi minden előzmény nélkül ütlegelni kezdte. Figyelem, a felvétel felkavaró lehet!</b>
      </p>
      <p>A <i>CNN</i> mutatta be annak az állapotos nőnek a történetét, akit egy ausztrál kávézóban ért brutális támadás szerda este: egy férfi ököllel ütötte, majd miután a földre került, fejbe is rúgta.</p>
      <p>A támadásról videók kerültek ki az internetre.</p>
      <figure>
        <iframe src="https://www.youtube.com/embed/PQ6GG4HJDPw" width="640" height="360" data-service="Youtube" scrolling="no"/>
      </figure>
      <p>Az összevert nő a terhessége 38. hetében járt, a barátaival kávézott, amikor az ismeretlen odalépett hozzájuk, az asztal fölé hajolt, és megütötte őt. A videón az is látszik, hogy a nő fejkendőben ül az asztalnál.</p>
      <p>A kávézó többi vendége azonnal a nő segítségére sietett, próbálták távol tartani tőle az agresszív férfit, akit még a helyszínen letartóztattak a rendőrök.</p>
      <p>Az áldozat jelenleg kórházban van, állapota nem ismert. A nő állította: amikor a férfi odalépett hozzájuk, muszlimellenes kijelentésekkel szidta őt és a társaságát.</p>
      <p>(via <i><a href="https://edition.cnn.com/2019/11/23/australia/pregnant-woman-attacked-australia-intl-scli/index.html">CNN</a></i>)</p>
    </article>
  </body>
</html>