<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/dorival-dissi-a-gabigol-di-restare-un-anno-al-santos-prima-di-andare-all-inter-323832"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T15:43:19+00:00"/>
    <meta property="og:title" content="Dorival: &quot;Dissi a Gabigol di restare un anno al Santos prima di andare all'Inter&quot;"/>
    <meta property="og:description" content="Intervistato da Desporto Ao Minuto a poche ore dalla finale di Copa Libertadores di Lima, dove il Flamengo potrebbe tornare sul trono del Sud America a 38 anni di distanza dall'ultima volta,..."/>
  </head>
  <body>
    <article>
      <h1>Dorival: "Dissi a Gabigol di restare un anno al Santos prima di andare all'Inter"</h1>
      <address><time datetime="2019-11-23T15:43:19+00:00">23 Nov 2019, 15:43</time> by <a rel="author">Christian Liotta</a></address>
      <p>Intervistato da <i>Desporto Ao Minuto </i>a poche ore dalla finale di Copa Libertadores di Lima, dove il Flamengo potrebbe tornare sul trono del Sud America a 38 anni di distanza dall'ultima volta, <b>Dorival Junior</b>, ex tecnico<i> rubronegro</i>, ha parlato di <b>Gabriel Barbosa</b>, trascinatore del<i> Fla</i> avuto alle sue dipendenze al Santos: "Penso che Gabriel sia uno dei grandi giocatori del momento. Secondo me è andato troppo presto in Europa, glielo dissi anche quando eravamo al Santos. Aveva appena completato poco più di 100 partite col<i> Peixe </i>quando gli dissi: 'Gabriel, <b>resta un po' più a lungo, almeno un altro anno. Poi vai all'Inter e da lì farai un salto di qualità</b>'. Non è andata così, ma ha deciso di fare questa scelta e la dobbiamo rispettare. Resta comunque un grande giocatore che trova la via del gol come nessun altro".</p>
    </article>
  </body>
</html>