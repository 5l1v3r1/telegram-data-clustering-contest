<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/speed/tesla-cyberquad-i-atv-to-koeto-ilon-mask-predstavi-zaedno-sas-cybertruck.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-23T15:00:50+00:00"/>
    <meta property="og:title" content="Tesla, Cyberquad и ATV-то, което Илон Мъск представи заедно със Cybertruck"/>
    <meta property="og:description" content="Още един нов продукт в редиците на компанията"/>
  </head>
  <body>
    <article>
      <h1>Tesla, Cyberquad и ATV-то, което Илон Мъск представи заедно със Cybertruck</h1>
      <address><time datetime="2019-11-23T15:00:50+00:00">23 Nov 2019, 15:00</time> by <a rel="author" href="https://lifestyle.bg/author/simeon-keremedchiev" target="_blank">Симеон Керемедчиев</a></address>
      <p>Малко след като представи нетрадиционния Cybertruck пикап на Tesla, Илон Мъск изненада всички с още един доста неочакван продукт - електрическо ATV, което перфектно пасва в багажника на Cybertruck.</p>
      <related>
        <a href="https://lifestyle.bg/speed/tesla-cybertruck-i-vsichko-za-pikapa-na-ilon-mask.html"/>
      </related>
      <p>Спортната машина се нарича Cyberquad и е с не по-малко интересен дизайн от пикапа, но засега милиардерът сподели доста малко по отношение на характеристиките на возилото.</p>
      <p>Това, което знаем, е, че ATV-то се зарежда от огромните батерии на пикапа и е сред първите електрически четириколесни от този клас.</p>
      <figure>
        <img src="https://webnews.bg/uploads/images/78/4078/454078/768x432.jpg?_=1574432259"/>
        <figcaption>
          <cite>Източник: Twitter / Tesla</cite>
        </figcaption>
      </figure>
      <p>Самият пикап е оборудван с рампа, специално създадена за лесен превоз на Cyberquad, без нужда от допълнителни средства за закрепяне и транспорт.</p>
      <p>Много е възможно ATV-то да се появи чак през 2021 г., когато ще влезе в продажба и пикапът.</p>
      <p>Някои коментатори в мрежата спекулират, че е възможно Tesla да включи Cyberquad като подарък към скъпия клас Cybertruck, но се съмняваме, че Мъск ще толкова щедър.</p>
      <p>За момента на пазара има само един електрически модел ATV в лицето на Stealth Electric ATV, който се продава за малко под 8000 долара, така че можем да очакваме и подобна цена за Cyberquad - плюс-минус няколко хиляди.</p>
      <related>
        <h4>Още по темата</h4>
        <a href="https://lifestyle.bg/speed/cybertruck-tesla-ilon-mask-i-kakvo-znaem-za-pikapa.html"/>
        <a href="https://lifestyle.bg/stars/tesla-cybertruck-ilon-mask-i-schupenoto-staklo-na-pikapa-koeto-kostva-na-mask-pochti-miliard-dolara.html"/>
        <a href="https://lifestyle.bg/speed/tesla-cybertruck-i-vsichko-za-pikapa-na-ilon-mask.html"/>
        <a href="https://lifestyle.bg/speed/tesla-model-y-ilon-mask-i-shte-se-prevarne-li-noviyat-model-v-golemiya-udar-na-markata.html"/>
        <a href="https://lifestyle.bg/tendencies/tesla-cybertruck-ilon-mask-i-zashto-dizaynat-na-pikapa-ne-biva-da-ni-razocharova.html"/>
        <a href="https://lifestyle.bg/speed/tesla-model-3-i-poredniyat-izgoryal-avtomobil-na-kompaniyata-na-ilon-mask.html"/>
        <a href="https://lifestyle.bg/ideas/tesla-ilon-mask-i-chetiri-neshta-koito-pravyat-kompaniyata-uzhasen-rabotodatel.html"/>
        <a href="https://lifestyle.bg/speed/ilon-mask-tesla-i-bateriyata-koyato-izdarzha-do-1-5-miliona-kilometra.html"/>
        <a href="https://lifestyle.bg/widgets/ilon-mask-i-tesla-gotvyat-nov-produkt-koyto-ne-e-kola.html"/>
      </related>
    </article>
  </body>
</html>