<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962604"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T15:08:28+00:00"/>
    <meta property="og:title" content="చడీచప్పుడు కాకుండా పీఠమెక్కేశారు: కాంగ్రెస్ ఫైర్"/>
    <meta property="og:description" content="ADVT"/>
  </head>
  <body>
    <article>
      <h1>చడీచప్పుడు కాకుండా పీఠమెక్కేశారు: కాంగ్రెస్ ఫైర్</h1>
      <address>
        <time datetime="2019-11-23T15:08:28+00:00">23 Nov 2019, 15:08</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> మహారాష్ట్ర ముఖ్యమంత్రిగా దేవేంద్ర ఫడ్నవిస్ ప్రమాణ స్వీకారం చేసిన తీరుపై కాంగ్రెస్ పార్టీ తీవ్ర స్థాయిలో స్పందించింది. చడీ చప్పుడు కాకుండా పొద్దుపొద్దున్నే ఎందుకిలా పీఠమెక్కాల్సి వచ్చిందంటూ మండిపడింది. శనివారం మహారాష్ట్రలో జరిగిన ప్రమాణ స్వీకారాలపై కాంగ్రెస్ నేత అహ్మద్ పటేల్  స్పందిస్తూ..‘‘బ్యాండు లేదు... బాజా లేదు.. ఎలాంటి సందడీ లేదు. చడీచప్పుడు కాకుండా పొద్దున్నే అన్నీ కానిచ్చేశారు. ఎక్కడో ఏదో తప్పు జరిగింది. ఇంతకుమించి సిగ్గుచేటు మరోటి లేదు’’ అని వ్యాఖ్యానించారు. చరిత్రలో ఇవాళ ఓ చీకటిరోజుగా మిగిలిపోతుందని ఆయన పేర్కొన్నారు. ‘‘అధికారం కోసం బీజేపీ అన్ని నిబంధనలు తుంగలో తొక్కేసింది. రాజకీయంగా, చట్టపరంగా మేము దీనిపై పోరాడతాం...’’ అని పేర్కొన్నారు.</p>
      <p> కాగా మహారాష్ట్ర ప్రభుత్వ ఏర్పాటులో తమ వల్లే జాప్యం జరిగిందన్న ఆరోపణలను కూడా ఆయన కొట్టిపారేశారు. ఎన్సీపీ, కాంగ్రెస్ పార్టీలతో కలిసి ప్రభుత్వం ఏర్పాటు చేసేందుకు శివసేన పార్టీ అన్నీ సిద్ధం చేసుకున్న తరుణంలో... బీజేపీ అనూహ్యంగా ఎన్సీపీ నేత అజిత్ పవార్‌ను కలుపుకుని ప్రభుత్వం ఏర్పాటు చేసిన సంగతి తెలిసిందే. దేవేంద్ర ఫడ్నవిస్ మళ్లీ మహారాష్ట్ర సీఎంగా ప్రమాణం చేయగా... శరద్ పవార్ అన్న కుమారుడు అజిత్ పవార్ డిప్యూటీ సీఎంగా ప్రమాణ స్వీకారం చేశారు.</p>
    </article>
  </body>
</html>