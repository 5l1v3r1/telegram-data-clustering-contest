<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/vcheni-rozpovili-pro-prichini-problem-z-sercem-u-lyudey-z-nizkim-dohodom-330679_.html"/>
    <meta property="og:site_name" content="DT.ua"/>
    <meta property="article:published_time" content="2019-11-23T15:15:00+00:00"/>
    <meta property="og:title" content="Вчені розповіли про причини проблем з серцем у людей з низьким доходом"/>
    <meta property="og:description" content="Проблеми з серцем можуть бути пов'язані з нестачею сну."/>
  </head>
  <body>
    <article>
      <h1>Вчені розповіли про причини проблем з серцем у людей з низьким доходом</h1>
      <h2>Проблеми з серцем можуть бути пов'язані з нестачею сну.</h2>
      <address>
        <time datetime="2019-11-23T15:15:00+00:00">23 Nov 2019, 15:15</time>
      </address>
      <p><a href="https://dt.ua/TECHNOLOGIES/vcheni-rozpovili-pro-zv-yazok-depresiyi-z-inshimi-zahvoryuvannyami-322675_.html"><b>Вчені</b></a> з Університетського центру загальної медицини і охорони громадського здоров'я Лозанни заявили про те, що малозабезпечені верстви населення можуть страждати від проблем з серцем через нестачу сну, повідомляє <a href="https://www.eurekalert.org/pub_releases/2019-11/esoc-los112019.php">EurekAlert!.</a></p>
      <p>У ході дослідження вчені проаналізували дані 111205 осіб, які проживають у чотирьох європейських країнах. Соціально-економічний клас учасників розділили на низький, середній та високий, а дані про інсульти та ішемічну хворобу серця взяли з медичних карт. Учасники самі розповіли про те, скільки годин на день вони сплять. За цим показником також їх розділили на три групи: нормальна тривалість сну (6,5-8 годин), короткий сон (не менше шести годин) і довгий сон (більше восьми годин).</p>
      <p>Виявилося, що короткий сон пояснює 13,4 % випадків ішемічної хвороби у чоловіків з низьким соціально-економічним статусом. Ці люди змушені працювати позмінно або на кількох роботах, а також живуть в умовах високого рівня шуму і стресу.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше група вчених з Великої Британії та Китаю вперше змогла <a href="https://dt.ua/TECHNOLOGIES/vcheni-rozpovili-pro-zv-yazok-depresiyi-ta-bezsonnya-284176_.html"><b>показати нейронну основу зв'язку між депресією і безсонням,</b></a> виявивши ділянки мозку, які пов'язані з поганим сном, і з депресією. Серед цих ділянок області, пов'язані з прийняттям рішень, роботою пам'яті і свідомості.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>