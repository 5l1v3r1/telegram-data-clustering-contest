<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/ena-deutero-moro-gia-ton-harry-kai-tin-meghan-to-2020.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-23T15:57:00+00:00"/>
    <meta property="og:title" content="Ένα δεύτερο μωρό για τον Harry και την Meghan το 2020!"/>
    <meta property="og:description" content="Ας ετοιμαζόμαστε για το baby Sussex νούμερο 2"/>
  </head>
  <body>
    <article>
      <h1>Ένα δεύτερο μωρό για τον Harry και την Meghan το 2020!</h1>
      <address>
        <time datetime="2019-11-23T15:57:00+00:00">23 Nov 2019, 15:57</time>
      </address>
      <p>Ας ετοιμαζόμαστε για το baby Sussex νούμερο 2</p>
      <p>Μάλιστα πλέον σχολιάζεται ακόμα και το αν στο φόντο των φωτογραφιών του σαλονιού της Βασίλισσας υπάρχει ακόμη κορνίζα με τη φωτογραφία τους ή όχι: όχι στην προκειμένη περίπτωση.</p>
      <p>Καθώς λοιπόν το ζευγάρι τραβάει το δικό του δρόμο, έρχεται η είδηση από το US Weekly που λέει ότι η νούμερο ένα προτεραιότητα του ζευγαριού είναι η οικογένεια και πως ελπίζουν πως μέσα στο 2020 θα έχουν ακόμη ένα παιδί-ναι προσπαθούν. Άλλωστε σε κοινή τους συνέντευξη στο παρελθόν είχαν πει ότι θέλουν να αποκτήσουν το πολύ δυο παιδιά για να μην επιβαρύνουν περισσότερο τον πλανήτη- όχι και τόσο ευγενικό για τον William την Kate και τα τρία ανίψια τους φυσικά.</p>
      <p>Νωρίτερα μέσα στον Νοέμβριο, ο Harry και η Meghan έκαναν μια εμφάνιση έκπληξη σε συζύγων αξιωματικών και συζήτησαν μαζί τους διάφορα θέματα ανάμεσα στα οποία ήταν και η οικογένεια με τον Πρίγκιπα να κάνει αρκετές ερωτήσεις σχετικά με το πως είναι να έχει κανείς δυο παιδιά. Η Susie Stringfellow μια μητέρα που κουβέντιασε μαζί του είπε ότι την ρώτησε πως αντέδρασε το μεγαλύτερο παιδί στον ερχομό του νεότερου και εκείνη τον ενθάρρυνε να αποκτήσει και το δεύτερο εφόσον το επιθυμεί.</p>
      <p>Ο πρώην γραμματέας της Πριγκίπισσας Diana έχει την άποψη ότι το δεύτερο παιδί τους θα έρθει πάρα πολύ σύντομα καθώς η Meghan 1) θέλει δυο παιδιά 2) στην πρώτη της εγκυμοσύνη κρατούσε συνεχώς την κοιλιά της και 3) το βιολογικό της ρολόι χτυπάει σαν τρελό.</p>
      <p>Βέβαια ο ίδιος άνθρωπος θεωρεί ότι ο William και η Kate θα αποκτήσουν και τέταρτο παιδί (στα χνάρια της Βασίλισσας Ελισάβετ) και μάλιστα την ίδια περίοδο με τον Harry και τη Meghan. Εμείς πιστεύουμε ότι όλο αυτό θα είναι και θέμα λίγο εντυπωσιασμού καθώς ένα μωρό πάντα “μαλακώνει” την σκληρή κριτική των media έστω για λίγο καιρό.</p>
      <p>Πηγή: marieclaire.gr</p>
    </article>
  </body>
</html>