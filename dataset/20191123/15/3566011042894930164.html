<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549482.html/%D8%A7%D8%AD%D8%AF%D8%A7%D8%AB-%D8%B2%D9%85%DB%8C%D9%86-%D9%85%DB%8C%D9%86%DB%8C-%DA%AF%D9%84%D9%81-%D8%AF%D8%B1-%D8%B3%D9%85%D9%86%D8%A7%D9%86-%D8%AA%D8%A7-%D8%A7%D9%88%D8%A7%D8%AE%D8%B1-%D8%A7%D9%85%D8%B3%D8%A7%D9%84--%D9%81%D8%B9%D8%A7%D9%84%DB%8C%D8%AA-30-%DA%AF%D9%84%D9%81-%DA%A9%D8%A7%D8%B1-%D8%AF%D8%B1-%D8%A7%D8%B3%D8%AA%D8%A7%D9%86-%D8%B3%D9%85%D9%86%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T15:11:00+00:00"/>
    <meta property="og:title" content="احداث زمین مینی گلف در سمنان تا اواخر امسال/ فعالیت 30 گلف‌کار در استان سمنان"/>
    <meta property="og:description" content="رئیس هیئت گلف استان سمنان از احداث زمین مینی گلف در استان تا اواخر سال خبر داد و گفت: با همکاری مسئولین ذیربط به زودی این طرح افتتاح می شود."/>
  </head>
  <body>
    <article>
      <h1>احداث زمین مینی گلف در سمنان تا اواخر امسال/ فعالیت 30 گلف‌کار در استان سمنان</h1>
      <h2>رئیس هیئت گلف استان سمنان خبر داد:</h2>
      <address>
        <time datetime="2019-11-23T15:11:00+00:00">23 Nov 2019, 15:11</time>
      </address>
      <p>رئیس هیئت گلف استان سمنان از احداث زمین مینی گلف در استان تا اواخر سال خبر داد و گفت: با همکاری مسئولین ذیربط به زودی این طرح افتتاح می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مهدی ترحمی، رئیس هیئت گلف استان سمنان در گفتگو با خبرنگار <a href="http://meraatnews.com/">مرآت</a>، با اعلام اینکه در حال حاضر بالغ بر 30 ورزشکار آقا و خانم در سطح استان فعالیت می‌کنند، گفت: در سطح استان هیئت گلف فقط در 3 شهرستان سمنان، شاهرود و مهدیشهر فعال است.</p>
      <p>رئیس هیئت گلف استان سمنان با اشاره به اینکه شهرستان ها باید با اعلام آمادگی خود در زمینه فعال کردن هیئت اقدام کنند، افزود: به دلیل کمبود وسایل گلف و توپ آن که جزء کالاهای صادراتی محسوب می شوند هیئت ها نمی توانند به راحتی در سطح استان به فعالیت بپردازند.</p>
      <p>ترحمی وضعیت هیئت گلف استان را مطلوب و مناسب دانست و اظهار کرد: ورزش گلف شرایط مناسبی نسبت به رشته های ورزشی دیگر در سطح استان دارد و شرایط جذب ورزشکار در استان فراهم شده تا افراد بتوانند به راحتی اقدام کنند.</p>
      <p>وی ادامه داد: در سطح استان کلاس های آموزشی با تدریس اساتید کشوری از فدراسیون برگزار می شود.</p>
      <p>رئیس هیئت گلف استان سمنان در خصوص داوری رشته گلف، عنوان کرد: گلف یک رشته داوری نیست بلکه یک نفر به نام  مارشال در زمین بازی نظارت دارد و به بررسی اختلافات بین گروه ها و جریان بازی می پردازد.</p>
      <p>ترحمی با اشاره به اینکه هیئت گلف استان با کمبود مربی مواجه نیست، گفت: برگزاری چند دوره تربیت مربی و داوری در سطح استان باعث شد که تمامی هیئت ها مربی داشته باشند.</p>
      <p>وی مطرح کرد: در حال حاضر هیئت گلف با مشکلات نظیر کمبود زمین چمن با شرایط کویری در استان مواجه است و در حال حاضر یک زمین در اختیار هیئت قرار دارد.</p>
      <p>رئیس هیئت گلف استان سمنان با توجه به اینکه ورزشکاران وودبال استان در چند دوره مقام های همچون، اول، دوم وسوم کشوری، کسب کرده اند، اظهار کرد: رتبه گیتین وان توسط بازیکن استان، 4 مدال طلای بین المللی و کسب مدال طلا توسط ورزشکاران زیر 18 سال از دیگر مقام های کسب شده در سطح استان است.</p>
      <p>ترحمی از برگزاری اولین دوره مسابقات آزاد کشوری به کاپ و داوری درجه 3 آن در استان خبر داد و افزود: اعزام ورزشکاران استان به مسابقات قهرمانی کشور وودبال به میزبانی استان کرمان و انتخابی تیم ملی از دیگر برنامه های هیئت گلف استان است.</p>
      <p>وی گفت: هیئت گلف استان سمنان با عملکرد بسار خوب خودتوانسته است رتبه های بالای کشور را به خود اختصاص دهد.</p>
      <p>رئیس هیئت گلف استان سمنان از احداث زمین مینی گلف و تکمیل اولین مرحله از ساخت ان با همکاری سازمان پارک ها و فضای سبز شهرداری سمنان تا پایان سال جاری خبر داد و مطرح کرد: با همکاری مسئولین ذیربط به زودی این طرح افتتاح می شود.</p>
      <p>ترحمی در خصوص برنامه های طرح ریزی شده برای ارتقای هیئت اذعان کرد: برگزاری کلاس های آموزشی به ورزشکاران در رده های مختلف و ایجاد فضای مناسب برای ان ها از مهم ترین برنامه های هیئت است.</p>
      <p>انتهای پیام/</p>
    </article>
  </body>
</html>