<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/prodadeni-sa-50-kg-sudzhuk-s-listeriia-i-45-kg-pushena-skumriia-6102460"/>
    <meta property="og:site_name" content="Vesti"/>
    <meta property="article:published_time" content="2019-11-23T15:15:00+00:00"/>
    <meta property="og:title" content="Продадени са 50 кг суджук с листерия и 45 кг пушена скумрия"/>
    <meta property="og:description" content="Количествата от продуктите, заразени с листерия, са изтеглени от магазините"/>
  </head>
  <body>
    <article>
      <h1>Продадени са 50 кг суджук с листерия и 45 кг пушена скумрия</h1>
      <h2>Количествата от продуктите, заразени с листерия, са изтеглени от магазините</h2>
      <address><time datetime="2019-11-23T15:15:00+00:00">23 Nov 2019, 15:15</time> by <a rel="author">Виолета Русенова</a></address>
      <aside>
        <a href="https://vbox7.com/emb/external.php?vid=06ca2f4e9d&amp;autoplay=1">Видео</a>
      </aside>
      <p>Продадени са 50 килограма суджук, заразен с листерия, както и 45 килограма пушена скумрия на шайби, предаде <a href="https://nova.bg/news/view/2019/11/23/269490/%D0%BF%D1%80%D0%BE%D0%B4%D0%B0%D0%B4%D0%B5%D0%BD%D0%B8-%D1%81%D0%B0-%D0%BE%D0%BA%D0%BE%D0%BB%D0%BE-100-%D0%BA%D0%B3-%D0%B7%D0%B0%D0%BC%D1%8A%D1%80%D1%81%D0%B5%D0%BD%D0%B8-%D1%81-%D0%BB%D0%B8%D1%81%D1%82%D0%B5%D1%80%D0%B8%D1%8F-%D1%81%D1%83%D0%B4%D0%B6%D1%83%D0%BA-%D0%B8-%D1%81%D0%BA%D1%83%D0%BC%D1%80%D0%B8%D1%8F">NOVA</a>.</p>
      <p>Количествата, които са били останали в търговската мрежа, вече са изтеглени. От агенцията по храните са взели над 300 проби от готови за консумация храни и така се е стигнало до разкритието.</p>
      <p>Бактерията Листерия се развива най-често в три друпи хани: месни сурово-сушени, сирена с кратък период на зреене и пушени, мариновани рибни продукти.</p>
      <p>
        <a href="https://www.vesti.bg/sviat/evropa/desetki-deca-zarazeni-sys-salmonela-ot-bebeshko-mliako-6078193">Десетки деца заразени със салмонела от бебешко мляко</a>
      </p>
      <p>
        <a href="https://www.vesti.bg/sviat/evropa/milioni-iajca-izzeti-ot-magazini-v-8-strani-v-evropa-6072530">Милиони яйца иззети от магазини в 8 страни в Европа</a>
      </p>
      <p>„Замърсяването с Листерия обикновено е вторично, тъй като листерията нормално съществува в околната среда и се пренася чрез контакт, чрез персонала, чрез контактните повърхности в производственото предприятие, поради тази причина се предписват и редица хигиенни мерки в засегнатите предприятия”, каза д-р Кремена Стоева от Българска агенция за безопасност на храните.</p>
      <p>Суджукът с Листерия е произведен в района на Русе, а замърсената скумрия на шайби е произведена в района на Сливен.</p>
      <p> „Това са малки производители, засегнатите партиди са в не големи количества. Рибата е произведена в близо 60 килограма, а от суджука са произведени близо 50 килограма и са разпространени основно на територията на двете области, на които са произведени”, каза още Стоева.</p>
      <p>Бактерията Листерия е опасна за хората със слаба имунна система и води до заболяването листериоза.</p>
      <p>„Симптомите са симптоми на един менингоенцефалит - висока температура, повръщане, главоболите, много често се стига до нарушаване на съзнанието”, заяви доц. Атанас Мангъров, завеждащ детското отделение в инфекциозна болница.</p>
      <p>Успокоително е поне, че за да се разболее, човек трябва да изяде големи количества храна, замърсена с бактерията. Макар и смъртността да е най-малко 20%, лечение има, но може да има и последствия.</p>
      <p>„Последният случай, който беше, през лятото в Стара Загора един 56-годишен мъж, който се лекува от пролетта, месец май, някъде до края на септември, който остана жив, но със сериозни неврологични увреждания”, добави доц. Мангъров.</p>
      <p>През октомври от пазара бяха изтеглени около 600 килограма колбаси и скумрия, заразени с листерия, внос от Германия и Румъния.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/babh-prodadeni-sa-50-kg-sudzhuk-zarazen-s-listeriia-6102388"/>
        <a href="https://www.vesti.bg/bulgaria/iztegliat-zarazeni-kolbasi-i-riba-ot-tyrgovskata-mrezha-6101097"/>
        <a href="https://www.vesti.bg/sviat/epidemiiata-ot-listerioza-svetovna-zaplaha-6098917"/>
      </related>
    </article>
  </body>
</html>