<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-e-scudo-vendite-dengeki/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-23T15:23:00+00:00"/>
    <meta property="og:title" content="Pokémon Spada e Scudo, Dengeki analizza le vendite delle singole versioni | Game Division"/>
    <meta property="og:description" content="Secondo i dati di vendita di Dengeki, tra Pokémon Spada e Scudo i giocatori hanno preferito la prima versione. Buone anche le vendite del bundle."/>
  </head>
  <body>
    <article>
      <h1>Pokémon Spada e Scudo, Dengeki analizza le vendite delle singole versioni | Game Division</h1>
      <address>
        <time datetime="2019-11-23T15:23:00+00:00">23 Nov 2019, 15:23</time>
      </address>
      <p>Nei giorni scorsi erano arrivati da Famitsu <b>i primi dati di vendita</b> di Pokémon Spada e Scudo per Switch balzato in cima alla classifica con <b>1,365 milioni</b> di copie vendute <b>nei negozi giapponesi</b> in appena pochi giorni. Adesso arrivano anche i dati aggiornati di <b>Dengeki</b>, altra fonte principale dei dati di vendita, che nella sua rilevazione ha registrato <b>un dato non troppo differente</b> pari a 1.357.000 unità.</p>
      <p>In questo caso, però, le informazioni sono ancora più interessanti perché a differenza di Famitsu ci permettono di sapere come sono andate <b>le vendite della singole versioni</b>. Secondo Dengeki, infatti, i giocatori giapponesi hanno acquistato di più la versione <b>Pokémon Spada</b> che è riuscita a piazzare <b>499.573</b> <b>copie</b>, mentre sono state <b>347.629</b> quelle vendute di <b>Pokémon Scudo</b>. E’ interessante però dare un’occhiata all’andamento del<b> bundle</b> che include entrambe le versioni.</p>
      <figure>
        <img src="https://www.tomshw.it/images/images/2019/11/pokemon-spada-e-scudo-la-guida-64615.jpg"/>
      </figure>
      <p>Leggi anche: <a href="https://www.tomshw.it/videogioco/dreams-nuovi-indizi-lancio-imminente/">Dreams, dall’Australia nuovi indizi su un possibile lancio imminente</a></p>
      <p>Il <b>Double Pack</b> di Pokémon Spada e Scudo ha venduto in Giappone complessivamente <b>254.612 unità</b>. Sempre secondo Dengeki, nei primi giorni di uscita del gioco è stato venduto <b>l’80% delle copie</b> distribuite ai negozianti. Le versioni di <b>Pokémon Sole e Luna</b> per Nintendo 3DS avevano venduto in tutto al lancio circa <b>2,21 milioni di copie</b>, mentre le precedenti <b>X e Y</b> avevano raggiunto i <b>due milioni e mezzo</b> nello stesso arco temporale.</p>
      <p>I confronti con le versioni precedenti vedono <b>in teoria un calo di vendita</b> anche se poi i fattori che entrano in gioco sono parecchi, a partire dalla <b>distribuzione digitale</b>. Le versioni eShop di Pokémon Spada e Scudo infatti <b>non sono calcolate</b> nelle classifiche di vendita di Dengeki e Famitsu anche se certamente rispetto alle versioni per console portatile, avranno avuto <b>un’incidenza ancora maggiore</b> sulle vendite.</p>
      <blockquote>Se avete da già Pokémon Spada o Scudo (o il double pack) vi ricordiamo che su Amazon sono disponibili sia <a href="https://toms.it/20aiX">la guida ufficiale</a> dei giochi che il <a href="https://toms.it/yDqUK">Pokédex</a> della regione di Galar.</blockquote>
    </article>
  </body>
</html>