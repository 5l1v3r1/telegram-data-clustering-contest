<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090201020/%D8%AA%D8%AC%D9%85%D8%B9-%D9%85%D8%B9%D8%AA%D8%B1%D8%B6%D8%A7%D9%86-%D8%AC%D9%84%DB%8C%D9%82%D9%87-%D8%B2%D8%B1%D8%AF-%D8%AF%D8%B1-%D9%BE%D8%A7%D8%B1%DB%8C%D8%B3"/>
    <meta property="og:site_name" content="ایسنا"/>
    <meta property="article:published_time" content="2019-11-23T15:56:57+00:00"/>
    <meta property="og:title" content="تجمع معترضان جلیقه زرد در پاریس"/>
    <meta property="og:description" content="معترضان جلیقه زرد فرانسوی امروز (شنبه) برای راهپیمایی جدیدی در پاریس جمع شدند که این تحول یک هفته پس از یکسالگی جنبش ضد دولتی آن‌ها در فرانسه رخ می‌دهد."/>
  </head>
  <body>
    <article>
      <h1>تجمع معترضان جلیقه زرد در پاریس</h1>
      <address><time datetime="2019-11-23T15:56:57+00:00">23 Nov 2019, 15:56</time> by <a rel="author">اکرم ترابی</a></address>
      <p>معترضان جلیقه زرد فرانسوی امروز (شنبه) برای راهپیمایی جدیدی در پاریس جمع شدند که این تحول یک هفته پس از یکسالگی جنبش ضد دولتی آن‌ها در فرانسه رخ می‌دهد.</p>
      <p>به گزارش ایسنا، به نقل از پایگاه یورو نیوز، در تاریخ ۱۷ نوامبر، اصلی‌ترین جنبش فرانسه یکساله شد؛ جنبش مردمی محبوبی که به سرعت در شهرهای سراسر فرانسه گسترش یافت و حتی معترضان با پلیس درگیر شدند و تعدادی هم به بازداشتگاه رفتند.</p>
      <p>اولین اعتراضات در تاریخ ۱۷ نوامبر ۲۰۱۸ آغاز شد و بیش از ۲۸۰ هزار تن به خیابان‌های فرانسه آمدند تا به افزایش بهای سوخت اعتراض کنند. حدود ۲۰۰۰ راهپیمایی جداگانه در سراسر فرانسه برگزار شد و یک کشته و بیش از ۲۰۰ زخمی بر جای گذاشت. ۱۱۷ تن هم بازداشت شدند.</p>
      <p>از آن زمان راهپیمایی‌های ضد دولتی فرانسه هر هفته به طور متوالی برگزار شده است و هر شنبه معترضان به خیابان‌ها می‌آیند. در حالی که دولت امانوئل ماکرون، رئیس‌جمهوری فرانسه طرح افزایش قیمت سوخت را ملغی کرده است، اعتراضات به پایان نرسیده و معترضان خواسته‌های جدیدی از جمله کاهش مالیات، افزایش حداقل دستمزد، استعفای ماکرون و دیگر موارد را مطرح می‌کنند.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98082516236/%D8%AC%D9%86%D8%A8%D8%B4-%D8%AC%D9%84%DB%8C%D9%82%D9%87-%D8%B2%D8%B1%D8%AF%D9%87%D8%A7%DB%8C-%D9%81%D8%B1%D8%A7%D9%86%D8%B3%D9%87-%DB%8C%DA%A9-%D8%B3%D8%A7%D9%84%D9%87-%D8%B4%D8%AF-%D8%A8%D8%B3%D8%AA%D9%87-%D8%B4%D8%AF%D9%86%DB%B2%DB%B0-%D8%A7%DB%8C%D8%B3%D8%AA%DA%AF%D8%A7%D9%87-%D9%82%D8%B7%D8%A7%D8%B1-%D8%B4%D9%87%D8%B1%DB%8C"/>
      </related>
    </article>
  </body>
</html>