<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/tech/derzhava-v-smartfoni-data-zapusku-novini-ukrajini-50055307.html"/>
    <meta property="og:site_name" content="НВ"/>
    <meta property="article:published_time" content="2019-11-23T15:46:00+00:00"/>
    <meta property="og:title" content="Федоров розповів, коли запустять «державу в смартфоні»"/>
    <meta property="og:description" content="До кінця 2019 року Міністерство цифрової трансформації представить додаток Дія в рамках проекту держава в смартфоні."/>
  </head>
  <body>
    <article>
      <h1>Федоров розповів, коли запустять «державу в смартфоні»</h1>
      <h2>До кінця 2019 року Міністерство цифрової трансформації представить додаток Дія в рамках проекту держава в смартфоні.</h2>
      <address>
        <time datetime="2019-11-23T15:46:00+00:00">23 Nov 2019, 15:46</time>
      </address>
      <p>Про це <a href="https://www.radiosvoboda.org/a/30287351.html">розповів</a> в інтерв'ю Радіо Свобода міністр цифрової трансформації Михайло Федоров.</p>
      <p>«Вже зовсім скоро, вже в грудні (в листопаді ми вже закінчимо розробку), ми презентуємо мобільний додаток, який буде називатися Дія, в народі - держава в смартфоні», — сказав міністр.</p>
      <p>Перші проєкти, які вже будуть в смартфоні, — це водійське посвідчення і техпаспорт на автомобіль.</p>
      <p>«І досить скоро, вже в наступному релізі, будуть електронні студентські, електронні посвідчення пенсіонера. І потім почнеться ера трансформації електронних послуг в смартфон. Почнемо ми, напевно, з прописки електронної, зміни місця реєстрації, отримання пенсії тощо», — додав Федоров.</p>
      <p>Крім того, в грудні буде представлено також «Кабінет забудовника».</p>
      <p>«Також ми в грудні представляємо дуже важливий проєкт для нас — це „кабінет забудовника“. Це коли людина хоче щось побудувати, вона зможе подати документи, сповістити державу про те, що вона почала будівництво в електронному форматі і без участі жодного чиновника. Таких послуг в світі не дуже багато. А ми починаємо з таких послуг. Тому це дуже приємно. І це по суті наші перші кроки», — наголосив міністр.</p>
      <p>На запитання, як система буде працювати ефективно, якщо не по всій Україні є нормальне покриття інтернету.</p>
      <p>«Перша мета — це оцифровувати на 100% усі послуги електронні. Це все наші цілі на 5 років. Країнам цивілізованим потрібно було 15−20 років. Ми на 5 років ставимо цей. Я скажу по секрету, наша внутрішня мета — на 3 роки. Але публічно на 5 років. Але ми нікому про це не скажемо. Друге — це покрити інтернетом всю Україну і мобільним, і швидкісним», — відповів Федоров.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/011/668/original/35716cbb0178a7cb1f7073e60d8d9f48.png&amp;stamp=1&amp;q=85&amp;w=115"/>
      </figure>
      <p>Антон Припіченко<br/>Річниця ProZorro у цифрах</p>
      <p><i>Дія</i> — це додаток і сайт, які об'єднають в єдиному електронному вікні усі послуги, які надає держава громадянам і бізнесу.</p>
    </article>
  </body>
</html>