<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/hopelijk-is-de-gelekte-controller-geen-voorbode-voor-playstation-5-33218"/>
    <meta property="og:site_name" content="Apparata"/>
    <meta property="article:published_time" content="2019-11-23T15:32:00+00:00"/>
    <meta property="og:title" content="Hopelijk is de gelekte controller geen voorbode voor PlayStation 5"/>
    <meta property="og:description" content="De PlayStation 5-controller lijkt wel heel erg op zijn voorganger. Wat betekent dat voor de PlayStation 5?"/>
  </head>
  <body>
    <article>
      <h1>Hopelijk is de gelekte controller geen voorbode voor PlayStation 5</h1>
      <h2>De PlayStation 5-controller lijkt wel heel erg op zijn voorganger. Wat betekent dat voor de PlayStation 5?</h2>
      <address><time datetime="2019-11-23T15:32:00+00:00">23 Nov 2019, 15:32</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>We moeten nog een jaartje wachten op de PlayStation 5, maar console-gamers van over de hele wereld zijn ongetwijfeld al ontzettend benieuwd wat Sony met de console gaat doen. Een <a href="https://www.j-platpat.inpit.go.jp/d0200">patent-aanvraag</a> voor de aankomende DualShock 5 controller beloofd daarentegen een lichte teleurstelling.</p>
      <p>Nu, het mag gezegd worden dat Sony al jaren een superieure controller maakt. Dat hoor je van een Xbox-eigenaar. Desalniettemin had ik misschien op een iets ‘spraakmakendere’ PlayStation 5-controller gehoopt. Patent-aanvragen van begin deze week suggereren daarentegen dat de DualShock 5 in elk geval aan de buitenkant nauwelijks gaat veranderen.</p>
      <p>Het grootste verschil tussen de huidige controller en de aankomende DualShock is waarschijnlijk de <a href="https://www.apparata.nl/nieuws/dit-weten-we-over-de-nieuwe-playstation-5-en-bijbehorende-controller-32700">haptische feedback</a>. De triggers geven je variable weerstand afhankelijk van of je bijvoorbeeld een boog spant of met een machinegeweer schiet. Een Wired-journalist <a href="https://www.wired.com/story/exclusive-playstation-5/">beschrijft</a> tijdens het spelen van een racegame dat de controller op twee plekken trilt. Wanneer hij met de ene helft van zijn auto door de modder rijdt terwijl hij met de andere kant over het asfalt gaat, voelt dat fysiek anders in je handen.</p>
      <p>Aan de buitenkant is er daarentegen absoluut niks veranderd voor de nieuwe controller die je straks moet aanschaffen voor je PS5. Een kleine veranderingen mag er overigens wel wezen: de controller krijgt waarschijnlijk een symmetrische USB-C-aansluiting. Daarentegen mist wel de driehoekige lichtinstallatie die je GTA-achtervolging op de PS4 extra spannend maakte.</p>
      <p>Verder zijn de knoppen ogenschijnlijk even groot, de triggers en joysticks zitten op dezelfde plek en ook de centrale touchpad is nagenoeg identiek. Dat baart me een beetje zorgen, want als Sony niet durft te innoveren op het gebied van de controller, dan zou het zomaar kunnen dat de PS5 ook niet zo spannend wordt.</p>
      <p>Nu moet uiteraard erkend worden dat de eerste geruchten en kleine hints positief zijn. Zo zou de Japanse console een <a href="https://www.apparata.nl/nieuws/sony-presenteert-playstation-5-wordt-belachelijk-snel-video-31182">snelle SSD meekrijgen</a>, zou er spraken zijn van <a href="https://www.apparata.nl/nieuws/ceo-geeft-weer-een-aantal-hints-over-de-playstation-5-33062">backward compatibility</a> en zou er zelfs een <a href="https://www.apparata.nl/nieuws/nieuwe-informatie-over-playstation-5-duikt-op-31356">handige save-functie</a> komen.</p>
      <figure>
        <img src="https://static.apparata.nl/images/2019/ps5-controller.jpg"/>
      </figure>
      <p>@Japan Platform for Patent Information</p>
      <p>Maar toch blijf ik het gevoel hebben dat zowel Sony als Microsoft in een valkuil kunnen lopen. De vijfde console-generatie is volgens velen de laatste (met de komst van Google Stadia en het <a href="https://www.apparata.nl/nieuws/deze-grote-launch-eindigt-ook-in-rommel-chaos-is-het-gevolg-video-33182">subsequente falen</a> daarvan schuift de deadline iets op) en de console-giganten moeten dus met iets grootst en vernieuwends komen om hun relevantie hoog te houden.</p>
      <p>Want wat heb je aan een nóg betere processor en videokaart als je voor de prijs van gratis straks (als Google Stadia ooit van de grond komt) nóg betere graphics in een nóg hogere resolutie met nóg meer frames per seconde kunt checken? Er moet dat beetje extra zijn wat het in huis halen van een console over een jaar, maar ook over 3 jaar nog relevant houdt.</p>
      <p>Kortom, als de gelekte controller een voorbode is voor de ontwerpfilosofie van de PlayStation 5, dan mogen console-liefhebbers zich een beetje zorgen maken. We zullen in de loop van volgend jaar zien of de zorgen terecht zijn, of dat we dat extra’tje inderdaad krijgen.</p>
      <p>Foto <a href="https://toptenalternatives.co/discord/">@TopTenAlternatives</a> (<a href="https://creativecommons.org/licenses/by/2.0/">CC BY 2.0</a>)</p>
      <p>Lees ook: <a href="https://www.apparata.nl/nieuws/lekker-claimt-dit-zijn-releasedatum-en-prijs-playstation-5-33186]">‘Lekker’ claimt: dit zijn releasedatum en prijs PlayStation 5</a></p>
    </article>
  </body>
</html>