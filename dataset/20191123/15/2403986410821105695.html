<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/misiya_mvf_pokinula_kiyiv_bez_rezultativ__zmi_n1238419"/>
    <meta property="og:site_name" content="24 Канал"/>
    <meta property="article:published_time" content="2019-11-23T15:13:00+00:00"/>
    <meta property="og:title" content="Місія МВФ підтвердила, що покинула Київ"/>
    <meta property="og:description" content="Місія Міжнародного валютного фонду пробула у Києві до 22 листопада і поїхала з України без результатів. За даними ЗМІ, 2 головних питання для МВФ – олігарх Ігор Коломойський і незалежність НБУ."/>
  </head>
  <body>
    <article>
      <h1>Місія МВФ підтвердила, що покинула Київ</h1>
      <address><time datetime="2019-11-23T15:13:00+00:00">23 Nov 2019, 15:13</time> by <a rel="author" href="https://24tv.ua/irina_koshanska_tag7066/" target="_blank">Ірина Кошанська</a></address>
      <p>
        <b>Місія Міжнародного валютного фонду пробула у Києві до 22 листопада і поїхала з України без результатів. За даними ЗМІ, 2 головних питання для МВФ – олігарх Ігор Коломойський і незалежність НБУ.</b>
      </p>
      <p>Про це повідмоляє <a href="https://nv.ua/biz/economics/missiya-mvf-pokinula-kiev-novosti-ukrainy-50055291.html">НВ</a> з посиланням на 2 власні джерела. Одне з джерел видання зазначило, що <b>для МВФ неприйнятний будь-який компроміс з колишніми власниками "Приватбанку".</b></p>
      <blockquote>До теми: <a href="https://24tv.ua/kolomoyskiy_privatbank_meni_skoro_povernut_i_mvf_pro_tse_znaye_n1238290">Коломойський заявив, що "Приватбанк" йому скоро повернуть, і МВФ про це знає</a></blockquote>
      <aside>Так, будь-який компроміс неприйнятний, так він підтвердить вплив Коломойського. А якщо воно високе, то високий ризик дефолту і відкату реформ. А якщо так, то навіщо такій країні давати грошей, якщо вони з високою ймовірністю не повернуть? Логічно? <cite>– сказало джерело видання.</cite></aside>
      <p>Також місія МВФ скаржилася, що земельна реформа в Україні не приймається в тому форматі, як було обіцяно. А ще до ринку не допустили іноземців.</p>
      <p>"МВФ розуміє, що це ще гірше, ніж мораторій, оскільки є ризик, що за безцінь землі можуть бути скуплені всіма відомими особами. Це не зовсім ринок", – сказало джерело.</p>
      <p>
        <b>Найбільше місію МВФ "зачепив обман" щодо ринку землі, додало джерело.</b>
      </p>
      <h3>Що кажуть в МВФ</h3>
      <blockquote>Читайте також: <a href="https://24tv.ua/ukrayina_maye_vidmovitisya_vid_spivpratsi_z_mvf_do_2023_roku__markarova_n1236478">Україна має відмовитися від співпраці з МВФ до 2023 року, – Маркарова</a></blockquote>
      <p>По завершенню роботи місії МВФ її голова Рон ван Роден зробив заяву, в якій сказав, що команда фахівців провела конструктивні та плідні обговорення з представниками влади України.</p>
      <p><b>Місія МВФ віддала належне істотному прогресу</b>, що його було досягнуто в останні кілька місяців на шляху поступу реформ та дотримання виваженої економічної політики.</p>
      <p>Місія досягла помітного подальшого просування у дискусіях щодо заходів та реформ, що могли б лягти в основу нової програми, підтриманої МВФ.</p>
      <p>
        <b>Серед таких кроків:</b>
      </p>
      <ul>
        <li>заходи у грошово-кредитному секторі,</li>
        <li>податковобюджетному секторі,</li>
        <li>фінансовому секторі,</li>
        <li>реформи, спрямовані на поліпшення бізнес-середовища, посилення верховенства права і нарощування економічного зростання.</li>
      </ul>
      <aside>Дискусії триватимуть наступними тижнями,<cite>– анонсував ван Роден.</cite></aside>
      <p><a href="https://24tv.ua/misiya_mvf_povernetsya_do_ukrayini_vzhe_tsogo_tizhnya_n1232985">Місія МВФ прибула до Києва</a> 14 жовтня, щоб обговорити з представниками української влади нову трирічну програму розширеного кредитування на 5-10 мільярдів доларів. Ця програма буде спрямована на збереження макроекономічної стабільності держави та запровадження глибоких структурних реформ.</p>
      <p>Українські уряд та Нацбанк сподіваються, що нову програму з МВФ буде ухвалено в грудні. Це дозволить отримати перший транш (частину кредиту) за програмою ще до кінця 2019 року. НБУ очікує, що транш становитиме близько 2 мільярдів доларів.</p>
    </article>
  </body>
</html>