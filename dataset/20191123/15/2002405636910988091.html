<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291563,korwin-mikke-o-sosnierzu-z-konfederacji-w-zespole-ds-lgbt-mocny-komentarz"/>
    <meta property="og:site_name" content="na:Temat"/>
    <meta property="article:published_time" content="2019-11-23T15:10:02+00:00"/>
    <meta property="og:title" content="Kuriozalna rozmowa Korwin-Mikkego z reporterką &quot;GW&quot;. Wyjaśnił, co robi jego poseł w zespole ds. LGBT"/>
    <meta property="og:description" content="Ku zaskoczeniu wszystkich kilka dni temu do parlamentarnego zespołu ds. równouprawnienia osób LGBT+ postanowił zapisać się Dobromir Sośnierz z Konfederacji. Teraz ten zaskakujący ruch – w swoim stylu – skomentował lider najbardziej prawicowej siły w parlamencie Janusz Korwin-Mikke."/>
  </head>
  <body>
    <article>
      <h1>Kuriozalna rozmowa Korwin-Mikkego z reporterką "GW". Wyjaśnił, co robi jego poseł w zespole ds. LGBT</h1>
      <address><time datetime="2019-11-23T15:10:02+00:00">23 Nov 2019, 15:10</time> by <a rel="author">Jakub Noch</a></address>
      <p>Ku zaskoczeniu wszystkich kilka dni temu do parlamentarnego zespołu ds. równouprawnienia osób LGBT+ postanowił zapisać się Dobromir Sośnierz z Konfederacji. Teraz ten zaskakujący ruch – w swoim stylu – skomentował lider najbardziej prawicowej siły w parlamencie Janusz Korwin-Mikke.<br/><br/><br/>O opinię na temat obecności Dobromira Sośnierza w parlamentarnym zespole ds. równouprawnienia osób LGBT+ <a href="https://natemat.pl/290875,janusz-korwin-mikke-twierdzi-ze-kobiety-sa-mniej-inteligentne">Janusz Korwin-Mikke</a> został zapytany przez sejmową korespondentkę "Gazety Wyborczej". – On się będzie domagał, by go traktowano co najmniej tak samo jak kobietę – odparł nieoczekiwanie nestor polskiej prawicy.<br/><br/>Na tym się jednak nie skończyło. Kiedy wyraźnie skonsternowana odpowiedzią dziennikarka próbowała sformułować drugie pytanie, Korwin-Mikke znalazł jeszcze jeden cięty komentarz. – Proponuję całować go w rękę od razu – stwierdził.</p>
      <figure>
        <iframe data-src="https://twitter.com/natemat/status/1198146084826177537" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>O powody dołączenia do <a href="http://sejm.gov.pl/Sejm9.nsf/agent.xsp?symbol=SKLADZESP&amp;Zesp=577">parlamentarnego zespołu ds. równouprawnienia osób LGBT+</a> wielokrotnie pytany był już także sam Dobromir Sośnierz. Młody polityk Konfederacji (a prywatnie <a href="https://natemat.pl/287885,dobromir-i-andrzej-sosnierz-w-sejmie-to-syn-i-ojciec-sa-w-innych-partiach">syn posła Porozumienia Andrzeja Sośnierza</a>) zapewnia, że ten ruch nie jest żartem.<br/><br/>– Zespół nazywa się "do spraw równouprawnienia", więc o nic innego niż o równouprawnienie nie chodzi. Ja bardzo równouprawnienie popieram – tłumaczył Sośnierz w rozmowie z Polsat News.<br/><br/>Przypomnijmy, iż w skład zespołu założonego przez <a href="https://natemat.pl/291337,pawlowicz-uwalila-smiszka-na-studiach-on-temu-przeczy-i-pokazuje-dokumenty">Krzysztofa Śmiszka z Lewicy</a> wchodzi aktualnie 25 parlamentarzystów. Większość z nich stanowią <a href="https://natemat.pl/291439,lewica-razem-z-pis-glosowala-za-podniesieniem-podatku-akcyzowego">politycy Lewicy</a> i Koalicji Obywatelskiej, a jedynym przedstawicielem prawicy jest właśnie Dobromir Sośnierz. Próżno szukać w składzie zespołu posłów lub senatorów Polskie Stronnictwa Ludowego oraz Prawa i Sprawiedliwości.</p>
    </article>
  </body>
</html>