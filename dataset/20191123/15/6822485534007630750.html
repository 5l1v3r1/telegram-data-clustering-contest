<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902101.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T15:02:00+00:00"/>
    <meta property="og:title" content="پخش سریالی با موضوع فساد سیاسی از تلویزیون"/>
    <meta property="og:description" content="به گزارش الف به نقل از روابط عمومی شبکه چهار، سریال ۱۸ قسمتی «مردان سایه» به موضوع فساد سیاسی و اخلاقی در فرانسه می‌پردازد؛ چگونگی کسب قدرت سیاسی در فرانسه و فسادی که در این مسیر گریبان افراد را می‌گیرد، محور اصلی این سریال را تشکیل می‌دهد."/>
  </head>
  <body>
    <article>
      <h1>پخش سریالی با موضوع فساد سیاسی از تلویزیون</h1>
      <address>
        <time datetime="2019-11-23T15:02:00+00:00">23 Nov 2019, 15:02</time>
      </address>
      <p>سریال خارجی «مردان سایه» محصول ۲۰۱۱ فرانسه از شبکه چهار سیما پخش می‌شود.</p>
      <p>به گزارش الف به نقل از روابط عمومی شبکه چهار، سریال ۱۸ قسمتی «مردان سایه» به موضوع فساد سیاسی و اخلاقی در فرانسه می‌پردازد؛ چگونگی کسب قدرت سیاسی در فرانسه و فسادی که در این مسیر گریبان افراد را می‌گیرد، محور اصلی این سریال را تشکیل می‌دهد.</p>
      <p>ناتالی بای، برونو ولکویچ، فیلیپ منیان، گرگوری فیتوسی، والرکی کارسنتی، ایو پینیو، فیلیپ اریسون، عبدالحفید متالسی و کریستیان میله از جمله بازیگران این سریال هستند و دان فرانک، فردریک تلیه، شارلین دلپین و امانوئل دوسه تهیه‌کنندگی این سریال را بر عهده داشته‌اند.</p>
      <p>دان فرانک و رژی لوفبر نویسندگان و فردریک تلیه کارگردان «مردان سایه» هستند.</p>
      <p>در خلاصه داستان این سریال آمده است: رییس جمهور فرانسه به همراه یکی از وزرا برای رسیدگی به دلیل اعتصاب کارگران یک کارخانه به آنجا می‌رود که توسط یک تروریست انتحاری مجروح و در بیمارستان بستری می‌شود. کاپیتا که قبلا در گروه انتخاباتی رییس جمهور پی یر بوده و دوست نزدیک او محسوب می‌شود بلافاصله از آمریکا به فرانسه بازمی‌گردد و متوجه می‌شود که نخست‌وزیر در این ترور دست داشته اما مسوولیت را به دروغ متوجه القاعده می‌کند. بعد از مرگ رییس جمهور، نخست وزیر بلافاصله کاندید ریاست جمهوری می‌شود و کاپیتا که می‌داند او بسیار سیاستمدار  نادرست و پلیدیست تصمیم می‌گیرد در فرانسه بماند و به رقیب نخست وزیر کمک کند تا در انتخابات پیروز شود ....</p>
      <p>هم‌اکنون سریال «روشن‌تر از خاموشی» به کارگردانی حسن فتحی از شبکه چهار سیما در حال پخش است، که آخرین قسمت از این مجموعه ۵ آذر ماه ساعت ۱۲ بامداد روی آنتن می رود. و از چهارشنبه ۶ آذرماه هرشب سریال «مردان سایه» از قاب شبکه دانایی و خردورزی پخش و روز بعد ساعت ۱۸ بازپخش می شود.</p>
    </article>
  </body>
</html>