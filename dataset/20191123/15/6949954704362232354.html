<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://totalcar.hu/magazin/hirek/2019/11/23/a_gyarkapuban_kaptak_le_az_uj_maseratit/"/>
    <meta property="og:site_name" content="totalcar"/>
    <meta property="article:published_time" content="2019-11-23T15:01:00+00:00"/>
    <meta property="og:title" content="A gyárkapuban kapták le az új Maseratit"/>
    <meta property="og:description" content="Na jó, a gyártó maga adta ki a kémfotónak tűnő képeket. Kábé ennyi a lényegi infó."/>
  </head>
  <body>
    <article>
      <h1>A gyárkapuban kapták le az új Maseratit</h1>
      <address><time datetime="2019-11-23T15:01:00+00:00">23 Nov 2019, 15:01</time> by <a rel="author">Máth Dávid</a></address>
      <p>Cifra egy történet ez: a Maserati maga adott ki kémfotós hangulatú képeket újdonságáról, ami valójában egy sosem lesz autó, mégis álcamatricát visel. A lényeg az olaszok új motorja, ami benne van, de arról meg nem beszélnek.</p>
      <figure>
        <img src="https://kep.cdn.indexvas.hu/1/0/3048/30483/304833/30483393_f13eeb782feb27562a2e14a0299c93c0_wm.jpg"/>
      </figure>
      <p>A Maserati épp mostanság hagyja el a szívómotoros vonalat. A szigorodó kibocsátási normák idején nagyon megdrágítja a terméket egy ennyire pazarló sportautó, így a jövőben ők is takarékosabbra veszik, többek közt hibrid és tisztán elektromos hajtásláncokkal. Hogy ebben a prototípusban mi bújik, nem tudni, de jelenleg a gyártósoraik átszerszámozásán dolgoznak, 2020 tavaszára ugyanis jönnie kell egy teljesen új modellnek, jövő év végére pedig már az MC12 utódát ígérik. A most mutatott prototípusban tesztelt hajtásnak talán már mindkettőhöz köze lesz.</p>
      <figure>
        <img src="https://kep.cdn.indexvas.hu/1/0/3048/30483/304833/30483395_6a805024c42af4dccafd08b11227a71c_wm.jpg"/>
      </figure>
      <p>Jól láthatóan a modenaiak is ki vannak éhezve a médiamegjelenésre, ezért csináltak eseményt egy érdemi infók nélküli gyártókapun kihajtásról. A prototípus kasznija mindenesetre érdekes. Ez szinte biztosan <a href="https://totalcar.hu/tesztek/2016/05/27/alfa_romeo_4c_2015/">egy Alfa 4C</a>, amire itt-ott rápakoltak néhány plusz idomot, meg ugye a matricákat.</p>
      <related>
        <a href="https://totalcar.hu/tesztek/2016/05/27/alfa_romeo_4c_2015/"/>
      </related>
    </article>
  </body>
</html>