<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/stockholm/sa-vill-energiministern-hjalpa-uppsala"/>
    <meta property="og:site_name" content="SVT Nyheter"/>
    <meta property="article:published_time" content="2019-11-23T15:46:36+00:00"/>
    <meta property="og:title" content="Så vill energiministern hjälpa Uppsala"/>
    <meta property="og:description" content="Elkapaciteten i Uppsala har blivit en flaskhals som bland annat hindrar bostadsbyggande och att företag etablerar sig i staden, menar kommunen, länsstyrelsen och regionen. För att påskynda handläggningsprocessen att byta ut elledningar i länet har de tre aktörerna kontaktat regeringen, skriver Upsala Nya Tidning."/>
  </head>
  <body>
    <article>
      <h1>Så vill energiministern hjälpa Uppsala</h1>
      <address><time datetime="2019-11-23T15:46:36+00:00">23 Nov 2019, 15:46</time> by <a rel="author">Sanna Lüning</a></address>
      <p>
        <b>Elkapaciteten i Uppsala har blivit en flaskhals som bland annat hindrar bostadsbyggande och att företag etablerar sig i staden, menar kommunen, länsstyrelsen och regionen. För att påskynda handläggningsprocessen att byta ut elledningar i länet har de tre aktörerna kontaktat regeringen, skriver Upsala Nya Tidning.</b>
      </p>
      <p>Uppsalas elledningar är från 1940-talet och måste bytas ut eftersom de är underdimensionerade. Kommunen, länsstyrelsen och regionen har fått besked att handläggningsprocessen kan ta drygt tio år, vilket är alldeles för lång tid, anser de.</p>
      <p>– Kraftledningarna klarar inte av att elförsörja oss under de kallaste timmarna på vintern, säger Göran Enander som är  landshövding tilll <a href="https://www.unt.se/nyheter/uppsala/energiministern-vill-hjalpa-uppsala-5456888.aspx">Upsala Nya Tidning</a>.</p>
      <p>För att uppmärksamma problemet kontaktade de tre aktörerna regeringen. Nu säger energiminister Anders Ygeman (S) att han vill hjälpa Uppsala att lösa kapacitetsbristen på el.</p>
      <p>– Det finns en bred palett med åtgärder som man kan göra och vi är gärna med och gör vad vi kan för att utveckla Uppsala,  säger energiminister Anders Ygeman (S).</p>
      <p>– Vi ha ett utbyte och en diskussion och kom överens om att vi skulle ta deras frågeställningar vidare inom departementet och återkoppla inom en inte för lång tid, säger energiminister Anders Ygeman (S).</p>
      <related>
        <h4>Relaterat</h4>
        <a href="https://www.svt.se/nyheter/lokalt/stockholm/elbrist-kan-stoppa-bostadsbyggandet"/>
      </related>
    </article>
  </body>
</html>