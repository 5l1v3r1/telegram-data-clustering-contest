<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/sport/fudbal/Uspjesan-debi-Murinja-na-klupi-Totenhema/570132?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T15:26:36+00:00"/>
    <meta property="og:title" content="Uspješan debi Murinja na klupi Totenhema"/>
    <meta property="og:description" content="Žoze Murinjo se početkom ove sedmice vratio u Premier ligu Engleske. Nakon što je Maurisio Pokettno dobio otkaz u Totenhemu, Murinjo je predstavljen kao njegov nasljednik, a već danas Portugalac je imao uspješan debi na klupi novog kluba."/>
  </head>
  <body>
    <article>
      <h1>Uspješan debi Murinja na klupi Totenhema</h1>
      <address><time datetime="2019-11-23T15:26:36+00:00">23 Nov 2019, 15:26</time> by <a rel="author">Anadolija</a></address>
      <p>Žoze Murinjo se početkom ove sedmice vratio u Premier ligu Engleske. Nakon što je Maurisio Pokettno dobio otkaz u Totenhemu, Murinjo je predstavljen kao njegov nasljednik, a već danas Portugalac je imao uspješan debi na klupi novog kluba.</p>
      <p>U londonskom derbiju Totenhem je kao gost savladao Vest Hem Junajted rezultatom 3:2, čime je najavio izlazak iz krize. Mrežu "čekićara" načeo je Son Heung-Min u 36. minuti, da bi sedam minuta kasnije asistirao Lukasu Mouri za vodstvo do 2:0. Pobjedu "pijetlova" potvrdio je najbolji strijelac tima Hari Kejn pogotkom na otvaranju drugog poluvremena. Mikajl Antonio je golom u 73. minuti smanjio na 1:3, a konačan rezultat postavio je Anđelo Ogbona u posljednjim sekundama sudijske nadoknade.</p>
      <p>Tokom karijere 56-godišnji Murinjo je vodio Benfiku, Uniao de Leiriju, Porto, u dva navrata Čelsi, Inter, Real Madrid i Mančester junajted. Najveće uspjehe ostvario je sa Portom i Interom s kojima je stigao do pehara u Ligi šampiona.</p>
      <p>Totenhem je pobjedom u prvoj utakmici 13. kola Premier lige Engleske, barem privremeno, skočio na šesto mjesto sa 17 bodova.</p>
    </article>
  </body>
</html>