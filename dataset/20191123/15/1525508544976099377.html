<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4778886/%DB%8C%D8%A7%D8%AF%D9%85%D8%A7%D9%86-%DB%B1%DB%B7-%D8%B4%D9%87%DB%8C%D8%AF-%D8%A7%D9%85%D9%88%D8%B1-%D8%AA%D8%B1%D8%A8%DB%8C%D8%AA%DB%8C-%D8%A7%D8%B3%D8%AA%D8%A7%D9%86-%DA%AF%DB%8C%D9%84%D8%A7%D9%86-%D8%B1%D9%88%D9%86%D9%85%D8%A7%DB%8C%DB%8C-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T15:35:24+00:00"/>
    <meta property="og:title" content="همزمان با هفته بسیج یادمان ۱۷ شهید امور تربیتی استان گیلان رونمایی شد"/>
    <meta property="og:description" content="رشت- یادمان ۱۷ شهید امور تربیتی استان گیلان همزمان با سومین روز از هفته بسیج با حضور مسئولان در رشت رونمایی شد."/>
  </head>
  <body>
    <article>
      <h1>همزمان با هفته بسیج یادمان ۱۷ شهید امور تربیتی استان گیلان رونمایی شد</h1>
      <address>
        <time datetime="2019-11-23T15:35:24+00:00">23 Nov 2019, 15:35</time>
      </address>
      <p>به گزارش <a href="https://www.mehrnews.com/">خبرنگار مهر</a>، شنبه یادمان ۱۷ شهید امور تربیتی استان گیلان همزمان با سومین روز از هفته بسیج با حضور مسئولان در رشت رونمایی شد.</p>
      <p>مدیرکل آموزش و پرورش گیلان در این مراسم با اشاره به نقش فرهنگیان در دفاع از ارزش‌ها و تمامین ارضی کشور،  اظهار کرد: معلمان چه قبل از انقلاب و چه در دوران هشت سال دفاع مقدس نقش بی بدیلی در پیروزی انقلاب و همچنین تحکیم نظام نوپای جمهوری اسلامی داشتند.</p>
      <p>نادر جهان آرای افزود: شهادت ۱۵۷ فرهنگی و ۸۵۰ دانش آموز استان گیلان نشان دهنده بصیرت و آگاهی این قشر و تلاش برای گسترش فرهنگ ایثار و نوع دوستی در جامعه است.</p>
      <p>مدیرکل آموزش و پرورش گیلان با اشاره به ضرورت پاسداشت یاد شهدا، ادامه داد: پرداختن به ویژگیهای اخلاقی، علمی و مدیریتی شهدا در قالب‌های هنرمندانه می تواند در انتقال فرهنگ اصیل انقلاب به نسل جدید موثر باشد.</p>
      <p>ابراهیم بهروزی، احمد رجبی، حامد بقایی، حبیب الله بخشی، حمید باقری، حمیدرضا صنعتی، سعید عفیفی ثابت، عباس کشاورز، علی جعفریان، سیدعلی نبوی، غلامرضا ادبی مهذب، کمال اصغری، محرمعلی کامیاب، محمد حسن علیدوست، محمود آتش پوش، محمود فالیزکار و مصطفی علوی از شهدای امور تربیتی آموزش و پرورش استان گیلان در دوران هشت سال دفاع مقدس هستند.  </p>
    </article>
  </body>
</html>