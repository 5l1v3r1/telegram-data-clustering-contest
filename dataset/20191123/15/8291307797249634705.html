<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/kerala/2019/11/23/student-death-resposible-doctor"/>
    <meta property="og:site_name" content="Media One"/>
    <meta property="article:published_time" content="2019-11-23T15:05:22+00:00"/>
    <meta property="og:title" content="പാമ്പ് കടിയേറ്റ് വിദ്യാര്‍ഥിനി മരിച്ച സംഭവം; ഡോക്ടര്‍ക്ക് ഗുരുതര വീഴ്ച സംഭവിച്ചെന്ന് ബത്തേരി താലൂക്ക് ആശുപത്രി മാനേജ്മെന്റ് കമ്മറ്റി"/>
    <meta property="og:description" content="ആവശ്യത്തിനുളള സ്റ്റോക്കില്ലെന്നും കുട്ടികള്‍ക്കുളള വെന്‍റിലേറ്റര്‍ സൌകര്യം ഇല്ലെന്നും ചൂണ്ടിക്കാട്ടിയായിരുന്നു ഷഹ്‍ലക്ക് ഡ്യൂട്ടി ഡോക്ടര്‍ ജിസ ആന്‍റിവെനം നല്‍കാതിരുന്നത്"/>
  </head>
  <body>
    <article>
      <h1>പാമ്പ് കടിയേറ്റ് വിദ്യാര്‍ഥിനി മരിച്ച സംഭവം; ഡോക്ടര്‍ക്ക് ഗുരുതര വീഴ്ച സംഭവിച്ചെന്ന് ബത്തേരി താലൂക്ക് ആശുപത്രി മാനേജ്മെന്റ് കമ്മറ്റി</h1>
      <h2>ആവശ്യത്തിനുളള സ്റ്റോക്കില്ലെന്നും കുട്ടികള്‍ക്കുളള വെന്‍റിലേറ്റര്‍ സൌകര്യം ഇല്ലെന്നും ചൂണ്ടിക്കാട്ടിയായിരുന്നു ഷഹ്‍ലക്ക് ഡ്യൂട്ടി ഡോക്ടര്‍ ജിസ ആന്‍റിവെനം നല്‍കാതിരുന്നത്</h2>
      <address><time datetime="2019-11-23T15:05:22+00:00">23 Nov 2019, 15:05</time> by <a rel="author" href="https://www.mediaonetv.in/author/659879" target="_blank">Web Desk</a></address>
      <p>പാമ്പ് കടിയേറ്റ് വിദ്യാര്‍ഥിനി മരിച്ച സംഭവത്തില്‍ ഡോക്ടര്‍ക്ക് ഗുരുതര വീഴ്ച സംഭവിച്ചെന്ന് ബത്തേരി താലൂക്ക് ആശുപത്രി മാനേജ്മെന്റ് കമ്മറ്റി. ആവശ്യത്തിലധികം ആന്റിവെനം ആശുപത്രിയില്‍ സ്റ്റോക്ക് ഉണ്ടായിട്ടും നല്‍കാന്‍ ഡോക്ടര്‍ തയ്യാറായില്ല. ആന്റിവെനം നല്‍കാത്തതിന് ഡോക്ടര്‍ ഉന്നയിച്ച ന്യായീകരണങ്ങള്‍ അംഗീകരിക്കാനാവില്ലന്നും ആശുപത്രി മാനേജ്മെന്റ് കമ്മിറ്റി യോഗം വിലയിരുത്തി.</p>
      <p>ആവശ്യത്തിനുളള സ്റ്റോക്കില്ലെന്നും കുട്ടികള്‍ക്കുളള വെന്‍റിലേറ്റര്‍ സൌകര്യം ഇല്ലെന്നും ചൂണ്ടിക്കാട്ടിയായിരുന്നു ഷഹ്‍ലക്ക് ഡ്യൂട്ടി ഡോക്ടര്‍ ജിസ ആന്‍റിവെനം നല്‍കാതിരുന്നത്. ഇതിനെ തുടര്‍ന്ന് ബത്തേരി താലൂക്ക് ആശുപത്രിക്ക് നേരെ കടുത്ത വിമര്‍ശനം ഉയര്‍ന്ന സാഹചര്യത്തിലാണ് വൈകിട്ട് അടിയന്തരമായി ഹോസ്പിറ്റല്‍ മാനേജ്മെന്‍റ് കമ്മറ്റി വിളിച്ച് ചേര്‍ത്തത്. സ്ഥലം എം.എല്‍.എ, തദ്ദേശ സ്വയംഭരണ സ്ഥാപന പ്രതിനിധികള്‍, ഡി.എം.ഒ, ആശുപത്രി സൂപ്രണ്ട് തുടങ്ങിയവരാണ് ഈ കമ്മറ്റിയിലുളളത്. സംഭവവുമായി ബന്ധപ്പെട്ട് ഡോ. ജിസ ഉന്നയിച്ച ആരോപണങ്ങള്‍ കമ്മറ്റി പൂര്‍ണ്ണമായും തളളിക്കളഞ്ഞു.</p>
      <p>ഡോക്ടറുടെ ഭാഗത്ത് നിന്നും ഗുരുതരാമയ കൃത്യവിലോപം ഉണ്ടായെന്ന നിലപാടാണ് ഡി.എം.ഒയും ആശുപത്രി സൂപ്രണ്ടും യോഗത്തില്‍ സ്വീകരിച്ചത്. സംഭവത്തില്‍ ഡോക്ടര്‍ക്കെതിരെ കര്‍ശന നടപടി ആവശ്യപ്പെട്ട് ആരോഗ്യ വകുപ്പിന് റിപ്പോര്‍ട്ട് നല്‍കാനും യോഗം തീരുമാനിച്ചു.</p>
    </article>
  </body>
</html>