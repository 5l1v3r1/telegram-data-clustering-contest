<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/caz-unic-la-maternitatea-vaslui-o-femeie-a-nascut-un-copil-invizibil-19934975"/>
    <meta property="og:site_name" content="Cancan.ro"/>
    <meta property="article:published_time" content="2019-11-23T15:02:57+00:00"/>
    <meta property="og:title" content="Caz unic la Maternitatea Vaslui. O femeie a născut un copil invizibil"/>
    <meta property="og:description" content="Pare de domeniul științico-fantastic cee ace s-a întâmplat la spitalul din Bârlad! O femeie a ajuns de urgență acolo, acuzând dureri de naștere, dar"/>
  </head>
  <body>
    <article>
      <h1>Caz unic la Maternitatea Vaslui. O femeie a născut un copil invizibil</h1>
      <address><time datetime="2019-11-23T15:02:57+00:00">23 Nov 2019, 15:02</time> by <a rel="author">N.D.</a></address>
      <p>
        <b>Pare de domeniul științico-fantastic cee ace s-a întâmplat la spitalul din Bârlad! O femeie a ajuns de urgență acolo, acuzând dureri de naștere, dar medicul de gardă a constatat că nu este vorba de un bebeluș. Astfel, ea a fost trimisă acasă cu diagnosticul de sarcină închipiuită. Ce a urmat este halucinant.</b>
      </p>
      <p>Femeia de 30 de ani, din comuna Fãlciu, a ajuns pe 7 februarie cu ambulanța la spital, acuzând dureri de naștere.A fost înregistrată cu sarcină la termen și imediat a fost chemat medicul specialist ginecolog. Femeia a fost dusă apoi în sala de nașteri.</p>
      <p>Medicul ginecolog de gardă, Adina Boca, a constatat că în pântelece femeii nu se află niciun copil! Degeaba a susținut femeia că are sarcină ascunsă, după cum spune ea că a fost diagnosticată în Germania, pe 15 ianuarie, scrie<a href="http://www.vremeanoua.ro/misterul-copilului-invizibil-pentru-medici-dar-simtit-dureros-de-mama-foto-video?fbclid=IwAR11Era7hSl_QXcqaV4sSKbAJhVzyi2OOssa5MsZcbOmDlvx9hdLU3wa3Bo"><i><b> vremeanoua.ro</b></i></a>.</p>
      <figure>
        <iframe src="https://www.youtube.com/embed/u1BWFO00zP8" width="500" height="281" data-service="Youtube" scrolling="no"/>
      </figure>
      <p>Andreea Todeilă a făcut tot felul de teste, la cererea sa si la recomandarea medicului Boca, dar din toate a rezultat că nu este însărcinată. Deși a susținut mereu că are contracții, copilul se mișcă și I se aude inima bătându-i.</p>
      <p>A fost totuși trimisă acasă, pentru că nu a ieșit nimic la testul imagistic. Femeia a cerut ajutorul presei si al managerului spitalului. Ea a adus niște argumente. A explicat că mai are un copil, născut în 2011, tot la spitalul din Bârlad, când i s-a pus diagnosticul de chist ovarian. Când a fost operată însă, medicii au găsit în loc de chist o fetiță de 3,4 kg! Fix ca și acum, femeia susține că sarcina era ascunsă și copilul nu se vedea! Femeia a plecat la un alt spital, unde speră să nască, în timp ce medicul Adian Boca susține, în continuare, că nu este însărcinată, ci are o dereglare hormonală și obezitate.</p>
      <h3>Ce spune pacienta</h3>
      <figure>
        <img src="https://www.cancan.ro/wp-content/uploads/2019/02/andreea-todeila-in-sala-de-travaliu.jpg"/>
      </figure>
      <p><i><b>„Am ajuns în țară, venind din Germania, pe data de 5 februarie. Acolo am fost la doctor peste tot, cu dureri de spate si mi s-a spus că sunt însărcinată, dar că am uter septat si copilul nu se vede. Eu le-am spus că am mai avut această problemă la primul copil, în 2011, când am fost la fel, însãrcinată, și am fost dusă la spital să nasc, iar la control nu s-a văzut copilul. Mi s-a spus că am chist și m-au operat și când colo era un copil, o fetiță de 3,4 kilograme. Medicii din Germania mi-au făcut toate testele posibile, dar nu au ieșit pozitive, însă când au făcut testul la sân, a ieșit pozitiv, adică am lapte. Au spus că 60% există posibilitatea să am sarcină, iar 40 % nu știu ce să spună. Ei nu și-au asumat să mă opereze, m-au trimis în tară, la medicii care mi-au făcut operația în 2011, de cezariană. Pe 5 februarie am venit, pe 7 februarie am început să am contracții ș am ajunst la spital la Bârlad cu ambulanța. Copilul misca, aveam contracții! M-au dus în sala de nașteri, m-au ținut două ore în travaliu, mi-au zis că am uterul fisurat și membranele rupte. După ce au ascultat inima copilului, au zis că bate, dar m-au dus în salon la ginecologie. A venit apoi doamna doctor Boca, cu care am născut primul copil, când mi s-a spus că am chist și nu sarcină și la operație chistul era o fetită de 3,4 kg. Am dureri insuportabile, merg rău de durere, dar de duminică doamna doctor mă tot trimite acasă! Nu am vrut să plec până nu-mi face operație, ca să se vadă ce am! Mi-a zis că sunt obeză, să plec oriunde, la alt spital, aici să nu mai stau că nu am nicio sarcină! Și eu nu mai pot de durere!”</b></i>, a spus Andreea Todeilã.</p>
      <h3>Ce spune medicul Adina Boca</h3>
      <figure>
        <img src="https://www.cancan.ro/wp-content/uploads/2019/02/medic-adina-boca-copy.jpg"/>
      </figure>
      <p><b><i>„Pacienta a fost preluată de mine și de medicul Andreea Cara, pe 7 februarie, la orele 18.00 de la CPU, cu sarcină la termen și uter cicatriceal, ea fiind adusă cu ambulanța, la urgență. Medicul Cara Andreea a infirmat prezența sarcinii, pacienta prezentând un glob vezical și un sindrom dureros abdominal. Diagnosticul de sarcină a fost infirmat prin examen clinic și ecografic. Pacienta este obeză, gravidă declarativ, cu sarcina urmăritã în Germania, declarativ și fără documente asupra ei, susține că este gravidă conform părerii medicilor din Germania, 60% da, 40 % nu, diagnostic susținut de prezența unei secreții mamelonare (de galactoree). Testul de sarcină efectuat la indicația celor trei medici de gardă este negativ. A fost diagnosticată de noi cu amenoree secundară cauză hipofizală și sarcină închipuită, motiv pentru care s-a cerut consult endocrinologic, și primește diagnosticul de amenoree secundară, obezitate, recomandându-se dozări hormonale specifice unei astfel de situații. Se instituie în cursul internării terapie hormonală pentru declanșarea ciclului menstrual și antibioterapie și antiinfamator pentru sindromul dureros abdominal. De asemenea, a fost descoperită și cu Hepatită B, ea neștiind că are și acest virus. Este externată după cinci zile de spitalizare cu efectuarea analizelor hormonale în laborator și cu revenirea cu rezultatele”</i></b>, a precizat medicul Adina Boca.</p>
    </article>
  </body>
</html>