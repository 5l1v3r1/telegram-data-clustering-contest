<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/moody-s-zminilo-prognoz-ukrayini-zi-stabilnogo-na-pozitivniy-i-pidtverdilo-reyting-caa1-330652_.html"/>
    <meta property="og:site_name" content="DT.ua"/>
    <meta property="article:published_time" content="2019-11-23T03:38:00+00:00"/>
    <meta property="og:title" content="Moody's змінило прогноз України зі &quot;стабільного&quot; на &quot;позитивний&quot; і підтвердило рейтинг &quot;Caa1&quot;"/>
    <meta property="og:description" content="Підтвердження рейтингів України Caa1 відображає її значну зовнішню вразливість"/>
  </head>
  <body>
    <article>
      <h1>Moody's змінило прогноз України зі "стабільного" на "позитивний" і підтвердило рейтинг "Caa1"</h1>
      <h2>Підтвердження рейтингів України "Caa1" відображає її значну зовнішню вразливість</h2>
      <address>
        <time datetime="2019-11-23T03:38:00+00:00">23 Nov 2019, 03:38</time>
      </address>
      <p>Незважаючи на всі труднощі, Україна утримує напрацьовані позиції. Про це говорять позиції в прогнозах рейтингових агентств.</p>
      <p>Міжнародне рейтингове агентство Moody's Investors Service поліпшило прогноз рейтингів уряду України зі "стабільного" на "позитивний", підтвердивши довгострокові рейтинги емітента та пріоритетних незабезпечених кредитів України на рівні "Caa1".</p>
      <p>Проте "підтвердження рейтингів України "Caa1" відображає її значну зовнішню вразливість, хоча і показує ознаки поліпшення", -- говориться в повідомленні агентства в ніч на суботу, 23 листопада.</p>
      <p>Moody's зазначає, що значні виплати за зовнішнім боргом в наступні роки - у відсутність нової програми Міжнародного валютного фонду (МВФ) вимагають постійного доступу до ринків. Одночасно стримувати висхідний рух кредитного рейтингу продовжує ризик нового загострення геополітичної напруженості.</p>
      <p>Ключовими факторами для поліпшення прогнозу агентство назвало відновлення валютних резервів України, яке знижує зовнішню вразливість в контексті великих зовнішніх виплат, а також поліпшення макроекономічної стабільності країни і перспективи відновлення реформ, підсилюють економічну стійкість країни.</p>
      <p>Одночасно Moody's підтвердило рейтинг "Ca" за єврооблігаціями на суму 3 млрд. дол., які Україна продала Росії в грудні 2013 року і які є предметом спору в Лондоні між двома урядами з міжнародного збройного конфлікту.</p>
      <p>Крім того агентство зберегло довгострокові страхові стелі в іноземній валюті та депозити України на рівні "B3" і "Caa2" відповідно, короткострокові – на рівні "Not Prime" (NP). Moody's також залишило незмінними країнові стелі в місцевій валюті на рівні "B3".</p>
      <p>Раніше міжнародна правозахисна організація <a href="https://dt.ua/POLITICS/ukrayina-v-grupi-riziku-peretvorennya-na-avtoritarnu-derzhavu-freedom-house-274801_.html"><b>Freedom House</b></a> назвала Україну країною із "частково вільним" інтернетом, із 100 балів присудивши 56. Організація оприлюднила свій новий <a href="https://www.freedomonthenet.org/country/ukraine/freedom-on-the-net/2019#C">звіт</a> "Свобода в мережі 2019".</p>
      <p>Експерти вказали на високий рівень маніпуляцій громадською дискусією в українському секторі інтернету, включаючи дезінформацію і проплачений контент, особливо напередодні президентських виборів навесні.</p>
      <p>Також у звіті йдеться про часткову цензуру: блокування російських ресурсів та ресурсів підконтрольних РФ бойовиків і блокування українських сайтів на тимчасово окупованих територіях України. Вказується, що у зв'язку із тривалими військовими діями в Донбасі також відбуваються арешти інтернет-користувачів. В організації зазначають випадки нападів на інтернет-журналістів. Також Freedom House вказує на "жорстке регулювання онлайн-простору у російському стилі" на окупованих територіях України.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>