<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2823538-zelenskij-vizme-ucast-u-zahodah-do-dna-pamati-zertv-golodomoriv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T03:02:00+00:00"/>
    <meta property="og:title" content="Зеленський візьме участь у заходах до Дня пам’яті жертв голодоморів"/>
    <meta property="og:description" content="Президент Володимир Зеленський у суботу візьме участь у церемонії вшанування пам’яті загиблих від голодоморів."/>
  </head>
  <body>
    <article>
      <h1>Зеленський візьме участь у заходах до Дня пам’яті жертв голодоморів</h1>
      <h2>Президент Володимир Зеленський у суботу візьме участь у церемонії вшанування пам’яті загиблих від голодоморів.</h2>
      <address>
        <time datetime="2019-11-23T03:02:00+00:00">23 Nov 2019, 03:02</time>
      </address>
      <p>Про це повідомляється на <a href="https://www.president.gov.ua/press-office/uchast-prezidenta-ukrayini-u-zahodah-zi-vshanuvannya-pamyati-2545">сайті глави держави</a>.</p>
      <p>“У суботу, 23 листопада, о 15:40 Президент України Володимир Зеленський візьме участь у заходах зі вшанування пам’яті жертв голодоморів”, - ідеться в повідомленні.</p>
      <p>Меморіальні заходи відбудуться у Києві біля Національного музею Голодомору-геноциду.</p>
      <p>Як повідомлялося, 23 листопада відбудуться жалобні заходи на території Національного музею «Меморіал жертв <a href="https://www.ukrinform.ua/tag-golodomor">Голодомору</a>» за участю представників органів державної влади, місцевого самоврядування, громадськості, духовенства, іноземних гостей. О 16:00 буде оголошено хвилину мовчання на вшанування пам’яті жертв голодоморів, а також проведено загальноукраїнську акцію «Засвіти свічку».</p>
      <blockquote>
        <b>Читайте також: </b>
        <a href="https://www.ukrinform.ua/rubric-kyiv/2823474-stolicnij-transport-zminit-ruh-u-den-pamati-zertv-golodomoriv.html">Столичний транспорт змінить рух у День пам’яті жертв голодоморів</a>
      </blockquote>
      <p>День пам’яті жертв голодоморів відзначають щороку в четверту суботу листопада.</p>
      <p>
        <i>Фото: www.president.gov.ua</i>
      </p>
    </article>
  </body>
</html>