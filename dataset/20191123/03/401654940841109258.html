<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aajtak.intoday.in/story/abhishek-singhvi-take-dig-on-sharad-pawar-over-maharashtra-govt-devendra-fadnavis-ajit-pawar-ncp-tstk-1-1139795.html"/>
    <meta property="og:site_name" content="aajtak.intoday.in"/>
    <meta property="article:published_time" content="2019-11-23T03:49:55+00:00"/>
    <meta property="og:title" content="महाराष्ट्र: बीजेपी की सरकार बनते ही भड़की कांग्रेस, सिंघवी बोले- पवार जी तुस्सी ग्रेट हो"/>
    <meta property="og:description" content="सोशल मीडिया ट्विटर के जरिए शरद पवार पर तंज कसते हुए अभिषेक मनु सिंघवी ने लिखा कि पवार जी तुस्सी ग्रेट हो. बता दें कि शनिवार की सुबह अचानक देवेंद्र फडणवीस ने एक बार फिर राज्य के मुख्यमंत्री के तौर पर शपथ ले ली वहीं एनसीपी नेता अजित पवार को महाराष्ट्र का डिप्टी सीएम बनाया गया."/>
  </head>
  <body>
    <article>
      <h1>महाराष्ट्र: बीजेपी की सरकार बनते ही भड़की कांग्रेस, सिंघवी बोले- पवार जी तुस्सी ग्रेट हो</h1>
      <h2>सोशल मीडिया ट्विटर के जरिए शरद पवार पर तंज कसते हुए अभिषेक मनु सिंघवी ने लिखा कि पवार जी तुस्सी ग्रेट हो. बता दें कि शनिवार की सुबह अचानक देवेंद्र फडणवीस ने एक बार फिर राज्य के मुख्यमंत्री के तौर पर शपथ ले ली वहीं एनसीपी नेता अजित पवार को महाराष्ट्र का डिप्टी सीएम बनाया गया.</h2>
      <address>
        <time datetime="2019-11-23T03:49:55+00:00">23 Nov 2019, 03:49</time>
      </address>
      <ul>
        <li>महाराष्ट्र में बीजेपी सरकार बनने पर भड़की कांग्रेस</li>
        <li>सिंघवी ने किया तंज, 'पवार जी तुस्सी ग्रेट हो'</li>
      </ul>
      <p>महाराष्ट्र की राजनीति में शनिवार को सबसे बड़ा उलटफेर करते हुए बीजेपी ने एनसीपी की मदद से सरकार बना ली. बीजेपी के इस दाव से शिवसेना और कांग्रेस के चित होने के बाद कांग्रेस नेता अभिषेक मनु सिंघवी ने एनसीपी प्रमुख शरद पवार पर निशाना साधा है.</p>
      <p>सोशल मीडिया ट्विटर के जरिए शरद पवार पर तंज कसते हुए अभिषेक मनु सिंघवी ने लिखा कि 'पवार जी तुस्सी ग्रेट हो.' बता दें कि शनिवार की सुबह अचानक देवेंद्र फडणवीस ने एक बार फिर राज्य के मुख्यमंत्री के तौर पर शपथ ले ली वहीं एनसीपी नेता अजित पवार को महाराष्ट्र का डिप्टी सीएम बनाया गया है.</p>
      <figure>
        <iframe data-src="https://twitter.com/DrAMSinghvi/status/1198077556756377600?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>सीएम पद की शपथ लेने के बाद देवेंद्र फडणवीस ने कहा, 'महाराष्ट्र की जनता ने स्पष्ट जनादेश दिया था. हमारे साथ लड़ी शिवसेना ने उस जनादेश को नकार कर दूसरी जगह गठबंधन बनाने का प्रयास किया. महाराष्ट्र को स्थिर शासन देने की जरूरत थी. राज्य को खिचड़ी सरकार नहीं चाहिए थी. महाराष्ट्र को स्थायी सरकार देने का फैसला करने के लिए अजित पवार को धन्यवाद.'</p>
      <p>हालांकि एनसीपी के बीजेपी के साथ आने के बाद पार्टी में अंदरखाने टूट की भी खबर आ रही है. सूत्रों के मुताबिक एनसीपी के करीब 22 विधायक बीजेपी के संपर्क में बताए जा रहे हैं.</p>
      <p>दिलचस्प है कि शुक्रवार की रात महाराष्ट्र में शिवसेना, कांग्रेस और एनसीपी की बैठक में मुख्यमंत्री के नाम पर कोई अंतिम फैसला नहीं हो पाया था. हालांकि, शिवसेना के वरिष्ठ नेता संजय राउत ने कहा था कि उद्धव ठाकरे मुख्यमंत्री बनने को तैयार हैं लेकिन रातो रात वहां समीकरण बदल गए.</p>
      <p>इससे पहले तीनों पार्टियों की बैठक से निकलने के बाद शरद पवार ने कहा था कि जहां तक मुख्यमंत्री की बात है, उस पर कोई दोराय नहीं है. उद्धव ठाकरे को ही सरकार को लीड करना चाहिए. लेकिन शनिवार सुबह महाराष्ट्र के राजनीति की तस्वीर बदल गई.</p>
      <figure>
        <video src="https://aajtak-pdelivery.akamaized.net/aajtak/video/2019_11/23_nov_19_ajit_aur_fadnavis_reaction_1024_512.mp4"/>
      </figure>
      <related>
        <h4>संबंधि‍त ख़बरें</h4>
        <a href="https://aajtak.intoday.in/story/maharashta-new-govt-bjp-ncp-congress-reaction-ajit-pawar-1-1139801.html"/>
        <a href="https://aajtak.intoday.in/story/devendra-fadnavis-takes-oath-as-cm-ajit-pawar-deputy-cm-live-updates-1-1139780.html"/>
        <a href="https://aajtak.intoday.in/story/assam-farmers-organization-pro-talk-ulfa-leaders-stage-massive-protests-against-cab-1-1139760.html"/>
        <a href="https://aajtak.intoday.in/story/indian-navy-utility-helicopter-deal-defense-ministry-may-clear-1-1139750.html"/>
      </related>
    </article>
  </body>
</html>