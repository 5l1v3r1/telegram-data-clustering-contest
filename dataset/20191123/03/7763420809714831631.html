<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/entertain/578517"/>
    <meta property="og:site_name" content="Spring News"/>
    <meta property="article:published_time" content="2019-11-23T03:51:30+00:00"/>
    <meta property="og:title" content="ซันนี่ เขินปัดเตรียมถ่ายเซ็กซี่อวดซิกแพค ยันไม่โฟกัสเรื่องความรัก"/>
    <meta property="og:description" content="ซันนี่ สุวรรณเมธานนท์ โวหนังเข้าเดือนหน้าสนุกครบรสแน่ เผยฟิตร่างกาย"/>
  </head>
  <body>
    <article>
      <h1>ซันนี่ เขินปัดเตรียมถ่ายเซ็กซี่อวดซิกแพค ยันไม่โฟกัสเรื่องความรัก</h1>
      <h2>ซันนี่ สุวรรณเมธานนท์ โวหนังเข้าเดือนหน้าสนุกครบรสแน่ เผยฟิตร่างกาย </h2>
      <address>
        <time datetime="2019-11-23T03:51:30+00:00">23 Nov 2019, 03:51</time>
      </address>
      <p>เรียกได้ว่าเป็นหนุ่มติสท์สุดฮอตที่สาวเห็นต้องกรี๊ดแตก ซันนี่ สุวรรณเมธานนท์ ซึ่งพักนี้เจ้าตัวดูผอมลงแถมยังรับงานออกอีเว้นท์ถี่ๆ ล่าสุดเจ้าตัวมาร่วมงาน OFFICE CHALLENGE by โอวัลติน สูตรน้ำตาลน้อยกว่า ที่เซ็นทรัลเวิล์ด งานนี้บรรดานักข่าวจึงไม่พลาดที่จะถามถึงเรื่องชีวิตของหนุ่ม ซันนี่</p>
      <p>ช่วงนี้มีงานอีเว้นท์ถี่ ?<br/>“ก็รู้สึกเป็นเกียรติและตั้งใจทำให้ดีที่สุด มีงานติดต่อเข้ามาเรื่อยๆตลอด ก็เลยไม่รู้ ผู้จัดการส่งมาให้เรา เราจะเป็นขั้นตอนสุดท้ายครับ เราทำอย่างเดียว คือการอ่านบทการแสดง เราไม่ได้รับที่ละเรื่อง ถ้าเป็นสิ่งที่เราชอบเข้ามาหลายๆอัน เราก็จะพยายามบริหารเวลาให้ได้ครับ”</p>
      <p>ตอนนี้คิวยาวถึงปีหน้าหรือยัง ?<br/>“ยังครับ เดี่ยวกะปีหน้าจะหนีเที่ยวแล้ว ไม่มีอะไรผมแค่อยากเที่ยว ยังไม่มีแพลนไปเที่ยว แค่บอกไว้เฉยๆครับ ตอนนี้เหลือถ่ายหนังอีกเรื่องหนึ่ง ตอนนี้ยังไม่มีอะไรอัพเดต เราต้องชิงบอกก่อนครับ ถ้าเราหนีไปได้เขาจะตามเรากลับมาไม่ได้ ยังไม่ได้บอกว่าไม่รับละครเรื่องต่อไป แค่เราชิงจังหวะ”</p>
      <p>มีเวลาพักผ่อนยังไงบ้าง ?<br/>“คือทุกงานในชีวิตผม คือเรื่องเดียวกัน ไม่ว่าจะเรื่องงาน เรื่องเที่ยว มันก็เลยไม่ได้แบ่งว่าฉันทำงานหนักแค่ไหน ฉันต้องพักผ่อนเท่านี้ ไม่เกี่ยว เราชอบที่จะทำทั้งหมด คือผมรักการแสดง การไปแสดงเหมือนกันออกไปเที่ยว เราก็เลยไม่ค่อยมีปัญหา”</p>
      <figure>
        <img src="https://spcdn.springnews.co.th/wp-content/uploads/2019/11/5-54.jpg"/>
      </figure>
      <p>ตอนนี้มีสาวๆ คุยหรือยัง ?<br/>“ถ้าเป็นเรื่องการใช้ชีวิต ตอนนี้ยังไม่มี อย่าให้ใครมาเดือดร้อนกับผมเลย ให้ผมอย่างนี้แหละ”</p>
      <p>ดูเหมือนเราจะผอมลง ?<br/>“พูดเป็นเล่นไป เขาเรียกว่าคลีนครับ กล้ามเป็นมัดๆ เรามีกล้ามตลอด ไม่ได้มีโปรเจ็กต์อะไร เราแค่รักษาไว้”</p>
      <p>ที่ผ่านมาเรามีกล้ามตลอด?<br/>“มันจะอยู่ข้างใน เรามีทรง ของมาแล้ว คือเวลาคลีนให้เห็นชัด หน้ามันจะไปหมด แล้วคนจะมองว่าผอมเหมือน แบงค์ ธิติ ในทีวีดูตัวใหญ่ แต่ตัวจริงแล้วเขาจะตัวเล็กๆ แต่จริงๆกล้ามเขาชัดมาก และฟันเขาชัดมาก ฟันเขาใหญ่(ยิ้ม) ตอนนี้น้ำหนักผมเท่าเดิม 66-67 ประมาณนี้ เหมือนเป็นน้ำหนักมาตรฐานของเราแล้ว พอใจเรื่องหุ่นมันดูเป็นคำตอบที่หมกมุ่น ไหนดูซิวันนี้ตูดฉันเป็นยังไงนะ กล้ามฉันเป็นยังไง มันดูหมกมุ่นอ่ะ”</p>
      <figure>
        <img src="https://spcdn.springnews.co.th/wp-content/uploads/2019/11/6-33.jpg"/>
      </figure>
      <p>มีงานติดต่อให้โชว์หุ่นไหม ?<br/>“ไม่โชว์ เขินครับ”</p>
      <p>ต้องดูแลการกินยังไง ?<br/>“มันปรับเปลี่ยนไปเอง ตั้งแต่เราไปทำร่างกายตอนที่จะเล่นหนังเรื่องหนึ่ง หลังจากนั้นมันก็เปลี่ยนไปเอง เราจะรู้ว่าอันไหนทำได้ อันไหนทำไม่ได้แค่ไหน หรือต้องไปออกกำลังกายตอนไหน เราจะรู้”</p>
      <p>มีงานติดต่อให้โชว์บ้าง แต่ปฏิเสธไปเหรอ ?<br/>“ไม่ อย่าให้ผมโชว์เลย ผมอยากโชว์ตูดมากเลย ตูดโชว์ได้ อย่างอื่นไม่โชว์ ผมจริงจัง”</p>
      <p>ซิกแพคตอนนี้ของเราอยู่กำลังพอดีไหม ?<br/>“มันเรื่อยๆครับ อย่างที่บอกว่าถ้าเห็นชัดตลอด หน้าจะไปด้วย เรื่องอาหารแล้วแต่ ตอนที่บอกว่าออกกำลังกายตอนนั้น มันก็จะคุมไปโดยปริยาย คือที่ออกกำลังกายทุกวันนี้เพราะอยากกินของอร่อย”</p>
      <p>ถามถึงหนังใหม่เรา ?<br/>“ใช่ๆ ‘happy old year’ ชื่อไทยมาแล้ว ‘ฮาวทูทิ้ง ทิ้งอย่างไรไม่ให้เหลือเธอ’ เข้า 26 ธันวานี้ครับผม เรื่องนี้มีเครา เป็นอีกลุคหนึ่ง ก็รอดู”</p>
      <p>ลุ้นกับหนังเรื่องนี้ไหม ?<br/>“ไม่ได้ลุ้นอะไร เรารู้สึกชอบตัวเรื่องอยู่แล้ว การทำงานกับนวพล คือการทำงานมันส์มาก คือเขาสนิทกับผมมาก เราทำงานกับคนๆนี้เหมือนเราพาสิ่งๆหนึ่งในทิศทางเดียวกัน เราก็เลยชอบ เรื่องนี้มีหลายอย่าง เอาไปเลยกับคำว่าสุขสันต์วันปีใหม่นี้ เอาไปเลย”</p>
      <p>หลายคนจับตามองหนังเรื่องนี้ ?<br/>“เขาไม่จับจ้องหรอกเอาจริงๆ เขาอาจจะดูที่เนื้อเรื่องมากกว่า เขาไม่แคร์ว่าผมเล่นหรือไม่เล่น ส่วนบทหนัง ผมไม่เคยเคลียดครับ การที่เคลียด คิดอะไรในแง่ลบ มันไม่มีผลกับการทำการแสดงให้มันดีเลย สำหรับผมนะครับ เราใช้แต่ด้านที่มีความสุข แฮปปี้เข้าไปในการแสดงแล้วมันจะดี”</p>
      <figure>
        <img src="https://spcdn.springnews.co.th/wp-content/uploads/2019/11/1-142.jpg"/>
      </figure>
    </article>
  </body>
</html>