<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837354-v-oon-zasudili-nasilstvo-proti-demonstrantiv-v-irani"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T03:58:00+00:00"/>
    <meta property="og:title" content="В ООН засудили насильство проти демонстрантів в Ірані"/>
    <meta property="og:description" content="КИЇВ. 23 листопада. УНН. Експерти Організації об'єднаних націй (ООН) з прав людини висловили серйозну стурбованість ситуацією навколо протестів в Ірані. Про …"/>
  </head>
  <body>
    <article>
      <h1>В ООН засудили насильство проти демонстрантів в Ірані</h1>
      <address><time datetime="2019-11-23T03:58:00+00:00">23 Nov 2019, 03:58</time> by <a rel="author">Денис Масліков</a></address>
      <p><b>КИЇВ. 23 листопада. УНН.</b> Експерти Організації об'єднаних націй (ООН) з прав людини висловили серйозну стурбованість ситуацією навколо протестів в Ірані. Про це повідомляє <b>УНН</b> з посиланням на ООН.</p>
      <p>Так, в ООН глибоко стурбовані повідомленнями про вбивства і поранення, а також про те, що влада застосувала надмірну силу проти демонстрантів.</p>
      <p>"Ми нагадуємо владі, що у відповідності з Міжнародним пактом про громадянські і політичні права смертельна сила повинна застосовуватися тільки тоді, коли це абсолютно неминуче, щоб захистити життя", - йдеться в повідомленні.</p>
      <p>Відзначається, що в період з 15 по 19 листопада були вбиті 106 осіб, а також 1000 осіб заарештовані за участь в акціях протесту.</p>
      <p>"Ми нагадуємо уряду про його зобов'язання за Пактом і закликаємо владу забезпечити дотримання і захист прав на свободу думок та їх вільне вираження, а також свободу мирних зборів та асоціацій", - йдеться в заяві.</p>
      <p>Крім того, в ООН закликали учасників протестів забезпечити їх мирне проведення.</p>
      <p>Нагадаємо, <a href="https://www.unn.com.ua/uk/news/1837350-vlada-iranu-pidtverdila-aresht-blizko-100-lideriv-protestiv">влада Ірану підтвердила арешт</a> близько 100 лідерів протестів.</p>
    </article>
  </body>
</html>