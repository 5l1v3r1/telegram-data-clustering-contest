<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/krida-news/tamil-nadu-beat-mumbai-in-syed-mushtaq-ali-trophy-zws-70-2020829/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-23T03:05:09+00:00"/>
    <meta property="og:title" content="मुश्ताक अली क्रिकेट स्पर्धा  : मुंबईवर पराभवाची नामुष्की"/>
    <meta property="og:description" content="डावखुऱ्या फिरकी जोडीमुळे तमिळनाडू विजयी"/>
  </head>
  <body>
    <article>
      <h1>मुश्ताक अली क्रिकेट स्पर्धा  : मुंबईवर पराभवाची नामुष्की</h1>
      <h2>डावखुऱ्या फिरकी जोडीमुळे तमिळनाडू विजयी</h2>
      <address><time datetime="2019-11-23T03:05:09+00:00">23 Nov 2019, 03:05</time> by <a rel="author">पीटीआय</a></address>
      <p>
        <b>डावखुऱ्या फिरकी जोडीमुळे तमिळनाडू विजयी; शाम्स मुलानीची अष्टपैलू कामगिरी व्यर्थ</b>
      </p>
      <p><b>सुरत : </b>मनिमरन सिद्धार्थ (४/१६) आणि रवी श्रीनिवासन साईकिशोर (३/१८) या डावखुऱ्या फिरकीपटूंनी केलेल्या प्रभावी गोलंदाजीच्या बळावर तमिळनाडूने शुक्रवारी सय्यद मुश्ताक अली करंडक ट्वेन्टी-२० क्रिकेट स्पर्धेतील अव्वल साखळीच्या सामन्यात मुंबईला सात गडी आणि ३७ चेंडू राखून धूळ चारली. मुंबईच्या शाम्स मुलानीची (७३ धावा आणि ३/२६) अष्टपैलू झुंज अपयशी ठरली.</p>
      <p>प्रथम फलंदाजी करताना कर्णधार सूर्यकुमार यादव (०), आदित्य तरे (०), श्रेयस अय्यर (१) असे मुंबईचे नामांकित फलंदाज स्वस्तात माघारी परतले. युवा पृथ्वी शॉसुद्धा (३०) मोठी खेळी करण्यात अपयशी ठरला. मात्र चौथ्या क्रमांकावर बढती मिळालेल्या शाम्सने ५२ चेंडूंत १० चौकार व एका षटकारासह ७३ धावा केल्यामुळे मुंबईला २० षटकांत ९ बाद १२१ धावा करता आल्या.</p>
      <p>प्रत्युत्तरात शाम्सच्या डावखुऱ्या फिरकीपुढे तमिळनाडूचीसुद्धा एक वेळ ३ बाद ४९ धावा अशी अवस्था झाली होती; परंतु हरी निशांतने अवघ्या ४४ चेंडूंत पाच चौकार व सहा षटकारांच्या साहाय्याने नाबाद ७३ धावा फटकावून संघाला विजय मिळवून दिला.</p>
      <p>
        <b>संक्षिप्त धावफलक</b>
      </p>
      <p>मुंबई : २० षटकांत ९ बाद १२१ (शाम्स मुलानी ७३, मनिमरन सिद्धार्थ ४/१६, रवी श्रीनिवासन साईकिशोर ३/१८) पराभूत वि. तमिळनाडू : १३.५ षटकांत ३ बाद १२२ (हरी निशांत नाबाद ७३, विजय शंकर नाबाद २०; शाम्स मुलानी ३/२६).</p>
      <p>
        <b>* गुण : तमिळनाडू ४, मुंबई ०</b>
      </p>
      <related>
        <a href="https://www.loksatta.com/mumbai-news/indrani-mukerjea-buys-one-20l-container-every-week-from-prison-canteen-has-stored-400l-of-water-in-her-cell-scsg-91-2019543/"/>
        <a href="https://www.loksatta.com/krida-news/ind-vs-ban-2nd-test-kolkata-day-night-day-1-live-updates-psd-91-2020271/"/>
      </related>
    </article>
  </body>
</html>