<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315356-Lampard-Nisam-diktator-disciplina-mora-da-postoji.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T03:23:00+00:00"/>
    <meta property="og:title" content="Lampard: Nisam diktator, disciplina mora da postoji"/>
    <meta property="og:description" content="Menadžer Čelsija Frenk Lampard istakao je da nije samostalno osmislio pravilnik koji važi za igrače na 'Stamford bridžu', već da su mu u tome pomogli saradnici i tim."/>
  </head>
  <body>
    <article>
      <h1>Lampard: Nisam diktator, disciplina mora da postoji</h1>
      <h2>Menadžer Čelsija Frenk Lampard istakao je da nije samostalno osmislio pravilnik koji važi za igrače na 'Stamford bridžu', već da su mu u tome pomogli saradnici i tim.</h2>
      <address><time datetime="2019-11-23T03:23:00+00:00">23 Nov 2019, 03:23</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/169479/jpeg/Frenk-Lampard"/>
        <figcaption>
          <cite>Catherine Ivill Getty Images Sport</cite>
        </figcaption>
      </figure>
      <p>Tokom reprezentativne pauze u javnosti se pojavila fotografija pravila koja važe u svlačionici Plavaca, a za čije su kršenje predviđene novčane kazne . Na primer, za kašnjenje na trening igrači su dužni da plate 20.000 funti. Takođe, fudbaleri mogu da budu kažnjeni sa 500 funti po minuti, ukoliko ne stignu na vreme na timski sastanak.</p>
      <related>
        <a href="http://sportklub.rs/Fudbal/Premier-League/a315337-Lampard-Nikada-ne-bih-trenirao-Spurse-postujem-Zozea.html"/>
        <a href="http://sportklub.rs/Fudbal/Premier-League/a315353-Gvardiola-Zasto-bih-bio-nezadovoljan-volim-izazove.html"/>
      </related>
      <p>Sav novac od kazni uplaćuje se u dobrotvorne svrhe.</p>
      <p><i>"Razumem da nekima to zvuči previše oštro. Ali nije, to je ništa. Takav način disciplinovanja je uveden s razlogom"</i>, rekao je Lampard.</p>
      <p>
        <i>"Jasno mi je kako ja zbog toga izgledam, ali to nije prava slika. Pričali smo sa igračima. Zapravo, pitao sam šta svi misle o tome. Nisam diktator, niti sam tu da bih otežao igračima. Ovde smo da bismo ostvarili uspeh i neke stvari moraju da se poštuju. Mislim da je disciplina vrlo važna stvar".</i>
      </p>
      <p>Plavci u subotu gostuju Mančester Sitiju i u odličnoj su formi, pošto imaju šest pobeda u nizu.</p>
      <p>Duel je na programu od 18 časova i 30 minuta, uz direktan prenos na Sport klubu 1.</p>
    </article>
  </body>
</html>