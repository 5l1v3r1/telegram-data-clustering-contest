<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3325318"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-23T03:23:00+00:00"/>
    <meta property="og:title" content="שלושה הרוגים בהפגנות ענק נגד נשיא קולומביה; עוצר הוטל בבירה"/>
    <meta property="og:description" content="ההפגנות נגד השלטון בקולומביה, שפרצו במקביל לכמה משכנותיה בדרום אמריקה, הביאו למותם של שלושה בני אדם. יותר מ-250 אלף הפגינו..."/>
  </head>
  <body>
    <article>
      <h1>שלושה הרוגים בהפגנות ענק נגד נשיא קולומביה; עוצר הוטל בבירה</h1>
      <address><time datetime="2019-11-23T03:23:00+00:00">23 Nov 2019, 03:23</time> by <a rel="author">רויטרס</a></address>
      <figure>
        <img src="https://img.wcdn.co.il/f_auto,w_700,t_18/2/9/5/2/2952771-46.jpg"/>
        <figcaption>מחאה רועשת. קולומביה, אתמול (צילום: רויטרס)</figcaption>
      </figure>
      <p>שלושה בני אדם נהרגו אמש (שישי) במהלך הפגנות המחאה שהתרחשו ברחבי קולומביה מאז יום חמישי, כך אישר שר הביטחון קרלוס הולמס טרוחיו. נתיבי תחבורה מרכזיים בבירה בוגוטה נחסמו לתנועה וברקע ממשיכות קריאות להמשך ההפגנות במדינה.</p>
      <p>יותר מ-250 אלף החלו להפגין מיום חמישי, במטרה להביע את אי שביעות הרצון הגובר מהממשל שמנהל נשיא קולומביה איוואן דוקה. זאת לאור הרפורמות הכלכליות שהוא מעוניין להנהיג במדינה. כמו כן, המפגינים זועמים על אוזלת היד של הממשלה בטיפול בשחיתות וכן על מקרי רצח של פעילי זכויות אדם במדינה. הנשיא דוקה הורה על עוצר בבירה בוגוטה ואף הודיע כי ינקוט בצעדים כדי להכיל את העימותים בין מפגינים לכוחות הביטחון.</p>
      <p>המחאה בקולומביה מצטרפת לשורת מחאות במדינות נוספות בדרום אמריקה. בצ'ילה נמשכות הפגנות על רקע יוקר המחייה ופערי המעמדות, כמו גם הפרטה מתמשכת של גופים לאומיים. בבוליביה פרצה מחאה על רקע זיופים בבחירות ועימות מחודש של הממשל עם מתנגדיו בניקרגואה.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3325312">מלך ירדן: "היחסים עם ישראל במצב הגרוע ביותר אי פעם" </a>
        <a href="https://news.walla.co.il/item/3325198"> בית משפט בארה"ב הקפיא את חידוש ההוצאות להורג הפדרליות </a>
        <a href="https://news.walla.co.il/item/3325297"> פוטין מבטיח להמשיך בפיתוח הטיל המסתורי: "אין שני לו בעולם" </a>
        <a href="https://tld.walla.co.il/item/3241642?lm_supplier=16893&amp;lm_bc=18500"> מאוכזבים מחיי המין שלכם? יש פתרון טבעי ללא תופעות לוואי תוכן מקודם</a>
      </p>
      <figure>
        <img src="https://img.wcdn.co.il/f_auto,w_700,t_18/2/9/5/2/2952772-46.jpg"/>
        <figcaption>98 מפגינים נעצרו עד כה. קולומביה, אתמול (צילום: רויטרס)</figcaption>
      </figure>
      <p>מועמד השמאל לשעבר לנשיאות קולומביה גוסטבו פטרו, קרא לציבור לצאת להפגנות נוספת. פטרו קרא לאנשים להכות בסירים ובמחבתות בכיכר המרכזית של עיר הבירה בוגוטה, כחלק מביטוי מחאה מסורתי המכונה "קסרולאסו".</p>
      <p>שר הביטחון מסר כי המפגינים שנהרגו הם ממחוז ואלה דל קאוקה בבירה ונסיבות מותם בבדיקה. לדבריו, הרשויות אישרו כי שני בני אדם מתו בבואנוונטורה, בעיצומן של הפרות הסדר ואישה נוספת נהרגה בקנדלריה, שתי עיירות במחוז.</p>
      <p>שר הביטחון טרוחיו טען כי לכוחות הביטחון נודע על כוונת המפגינים לבזוז קניון בבואנוונטורה, "בגלל המעשה האלים הזה כוחות הביטחון הגיעו לאירוע, תוך שהם מותקפים ומשליכים עליהם אבנים ומקלות", אמר. "כתוצאה מהעימות בין המפגינים לכוחות נהרגו שני האנשים".</p>
      <figure>
        <img src="https://img.wcdn.co.il/f_auto,w_700,t_18/2/9/5/2/2952776-46.jpg"/>
        <figcaption>"המפגינים משליכים אבנים ומקלות". קולומביה, אתמול (צילום: רויטרס)</figcaption>
      </figure>
      <p>על אף שלטענת טרוחיו ההפגנות מתרחשות באופן שקט במרבית אזורי המדינה, ישנם מפגינים שממשיכים לחסום כבישים בארבע עיירות. 98 מפגינים נעצרו, וכ-300 בני אדם נפצעו, כמחצית מהם אזרחים ומחציתם אנשי כוחות הביטחון.</p>
      <p>חקירות ראשוניות שניהלו הרשויות במדינה, מצאו כשלים בהתנהגות של אנשי כוחות הביטחון, לאחר שהופצו ברשתות החברתיות תמונות בהן נראים השוטרים מפעילים כוח נגד מפגינים, ושוטר אחד אף תועד בועט בפניו של אחד המפגינים.</p>
      <figure>
        <img src="https://img.wcdn.co.il/f_auto,w_700,t_18/2/9/5/2/2952775-46.jpg"/>
        <figcaption>השוטרים השתמשו בגז מדמיע כדי לפתוח נתיבי תחבורה. קולומביה, אתמול (צילום: רויטרס)</figcaption>
      </figure>
      <p>נוסעים לבוגוטה, כמו גם ערים אחרות במדינה, התמודדו עם עיכובים בתחבורה הציבורית כתוצאה מההפגנות והעימותים. עשרות תחנות אוטובוס בבוגוטה נסגרו. בניסיון לפנות את חסימות הצירים, השתמשה המשטרה בגז מדמיע. ראש עיריית בוגוטה הודיע כי התיקונים בעיר, בערקבות נזקי ההפגנות, צפויים לעלות מיליוני דולרים.</p>
      <p>ראש איגוד העבודה הקונפדרציה הכללית (CGT) ברדיו המקומי הזהירו מפני אופורטוניזם פוליטי, שעשוי להוביל לשינויים במערכת בעקבות המחאות. "ממתינים לפגישה עם הנשיא", אמר אחד מראשי המחאה והוסיף כי עד לפגישה הם ימשיכו להשתתף בהפגנות.</p>
      <p>(עדכון ראשון: 02:38)</p>
    </article>
  </body>
</html>