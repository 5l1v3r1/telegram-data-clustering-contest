<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962073"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T03:40:57+00:00"/>
    <meta property="og:title" content="మేం తెచ్చినవాటికి వైసీపీ రంగు"/>
    <meta property="og:description" content="ADVT"/>
  </head>
  <body>
    <article>
      <h1>మేం తెచ్చినవాటికి వైసీపీ రంగు</h1>
      <address>
        <time datetime="2019-11-23T03:40:57+00:00">23 Nov 2019, 03:40</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b> జగన్‌ను చూసి కంపెనీలు బై బై</b>
        </li>
        <li>
          <b> చేసేదేం లేక పాతవాటిపై బిల్డప్‌</b>
        </li>
        <li>
          <b> ట్విటర్‌లో లోకేశ్‌ ఎద్దేవా</b>
        </li>
      </ul>
      <p><b>అమరావతి, నవంబరు 22, (ఆంధ్రజ్యోతి): </b>‘వీర వాహన సంస్థను రాష్ట్రానికి తీసుకురావడానికి చంద్రబాబు పడిన కష్టం అందరికీ తెలుసు. రాయితీలు ఇచ్చి, భూకేటాయింపులు చేసి తెచ్చిన కంపెనీకి ఇప్పుడు జగన్‌ ప్రభుత్వం వైసీపీ రంగు పూయాలని తెగ తాపత్రయపడుతోంది’ అని టీడీపీ జాతీయ ప్రఽధాన కార్యదర్శి లోకేశ్‌ ఎద్దేవాచేశారు. ముఖ్యమంత్రి జగన్‌ను చూసి రాష్ట్రానికి రావాల్సిన కంపెనీలు బైబై ఏపీ అంటున్నాయని.. చేసేదేమీ లేక చంద్రబాబు హయాంలో రాష్ట్రానికి వచ్చిన కంపెనీలను తామే తెచ్చినట్లు బిల్డప్‌ ఇస్తున్నారని శుక్రవారం ట్విటర్‌లో ధ్వజమెత్తారు. స్మశానాలకు పార్టీ రంగులు వేసుకునే జగన్‌కు ఇంతకంటే మంచి ఆలోచనలు వస్తాయనుకోవడం అత్యాశే అవుతుందన్నారు. ‘వేరేవారికి పుట్టిన బిడ్డకు మీరు తండ్రి అని చెప్పుకోవడం మాని.. సొంతంగా ఏదైనా సాధించి డప్పు కొట్టుకోండి గౌరవనీయ ముఖ్యమంత్రి’ అని వ్యాఖ్యానించారు. గత ప్రభుత్వ హయాంలో వీర వాహన సంస్థ పెట్టుబడులపై ఒప్పందానికి సంబంధించి వివిధ పత్రికల్లో వచ్చిన కథనాలను, దానికి సంబంధించిన జీవోను ట్యాగ్‌ చేశారు.</p>
    </article>
  </body>
</html>