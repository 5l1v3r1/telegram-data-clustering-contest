<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/greece/article/pirgos-profilakistei-i-dio-diakinites-kokainis"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-23T03:04:00+00:00"/>
    <meta property="og:title" content="Πύργος: Προφυλακιστέοι οι δύο διακινητές κοκαΐνης"/>
    <meta property="og:description" content="Στην ανακρίτρια προκειμένου να απολογηθούν για τις κατηγορίες που τους αποδίδονται, βρέθηκαν το απόγευμα της Παρασκευής οι δύο φερόμενοι ως διακινητές κοκαΐνης στην πόλη του Πύργου."/>
  </head>
  <body>
    <article>
      <h1>Πύργος: Προφυλακιστέοι οι δύο διακινητές κοκαΐνης</h1>
      <address>
        <time datetime="2019-11-23T03:04:00+00:00">23 Nov 2019, 03:04</time>
      </address>
      <p>Στην ανακρίτρια προκειμένου να απολογηθούν για τις κατηγορίες που τους αποδίδονται, βρέθηκαν το απόγευμα της Παρασκευής οι <a href="https://www.zougla.gr/greece/article/dio-silipsis-gia-diakinisi-kokainis-ston-pirgo">δύο φερόμενοι ως διακινητές κοκαΐνης στην πόλη του Πύργου</a>.</p>
      <p>Η απολογία τους ήταν προγραμματισμένη για τις 18.00 το απόγευμα, ωστόσο άλλες υποθέσεις που εξετάστηκαν κατά τη διάρκεια της ημέρας, καθυστέρησαν σημαντικά την είσοδό τους στο γραφείο της ανακρίτριας. Σύμφωνα με όσα ανέφερε ο δικηγόρος τους Θοδωρής Αντωνόπουλος, η υπερασπιστική γραμμή που ακολουθήθηκε ήταν η άρνηση της εμπορίας, υποστηρίζοντας πως όσες συνομιλίες των δυο δραστών με τρίτους έχουν οι Αρχές στα χέρια τους δεν καταδεικνύουν σε καμία περίπτωση εμπορία. Αμφότεροι αρνήθηκαν οποιαδήποτε κατηγορία όσον αφορά τη διακίνηση, ζητώντας παράλληλα εξέταση από πραγματογνώμονες ιατροδικαστές προκειμένου να αποδειχθεί πως είναι χρήστες.</p>
      <p>Ωστόσο, οι ισχυρισμοί των δυο ανδρών δεν έγιναν δεκτοί από την ανακρίτρια, η οποία ύστερα από συνεννόηση με την εισαγγελέα αποφάσισαν από κοινού την προφυλάκισή τους.</p>
      <p>Πηγή: patrisnews.com</p>
    </article>
  </body>
</html>