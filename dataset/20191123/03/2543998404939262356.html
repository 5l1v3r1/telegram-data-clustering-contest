<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/lifestyle/putovanja/170592/zaboravite-zimu-destinacija-gde-leto-traje-zauvek"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T03:12:00+00:00"/>
    <meta property="og:title" content="ZABORAVITE NA ZIMU! 5 destinacija gde leto traje zauvek"/>
    <meta property="og:description" content="Činjenica da je sada jesen, ne znači da leto ne možete pronaći negde drugde na zemaljskoj kugli. Volite li putovati i istraživati neka nova i nepoznata mesta, a najveći vam je san da leto traje zauvek, vreme je da spakujete svoje kofere ili, barem, bookirate avionsku kartu! Naime, pronašli smo pet destinacija na kojima caruje večno leto!"/>
  </head>
  <body>
    <article>
      <h1>ZABORAVITE NA ZIMU! 5 destinacija gde leto traje zauvek</h1>
      <h2>Činjenica da je sada jesen, ne znači da leto ne možete pronaći negde drugde na zemaljskoj kugli. Volite li putovati i istraživati neka nova i nepoznata mesta, a najveći vam je san da leto traje zauvek, vreme je da spakujete svoje kofere ili, barem, bookirate avionsku kartu! Naime, pronašli smo pet destinacija na kojima caruje večno leto!</h2>
      <address><time datetime="2019-11-23T03:12:00+00:00">23 Nov 2019, 03:12</time> by <a rel="author">Republika</a></address>
      <h3>Marakeš</h3>
      <p>Marokanski kraljevski grad Marakeš očaraće vas svojim pitoresknim, živahnim ulicama, haotičnim pijacama, predivnim vrtovima i sjajnom hranom, no ljubitelji leta posebno će biti oduševljeni što će ih na njihovom putovanju, čak i u novembru pratiti temperature koje se vrzmaju oko 20 stepeni. Pustinjske temperature, doduše, mogu biti varljive i poprilično ekstremne, no veći će vas deo dana ipak grejati lepo i sunčano vreme kao stvoreno za kilometarske šetnje i neumorno istraživanje.</p>
      <h3>Kanarska ostrva</h3>
      <p>Ako ste se zaželeli egzotičnog putovanja, a ne želite da sedite na desetosatni letovima, Kanarska ostrva savršen su izbor za odmor. Tenerife, Gran Kanarija, Lanzarote, La Gomera, El Hierro, Fuerteventura i La Palma čine 7 španskih ostrva vulkanskog porekla, a osim prirodnih lepota odlikuje ih i blaga klima tokom čitave godine zbog čega ih nazivaju "otocima večnog proleća". Volite li se izležavati na plaži ili pak surfovati, Kanari su vaša destinacija iz snova.</p>
      <h3>San Diego</h3>
      <p>Grad u južnoj Kaliforniji, tik uz meksičku granicu, San Diego je luka na Tihom okeanu, mesto na kojem se mešaju različiti uticaji i različite kulture, a poznat je upravo po svojoj blagoj klimi koja u mnogočemu podseća na mediteransku. Više od 200 dana u godini, San Diego ima temperaturu višu od 20 stepeni, a kiše padaju izrazito retko što ga čini savršenom destinacijom za duge šetnje i istraživanje znamenitosti.</p>
      <figure>
        <img src="https://www.republika.rs/data/images/2017-09-25/8475_popajevo-selo_f.jpg?1574439268"/>
        <figcaption>Popajevo selo na Malti<cite>Katarina Martić</cite></figcaption>
      </figure>
      <h3>Malta</h3>
      <p>Ostrvska država u Sredozemnom moru, Malta je sjajno povezana vazduhoplovnim linijama pa ćete se njenih plaža vrlo lako dočepati. Malta obiluje divnim zalivima, a na ulicama mešaju se različiti uticaji, zbog čega će vam odmor biti zanimljiv čak i ako neće biti dovoljno toplo za brčkanje u moru. No, za klimu ne morate brinuti jer je temperatura u novembru oko 20 stepeni.</p>
      <h3>Kuba</h3>
      <p>Tražite li destinaciju koja je sinonim za leto, onda je to definitivno Kuba. I to ne samo zbog visokih temepratura koje caruju većim delom godine već i zbog šarenila kubanskih ulica, palmi, peščanih plaža, ali i pregršt pozitivne vibracije koja isijava iz svakog kutka te neobične zemlje. Kažu da je "Kuba zemlja hiljadu osmeha", a mi mislimo da je to sasvim dovoljno da spakujemo kofere i bookirajmo kartu. Večno leto nas čeka! onda je to definitivno Kuba. I to ne samo zbog visokih temepratura koje caruju većim delom godine već i zbog šarenila kubanskih ulica, palmi, peščanih plaža, ali i pregršt pozitivne vibracije koja isijava iz svakog kutka te neobične zemlje. Kažu da je "Kuba zemlja hiljadu osmeha", a mi mislimo da je to sasvim dovoljno da sapkiramo svoje kovčege i bookiraju kartu. Večno leto nas čeka!</p>
      <related>
        <h4>Pročitajte još:</h4>
        <a href="http://republika.rs/lifestyle/putovanja/170195/Cije-drzavljanstvo-dobija-beba-ako-rodi-avionu-Najveca-misterija-putovanja-konacno-resena"/>
        <a href="http://republika.rs/lifestyle/putovanja/170009/FOTO-Pet-razloga-zasto-obavezno-treba-obidjete-Plaku-ako-putujete-Atinu"/>
        <a href="http://republika.rs/lifestyle/putovanja/169011/FOTO-Italija-spremna-proglasi-vanredno-stanje-Veneciji"/>
        <a href="http://republika.rs/lifestyle/putovanja/168830/VIDEO-Neobican-mamac-turiste-Statue-dnu-mora-ljubitelje-ronjenja"/>
        <a href="http://republika.rs/lifestyle/putovanja/168050/FOTO-VIDEO-Ovo-selo-zadivilo-svet-Ljudi-zive-krugovima-razlog-OVO"/>
      </related>
    </article>
  </body>
</html>