<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/entertainment/detail/9620000112352"/>
    <meta property="og:site_name" content="MGR Online"/>
    <meta property="article:published_time" content="2019-11-23T03:01:00+00:00"/>
    <meta property="og:title" content="&quot;คิม-หมาก&quot; ขอข่าวลือแต่ง ดีกว่าข่าวลือเลิก จับมือเก็บเงินสร้างครอบครัว"/>
    <meta property="og:description" content="“หมาก-คิม” ยืนยันยังไม่มีงานวิวาห์ในเร็ววันนี้ เปรยมีข่าวแต่งดีกว่าข่าวเลิก คุยเรื่องแต่งไม่จริงจัง ฝ่ายชายลั่นอนาคตสร้างเรือนหอต้องให้สบายทั้งลูก-เมีย"/>
  </head>
  <body>
    <article>
      <h1>"คิม-หมาก" ขอข่าวลือแต่ง ดีกว่าข่าวลือเลิก จับมือเก็บเงินสร้างครอบครัว</h1>
      <address><time datetime="2019-11-23T03:01:00+00:00">23 Nov 2019, 03:01</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011623005.JPEG"/>
      </figure>
      <p><b>“หมาก-คิม” ยืนยันยังไม่มีงานวิวาห์ในเร็ววันนี้ เปรยมีข่าวแต่งดีกว่าข่าวเลิก คุยเรื่องแต่งไม่จริงจัง ฝ่ายชายลั่นอนาคตสร้างเรือนหอต้องให้สบายทั้งลูก-เมีย <br/></b><br/>นานๆ จะได้เห็นคู่รักสุดหวานอย่างพระเอกหนุ่ม <b>“หมาก ปริญ สุภารัตน์” </b>กับนางเอกสาว <b>“คิมเบอร์ลี่ แอน เทียมศิริ”</b> ออกงานคู่กันสักที ยิ่งช่วงนี้มีข่าวหนาหูว่าอาจจะมีงานวิวาห์เร็วๆ นี้หรือเปล่า เพราะมีการลงทุนซื้อที่ด้วยกันแล้ว ล่าสุดทั้งคู่ก็มาร่วม<b>งานเปิดตัว เดียร์ทัมมี่ อาณาจักรใหม่แห่ง ไลฟ์สไตล์ซูเปอร์มาร์เก็ต และ 7 สเปเชียลตี้สโตร์</b> ณ DEAR TUMMY ชั้น G ICONSIAM ก็พากันดับฝันแฟนๆ อีกรอบ โดยยืนยันว่ายังไม่มีข่าวดีในเร็วๆ นี้แน่นอน<br/><br/>คิมเบอร์ลี่ : “<b>เรื่องข่าวลือว่าเราใกล้จะแต่งงาน มีออกมาเยอะมากค่ะ มีทั้งข่าวว่าเลิกกัน ข่าวว่าแต่งงาน แต่เอาอันนี้ดีกว่าเนอะ</b> (หัวเราะ)”<br/>หมาก : “ข่าวบอกว่ามีแพลนแต่งงานเป็นช่วงปีหน้า คือเราตอบได้แค่ว่าตอนนี้เราเสถียรอยู่ครับ เรื่อยๆ ไปก่อน ยังไม่รู้หรอกว่าเมื่อไหร่”<br/>คิมเบอร์ลี่ : “ใช่ ก็รอลุ้นกันไปค่ะ จะปีหน้ามั้ยก็ยังไม่รู้เลยค่ะ อันนี้ก็ตอบไม่ได้จริงๆ แต่ที่รู้ๆ กันตอนนี้คือเรามีงานที่ต้องรับผิดชอบ ต้องทำงานของเรากันก่อนค่ะ”<br/><br/>เผยมีการพูดคุยกันจริง แต่แค่คุยกันเล่นๆ ยังไม่มีอะไรจริงจัง <br/>หมาก : “เราก็คุยกันเท่านั้นเองครับ แพลนๆ ไว้คร่าวๆ เฉยๆ”<br/>คิมเบอร์ลี่ : “ก็มีคุยไว้ถึงอนาคตค่ะ คุยกันเล่นๆ”<br/>หมาก : “อย่างที่บอกไปเราก็ต้องทำงาน เก็บเงิน เลี้ยงครอบครัว เป็นหัวหน้าครอบครัว เราต้องรับผิดชอบตรงนี้ก่อนครับ ปลายปีหน้ามีลุ้นไหม ก็ยังตอบไม่ได้เลยครับ ผมดูเหมือนมีพิรุธเหรอ ไม่มี (เสียงสูง) ไม่มี (หัวเราะ)”<br/>คิมเบอร์ลี่ : “ไม่มีหรอก เดี๋ยวปีหน้าค่อยมาถามใหม่ดีกว่า (หัวเราะ)”<br/><br/>บอกที่ไปหา “มาร์กี้ ราศรี บาเลนซิเอก้า จิราธิวัฒน์” บ่อยๆ เพราะรักหลาน <br/>คิมเบอร์ลี่ : “รักหลานไง”<br/>หมาก : “รักเด็กๆ”<br/>คิมเบอร์ลี่ : “<b>คือถามว่าปรึกษากี้ไหม มีแต่กี้นั่นแหละที่บอกให้รีบๆ ตามมาอะไรแบบนี้ กลัวลูกเหงา (หัวเราะ) แต่ถามว่าอยากมีเป็นของตัวเองไหม ก็คงยังไม่ใช่ตอนนี้ค่ะ </b>ตอนนี้ต้องฟิตหุ่นก่อน อยากมีลูกแฝดไหม ก็ไม่ได้บังคับค่ะ คือยังไม่ได้คิดไว้ (หัวเราะ) ตอบหลายครั้งแล้วเหมือนกันนะ ไม่รู้จะตอบอะไรแล้ว (หัวเราะ)”<br/>หมาก : “ถามว่าพอมีข่าวต่างๆ เข้ามา งานแต่งเริ่มเป็นรูปเป็นร่างขึ้นไหม ก็ยังครับ มันเป็นเรื่องของอนาคตจริงๆ”<br/><br/>บอกบ้านที่ซื้อไว้ด้วยกันยังไม่ใช่เรือนหอแน่ๆ เพราะคิดจะเอาไว้เป็นที่พักตากอากาศเฉยๆ<br/>หมาก-คิม : “ยังไม่ใช่เรือนหอ (หัวเราะ)”<br/>หมาก : “<b>เราก็แค่คุยกันเฉยๆ ว่าพอเอาเข้าจริงๆ แล้วเราก็ต้องทำอะไรให้สะดวกสบายทั้งกับเราด้วย กับลูกด้วย </b>เท่านั้นเองครับ”<br/>คิมเบอร์ลี่ : “จะเริ่มหาที่สร้างเรือนหอจริงจังเมื่อไหร่ ยังไม่รู้ค่ะ ไม่รู้เลย ตอนนี้โฟกัสกับงานมากกว่าค่ะ”<br/><br/>หมาก : “จริงๆ เราไปดูที่ด้วยกันมา และตัดสินใจซื้อเลยเพราะชอบตรงนั้น แต่เราคงไม่ทำเป็นเรือนหอหรอก จะทำเป็นที่ที่เราไปพักผ่อนที่ต่างจังหวัดเท่านั้นเอง ส่วนที่กรุงเทพฯ ตอนนี้ยังดูไปเรื่อยๆ ยังไม่ได้ตัดสินใจเท่าไหร่ จะเอาบ้านหรือคอนโดยังไงดี (หันไปถามคิมเบอร์ลี่)”<br/>คิมเบอร์ลี่ : “บ้านๆ ชอบบ้านค่ะ”<br/><br/>เผยปีใหม่นี้ได้เคาท์ดาวน์ด้วยกันแน่นอน <br/>หมาก : “<b>ผมว่าปลายปีตอนนี้เมืองไทยอากาศดีมากเลย ปีใหม่ก็อาจจะอยู่ไทยก็ได้</b> เดี๋ยวรอดูก่อน แต่เคาท์ดาวน์ด้วยกันแน่นอนครับ อยู่ด้วยกัน”<br/>คิมเบอร์ลี่ : “ช่วงนั้นไม่ได้รับงานด้วยค่ะ พักผ่อน”<br/>หมาก : “เขาถ่ายละครเหนื่อยมากนะคนนี้ ต้องพักผ่อนๆ ครับ”<br/>คิมเบอร์ลี่ : “ถามว่าจะมีของขวัญพิเศษให้กันไหม ปีใหม่ไม่มีค่ะ เพราะอีกแป๊บเดียวก็วันเกิดแล้ว”<br/>หมาก : “ก็ไม่ได้ขออะไรพิเศษนะครับ เพราะเพิ่งขอไปเมื่อวานเนี่ย ไม่มีเหตุผลอะไรเลย (หัวเราะ)”<br/>คิมเบอร์ลี่ : “โห ไม่ค่อยจะได้ขออะไรเลย นี่ก็กรุบๆ ของเล็กๆ ถูกๆ ไม่แพง เราดูแล้ว ถ้ามากกว่านั้นเขาไม่ซื้อให้แน่นอน (หัวเราะ)”</p>
      <figure>
        <img src="https://mpics.mgronline.com/pics/Images/562000011623001.JPEG"/>
      </figure>
      <figure>
        <img src="https://mpics.mgronline.com/pics/Images/562000011623002.JPEG"/>
      </figure>
      <figure>
        <img src="https://mpics.mgronline.com/pics/Images/562000011623003.JPEG"/>
      </figure>
      <figure>
        <img src="https://mpics.mgronline.com/pics/Images/562000011623004.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/entertainment/photo-gallery/9620000112352"/>
      </related>
    </article>
  </body>
</html>