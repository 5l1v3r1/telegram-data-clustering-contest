<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-bjp-NCP-alliance-in-maharashtra-know-the-first-reaction-of-home-minister-amit-shah-on-government-formation-2863931.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T03:50:56+00:00"/>
    <meta property="og:title" content="BJP-NCP alliance: अमित शाह ने महाराष्ट्र में सरकार बनाने के बाद किया ये ट्वीट"/>
    <meta property="og:description" content="भाजपा के देवेंद्र फड़णवीस ने शनिवार को राज भवन में दूसरे कार्यकाल के लिए महाराष्ट्र के मुख्यमंत्री के तौर पर शपथ ली। राष्ट्रवादी कांग्रेस पार्टी (एनसीपी) के अजित पवार ने उपमुख्यमंत्री पद की शपथ ली।..."/>
  </head>
  <body>
    <article>
      <h1>BJP-NCP alliance: अमित शाह ने महाराष्ट्र में सरकार बनाने के बाद किया ये ट्वीट</h1>
      <address><time datetime="2019-11-23T03:50:56+00:00">23 Nov 2019, 03:50</time> by <a rel="author">मुंबई, लाइव हिन्दुस्तन</a></address>
      <p>भाजपा के देवेंद्र फड़णवीस ने शनिवार को राज भवन में दूसरे कार्यकाल के लिए महाराष्ट्र के मुख्यमंत्री के तौर पर शपथ ली। राष्ट्रवादी कांग्रेस पार्टी (एनसीपी) के अजित पवार ने उपमुख्यमंत्री पद की शपथ ली। पवार एनसीपी अध्यक्ष शरद पवार के भतीजे हैं। वहीं प्रधानमंत्री नरेंद्र मोदी ने देवेंद्र फड़णवीस और अजित पवार को महाराष्ट्र के क्रमश: मुख्यमंत्री एवं उपमुख्यमंत्री पद की शपथ लेने पर शनिवार को बधाई दी। प्रधानमंत्री ने ट्वीट करके भरोसा जताया कि ये दोनों नेता महाराष्ट्र के विकास के लिए काम करेंगे।</p>
      <p>गृहमंत्री और बीजेपी अध्यक्ष अमित शाह ने देवेंद्र फडणवीस को सीएम और अजीत पवार को डिप्टी सीएम बनने पर दी बधाई। मुझे विश्वास है कि यह सरकार महाराष्ट्र के विकास और कल्याण के प्रति निरंतर कटिबद्ध रहेगी और प्रदेश में प्रगति के नये मापदंड स्थापित करेगी।</p>
      <p>
        <b>
          <a href="https://www.livehindustan.com/national/story-devendra-fadnavis-statement-after-taking-oath-of-cm-post-in-maharashtra-2863924.html">जानें, महाराष्ट्र में सीएम पद की शपथ लेने के बाद क्या बोले फडणवीस</a>
        </b>
      </p>
      <p>महाराष्ट्र के मुख्यमंत्री फडणवीस ने कहा कि जनता ने हमें स्पष्ट जनादेश दिया था लेकिन शिवसेना ने हमारा साथ छोड़कर किसी और जगह गठबंधन करना शुरू कर दिया। जिसके चलते महाराष्ट्र में राष्ट्रपति शासन लागू हुआ। महाराष्ट्र जैसे राज्य में यह कितने समय लागू रहे यह शोभा भी नहीं देता है। इसके चलते महाराष्ट्र को एक स्थिर सरकार की जरूरत थी खिचड़ी सरकार की नहीं। अंत में मैं राष्ट्रवादी पार्टी के नेता अजित पवार को धन्यवाद देना चाहूंगा कि उन्होंने हमारा साथ दिया।</p>
      <p>उन्होंने कहा कि हमारे साथ कई अन्य लोग भी आएं हैं। हमारा दावा राज्यपाल का पेश किया। राज्यपाल जी ने राष्ट्रपति जी से अनुशंस की कि वह राष्ट्रपति शासन वापस लें। इसके बाद राज्यपाल ने सरकार बनाने का न्यौता दिया। महाराष्ट्र में स्थिर और स्थाई सरकार दे पाएंगे।</p>
      <p>डिप्टी सीएम अजीत पवार ने कहा कि 24 तारीख को नतीजे आए और किसी की सरकार नहीं बनी। बहुत समस्या थी जिसमें किसानों की समस्या थी। सरकार आती है तो रास्ता निकालने में मदद हो सकती है। इसलिए हम सब ने यह निर्णय लिया। </p>
    </article>
  </body>
</html>