<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/oguz-dizer/terrim-pizza-2103705"/>
    <meta property="og:site_name" content="Fanatik"/>
    <meta property="article:published_time" content="2019-11-23T03:01:00+00:00"/>
    <meta property="og:title" content="Terrim pizza!"/>
    <meta property="og:description" content="Galatasaray’ın sponsoru ‘Terra Pizza’ ama ‘Terrim Pizza’da; sunulan nefis lezzetle, müsemma olacak mıydı acaba? Olmadı!"/>
  </head>
  <body>
    <article>
      <h1>Terrim pizza!</h1>
      <address><time datetime="2019-11-23T03:01:00+00:00">23 Nov 2019, 03:01</time> by <a rel="author">Oğuz Dizer</a></address>
      <p>Galatasaray’ın sponsoru ‘Terra Pizza’ ama ‘Terrim Pizza’da; sunulan nefis lezzetle, müsemma olacak mıydı acaba? Olmadı! Fatih Terim; tempo, hamle, mücadele kattığı ürünüyle, daha sunum başladığı anda sevenlerine güven servisi yaptı. Fakat işaret etmeliyim, gol yolları konusunda ince ustalık ve bitiricilikle ilgili sıkıntı vardı! Hele hele Babel, Allah aşkına ‘pink baby’ modundan, acilen bilinen haline gel! Taraftarlar örneklenen haysiyetli futbol mücadelesine hasret. Aslında görülmek istenen dün gece izlediğimiz duruş ve tabii gollerdi. Ama umulan gol Galatasaray’dan değil, konuktan geldi! Okan Buruk komutasındaki Bahçeşehir’in de, mükemmel seyir zevki ve görsel lezzete müthiş katkı yaptığını kim inkar edebilir? İrfan asisti ve Norveç’li 9’un golü; her ne kadar, Galatasaraylılar’da gaz yapmış olsa da! 0-1 Baştan sona kıran kırana futbol lezzeti sunulan 90 dakikada, tribünlerden sahaya emek veren herkes alkışı haketmiş, Başakşehir de boşu boşuna favori işaret edilmediğini kanıtlamıştır nokta. Netice Galatasaraylı adına tatsız olsa da, 41 kere maşallah 41 müsabakayı kazasız belasız geçip, 41’de takılana!</p>
      <p>
        <b>Gecenin sorusu</b>
      </p>
      <p>Galatasaray’ın pehlivanlar gibi mücadele tarzını mı, yoksa futbol zenginlik ve görselleri kalite sunumunu mu tercih edersiniz?</p>
      <p>
        <b>Maçın starı</b>
      </p>
      <p>Mert bir kurtardı pir kurtardı, engerek gibi dakika 40’ta kale çizgisi ve alanında dolaşan topu. Bravo kaleci oğlu kaleci...</p>
      <p>
        <b>Maçın olayı</b>
      </p>
      <p>Kaba saba mücadeleyi tercih edip, gol figürleri ustalığını ve ustaları arka plana atarsanız, tabii taşra takımlarının akibetinde uğrarsınız. Terim’in bu konuda, doğru gereklilikleri dikkate alması şart!</p>
      <p>
        <b>Kısa mesaj</b>
      </p>
      <p>‘Boynuz kulağı geçer’ deyişini anımsadınız mı? Okan Buruk hatırlattı!</p>
    </article>
  </body>
</html>