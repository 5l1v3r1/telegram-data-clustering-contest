<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/protesti-v-irani-v-oon-vislovili-sturbovanist-zagibellyu-demonstrantiv-novini-svitu-50055262.html"/>
    <meta property="og:site_name" content="НВ"/>
    <meta property="article:published_time" content="2019-11-23T03:39:00+00:00"/>
    <meta property="og:title" content="Протести в Ірані: в ООН висловили стурбованість загибеллю демонстрантів"/>
    <meta property="og:description" content="Експерти ООН з прав людини висловили стурбованість ситуацією в Ірані, яка склалася через протести і спричинила загибель протестувальників."/>
  </head>
  <body>
    <article>
      <h1>Протести в Ірані: в ООН висловили стурбованість загибеллю демонстрантів</h1>
      <h2>Експерти ООН з прав людини висловили стурбованість ситуацією в Ірані, яка склалася через протести і спричинила загибель протестувальників.</h2>
      <address>
        <time datetime="2019-11-23T03:39:00+00:00">23 Nov 2019, 03:39</time>
      </address>
      <p>Про це <a href="https://www.ohchr.org/EN/NewsEvents/Pages/DisplayNews.aspx?NewsID=25338&amp;LangID=E">повідомляє</a> прес-служба Управління Верховного комісара ООН з прав людини.</p>
      <p>В Організації також стурбовані повідомленнями про те, що влада застосувала надмірну силу проти демонстрантів.</p>
      <p>«Ми нагадуємо владі, що відповідно до Міжнародного пакту про громадянські і політичні права смертельна сила повинна застосовуватися тільки тоді, коли це абсолютно неминуче, щоб захистити життя», — йдеться в повідомленні.</p>
      <p>Експерти заявили, що між 15 і 19 листопада 106 осіб було вбито, ще близько 1000 заарештовані за участь у протестах. Існує припущення, що цифри можуть бути більшими.</p>
      <p>«Ми нагадуємо уряду про його зобов’язання по Пакту і закликаємо владу забезпечити дотримання і захист прав на свободу думок і їх вільне вираження, а також свободу мирних зборів і асоціацій», — йдеться в заяві.</p>
      <p>Крім того, в ООН закликали учасників протестів забезпечити їх мирне проведення.</p>
      <p>Протести в Ірані почалися 15 листопада після того, як уряд оголосив про підвищення цін на бензин і нормування продажів.</p>
      <p>Водії на знак протесту зупиняли автомобілі на головних дорогах Тегерана, блокуючи рух транспорту.</p>
      <p>Силовики використовували вогнепальну зброю, водомети і сльозогінний газ для розгону демонстрантів, а також били їх кийками.</p>
      <p>З 17 листопада в Ірані почали <a href="https://nv.ua/ukr/world/countries/protesti-v-irani-vlada-iranu-blokuye-internet-cherez-protesti-novini-svitu-50054006.html">блокувати доступ в інтернет.</a> Через п’ять днів влада <a href="https://nv.ua/ukr/world/countries/protesti-v-irani-rozblokuvannya-internetu-50055001.html">почала відновлювати доступ в</a> <a href="https://nv.ua/ukr/world/countries/protesti-v-irani-rozblokuvannya-internetu-50055001.html">стаціонарний інтернет</a> в деяких районах.</p>
      <p>За повідомленнями, <a href="https://nv.ua/ukr/world/countries/v-irani-na-protestah-zaareshtuvali-tisyachu-lyudey-zmi-50054024.html">щонайменше 1000 осіб були заарештовані</a> і понад <a href="https://nv.ua/ukr/world/countries/benzinovi-protesti-v-irani-ponad-100-zagiblih-50054488.html">100 демонстрантів були вбиті</a> під час зіткнень з силами безпеки.</p>
    </article>
  </body>
</html>