<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/juventus-a-invins-atalanta-scor-3-1-revenind-de-la-0-1-si-ramane-neinvinsa-in-acest-sezon-1922400823572019111819178509"/>
    <meta property="og:site_name" content="News.ro"/>
    <meta property="article:published_time" content="2019-11-23T18:08:57+00:00"/>
    <meta property="og:title" content="Juventus a învins Atalanta, scor 3-1, revenind de la 0-1, şi rămâne neînvinsă în acest sezon"/>
    <meta property="og:description" content="Formaţia Juventus Torino a învins, sâmbătă, în deplasare, cu scorul de 3-1, echipa Atalanta, într-un meci din etapa a XIII-a a campionatului Italiei, în care a revenit de la 0-1 şi gazdele au ratat un penalti."/>
  </head>
  <body>
    <article>
      <h1>Juventus a învins Atalanta, scor 3-1, revenind de la 0-1, şi rămâne neînvinsă în acest sezon</h1>
      <address><time datetime="2019-11-23T18:08:57+00:00">23 Nov 2019, 18:08</time> by <a rel="author">Leila Bolat</a></address>
      <p>
        <b>Formaţia Juventus Torino a învins, sâmbătă, în deplasare, cu scorul de 3-1, echipa Atalanta, într-un meci din etapa a XIII-a a campionatului Italiei, în care a revenit de la 0-1 şi gazdele au ratat un penalti.</b>
      </p>
      <p>Juventus nu are nicio înfrângere în 13 etape şi este lider în clasament, cu 36 de puncte ă 11 victorii, două remize.</p>
      <p>Atalanta a ratat sâmbătă un penalti prin Barrow, în minutul 16. În minutul 56, gazdele au deschis scorul prin Gosens.</p>
      <p>Pentru Juventus au marcat Higuain ’74, ’82 şi Dybala ‘90+2.</p>
      <p>Partidele AC Milan – Napoli şi Torino – Inter Milano au loc tot sâmbătă, meciurile Bologna – Parma, AS Roma – Brescia, Verona – Fiorentina, Sassuolo – Lazio Roma, Sampdoria – Udinese şi Lecce – Cagliari sunt programate duminică, iar întâlnirea Spal – Genoa se va disputa luni.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>