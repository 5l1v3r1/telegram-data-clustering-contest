<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/maaslar/akademik-personelin-zamli-maaslari-ne-kadar-olacak-ogretim-ve-arastirma-gorevlisi-okutman-docent-profesor-h512522.html"/>
    <meta property="og:site_name" content="KamuAjans"/>
    <meta property="article:published_time" content="2019-11-23T18:28:09+00:00"/>
    <meta property="og:title" content="Akademik Personelin Zamlı Maaşları Ne Kadar Olacak? (Öğretim ve Araştırma Görevlisi, Okutman, Doçent, Profesör)"/>
    <meta property="og:description" content="Akademik Personel - Üniversitelerde görev yapan profesör, doçent, yardımcı doçent, araştırma görevlisi, okutman gibi akademisyenlerin temmuz 2019 maaş oranları da memur toplu sözleşmesi ve enflasyon farkı sebebiyle değişikliğe uğradı. 1 Temmuz 2019 tarihinden geçerli olmak üzere Akademik unvanlarda görev yapanların aylık maaşında artış oldu. Buna göre kadro unvanlarına ve hizmet yıllarına göre maaş miktarları merak ediliyordu. Enflasyon rakamlarının açıklanmasının ardından toplu sözleşme rakamları ile birleşince memur zam oranı ve miktarı da belli olmuş oldu."/>
  </head>
  <body>
    <article>
      <h1>Akademik Personelin Zamlı Maaşları Ne Kadar Olacak? (Öğretim ve Araştırma Görevlisi, Okutman, Doçent, Profesör)</h1>
      <address><time datetime="2019-11-23T18:28:09+00:00">23 Nov 2019, 18:28</time> by <a rel="author">KamuAjans</a></address>
      <p>
        <b>Akademik Personel - Üniversitelerde görev yapan profesör, doçent, yardımcı doçent, araştırma görevlisi, okutman gibi akademisyenlerin temmuz 2019 maaş oranları da memur toplu sözleşmesi ve enflasyon farkı sebebiyle değişikliğe uğradı. 1 Temmuz 2019 tarihinden geçerli olmak üzere Akademik unvanlarda görev yapanların aylık maaşında artış oldu. Buna göre kadro unvanlarına ve hizmet yıllarına göre maaş miktarları merak ediliyordu. Enflasyon rakamlarının açıklanmasının ardından toplu sözleşme rakamları ile birleşince memur zam oranı ve miktarı da belli olmuş oldu.</b>
      </p>
      <p>Kamuajans.com - Yaklaşık 3 milyon 200 bin <a href="http://www.kamuajans.com/haberleri/memur">memur</a> ile 2 milyonu aşkın memur emeklisinin 2020 ve 2021 yıllarındaki mali ve sosyal haklarını belirleyen 5. Dönem Toplu Sözleşmesi sonuçlandı. Üniversitelerde görev yapan profesör, doçent, yardımcı doçent, araştırma görevlisi, okutman gibi <a href="http://www.kamuajans.com/haberleri/akademisyen">akademisyen</a>lerin temmuz 2019 <a href="http://www.kamuajans.com/haberleri/maa%C5%9F">maaş</a> oranları da memur toplu sözleşmesi ve enflasyon farkı sebebiyle değişikliğe uğradı.</p>
      <p> Toplu sözleşme görüşmeleri geçtiğimiz haftalarda netleşmiş memurların önümüzdeki yılın ilk 6 ayında alacağı <a href="http://www.kamuajans.com/haberleri/zam">zam</a> oranı belli olmuştu. <a href="http://www.kamuajans.com/haberleri/akademik+personel">Akademik personel</a>leri de ilgilendiren zam oranı enflasyon rakamlarına göre netleşecek. Rektör, Rektör Yardımcısı, Dekan, Dekan Yardımcısı, Yüksek okul Müdürü, profesör, doçent, Doktor Öğretim Üyesi, Araştırma Görevlisi, Öğretim Görevlisinin 2019 yılı Temmuz dönemi maaşları aşağıdaki tabloda verilmiştir.</p>
      <p>Sayıştay Başkanı Seyit Ahmet Baş'ın başkanlığında Sayıştay Başkanlığı'nda toplanan kurul, memur maaşları ile memur emeklisi aylıklarına 2020'nin ilk 6 ayında yüzde 4, ikinci 6 ayında yüzde 4, 2021'nin ilk 6 ayında yüzde 3, ikinci 6 ayında yüzde 3 zam yapılmasına karar verdi.</p>
      <p>Kamu Görevlileri Hakem Kurulu ve Sayıştay Başkanı Seyit Ahmet Baş, 5. Dönem Toplu Sözleşmesine dair, "Zam oranları konusunda sendikaların daha yüksek talepleri oldu. Hükümetin en son teklif ettiği 2020'de yüzde 4+4, 2021'de yüzde 3+3 nihai olarak kabul edildi.'' dedi.</p>
      <p>
        <b>MEMURA ŞİMDİDEN ENFLASYON ZAMMI %0,21 OLDU</b>
      </p>
      <p>Temmuz, Ağustos, Eylül ve Ekim aylarında enflasyon sırasıyla 1.36, 0.86, 0.99 ve 2 olmak üzere toplamda yılın ikinci altı ayı için yüzde 5,21 oldu. Yılın son 2 ayı (Kasım ve Aralık) için açıklanan enflasyon + (Pozitif) gelirse memur ve memur emeklileri geçen kısmı için enflasyon farkı alacaklar.</p>
      <p><i><b>Zamlı 15 Temmuz 2019 net maaşları (eş ve çocuk yardımı hariç)<br/></b></i><i><br/></i><i>Türkiye İstatistik Kurumu tarafından açıklanan rakamlara göre 2019 yılı Haziran ayında tüketici fiyatları endeksi bir önceki aya göre %0,03 artış gösterdi.<br/></i><i><br/></i><i>Rakamlara göre TÜFE’de bir önceki yılın Aralık ayına göre %5,01, bir önceki yılın aynı ayına göre %15,72 ve on iki aylık ortalamalara göre %19,88 artış gerçekleşti.<br/></i><i><br/></i><i>4.Dönem Toplu Sözleşme hükümlerine göre, 2019 yılının ilk altı aylık döneminde gerçekleşecek enflasyon artış oranının %4’ten fazla olması durumunda, kamu görevlilerine enflasyon farkı zammı verilecek.<br/></i><br/><i>Bu itibarla, 2019 yılının ilk altı ayında gerçekleşen toplam %5,01 oranındaki enflasyon artış oranı, Temmuz ayında yapılacak %5’ lik toplu sözleşme zammına ilave olarak % 1,01 enflasyon farkı zammı yapılacağı anlamına geliyor.<br/><br/>Tablo, bekar (veya eşi çalışan) ve çocuksuz personele göre hazırlanmış olup, eşin çalışmıyor olmasına ve/veya çocuk sayısı ile yaşlarına göre aylık net maaş miktarı tabloda gösterilenden daha fazla olabilecektir</i>.</p>
      <table bordered="">
        <tr>
          <td rowspan="2">Unvan</td>
          <td rowspan="2">D/K</td>
          <td rowspan="2">Hizmet Yılı</td>
          <td colspan="2">15 Temmuz 2019 Net Maaş</td>
        </tr>
        <tr>
          <td>Vergi Oranı %15</td>
          <td>Vergi Oranı %20</td>
        </tr>
        <tr>
          <td>*Rektör</td>
          <td>1/4</td>
          <td>25 +</td>
          <td>11.691 TL</td>
          <td>11.533 TL</td>
        </tr>
        <tr>
          <td>*Rektör Yrd., Dekan (en az 3 yıllık Prof.)</td>
          <td>1/3</td>
          <td>17</td>
          <td>10.886 TL</td>
          <td>10.752 TL</td>
        </tr>
        <tr>
          <td>*Dekan Yrd., Yüksekokul Müdürü (en az 3 yıllık Prof.)</td>
          <td>1/1</td>
          <td>15</td>
          <td>10.750 TL</td>
          <td>10.622 TL</td>
        </tr>
        <tr>
          <td>*Profesör(en az 4 yıllık)</td>
          <td>1/4</td>
          <td>25 +</td>
          <td>10.607 TL</td>
          <td>10.488 TL</td>
        </tr>
        <tr>
          <td>*Profesör(3 yıllık)</td>
          <td>1/3</td>
          <td>17</td>
          <td>10.533 TL</td>
          <td>10.418 TL</td>
        </tr>
        <tr>
          <td>*Profesör(2 yıllık)</td>
          <td>1/2</td>
          <td>16</td>
          <td>9.217 TL</td>
          <td>9.102 TL</td>
        </tr>
        <tr>
          <td>*Profesör(2 yıldan az)</td>
          <td>1/1</td>
          <td>15</td>
          <td>9.209 TL</td>
          <td>9.095 TL</td>
        </tr>
        <tr>
          <td>*Doçent (kazanılmış hak aylık derecesi 1)</td>
          <td>1/4</td>
          <td>25 +</td>
          <td>7.909 TL</td>
          <td>7.796 TL</td>
        </tr>
        <tr>
          <td>*Doçent</td>
          <td>1/1</td>
          <td>15</td>
          <td>6.647 TL</td>
          <td>6.536 TL</td>
        </tr>
        <tr>
          <td>*Doçent</td>
          <td>2/1</td>
          <td>12</td>
          <td>6.624 TL</td>
          <td>6.514 TL</td>
        </tr>
        <tr>
          <td>*Doçent</td>
          <td>3/2</td>
          <td>10</td>
          <td>6.675 TL</td>
          <td>6.562 TL</td>
        </tr>
        <tr>
          <td rowspan="2">*Doktor Öğretim Üyesi</td>
          <td>3/2</td>
          <td>10</td>
          <td>6.542 TL</td>
          <td>6.436 TL</td>
        </tr>
        <tr>
          <td>4/1</td>
          <td>6</td>
          <td>6.523 TL</td>
          <td>6.419 TL</td>
        </tr>
        <tr>
          <td rowspan="3">*Araştırma Görevlisi</td>
          <td>4/1</td>
          <td>6</td>
          <td>5.904 TL</td>
          <td>5.800 TL</td>
        </tr>
        <tr>
          <td>5/1</td>
          <td>3</td>
          <td>5.890 TL</td>
          <td>5.787 TL</td>
        </tr>
        <tr>
          <td>7/1</td>
          <td>0</td>
          <td>5.802 TL</td>
          <td>5.700 TL</td>
        </tr>
        <tr>
          <td rowspan="4">*Öğretim Görevlisi</td>
          <td>1/4</td>
          <td>25 +</td>
          <td>6.180 TL</td>
          <td>6.071 TL</td>
        </tr>
        <tr>
          <td>3/1</td>
          <td>9</td>
          <td>5.846 TL</td>
          <td>5.742 TL</td>
        </tr>
        <tr>
          <td>4/1</td>
          <td>6</td>
          <td>5.760 TL</td>
          <td>5.657 TL</td>
        </tr>
        <tr>
          <td>7/1</td>
          <td>0</td>
          <td>5.658 TL</td>
          <td>5.556 TL</td>
        </tr>
      </table>
      <p>Yaklaşık 3 milyon 200 bin memur ile 2 milyonu aşkın memur emeklisinin 2020 ve 2021 yıllarındaki mali ve sosyal haklarını belirleyen 5'inci Dönem Toplu Sözleşmesi sonuçlandı. Memur maaşları ile memur emeklisi aylıklarına 2020'de yüzde 4+4, 2021'de yüzde 3+3, zam yapıldı. Zam sonrası en düşük memur maaşı 3 bin 823 liraya yükselecek.</p>
    </article>
  </body>
</html>