<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815820"/>
    <meta property="og:site_name" content="Sportal.bg"/>
    <meta property="article:published_time" content="2019-11-23T18:08:00+00:00"/>
    <meta property="og:title" content="Де Лаурентис готви чистка в Наполи"/>
    <meta property="og:description" content="Напрежението в Наполи продължава да нараства след бунта на играчите срещу предвидения тренировъчен лагер в началото на този месец. Според ..."/>
  </head>
  <body>
    <article>
      <h1>Де Лаурентис готви чистка в Наполи</h1>
      <address><time datetime="2019-11-23T18:08:00+00:00">23 Nov 2019, 18:08</time> by <a rel="author">Калоян Антонов</a></address>
      <p>Напрежението в <a href="https://www.sportal.bg/statistics_team_news.php?champ=3&amp;team=157">Наполи</a> продължава да нараства след бунта на играчите срещу предвидения тренировъчен лагер в началото на този месец. <br/><br/>Според италианските медии клубният президент Аурелио Де Лаурентис е замразил изплащането на заплатите на футболистите за октомври, като освен това се готви да ги съди за тяхното неподчинение. Това може да доведе до глоби в размер на 25% от възнагражденията им. Ако това стане, най-вероятно играчите също ще предприемат юридически действия срещу клуба.</p>
      <figure>
        <iframe data-src="https://twitter.com/footballitalia/status/1198162549788889090?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Междувременно, “Гадзета дело спорт” твърди, че Де Лаурентис иска главните виновници за бунта да напуснат Наполи. Това са <a href="https://www.sportal.bg/statistics_player.php?team=157&amp;player=13883&amp;champ=3">Калиду Кулибали</a>, <a href="https://www.sportal.bg/statistics_player.php?team=157&amp;player=10854&amp;champ=3">Алан</a>, <a href="https://www.sportal.bg/statistics_player.php?team=157&amp;player=6919&amp;champ=3">Лоренцо Инсиние</a>, <a href="https://www.sportal.bg/statistics_player.php?team=157&amp;player=12450&amp;champ=3">Дрис Мертенс</a> и Хосе Кайехон. Някои от тях може да бъдат продадени едва през лятото, но за Мертенс и Кайехон е наложително това да стане през зимата, тъй като договорите им изтичат в края на сезона. “Тутоспорт” допълва, че <a href="https://www.sportal.bg/statistics_manager_details.php?champ=3&amp;team=157">Карло Анчелоти</a> също не е сигурен за треньорския си пост, като Дженаро Гатузо може да го замени след края на кампанията.</p>
    </article>
  </body>
</html>