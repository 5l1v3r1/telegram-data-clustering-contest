<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/vremea/vremea-24-noiembrie-2019-327100.html"/>
    <meta property="og:site_name" content="Observator"/>
    <meta property="article:published_time" content="2019-11-23T18:23:00+00:00"/>
    <meta property="og:title" content="Vremea pe 24 noiembrie. Prognoza meteo pentru duminică"/>
    <meta property="og:description" content="Vremea pe 24 noiembrie 2019 rămâne rece, dar apar primele semne de încălzire. Prognoza meteo anunță maxime de până la 15 grade."/>
  </head>
  <body>
    <article>
      <h1>Vremea pe 24 noiembrie. Prognoza meteo pentru duminică</h1>
      <address><time datetime="2019-11-23T18:23:00+00:00">23 Nov 2019, 18:23</time> by <a rel="author">Redactia Observator</a></address>
      <h3>Principalele date meteo ale zilei:</h3>
      <blockquote>- 2 grade în nordul Moldovei<br/>- 15 grade în vest<br/>- frig în estul țării</blockquote>
      <h3>Vremea pe 24 noiembrie</h3>
      <p>Duminică, vremea va fi în continuare rece în mare parte a țării, dar meteorologii au și primele vești bune. Temperaturile încep să crească ușor, iar în vest se vor înregistra chiar 15 grade, în zona de deal a Crișanei.</p>
      <p>În estul țării continuă să fie rece, iar în nordul Moldovei maximele zilei vor urca la doar 1 – 2 grade. Cerul va fi mai mult noros în sudul și estul României și va ploua slab sau se va înregistra burniță în Muntenia pe arii restrânse și izolat în Oltenia, Moldova și Dobrogea.</p>
      <p>Temperaturile minime se vor situa între minus 1 și 9 grade Celsius. Noaptea va ploua local în sud, în special în zona de deal, iar la munte va fi lapoviță și ninsoare în Meridionali. În cursul nopții și dimineața sunt, de asemenea, și condiții de ceață în multe regiuni.</p>
      <p>Vântul va sufla slab și moderat, intensificări fiind prognozate în Banat și în Carpații Meridionali, cu viteze de 60 – 70 de kilometri pe oră, dar și pe litoral unde va avea 40 – 50 de kilometri pe oră. Presiunea atmosferică e în scădere, dar cu valori apropiate mediei perioadei.</p>
      <h3>Prognoza meteo pentru București</h3>
      <p>Și în Capitală, duminică, vremea se încălzește ușor comparativ cu ziua precedentă. Vor mai fi înnorări, dar va ploua doar slab și trecător. Maxima zilei va fi de 6-7 grade. Minima va fi de aproximativ 4-5 grade.</p>
      <p>Vântul va sufla slab și moderat, iar presiunea atmosferică va scădea ușor.</p>
    </article>
  </body>
</html>