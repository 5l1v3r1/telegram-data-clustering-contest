<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/23/bologna-parma-partita-diretta-tv-streaming/"/>
    <meta property="og:site_name" content="NewNotizie"/>
    <meta property="article:published_time" content="2019-11-23T18:17:32+00:00"/>
    <meta property="og:title" content="Bologna-Parma, dove vedere la partita in diretta TV e in streaming?"/>
    <meta property="og:description" content="Tredicesima giornata di Serie A, il Bologna riceve il Parma nel match delle 12.30 di domenica. La partita sarà visibile sulla piattaforma DAZN."/>
  </head>
  <body>
    <article>
      <h1>Bologna-Parma, dove vedere la partita in diretta TV e in streaming?</h1>
      <address><time datetime="2019-11-23T18:17:32+00:00">23 Nov 2019, 18:17</time> by <a rel="author">Andre Giove</a></address>
      <figure>
        <img src="https://www.newnotizie.it/wp-content/uploads/2019/11/bologna-parma-415x242.jpg"/>
      </figure>
      <p>
        <b>Tredicesima giornata di Serie A, il Bologna riceve il Parma nel match delle 12.30 di domenica. La partita sarà visibile sulla piattaforma DAZN.</b>
      </p>
      <p><b>Bologna e Parma si sfideranno nel match della domenica a ora di pranzo valevole per la tredicesima giornata del campionato di Serie A 2019/2020.</b> Il Bologna è reduce dal ko di Reggio Emilia contro il Sassuolo, mentre il Parma nel turno precedente ha sconfitto per 2-0 la Roma.</p>
      <p><b>Nel Bologna sono out per squalifica Bani e Danilo: al centro ci saranno il rientrante Tomiyasu e Denswil.</b> In avanti, Palacio sarà supportato da Orsolini, Svanberg e Sansone. In mediana agiranno due fra Medel, Dzemaili e Poli. <b>Emergenza infortuni in avanti per il Parma, con Inglese, Cornelius, Gervinho e Karamoh tutti indisponibili: vista l’emergenza, Kulusevski agirà alle spalle di Sprocati.</b> Bruno Alves rientra al centro della difesa dopo un lungo periodo di assenza per infortunio e farà coppia con Iacoponi.</p>
      <p>
        <b>Probabili formazioni:</b>
      </p>
      <p><b>Bologna (4-2-3-1):</b> Skorupski; Mbaye, Tomiyasu, Denswil, Krejci; Medel, Poli; Orsolini, Svanberg, Sansone; Palacio.</p>
      <p><b>Parma (4-4-1-1):</b> Sepe; Darmian, Iacoponi, Bruno Alves, Gagliolo; Kucka, Scozzarella, Brugman, Barillà; Kulusevski; Sprocati.</p>
      <h3>Tredicesima giornata di Serie A, il Bologna ospita il Parma: ecco dove poter vedere l’incontro in TV e in streaming</h3>
      <p>
        <b>Bologna-Parma sarà visibile in diretta streaming e in esclusiva sulla piattaforma DAZN a partire dalle 12.30 di domenica.</b>
      </p>
      <p><b>Se siete interessati a seguire il match e non avete alcun abbonamento su DAZN, potrete seguire la procedura guidata dal sito ufficiale e creare un profilo con i propri dati personali.</b> Per abbonarvi a DAZN andate su <a href="https://www.dazn.com/welcome">questo link</a>. DAZN è visibile tramite pc, tablet, smartphone e smart tv.</p>
      <p><b>Ricordiamo, inoltre, che dallo scorso 20 settembre gli abbonati a Sky hanno la possibilità di guardare le partite trasmesse da DAZN attivando il nuovo canale DAZN1 visibile sul canale 209. Per attivare il canale basterà andare sul sito Sky.it/Faidate o su App Fai Da Te:</b> attraverso questi canali, bisognerà inserire il proprio numero di cellulare, sul quale poi si riceverà il codice promozionale. Per chi possiede Sky da più di tre anni con l’abbonamento a Sky Sport e Sky Calcio, l’offerta Sky-Dazn sarà senza alcun costo aggiuntivo sull’abbonamento; per chi invece ha attivo almeno il pacchetto Sky Calcio, l’offerta costerà 7,99 € al mese anziché 9,99 € al mese e i primi 3 mesi saranno a carico di Sky.</p>
      <p><b>I precedenti in Serie A fra le due squadre a Bologna sono 16:</b> 7 le vittorie dei padroni di casa, 4 del Parma e 5 i pareggi complessivi. <b>Lo scorso anno il Bologna si impose per 4-1, grazie alle reti di Orsolini, Lyanco e agli autogol di Sepe e Sierralta; gol della bandiera per il Parma firmato Inglese.</b></p>
    </article>
  </body>
</html>