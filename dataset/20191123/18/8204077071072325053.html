<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/analizi/91/a/investiraneto-vyv-vyzdeistvie-kasae-poveche-ot-spasiavaneto-na-sveta-293633/"/>
    <meta property="og:site_name" content="Investor.bg"/>
    <meta property="article:published_time" content="2019-11-23T18:03:00+00:00"/>
    <meta property="og:title" content="Инвестирането във въздействие касае повече от спасяването на света"/>
    <meta property="og:description" content="Компаниите, които подкрепят устойчивото развите, носят по-добра възвръщаемост в дългосрочен план"/>
  </head>
  <body>
    <article>
      <h1>Инвестирането във въздействие касае повече от спасяването на света</h1>
      <h2>Компаниите, които подкрепят устойчивото развите, носят по-добра възвръщаемост в дългосрочен план</h2>
      <address><time datetime="2019-11-23T18:03:00+00:00">23 Nov 2019, 18:03</time> by <a rel="author">Петър Нейков</a></address>
      <p>„Не зависи от нас да спасим света.“ Това беше отговорът, който получих наскоро от попечителя на една от най-големите пенсионни схеми в Обединеното кралство, на моя намек за въздействащо инвестиране, пише за Financial Times Сара Гордън, бивш бизнес редактор във вестника и главен изпълнителен директор на Impact Investing Institute.</p>
      <p>Реакцията беше позната. Оскъдността на данни, показващи, че можете „да се справите добре, като правите добро” помага на схемите да игнорират коментаторите, които настояват за това. Въпреки всички митове, които обезкуражават този тип инвестиции, институционалните инвеститори, които ги избягват, пропускат.</p>
      <p>Инвестираненето във въздействие - това, което носи социална или екологична полза - съществува в много форми. То не включва опитите за избягване на вреда, например чрез странене от производителите на оръжие или добиващите изкопаеми горива. Вместо това, то заема по-активна позиция, търсейки инвестиции, които донасят не само финансова възвръщаемост, но и допринасят за решенията, които ние като обществото искаме, независимо дали във възобновяемата енергия, социалните жилища или чистата вода.</p>
      <p>Инвестирането в тези решения има смисъл не защото означава, че инвеститорите се намесват в проблемите, които политиците трябва да решават, а защото нарастват доказателствате, че компаниите, които успешно прилагат стратегии за създаване на социално въздействие, ориентирано към печалба, могат да осигурят по-добра възвръщаемост на акционерите си. Ново проучване на London Business School демонстрира как компаниите, които решават да подобрят устойчивостта в област, която е съществена за техния бизнес, например минни компании, съсредоточени върху намаляване на екологичните щети, са постигнали по-висока възвръщаемост във времето от конкурентите си.</p>
      <p>Особено за пенсионните схеми въздействащото инвестиране има специфична привлекателност. Не само, че голяма част от него има дългосрочен характер, по този начин съответствайки на задълженията по схемата, но то би трябвало да помогне за увеличаване ангажираността на членовете и удовлетвореността от техните пенсии.</p>
      <p>Неотдавнашно проучване сред 6000 души във Великобритания, проведено от Министерството за международно развитие, установи, че над 70 на сто искат инвестициите им да допринаасят за хората и планетата.</p>
      <p>Растящият интерес към въздействащото инвестиране обаче носи и нови опасности. „Въздействащото (или социалното) промиване“ - парадирането, че инвестицията е въздействаща, когато тя всъщност не е - се увеличава, тъй като мениджърите на активи, осъзнаващи маркетинговата привлекателност, искат да се качат на „въздействащия” влак.</p>
      <p>Това означава, че инвеститорите се нуждаят от по-добри инструменти за измерване и сравняване, както и от по-убедителни доказателства, че има съответствие между техните изисквания и въздействащите инвестиции, които се предлагат.</p>
      <p>Някои пенсионни схеми са преодолели предизвикателствата - както във възприятието, така и в процеса - които инвестирането във въздействие носи. Скоро всички те ще трябва да го направят поради задаващата се регулаторна вълна относно инвестиционните мениджъри и финансовите съветници.</p>
      <p>Съгласно правилата Mifid II в ЕС, които влязоха в сила миналата година, инвестиционните посредници, предоставящи съвети и управление на портфейли, трябва да гарантират, че съображенията за околната среда, социалната среда и управлението са част от техните процеси. Новият кодекс за управление на инвестициите в Обединеното, който влиза в сила от януари, поставя изискване за мениджърите „да създават дългосрочна стойност за клиентите и бенефициентите, която да води до устойчиви ползи за икономиката, околната среда и обществото“.</p>
      <p>Институтът за инвестиране във въздействие бе създаден, за да отговори на тези развития. Той ще изгради свидетелства за рисковете и възвръщаемостта, които носи въздействащата инвестиция, ще повиши компетентността и доверието във финансите, и ще обоснове инвестициите за въздействие пред политиците и регулаторите.</p>
      <p>Възможно е да има препятствия, но всички институционални инвеститори трябва да мислят как да инвестират във въздействие - независимо дали искат да спасят света.</p>
      <p>
        <i>По статията работи: <a href="https://www.investor.bg/analizi/91/a/investiraneto-vyv-vyzdeistvie-kasae-poveche-ot-spasiavaneto-na-sveta-293633/znvygb:crgre.arlxbi@tznvy.pbz">Петър Нейков</a></i>
      </p>
      <related>
        <a href="https://www.investor.bg/drugi/338/a/ustoichivoto-finansirane--edin-vypros-za-4-trln-dolara-293689/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/biudjet-i-finansi/333/a/platejniiat-balanstyrgoviiata-i-investiciite-shte-sa-vyv-fokusa-na-sedmicata-293333/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/predpriemachite-ochakvat-105-po-malko-investicii-v-promishlenostta-tazi-godina-293205/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/za-vryzkata-mejdu-evropeiskite-sredstva-i-izbornite-rezultati-292877/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ad-hoc/502/a/-kak-evropa-se-spravia-s-klimatichnite-promeni-chast-2-292401/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/bloomberg-tv/461/a/dylgiiat-pyt-na-bylgariia-do-investiciite-v-chista-energiia-292129/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/surovini/365/a/za-boga-bratia-polzvaite-reciklirana-hartiia-291078/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/nad-165-mln-leva-investiraha-golemi-tyrgovski-verigi-v-ekologiia-290002/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/bloomberg-tv/461/a/ekolog-verigite-poglejdat-kym-morski-produkti-uloveni-spored-ekostandartite-246246/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>