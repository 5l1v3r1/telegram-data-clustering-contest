<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623016/%D8%AF%D8%A7-%D8%B3%DB%8C%D9%84%D9%88%D8%A7-%D8%B2%D9%86%D8%AF%DA%AF%DB%8C-%DA%A9%D8%B3%D8%A7%D9%86%DB%8C-%DA%A9%D9%87-%D9%85%D8%B1%D8%A7-%D8%B2%D9%86%D8%AF%D8%A7%D9%86%DB%8C-%DA%A9%D8%B1%D8%AF%D9%86%D8%AF-%D8%AC%D9%87%D9%86%D9%85-%D9%85%DB%8C%E2%80%8C%DA%A9%D9%86%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T18:16:00+00:00"/>
    <meta property="og:title" content="دا سیلوا: زندگی کسانی که مرا زندانی کردند، جهنم می‌کنم"/>
    <meta property="og:description" content="رئیس‌جمهوری سابق برزیل که به تازگی از زندان آزاد شده است، وعده داد که با دولت راست افراطی این کشور به ریاست ژایر بولسونارو به مبارزه می‌پردازد. او اعلام کرد، زندگی نیروهایی که او را ناعادلانه به زندان انداخته بودند، به جهنم تبدیل می‌کند."/>
  </head>
  <body>
    <article>
      <h1>دا سیلوا: زندگی کسانی که مرا زندانی کردند، جهنم می‌کنم</h1>
      <address>
        <time datetime="2019-11-23T18:16:00+00:00">23 Nov 2019, 18:16</time>
      </address>
      <p>
        <i>رئیس‌جمهوری سابق برزیل که به تازگی از زندان آزاد شده است، وعده داد که با دولت راست افراطی این کشور به ریاست ژایر بولسونارو به مبارزه می‌پردازد. او اعلام کرد، زندگی نیروهایی که او را ناعادلانه به زندان انداخته بودند، به جهنم تبدیل می‌کند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از خبرگزاری آسوشیتدپرس، لوئیز ایناسیو لولا دا سیلوا، رئیس‌جمهوری ۷۴ ساله سابق برزیل که به تازگی از زندان آزاد شده است در جمع حامیانش گفت: «آنها نمی‌دانند که از جانب من چه چیزی منتظر آن‌هاست.»</p>
      <p>بسیاری از حامیان رئیس‌جمهوری سابق برزیل بر این باورند که وی می‌تواند در سال ۲۰۲۲ رهبری حزب چپگرای این کشور را بار دیگر به دست بگیرد. لولا دا سیلوا اوایل ماه جاری میلادی و پس از گذراندن ۱۹ ماه در حبس از زندان آزاد شد اما همچنان در انتظار دادگاه به اتهام ارتباط با خرید یک آپارتمان ساحلی است و پرونده‌های دیگری نیز هنوز در دادگاه عالی این کشور علیه وی باز هستند.</p>
      <figure>
        <img src="https://aftabnews.ir/files/fa/news/1398/9/2/362742_442.jpg"/>
      </figure>
      <p>رئیس‌جمهوری سابق برزیل هرگونه اقدام نادرست را رد می‌کند و دادستان‌های این کشور را به دستکاری در پرونده‌هایش متهم می‌کند. او بابت اتهامات فساد ۱۹ ماه زندانی بود و دو هفته پیش آزاد شد.</p>
      <p>وی روز جمعه در جمع هوادارانش گفت: «امروز بیش از گذشته احساس قوی بودن می‌کنم. منتظر این هستم که برای کشورم بجنگم. شما خواهید دید که من به سراسر کشور سفر خواهم کرد و نه تنها زندگی آن‌هایی که مرا به زندان انداختند، به جهنم تبدیل می‌کنم بلکه از مردم برزیل که مستحق تجربه چنین چیزهایی نبود، نیز حمایت خواهم کرد.»</p>
    </article>
  </body>
</html>