<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/23/usa-stratili-nad-libyjskym-tripolisom-vojenske-bezpilotne-lietadlo/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-23T18:34:21+00:00"/>
    <meta property="og:title" content="USA stratili nad líbyjským Tripolisom vojenské bezpilotné lietadlo"/>
    <meta property="og:description" content="Spojené štáty v sobotu oznámili, že nad líbyjským hlavným mestom Tripolis, ktoré je už niekoľko mesiacov dejiskom bojov medzi znepriatelenými stranami, stratili vojenské bezpilotné lietadlo. Podľa agentúry DPA Africké veliteľstvo ozbrojených síl USA (USAFRICOM) uviedlo, že o stroj prišli vo štvrtok. Veliteľstvo poznamenalo, že operácie s bezpilotným lietadlami „sa vykonávajú..."/>
  </head>
  <body>
    <article>
      <h1>USA stratili nad líbyjským Tripolisom vojenské bezpilotné lietadlo</h1>
      <address><time datetime="2019-11-23T18:34:21+00:00">23 Nov 2019, 18:34</time> by <a rel="author">TASR</a></address>
      <p>Spojené štáty v sobotu oznámili, že nad líbyjským hlavným mestom Tripolis, ktoré je už niekoľko mesiacov dejiskom bojov medzi znepriatelenými stranami, stratili vojenské bezpilotné lietadlo.</p>
      <p>Podľa agentúry DPA Africké veliteľstvo ozbrojených síl USA (USAFRICOM) uviedlo, že o stroj prišli vo štvrtok.</p>
      <p>Veliteľstvo poznamenalo, že operácie s bezpilotným lietadlami „<i>sa vykonávajú v Líbyi s cieľom vyhodnotiť prebiehajúcu bezpečnostnú situáciu a monitorovať násilnú extrémistickú aktivitu</i>„.</p>
      <p>„<i>Tieto operácie sú veľmi dôležité… a sú plne koordinované s príslušnými vládnymi úradníkmi,</i>“ dodalo USAFRICOM.</p>
      <p>Líbya upadla do chaosu po povstaní z roku 2011, ktoré leteckými údermi podporilo aj NATO. Viedlo k pádu režimu Muammara Kaddáfího i jeho smrti.</p>
      <p>Proti medzinárodne uznanej líbyjskej vláde národnej jednoty v Tripolise, ktorú vedie Fájiz Sarrádž, bojuje veliteľ Líbyjskej národnej armády (LNA) Chalífa Haftar. Ten podporuje konkurenčnú vládu sídliacu v Tobruku na východe Líbye. Začiatkom apríla nariadil ofenzívu na hlavné mesto Tripolis.</p>
      <p>Tento týždeň Haftarove sily oznámili, že na západe Líbye zostrelili talianske bezpilotné lietadlo, dodala DPA.</p>
      <related>
        <a href="https://www.hlavnydennik.sk/2019/05/28/libya-jednotky-velitela-haftara-sa-priblizuju-k-centru-tripolisu/"/>
      </related>
    </article>
  </body>
</html>