<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/iran-da-internete-erisim-engeli-kaldirildi-1211035.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-23T18:50:00+00:00"/>
    <meta property="og:title" content="İran'da internete erişim engeli kaldırıldı"/>
    <meta property="og:description" content="İran'ın başkenti Tahran ve diğer büyük şehirlerdeki sabit hatlarda internete erişim engelinin kaldırıldığı bildirildi."/>
  </head>
  <body>
    <article>
      <h1>İran'da internete erişim engeli kaldırıldı</h1>
      <h2>İran'ın başkenti Tahran ve diğer büyük şehirlerdeki sabit hatlarda internete erişim engelinin kaldırıldığı bildirildi.</h2>
      <address>
        <time datetime="2019-11-23T18:50:00+00:00">23 Nov 2019, 18:50</time>
      </address>
      <p><b>İran</b>'da cuma günü benzine yapılan yüzde 300 zam üzerine başlayan protesto gösterileri nedeniyle cumartesi akşamdan itibaren ülkenin tamamında engellenen internet erişimi aşamalı olarak kaldırılıyor.</p>
      <p>Cuma günü gösterilerin az olduğu güneydeki <b>Hürmüzgan </b>ve <b>Buşehr'in </b>ardından dün de Kuzey <b>Horasan</b>, <b>Güney Horasan</b>, <b>Gülistan</b>, <b>Yezd</b>, <b>Hemedan</b>, <b>Çaharmahal</b>-<b>Bahtiyari </b>eyaletlerinde sabit hatlarda internete erişim sağlanmaya başlamıştı.</p>
      <p>Bu akşam saatlerinde ise başkent <b>Tahran </b>başta olmak üzere tüm büyük şehirlerdeki sabit hatlarda internet erişim engeli kaldırıldı.</p>
      <p><b>İran İletişim ve Bilgi Teknolojileri Bakanlığı </b>yetkilileri, yarından itibaren mobil hatlarda da internete erişimin sağlanabileceğini açıkladı.</p>
      <p>Öte yandan, İran emniyetinden yapılan açıklamada, ülke genelinde gösterileri organize eden 180 kişinin gözaltına alındığı kaydedildi.</p>
    </article>
  </body>
</html>