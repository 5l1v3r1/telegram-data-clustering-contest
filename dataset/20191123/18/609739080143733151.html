<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/kafa-kafaya-carpistilar-4-olu-4-yarali-41381033"/>
    <meta property="og:site_name" content="Hürriyet"/>
    <meta property="article:published_time" content="2019-11-23T18:54:00+00:00"/>
    <meta property="og:title" content="Kafa kafaya çarpıştılar! 4 ölü, 4 yaralı"/>
    <meta property="og:description" content="Çorum'un İskilip ilçesinde, otomobille minibüsün kafa kafaya çarpışması sonucu 4 kişi yaşamını yitirdi, 1'i ağır 4 kişi de yaralandı."/>
  </head>
  <body>
    <article>
      <h1>Kafa kafaya çarpıştılar! 4 ölü, 4 yaralı</h1>
      <h2>Çorum'un İskilip ilçesinde, otomobille minibüsün kafa kafaya çarpışması sonucu 4 kişi yaşamını yitirdi, 1'i ağır 4 kişi de yaralandı.</h2>
      <address><time datetime="2019-11-23T18:54:00+00:00">23 Nov 2019, 18:54</time> by <a rel="author">DHA</a></address>
      <p><a href="http://www.hurriyet.com.tr/haberleri/kaza">Kaza</a>, saat 20.00 sıralarında <a href="http://www.hurriyet.com.tr/haberleri/corum">Çorum</a>- <a href="http://www.hurriyet.com.tr/haberleri/iskilip">İskilip</a> yolunun 30'uncu kilometresinde meydana geldi.</p>
      <p>Sürücüleri ve plakaları henüz belirlenemeyen otomobille minibüs kafa kafaya çarpıştı. Kazada, 4 kişi olay yerinde hayatını kaybederken, 1'i ağır 4 kişi de yaralandı.</p>
      <figure>
        <img src="https://i4.hurimg.com/i/hurriyet/75/770x0/5dd980a12269a210ecc885f3"/>
      </figure>
      <p>İhbar üzerine kaza yerine polis, sağlık ve itfaiye ekipleri sevk edildi. Sağlık görevlilerince ilk müdahaleleri yapılan yaralılar, çevredeki hastanelere kaldırılarak tedaviye alındı.</p>
      <p>4 kişinin cansız bedeni ise olay yerinde yapılan incelemenin ardından morga kaldırıldı.</p>
      <figure>
        <img src="https://i4.hurimg.com/i/hurriyet/75/770x0/5dd980a12269a210ecc885f5"/>
      </figure>
      <p>Kazayla ilgili soruşturma başlatıldı.</p>
    </article>
  </body>
</html>