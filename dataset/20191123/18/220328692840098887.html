<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/sindikatite-se-otkazakha-ot-obshcha-stachka-za-bolnichnite-407460.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T18:03:00+00:00"/>
    <meta property="og:title" content="Синдикатите без общ протест за болничните /ОБНОВЕНА/"/>
    <meta property="og:description" content="КНСБ чака Тристранката, КТ &quot;Подкрепа&quot; излиза пред МС в сряда"/>
  </head>
  <body>
    <article>
      <h1>Синдикатите без общ протест за болничните /ОБНОВЕНА/</h1>
      <address><time datetime="2019-11-23T18:03:00+00:00">23 Nov 2019, 18:03</time> by <a rel="author">Стандарт</a></address>
      <ul>
        <li>
          <b>КНСБ чака Тристранката, КТ "Подкрепа" излиза пред МС в сряда</b>
        </li>
      </ul>
      <p>Синдикатите се отказаха от обща стачка за болничните. Няма да се провежда обща национална демонстрация на КНСБ и КТ "Подкрепа". КНСБ остава в готовност и ще организира или не протест, в зависимост от резултатите от обсъжданията в Националният съвет за тристранно сътрудничество, заявиха пред БНР от синдиката.</p>
      <p>Решението е на базата на допитване до синдикалните структури. Заседание на Тристранката обаче не е насрочено,<b> </b>няма и покана от премиера Бойко Борисов<b> </b>за среща със синдикалните лидери.</p>
      <p>От КТ "Подкрепа" късно снощи са взели решение да проведат свой национален протест под надслов "Болните работници не са престъпници" на 27 ноември в сряда на площад "Александър Батенберг" от 11 часа, което ще съвпадне с провеждането на редовното правителствено заседание.</p>
      <p>"Реагирахме остро за болничните и двата синдиката, защото нямаше консултации. Но идеята бе бързо оттеглена”, коментира в предаването „Офанзива с Любо Огнянов” по Канал 3 президентът на КНСБ Пламен Димитров. Това е нашето несъгласие с тази политика и сме в стачна готовност, допълни той. Според него напрежението е спаднало след изказването на премиера и трябва да се види какво ще бъдат ли внесени мерки срещу фалшивите болнични.</p>
      <p>"Другата седмица няма причина да "изпускаме напрежението”, защото оттеглянето не значи решение на проблемите. Продължаваме заедно с нашите искания, но няма да протестираме заедно с КТ "Подкрепа", каза Димитров.</p>
      <p>"В половината държави членки на ЕС служителят получава пари от първия ден на болничните. Няма изчаквателен период. По-бедните страни нямат такъв период. Другите страни имат, но после плащат доста повече. На 95 % от хората, които представят болнични, са наистина болни”, заяви Пламен Димитров.</p>
      <p> </p>
      <p>"Работодателите казват много неща, но не са верни. До 7 дни общата сума, която се плаща е 10 %. От 8 до 14 или 15 до 30 дни се плащат повече, тоест болница. Там се лъже по-трудно. В понеделник работна група на двата синдиката ще формира нашите искания. Мисля, че е по-добре да има лекар, който да подпомогне бързо процеса на верификация на болничния”, смяна президентът на КНСБ. Той критикува план 20/30 на кабинета, защото според него в тази стратегия няма ясно поставени цели. Трябва да има цел България да достигне поне 75 % от БВП и доходите да бъдат спрямо средноевропейските. Не е ясно как ще се развива индустрията, нито къде хората трябва да знаят повече, за да получават повече. Това е доста нездраво и трябва да се преработи изцяло, отсече Пламен Димитров.</p>
    </article>
  </body>
</html>