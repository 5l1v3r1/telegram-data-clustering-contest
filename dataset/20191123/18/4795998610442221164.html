<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/pentagon-sdg-ile-birlikte-yeniden-suriye-de-isid-karsiti-operasyona-baslayacagiz,849394"/>
    <meta property="og:site_name" content="T24"/>
    <meta property="article:published_time" content="2019-11-23T18:03:00+00:00"/>
    <meta property="og:title" content="Pentagon: SDG ile birlikte yeniden Suriye'de IŞİD karşıtı operasyona başlayacağız"/>
    <meta property="og:description" content="Basına bilgi veren McKenzie, hedeflerinin Suriye'deki pozisyonlarını korumak olduğunu söyledi"/>
  </head>
  <body>
    <article>
      <h1>Pentagon: SDG ile birlikte yeniden Suriye'de IŞİD karşıtı operasyona başlayacağız</h1>
      <h2>Basına bilgi veren McKenzie, hedeflerinin Suriye'deki pozisyonlarını korumak olduğunu söyledi</h2>
      <address>
        <time datetime="2019-11-23T18:03:00+00:00">23 Nov 2019, 18:03</time>
      </address>
      <p>ABD Savunma Bakanlığı'nın (Pentagon) Orta Doğu'da IŞİD'e karşı operasyonları yürütmekle görevli birimi CENTCOM komutanı General <b>Kenneth McKenzie</b>, Suriye'nin doğusunda, 500 personelle IŞİD'e karşı operasyonların günler, haftalar içinde başlayacağını açıkladı. McKenzie, bu operasyonlarda, Suriye Demokratik Güçleri (SDG) ile birlikte hareket edeceklerini bildirdi.<br/>Reuters'ın haberine göre, Bahreyn'in başkenti Manama'daki güvenlik zirvesinde basına bilgi veren McKenzie, Fırat'ın doğusunda Deyrrüzzor'dan Haseke'ye kadar olan kuzeydoğu Suriye'deki alanda, 500 ABD personeli bulunduğunu açıkladı.<br/>McKenzie, "Niyetimiz, buradaki pozisyonumuzu koruyup, bölgedeki SDG ile birlikte, Fırat nehri vadisinin aşağı kısmındaki IŞİD hedeflerine karşı operasyonlara devam etmek" dedi.<br/>Suriye'de ABD'ye IŞİD'e karşı operasyonlarda destek veren SDG'nin en önemli ana bileşenini, YPG oluşturuyor.</p>
    </article>
  </body>
</html>