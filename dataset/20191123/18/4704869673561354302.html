<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ekai.pl/krakow-sw-franciszek-z-asyzu-od-40-lat-patronem-ekologow/"/>
    <meta property="og:site_name" content="eKAI"/>
    <meta property="article:published_time" content="2019-11-23T18:09:00+00:00"/>
    <meta property="og:title" content="Kraków: Św. Franciszek z Asyżu od 40 lat patronem ekologów"/>
    <meta property="og:description" content="40 lat temu, 29 listopada 1979 r., Jan Paweł II na prośbę środowisk naukowych, przyrodników i ekologów ogłosił św. Franciszka z Asyżu patronem ekologów. W przed dzień tej rocznicy, w czwartek 28 listo"/>
  </head>
  <body>
    <article>
      <h1>Kraków: Św. Franciszek z Asyżu od 40 lat patronem ekologów</h1>
      <address><time datetime="2019-11-23T18:09:00+00:00">23 Nov 2019, 18:09</time> by <a rel="author">jms</a></address>
      <p>
        <b>40 lat temu, 29 listopada 1979 r., Jan Paweł II na prośbę środowisk naukowych, przyrodników i ekologów ogłosił św. Franciszka z Asyżu patronem ekologów. W przed dzień tej rocznicy, w czwartek 28 listopada Ruch Ekologiczny św. Franciszka z Asyżu (REFA) zaprasza do Krakowa na wspólne świętowanie, debatowanie, planowanie dalszych działań oraz na modlitwę za wszystkich zaangażowanych w ochronę stworzenia oraz za zmarłych przyrodników i ekologów.</b>
      </p>
      <p>O godz. 16.30 w Bazylice św. Franciszka w Krakowie przy Franciszkańskiej 2 celebrowana będzie msza św. dziękczynna. Po niej, ok. godz. 17.15 w auli bł. Jakuba (ul. Franciszkańska 4) odbędzie się okolicznościowa sesja.</p>
      <p>W programie: prezentacja nowych publikacji i projektów REFA oraz debata nt. aktualności przesłania patrona ekologów wobec współczesnych wyzwań ekologicznych i klimatycznych, w której udział wezmą Edward Augustyn, dziennikarz Tygodnika Powszechnego, akredytowany przy Biurze Prasowym Stolicy Apostolskiej, korespondent z synodu amazońskiego; Agata Jirak-Leszczyńska, edukatorka ekologiczna, ornitolog, autorka wildlifepoland.eu; o. Mariusz Kozioł OFMConv, wikariusz krakowskiej prowincji franciszkanów; o. Jacek Siepsiak SJ, publicysta, red. nacz. kwartalnika Życie Duchowe i dyr. Wydawnictwa WAM; Tomasz Urynowicz, wicemarszałek Województwa Małopolskiego; Zbigniew Wróblewski, filozof i ekolog z KUL. Rozmowę poprowadzi o. dr Stanisław Jaromi, filozof, szef REFA.</p>
      <p>W programie zaplanowany jest ponadto mini-koncert kwartetu smyczkowego, eko-agapa i dyskusje w kuluarach.</p>
      <footer>Kraków Ⓒ Ⓟ</footer>
    </article>
  </body>
</html>