<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Tenis/Davis-Cup/a315420-Srbiji-specijalna-pozivnica-za-finalni-turnir-DK-2020.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T18:16:00+00:00"/>
    <meta property="og:title" content="Srbiji specijalna pozivnica za finalni turnir DK 2020."/>
    <meta property="og:description" content="Međunardona teniska federacija i Kosmos tenis, organizatori Dejvis kupa, objavili su u subotu da su specijalne pozivnice za finalni turnir za 2020. godinu dobile Srbija i Francuska."/>
  </head>
  <body>
    <article>
      <h1>Srbiji specijalna pozivnica za finalni turnir DK 2020.</h1>
      <h2>Međunardona teniska federacija i Kosmos tenis, organizatori Dejvis kupa, objavili su u subotu da su specijalne pozivnice za finalni turnir za 2020. godinu dobile Srbija i Francuska.</h2>
      <address><time datetime="2019-11-23T18:16:00+00:00">23 Nov 2019, 18:16</time> by <a rel="author">Maja Todić</a></address>
      <figure>
        <img src="https://sportklub.rs/Picture/34585/jpeg/devis.jpg"/>
        <figcaption>
          <cite>Teniski savez Srbije</cite>
        </figcaption>
      </figure>
      <p>Dejvis kup reprezentacije Srbije i Francuske dobile su specijalne pozivnice za finalni turnir Dejvis kupa za 2020. godinu.</p>
      <p>Ove godine su plasmanom u polufinale mesto na finalnom turniru obezbedile Rusija, Kanada, Velika Britanija i Španija.</p>
      <p>Preostalih 12 mesta na finalnom turniru biće popunjeno kraoz kvalifikacije koje će biti odigrane 6. i 7. marta 2020. godine. Žreb za kvalifikacioni turnir biće obavljen 24. novembra u podne u Madridu.</p>
      <p>Na žrebu će povlašten status imati reprezentacije koje su se plasirale između petog i 18. mesta ove godine, a to su Hrvatska, Belgija, Argentina, Sjedinjene Američke Države, Australija, Italija, Nemačka, Kazahstan, Češka, Austrija, Japan i Švedska.</p>
      <p>U grupi reprezentacija koje nisu nosioci na žrebu za kvalifikacije su Belorusija, Brazil, Čile, Kolumbija, Ekvador, Mađarska, Republika Koreja, Holandija, Slovačka, Urugvaj, Uzbekistan i pobednik meča Pakistan - Indija.</p>
      <p>Pobednici, njih 12, obezbeđuju mesto na finalnom turniru, a poraženi u kvalifikacijama će igrati u Svetskoj grupi 1 u septembru 2020.</p>
    </article>
  </body>
</html>