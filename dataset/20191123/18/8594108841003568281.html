<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/motorola-one-macro-aky-je-telefon-zamerany-na-makro-fotky/265194"/>
    <meta property="og:site_name" content="touchIT"/>
    <meta property="article:published_time" content="2019-11-23T18:23:27+00:00"/>
    <meta property="og:title" content="motorola one macro: Aký je telefón zameraný na makro fotky?"/>
    <meta property="og:description" content="Vybrať si z množstva smartfónov na trhu nie je jednoduché, najmä ak je tu špecializovaný smartfón ako tento. Výrobca ho zameral na fotenie objektov z blízka, odtiaľ aj prívlastok macro v jeho názve."/>
  </head>
  <body>
    <article>
      <h1>motorola one macro: Aký je telefón zameraný na makro fotky?</h1>
      <address><time datetime="2019-11-23T18:23:27+00:00">23 Nov 2019, 18:23</time> by <a rel="author">Michal Reiter</a></address>
      <p>
        <b>Vybrať si z množstva smartfónov na trhu nie je jednoduché, najmä ak je tu špecializovaný smartfón ako tento.</b>
      </p>
      <p>Výrobca ho zameral na fotenie objektov z blízka, odtiaľ aj prívlastok macro v jeho názve. Už na pohľad je vidno na zadnej strane trochu iný objektív. Je úplne ho a je určený práve na fotenie detailov.</p>
      <p>Ostatné objektívy sú hlavný a pomocný. Telefón má laserové zaostrovanie a je dostatočne rýchle. Hardvérovo slabšia konfigurácia oproti silnejším a najmä drahším smartfónom mu na komforte používania príliš neuberá.</p>
      <figure>
        <img src="https://touchit.sk/wp-content/uploads/2019/11/motorola_one_macro_2.jpg"/>
      </figure>
      <p>Telefón patrí do skupiny lacnejšej strednej triedy. Nie je to náhrada za smartfóny motorola one zoom alebo one vision. Je to ďalší smartfón v tejto rodine a nekladie si za cieľ posúvať technologickú priečku vyššie. Dobre sa drží v ruke a nešmýka sa. To vďaka plastovej zadnej strane.</p>
      <h3>Vyhotovenie a možnosti</h3>
      <p>Má hrubšie telo, to ale zároveň ukrýva batériu s kapacitou 4000 mAh. Škoda, že tu nie je rýchlejšie nabíjanie. Vystačiť si musíte s 10 W systémom nabíjania. Oceňujme ale prítomnosť konektora USB-C. Výrobca sa rozhodol vytlačiť starší microUSB konektor aj z tejto cenovej triedy.</p>
      <figure>
        <img src="https://touchit.sk/wp-content/uploads/2019/11/motorola_one_macro_5.jpg"/>
      </figure>
      <p>Detail, ktorý vo výsledku spríjemní používanie, najmä ak máte iné zariadenia s týmto konektorom alebo si do budúcna takéto kúpite. Napríklad prenosný reproduktor. Je to dual SIM telefón a základná 64 GB pamäť sa dá rozšíriť o pamäťovú kartu. To v prípade, že oželiete jednu SIM kartu, slot je totiž hybridný.</p>
      <figure>
        <img src="https://touchit.sk/wp-content/uploads/2019/11/motorola_one_macro_4.jpg"/>
      </figure>
      <p>Po stránke celkového vyhotovenia a parametrov je to všestranne zamerané zariadenie. Tým, že má špecializovaný objektív, nemá žiadny limity na bežný spôsob používania. Výrobca použil 6,2“ displej s kvapôčkovým výrezom. Do neho umiestnil predný fotoaparát s rozlíšením 8 Mpx a možnosťou nakrúcania Full HD videa pri 30 sn./s. Displej je síce len v HD+ rozlíšení, no bežne to nijako nepostrehnete.</p>
      <p>Odmenou ale bude dlhšia výdrž na batériu. Telefón vydrží dva dni a nebude ho treba tak často nabíjať. My sme ho nabíjali častejšie, nakoľko proces 10 W nabíjačkou trvá dlhšie. Chceli sme zabrániť jeho prílišnému vybitiu s tým, že v prípade potreby by sme následne nemali viac času na jeho nabitie.</p>
      <figure>
        <img src="https://touchit.sk/wp-content/uploads/2019/11/motorola_one_macro_9.jpg"/>
      </figure>
      <h3>Systém</h3>
      <p>Operačný systém je Android 9 a ako už býva zvykom, je tu čistý Android. Nechýba nadstavba Moto, kde nájdete užitočné rozšírenia na ovládanie smartfónu pohybmi. Oceníte aj zobrazovanie notifikácie na tmavom displeji po príchode nových upozornení ako aj automatické rozsvietenie tmavej obrazovky, keď budete v blízkosti telefónu.</p>
      <slideshow>
        <figure>
          <img src="https://touchit.sk/wp-content/uploads/2019/11/motorola_moto_akcie_2.png"/>
        </figure>
        <figure>
          <img src="https://touchit.sk/wp-content/uploads/2019/11/motorola_moto_akcie_1.png"/>
        </figure>
      </slideshow>
      <p>My sme túto funkciu vypli, letmý pohyb rukou neustále rozsvecoval displej. Ako náhrada za always-on displej sa to dá použiť. Viac nás potešila prítomnosť sledovania, kedy sa na obrazovku pozeráme. Súčasťou je FM rádio. Inak je fajn, že smartfón ponúka systém bez zbytočného balastu. Všetko, čo potrebujete, si nainštalujete sami.</p>
      <h4>Prehľad benchmarkov</h4>
      <table bordered="">
        <tr>
          <td>
            <b>Benchmarky</b>
          </td>
          <td>
            <b>Výsledky</b>
          </td>
        </tr>
        <tr>
          <td>AnTuTu Benchmark – Total score</td>
          <td>159855</td>
        </tr>
        <tr>
          <td>PCMark for Android – Performance</td>
          <td>5892</td>
        </tr>
        <tr>
          <td>3DMark Sling Shot Extreme – Total</td>
          <td>1284</td>
        </tr>
        <tr>
          <td>Graphic</td>
          <td>1118</td>
        </tr>
        <tr>
          <td>Physics</td>
          <td>2680</td>
        </tr>
        <tr>
          <td>VRMark Amber Room – Total</td>
          <td>1472</td>
        </tr>
        <tr>
          <td>A1 SD Bench – RAM [MB/s]</td>
          <td>5933</td>
        </tr>
        <tr>
          <td>Úložisko čítanie / zápis [MB/s]</td>
          <td>182 / 139</td>
        </tr>
      </table>
      <h4>Výhody</h4>
      <ul>
        <li>Kapacita batérie</li>
        <li>Vodeodpudivá vrstva</li>
        <li>Reálna výdrž 2 dni na jedno nabitie</li>
        <li>Fotenie objektov z blízka</li>
      </ul>
      <h4>Nevýhody</h4>
      <ul>
        <li>Nemá plnú vodeodolnosť</li>
      </ul>
      <h3>Verdikt</h3>
      <p><b>Motorola one macro</b> je smartfón nižšej strednej triedy s plynulým behom. Má 4 GB RAM, čo mu pomáha oddialiť spomalenie pri používaní aplikácií. V zásade je to smartfón, ktorý ponúka všetko, čo od neho za túto cenu očakávate a pridáva macro objektív navyše.</p>
      <slideshow>
        <figure>
          <img src="https://touchit.sk/wp-content/uploads/2019/11/motorola_macro_test_fotky_7-768x1024.jpg"/>
        </figure>
        <figure>
          <img src="https://touchit.sk/wp-content/uploads/2019/11/motorola_macro_test_fotky_1-768x1024.jpg"/>
        </figure>
        <figure>
          <img src="https://touchit.sk/wp-content/uploads/2019/11/motorola_macro_test_fotky_2-1024x768.jpg"/>
        </figure>
        <figure>
          <img src="https://touchit.sk/wp-content/uploads/2019/11/motorola_macro_test_fotky_5-768x1024.jpg"/>
        </figure>
      </slideshow>
      <p>Vďaka nemu odfotíte blízke objekty zo vzdialenosti už od 2 cm a je to ako keby ste mali pri štandardnom objektíve 5-násobné priblíženie.</p>
      <p>229 EUR</p>
      <p>
        <b>
          <i>Zapožičal:</i>
        </b>
        <i> motorola</i>
      </p>
      <related>
        <h4>Súvisiace články</h4>
        <a href="https://touchit.sk/motorola-one-zoom-cenovy-tip-na-smartfon-s-3x-zoomom/257874"/>
        <a href="https://touchit.sk/recenzia-oneplus-bullets-wireless-2-moderne-sluchadla-s-usb-c-konektorom/264660"/>
        <a href="https://touchit.sk/recenzia-lenovo-legion-y44w-atypicky-monitor-a-to-najma-svojim-pomerom-stran/264504"/>
        <a href="https://touchit.sk/taka-dokonala-rodinka-bowers-wilkins-formation/264487"/>
      </related>
    </article>
  </body>
</html>