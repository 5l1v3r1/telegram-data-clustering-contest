<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/allarme-meteo-la-provincia-ribadisce-la-necessita-di-uscire-solo-in-caso-di-necessita"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-23T18:12:20+00:00"/>
    <meta property="og:title" content="Allarme meteo la Provincia ribadisce: “Uscite solo in caso di necessità”"/>
    <meta property="og:description" content="Il nuovo bollettino delle ore 18.30: allagamenti e pericolo valanghe. Sala operativa aperta tutta la notte. tel. 015.8480822"/>
  </head>
  <body>
    <article>
      <h1>Allarme meteo la Provincia ribadisce: “Uscite solo in caso di necessità”</h1>
      <h2>Il nuovo bollettino delle ore 18.30: allagamenti e pericolo valanghe. Sala operativa aperta tutta la notte. tel. 015.8480822</h2>
      <address>
        <time datetime="2019-11-23T18:12:20+00:00">23 Nov 2019, 18:12</time>
      </address>
      <h3>Allarme meteo la Provincia ribadisce: “Uscite solo in caso di necessità”</h3>
      <p>La Provincia di Biella ha emesso un nuovo bollettino meteo:<br/>“Rispetto all’aggiornamento delle ore 13.00, si evidenzia il perdurare delle precipitazioni in maniera abbondante ed il conseguente permanere delle condizioni di criticità della viabilità sia in pianura che nelle zone collinari e montane. Si segnalano vari allagamenti, anche con rilevanti quantità di acqua sulla carreggiata, soprattutto nella zona di pianura. Nelle zone collinari e montane permangono criticità di carattere idrogeologico e di pericolo valanghe. <b><u>Si consiglia e si raccomanda di uscire solo in casi di reale e concreta necessità e di farlo con la massima attenzione e prudenza! </u></b>Attualmente si registra qualche sporadica chiusura e l’istituzione di qualche senso unico alternato. Nel complesso si può comunque attualmente parlare di una situazione da monitorare costantemente, lavoro che i tecnici della Provincia, di concerto con la Prefettura e le Forze dell’Ordine, i Comuni e la Protezione Civile stanno portando avanti da questa mattina. L’allerta livello “ROSSO” permane fino al prossimo bollettino di aggiornamento delle ore 13.00 di domani 24 novembre, poi le precipitazioni dovrebbero lentamente attenuarsi.<br/>La Sala Operativa della Provincia di Biella è aperta per tutta la notte, fino ad orario da definire nella giornata di domani.<br/>In caso di necessità si raccomanda di contattare il numero unico per le emergenze 112 e per situazioni legate alla viabilità di contattare la Sala Operativa della Provincia di Biella al numero <b>015.8480822″,</b></p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/forti-piogge-freddo-allerta-gialla"/>
        <a href="https://laprovinciadibiella.it/attualita/arriva-la-pioggia-oggi-tempo-peggioramento"/>
        <a href="https://laprovinciadibiella.it/attualita/da-questa-sera-stop-al-caldo-anomalo-e-torna-il-vento"/>
      </related>
    </article>
  </body>
</html>