<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/pencho-milkov-plni-dupki-v-byudzheta-na-ruse-407462.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T18:33:56+00:00"/>
    <meta property="og:title" content="Пенчо Милков пълни дупки в бюджета на Русе"/>
    <meta property="og:description" content="Прави пълна проверка на общината, бори се с румънските коли, регистрирани в града"/>
  </head>
  <body>
    <article>
      <h1>Пенчо Милков пълни дупки в бюджета на Русе</h1>
      <address><time datetime="2019-11-23T18:33:56+00:00">23 Nov 2019, 18:33</time> by <a rel="author">Стандарт</a></address>
      <ul>
        <li>
          <b>Прави пълна проверка на общината, бори се с румънските коли, регистрирани в града</b>
        </li>
      </ul>
      <p>Пълна проверка в община Русе ще направи новият кмет Пенчо Милков /БСП/, за да е наясно с наследството, което получава от предшественика си Пламен Стоилов /ГЕРБ/. „Ще възложа финансова инспекция в общината. Ще се обърна към компетентните органи, за да направят ревизия. Усещането е, че много се крадеше”, каза кметът Милков в предаването "Офанзива" с Любо Огнянов по Канал 3.Милков обаче веднага гарантира, че управлението му няма да е реваншистко. Милчев отказа да дава оценки на Стоилов. Сподели, че е очаквал именно с него да се състезава на изборите. "Имах план как да победя г-н Стоилов, защото съм бил 5 години общински съветник и след това народен представител”, каза новият кмет на Русе. Той заяви, че нищо няма да променя в кметския кабинет, защото носи историческа стойност. А всички награди, които са с името на Стоилов, ще му ги предаде, защото са си негови лични.</p>
      <p>Аз имам ясна визия как може да изглежда Русе и ще преследвам нея с всяко усилие, което правя, увери Милков. За него запълването на дупките в бюджета на общината е най-важното нещо. Големият проблем са отчисленията в такса битови отпадъци. Тази година сме внесли 3,5 млн., а догодина почти 6 млн. До момента сме събрали 17 млн. вече", сподели Пенчо Милков.</p>
      <p>"Приходите ни се залагат с 5 млн. по-ниски. Има дупка в бюджета от 4,4 млн. подготвена е точка за вдигане на данъка върху автомобилите. За момента това е спряно. Обсъждане вдигането на такса битови отпадъци, като вариант. Големият проблем е стойността на отчисленията", каза Милков. По повод отдавнашната тенденция румънците да си регистрират колите у нас, за да избягват високите данъци в собствената им страна, кметът заяви: "Заобикаляне на закона е да притежаваш 2000 автомобила. На един българин се регистрират стотици автомобили, след които се карат в Румъния. Те не подлежат на нищо, защото глобите пристигат на български юридически лица. При нас се получава голям финансов проблем защото начисляваме тези данъци, но не можем да ги съберем, защото нито един румънец няма да дойде да плати данък".</p>
      <p>"Шофьорите на чужди автомобили не могат да бъдат глобени в България и те се възползват, за да нарушават брутално правата на движение”, каза Пенчо Милков.</p>
      <p> </p>
    </article>
  </body>
</html>