<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58555-polceysk-viyavili-u-meshkancya-chinadyeva-nezareyeestrovanu-zbroyu.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-23T18:37:00+00:00"/>
    <meta property="og:title" content="Поліцейські виявили у мешканця Чинадієва незареєстровану зброю"/>
    <meta property="og:description" content="Про інцидент інформують у відділі комунікації поліції Закарпатської області."/>
  </head>
  <body>
    <article>
      <h1>Поліцейські виявили у мешканця Чинадієва незареєстровану зброю</h1>
      <address>
        <time datetime="2019-11-23T18:37:00+00:00">23 Nov 2019, 18:37</time>
      </address>
      <p>
        <b>Про інцидент інформують у відділі комунікації поліції Закарпатської області.</b>
      </p>
      <figure>
        <img src="https://zak-kor.net/uploads/posts/2019-11/1574527253_2019-11-23_17-18-27-456.jpg"/>
      </figure>
      <p>Сьогодні, 23 листопада, поліція Мукачева під процесуальним керівництвом місцевої прокуратури згідно з ухвалою суду провела обшук помешкання жителя смт. Чинадієво. <br/><br/>Під час проведення слідчих дій поліцейські виявили дві пластикові коробки, які власник помешкання викинув з вікна третього поверху при появі правоохоронців. У обох коробках були пістолети, магазини з набоями різного калібру та гільзи. <br/><br/>В подальшому, з кімнат оселі 40-річного чинадіївця поліцейські вилучили ще 35 набоїв до газового пістолету. <br/><br/>Все вилучене скеровано на експертизу.<br/><br/>Мешканця Мукачівського району, який неодноразово потрапляв у поле зору поліції, затримано у порядку ст.208 КПК України. Відомості за вказаним фактом внесено до Єдиного реєстру досудових розслідувань за ознаками ч.1 ст.263 (Незаконне поводження зі зброєю, бойовими припасами або вибуховими речовинами) Кримінального кодексу України. Зараз вирішується питання про повідомлення йому про підозру у вчиненому злочині. В рамках кримінального провадження поліцейські встановлять походження та мету зберігання небезпечних предметів.</p>
      <figure>
        <img src="https://zak-kor.net/uploads/posts/2019-11/1574527198__2019-11-23_16-37-31-123.jpg"/>
      </figure>
      <p>Відділ комунікації поліції Закарпатської області <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>