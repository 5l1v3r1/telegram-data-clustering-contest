<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837437-zagorodnyuk-ukrayina-gotova-dilitis-z-kanadoyu-urokami-zasvoyenimi-za-pyat-rokiv-borotbi-z-rf"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T18:49:00+00:00"/>
    <meta property="og:title" content="Загороднюк: Україна готова ділитись з Канадою уроками, засвоєними за п'ять років боротьби з РФ"/>
    <meta property="og:description" content="КИЇВ. 23 листопада. УНН. Канада є постійним українським союзником та партнером, і Україна готова ділитись своїми засвоєними уроками, отриманими під час …"/>
  </head>
  <body>
    <article>
      <h1>Загороднюк: Україна готова ділитись з Канадою уроками, засвоєними за п'ять років боротьби з РФ</h1>
      <address><time datetime="2019-11-23T18:49:00+00:00">23 Nov 2019, 18:49</time> by <a rel="author">Юлія Шрамко</a></address>
      <p><b>КИЇВ. 23 листопада. УНН.</b> Канада є постійним українським союзником та партнером, і Україна готова ділитись своїми засвоєними уроками, отриманими під час 5-річної оборони від російських зазіхань. Про це в інтерв'ю CTV News заявив міністр оборони України Андрій Загороднюк, який перебуває з візитом на Міжнародному безпековому форумі у Галіфаксі, передає <b>УНН</b>.</p>
      <p>"Канада один з наших найбільших союзників і партнерів увесь цей час... Багато підтримки і допомоги - як матеріальної, так і не матеріальної. Звичайно, розширення взаємовідносин - у наших інтересах. І оскільки ми вже маємо п'ять років досвіду боротьби з Росією, ми хотіли б допомогти нашим друзям за допомогою засвоєних уроків, досвіду. Я знаю, що Канада також зацікавлена у цьому", - відзначив міністр.</p>
      <p>З приводу того, що місія Канади, яка допомагає з навчанням українських військових, продовжена до весни 2022 року, і чи є це достатнім, Загороднюк відзначив, що "думає, це повторювана програма". "Не думаю, що ми вирішимо всі питання з Росією до того часу, але ми тренуємо наших солдатів, наближаємося до стандартів НАТО - це те, з чим Канада і наші союзники допомагають нам", - вказав голова українського оборонного відомства.</p>
      <p>Нагадаємо, раніше Загороднюк заявляв, що фінансово-економічні відносини з Росією <a href="https://www.unn.com.ua/uk/news/1835665-zagorodnyuk-finansovo-ekonomichni-vidnosini-z-rosiyeyu-nemozhlivi">неможливі</a>.</p>
    </article>
  </body>
</html>