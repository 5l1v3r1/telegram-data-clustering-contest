<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/international/news/pope-francis-arrives-in-japan-with-antinuclear-message-263146"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T18:09:58+00:00"/>
    <meta property="og:title" content="परमाणु विरोधी संदेश के साथ जापान पहुंचे पोप फ्रांसिस"/>
    <meta property="og:description" content="टाेक्योः पोप फ्रांसिस शनिवार को जापान पहुंचे, जहां उनके परमाणु अ के खिलाफ शांति संदेश देने की उम्मीद है। गौरतलब है कि जापान परमाणु हमले की विभीषिका झेलने वाला विश्व का अब तक का एकमात्र देश है। पोप अपनी चार दिवसीय यात्रा की शुरुआत नागासाकी और हिरोशिमा जाकर करेंगे, जहां द्वितीय विश्वयुद्ध के दौरान अमेरिका ने परमाणु बम गिराए थे। इन परमाणु हमलों में क्रमश: 74 हजार और 1.40 लाख लोग मारे गए थे।"/>
  </head>
  <body>
    <article>
      <h1>परमाणु विरोधी संदेश के साथ जापान पहुंचे पोप फ्रांसिस</h1>
      <address><time datetime="2019-11-23T18:09:58+00:00">23 Nov 2019, 18:09</time> by <a rel="author">Priyanka</a></address>
      <p> </p>
      <p>टाेक्योः पोप फ्रांसिस शनिवार को जापान पहुंचे, जहां उनके परमाणु अ के खिलाफ शांति संदेश देने की उम्मीद है। गौरतलब है कि जापान परमाणु हमले की विभीषिका झेलने वाला विश्व का अब तक का एकमात्र देश है। पोप अपनी चार दिवसीय यात्रा की शुरुआत नागासाकी और हिरोशिमा जाकर करेंगे, जहां द्वितीय विश्वयुद्ध के दौरान अमेरिका ने परमाणु बम गिराए थे। इन परमाणु हमलों में क्रमश: 74 हजार और 1.40 लाख लोग मारे गए थे।</p>
      <p>वैटिकन से रवाना होने से पहले जापानी लोगों के नाम एक वीडियो संदेश में पोप ने कहा कि आपके साथ, मैं प्रार्थना करता हूं कि मानव इतिहास में कभी परमाणु हथियारों की विध्वंसक शक्ति का इस्तेमाल न हो। पोप थाईलैंड से जापान पहुंचे हैं। थाईलैंड में उन्होंने धाíमक सहिष्णुता और शांति का संदेश दिया।<br/><br/>जापान की अधिकतर जनसंख्या शिंतो और बौद्ध धर्म को मानती है, लेकिन जापान में कई लोग क्रिस्मस जैसे ईसाई त्योहार भी मनाते हैं। फ्रांसिस हिरोशिमा के विश्व प्रसिद्ध शांति स्मारक में भाषण भी देंगे जो हिरोशिमा में 6 अगस्त 1945 को परमाणु बम गिराए जाने की याद में बनाया गया है। टाेक्यो में जेसुइट सामाजिक केंद्र के निदेशक फादर योशियो कजियामा का जन्म युद्ध के तुरंत बाद हिरोशिमा में हुआ था और उन्हें पोप के परमाणु-विरोधी भाषण का बेसब्री से इंतजार है।<br/><br/>उन्होंने बताया कि जिस दिन हिरोशिमा पर परमाणु बम गिराया गया, उसी दिन मेरे दादा की मृत्यु हुई। मैं उनसे कभी नहीं मिला। चार दिन बाद मेरी आंटी गुजर गईं। उनकी उम्र 15 साल थी। उन्होंने कहा कि अगर आप हिरोशिमा में पैदा हुए हैं तो आप बम को नहीं भूल सकते। फ्रांसिस टाेक्यो में सोमवार को 2011 में भूकंप, सूनामी और परमाणु संयंत्र दुर्घटना के पीड़ितों से भी मिलेंगे।</p>
      <p> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Pope Francis Arrives In Japan With Anti-Nuclear Message</p>
    </article>
  </body>
</html>