<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/politic/news/607268"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-23T18:17:00+00:00"/>
    <meta property="og:title" content="ไพศาล ชมภูมิใจไทยรักษาผลประโยชน์ชาติคดีโฮปเวลล์ เหน็บบางคนพยายามจ่ายค่าโง่"/>
    <meta property="og:description" content="ไพศาล ชมพรรคร่วมรัฐบาลภูมิใจไทยรักษาผลประโยชน์ประเทศคดีจ่ายค่าเสียหายให้โฮปเวลล์ ชี้ขณะที่บางพวกพยายามจ่ายค่าโง่สุดลิ่มทิ่มประตู"/>
  </head>
  <body>
    <article>
      <h1>ไพศาล ชมภูมิใจไทยรักษาผลประโยชน์ชาติคดีโฮปเวลล์ เหน็บบางคนพยายามจ่ายค่าโง่</h1>
      <address><time datetime="2019-11-23T18:17:00+00:00">23 Nov 2019, 18:17</time> by <a rel="author">PostToday</a></address>
      <p>ไพศาล ชมพรรคร่วมรัฐบาลภูมิใจไทยรักษาผลประโยชน์ประเทศคดีจ่ายค่าเสียหายให้โฮปเวลล์ ชี้ขณะที่บางพวกพยายามจ่ายค่าโง่สุดลิ่มทิ่มประตู</p>
      <p>เมื่อวันที่ 23 พ.ย. นายไพศาล พืชมงคล โพสต์ข้อความแสดงความคิดเห็นชื่นชมการทำงานของพรรคภูมิใจไทย ซึ่งเป็นหนึ่งในพรรคร่วมรัฐบาลกรณีคณะทำงานตรวจสอบของ นายศักดิ์สยาม ชิดชอบ รมว.กระทรวงคมนาคม และ ส.ส.บัญชีรายชื่อพรรคภูมิใจไทย เสนอให้หน่วยงานรัฐที่มีหน้าที่จัดสรรงบประมาณมาจ่ายค่าเสียหายให้บริษัทโฮปเวลล์ ทบทวนการดำเนินการ หลังจากพบว่าอาจมีการดำเนินการที่อาจไม่เป็นไปตามกฎหมายหลายเรื่อง</p>
      <p>นายไพศาล ระบุว่า "นี่ก็เป็นอีกผลงานหนึ่งในการรักษาผลประโยชน์ของประเทศชาติของพรรคภูมิใจไทย ในขณะที่คนบางพวกพยายามจะจ่ายค่าโง่อย่างสุดลิ่มทิ่มประตู"</p>
      <p>ทั้งนี้หลังจากศาลปกครองสูงสุดพิพากษามีคำสั่งให้จ่ายค่าเสียหายให้บริษัท โฮปเวลล์ นายศักดิ์สยาม ได้ติดต่อทนายความให้มาช่วยตรวจสอบ และล่าสุดมีการทำหนังสือไปถึง 4 หน่วยงาน อาทิ กระทรวงการคลัง , สำนักงบประมาณ , สำนักงานการตรวจเงินแผ่นดิน (สตง.) และกรมบัญชีกลาง ขอให้ควบคุมดูแลการใช้จ่ายของเงินแผ่นดิน และหน่วยงานภาครัฐ ในคดีโฮปเวลล์ เนื่องจากพบหลักฐานใหม่ว่าการทำสัญญาส่อว่าจะเป็นโมฆะตั้งแต่แรก เพราะการจดทะเบียนบริษัทเป็นบุคคลต่างด้าว ถือหุ้นเดิน 50 % ขัดกับกฎหมายห้ามคนต่างด้าวประกอบธุรกิจในประเทศไทย หรือ ปว.281 สัญญาจึงเป็นโมฆะตั้งแต่แรก จึงไม่สามารถเรียกร้องค่าปรับ ค่าเสียหายได้</p>
    </article>
  </body>
</html>