<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191123-poczik-jozsef-zsarolas-felvetel.html"/>
    <meta property="og:site_name" content="Origo"/>
    <meta property="article:published_time" content="2019-11-23T18:51:00+00:00"/>
    <meta property="og:title" content="Az RTL Klub felvételei bizonyítják: Gyurcsány párttársa, Póczik József 10 milliót akart kizsarolni a Borkai-videó kapcsán"/>
    <meta property="og:description" content="Újabb bizonyíték, hogy a Demokratikus Koalíció áll a Borkai-ügy mögött."/>
  </head>
  <body>
    <article>
      <h1>Az RTL Klub felvételei bizonyítják: Gyurcsány párttársa, Póczik József 10 milliót akart kizsarolni a Borkai-videó kapcsán</h1>
      <address><time datetime="2019-11-23T18:51:00+00:00">23 Nov 2019, 18:51</time> by <a rel="author">Origo</a></address>
      <p>
        <b>Ahogy <a href="https://www.origo.hu/itthon/20191120-borkaiugy-zsarolas-miatt-nyomoznak.html">korábban megírtuk Póczik József</a>, a volt válogatott labdarúgó és DK-s jelölt, hónapokkal ezelőtt kereshette meg Borkait a szexvideóval, amiért pénzt kért. Most több hangfelvétel is előkerült, amelyek azt bizonyítják, hogy Póczik József zsarolta Borkai Zsoltot.</b>
      </p>
      <p>Felvételek bizonyítják, hogy Póczik József, Gyurcsány Ferenc pártjának jelöltje, zsarolta meg Borkai Zsoltot, Győr volt polgármesterét.</p>
      <p>A felvételeken az hallható, hogy Póczik Józsefnek a következő kérdést teszik fel:</p>
      <blockquote>És mi a pénz, amit kér érte, ami a legutolsó?</blockquote>
      <p>
        <mark>Hát az a tízes, amit beszéltünk.</mark>
      </p>
      <p>- hallható a válasz a felvételen.</p>
      <p>A hangfelvételeket Puska Péter készítette, aki most is Rákosfalvy Zoltánnak dolgozik.</p>
      <figure>
        <img src="https://cdn.nwmgroups.hu/s/img/i/1410/20141002sztarok-focistabol-politikus--ujabb.jpg?w=644&amp;h=429"/>
        <figcaption>Póczik József<cite>Fotó: Kisalföld napilap (Mészáros Mátyás)</cite></figcaption>
      </figure>
      <p>Puska Péter megerősítette <a href="https://rtl.hu/rtlklub/hirek/hangfelvetel-az-egyezkedesrol-titokban-rogzitett-borkai-zsoltrol-keszult-intim-fotok-poczik-jozsef?utm_source=Facebook&amp;utm_medium=Hirado&amp;utm_campaign=post">az RTL híradójának</a>, hogy a nyáron többször is megkereste őt Póczik József.</p>
      <aside>Puska szerint Póczik azt mondta, hogy egy ismeretlen megbízót képvisel.</aside>
      <p>Egy másik felvételen Póczik azt bizonygatja, hogy több felvétel nem létezik.</p>
      <blockquote>Így nem lesz, holnapután megint f...m tudja, hogy kinek adtak ebből valami lóvét vagy kinek nem, itt más olyan nem létezik, hogy valaki ebből pénzt akarna kérni még legközelebb.</blockquote>
      <p>A felvételeken Póczik azt állítja: hogy van ő, van egy második személy, aki megkereste őt, hogy közvetítsen. Ez az ember tartja kézben a felvétel tulajdonosát.</p>
      <p>A felvétetelekért végül nem fizettek Borkai Zsolték, Póczik a hangfelvétel előkerülése óta nem elérhető.</p>
    </article>
  </body>
</html>