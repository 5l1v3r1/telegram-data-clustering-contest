<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/zablokowana-droga-krajowa-nr-17-po-wypadku-na-trasie-krasnystaw-zamosc/"/>
    <meta property="og:site_name" content="lublin112.pl"/>
    <meta property="article:published_time" content="2019-11-23T18:06:00+00:00"/>
    <meta property="og:title" content="Zablokowana droga krajowa nr 17 po wypadku na trasie Krasnystaw – Zamość"/>
    <meta property="og:description" content="W sobotę po południu na drodze krajowej nr 17 doszło do wypadku drogowego. Występują duże utrudnienia z przejazdem na trasie Krasnystaw – Zamość."/>
  </head>
  <body>
    <article>
      <h1>Zablokowana droga krajowa nr 17 po wypadku na trasie Krasnystaw – Zamość</h1>
      <address>
        <time datetime="2019-11-23T18:06:00+00:00">23 Nov 2019, 18:06</time>
      </address>
      <p>
        <b>W sobotę po południu na drodze krajowej nr 17 doszło do wypadku drogowego. Występują duże utrudnienia z przejazdem na trasie Krasnystaw – Zamość.</b>
      </p>
      <p>Do zdarzenia doszło po godzinie 17 w miejscowości Sitaniec – Wolica na drodze krajowej nr 17, na trasie Krasnystaw – Zamość. Jak informują służby drogowe w wyniku zderzenia dwóch pojazdów droga jest zablokowana w obu kierunkach.</p>
      <p>Na miejscu pracują służby ratunkowe. W chwili obecnej wiadomo, że co najmniej dwie osoby są poszkodowane. Policjanci ustalają szczegółowe okoliczności zdarzenia.</p>
      <p>Utrudnienia z przejazdem mogą potrwać do godziny 21.</p>
      <p>(fot. lublin112.pl – ilustracyjne)</p>
    </article>
  </body>
</html>