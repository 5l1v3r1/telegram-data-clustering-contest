<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/selficienti-correte-rsquo-cover-che-vi-permette-scattare-219811.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-23T18:01:00+00:00"/>
    <meta property="og:title" content="Selficienti correte: c’"/>
    <meta property="og:description" content="SELFICIENTI CORRETE: C’È LA COVER CHE VI PERMETTE DI SCATTARE SELFIE CON LA BOCCA A CULO DI GALLINA CON ESTREMA FACILITÀ – LA APPLE CI RIPROVA E RILANCIA SUL MERCATO LA NUOVA COVER SMART BATTERY CASE: PENSATA PER IPHONE 11, PRO E PRO MAX OFFRE UNA SOTTILE BATTERIA AGGIUNTIVA CHE ALLUNGA L'AUTONOMIA DEL TELEFONO E HA PURE UN TASTO DEDICATO ALLO SCATTO – VI BASTERÀ SGANCIARE…"/>
  </head>
  <body>
    <article>
      <h1>Selficienti correte: c’</h1>
      <address>
        <time datetime="2019-11-23T18:01:00+00:00">23 Nov 2019, 18:01</time>
      </address>
      <p>
        <b>SELFICIENTI CORRETE: C’È LA COVER CHE VI PERMETTE DI SCATTARE SELFIE CON LA BOCCA A CULO DI GALLINA CON ESTREMA FACILITÀ – LA APPLE CI RIPROVA E RILANCIA SUL MERCATO LA NUOVA COVER SMART BATTERY CASE: PENSATA PER IPHONE 11, PRO E PRO MAX OFFRE UNA SOTTILE BATTERIA AGGIUNTIVA CHE ALLUNGA L'AUTONOMIA DEL TELEFONO E HA PURE UN TASTO DEDICATO ALLO SCATTO – VI BASTERÀ SGANCIARE…</b>
      </p>
      <hr/>
      <p><b>Alessio Lana per</b> <a href="http://www.corriere.it/">"www.corriere.it"</a></p>
      <p>
        <b>Basta un tasto</b>
      </p>
      <figure>
        <a href="https://www.dagospia.com/mediagallery/Dago_fotogallery-256236/1242246.htm">
          <img src="https://cdn-static.dagospia.com/img/foto/11-2019/smart-battery-case-4-1242246.jpg"/>
        </a>
        <figcaption>smart battery case 4</figcaption>
      </figure>
      <p>Ogni anno scattiamo circa 1,3 miliardi di foto. La maggior parte provengono dallo smartphone e la loro destinazione principale sono i social. A vedere poi i dati d'uso, passiamo più tempo a scattare, condividere e guardare foto che a telefonare. Tutto ciò non è una novità e così alla Apple hanno pensato di avvicinare ancor di più l'iPhone alle ormai morenti fotocamere compatte. Come? È bastato aggiungere un solo, piccolo tasto, alla nuova cover Smart Battery Case.</p>
      <figure>
        <a href="https://www.dagospia.com/mediagallery/Dago_fotogallery-256236/1242245.htm">
          <img src="https://cdn-static.dagospia.com/img/foto/11-2019/smart-battery-case-3-1242245.jpg"/>
        </a>
        <figcaption>smart battery case 3</figcaption>
      </figure>
      <p>
        <b>Aumenta la batteria</b>
      </p>
      <p>Le nuova custodia Smart Battery Case per iPhone 11, Pro e Pro Max (Qui la nostra guida alle migliori custodie per il melafonino) non solo offre una sottile batteria aggiuntiva che allunga l'autonomia del telefono — del 50%, dice Apple — ma ha pure un tasto dedicato allo scatto.</p>
      <figure>
        <a href="https://www.dagospia.com/mediagallery/Dago_fotogallery-256236/1242244.htm">
          <img src="https://cdn-static.dagospia.com/img/foto/11-2019/smart-battery-case-2-1242244.jpg"/>
        </a>
        <figcaption>smart battery case 2</figcaption>
      </figure>
      <p>È situato sulla parte destra della cover, verso il profilo inferiore, molto distanziato da quello per l'accensione e il blocco. Il funzionamento è semplice: basta premerlo per lanciare l'app della fotocamera e iniziare a scattare e funziona anche quando il telefono è bloccato.</p>
      <p>
        <b>Come aprire la fotocamera</b>
      </p>
      <p>In pratica, il pulsante fa saltare un passaggio. Già ora da telefono bloccato possiamo aprire la fotocamera toccando lo schermo e poi, sempre senza sbloccarlo, scattare usando i pulsanti del volume. Un altro metodo, più rapido, è far scorrere verso sinistra la schermata di blocco. Anche qui, con un gesto apparirà la schermata di scatto. Da ultimo possiamo chiedere a Siri «Apri la fotocamera» ma è il metodo più lento.</p>
      <figure>
        <a href="https://www.dagospia.com/mediagallery/Dago_fotogallery-256236/1242243.htm">
          <img src="https://cdn-static.dagospia.com/img/foto/11-2019/smart-battery-case-1-1242243.jpg"/>
        </a>
        <figcaption>smart battery case 1</figcaption>
      </figure>
      <p>
        <b>Costa 149 euro</b>
      </p>
      <p>Insomma non è certo una rivoluzione ma un'aggiunta interessante sia a livello pratico che di design. È raro infatti che Apple aggiunga una funzione così importante su un accessorio: in genere le cover si limitano a proteggere il dispositivo o ad aumentano l'autonomia, niente di più.</p>
      <p>Qui invece abbiamo qualcosa che a suo modo trasforma il device avvicinandolo a una compatta. E che costa come una compatta. Il prezzo della Smart Battery Case infatti è di 149 euro. Come dicevamo, è disponibile per iPhone 11 e 11 Pro nei colori bianco, nero e rosa mentre per l'11 Pro Max ci sono solo i primi due.</p>
      <figure>
        <a href="https://www.dagospia.com/mediagallery/Dago_fotogallery-256236/1209467.htm">
          <img src="https://cdn-static.dagospia.com/img/foto/09-2019/i-nuovi-iphone-1209467.jpg"/>
        </a>
        <figcaption>i nuovi iphone</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256236/1209457.htm">
          <img src="https://cdn-static.dagospia.com/img/foto/09-2019/iphone-11-pro-2-1209457.jpg"/>
        </a>
        <figcaption>iphone 11 pro 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256236/1209452.htm">
          <img src="https://cdn-static.dagospia.com/img/foto/09-2019/iphone-11-pro-1209452.jpg"/>
        </a>
        <figcaption>iphone 11 pro</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256236/1209455.htm">
          <img src="https://cdn-static.dagospia.com/img/foto/09-2019/iphone-11-pro-1-1209455.jpg"/>
        </a>
        <figcaption>iphone 11 pro 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256236/1242247.htm">
          <img src="https://cdn-static.dagospia.com/img/foto/11-2019/smart-battery-case-1-1242247.jpg"/>
        </a>
        <figcaption>Smart Battery Case -1</figcaption>
      </figure>
    </article>
  </body>
</html>