<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/awaria-dreamlinera-lot-u-ponad-200-pasazerow-utknelo-na-sri-lance/"/>
    <meta property="og:site_name" content="Polsat News"/>
    <meta property="article:published_time" content="2019-11-23T18:01:00+00:00"/>
    <meta property="og:title" content="Awaria dreamlinera LOT-u. Ponad 200 pasażerów utknęło na Sri Lance"/>
    <meta property="og:description" content="Turyści z Polski utknęli na lotnisku w Kolombo na Sri Lance. Wszystko przez nieprawidłowe działanie jednego z zaworów silnika. 232 pasażerowie oraz 15 członków załogi zostało zakwaterowanych w hotelach. &quot;Przewidujemy, że wylot nastąpi w dniu jutrzejszym&quot; - przekazał w sobotę &quot;Dziennikowi Bałtyckiemu&quot; Michał Czernicki, p.o. rzecznika prasowego LOT."/>
  </head>
  <body>
    <article>
      <h1>Awaria dreamlinera LOT-u. Ponad 200 pasażerów utknęło na Sri Lance</h1>
      <address>
        <time datetime="2019-11-23T18:01:00+00:00">23 Nov 2019, 18:01</time>
      </address>
      <p>
        <b>Turyści z Polski utknęli na lotnisku w Kolombo na Sri Lance. Wszystko przez nieprawidłowe działanie jednego z zaworów silnika. 232 pasażerowie oraz 15 członków załogi zostało zakwaterowanych w hotelach. "Przewidujemy, że wylot nastąpi w dniu jutrzejszym" - przekazał w sobotę "Dziennikowi Bałtyckiemu" Michał Czernicki, p.o. rzecznika prasowego LOT.</b>
      </p>
      <related>
        <a href="https://www.polsatnews.pl/wiadomosc/2019-11-22/silnik-zapalil-sie-podczas-lotu-360-osob-na-pokladzie-samolotu/"/>
      </related>
      <p>Samolot linii LOT, Boeing 787 Dreamliner, miał wylecieć ze Sri Lanki o godzinie 8:05 rano czasu lokalnego.</p>
      <p>
        <b>Awaria samolotu LOT</b>
      </p>
      <p>"Przed wylotem komputer pokładowy samolotu poinformował załogę o nieprawidłowym działaniu jednego z zaworów silnika. Została podjęta decyzja o weryfikacji zaworu. <b>232 pasażerów oraz 15 członków załogi przebywa obecnie pod opieką lokalnego przedstawiciela LOT-u</b>. Z racji na komfort podróżnych zostaną oni zakwaterowani w hotelach" - przekazał Michał Czernicki, p.o. rzecznika prasowego LOT.</p>
      <p>
        <a href="https://www.polsatnews.pl/wiadomosc/2019-11-23/lot-odmawia-wyplaty-odszkodowania-polskiemu-pasazerowi-to-manipulacja-faktami/">
          <b>ZOBACZ: LOT odmawia wypłaty odszkodowania polskiemu pasażerowi? "To manipulacja faktami"</b>
        </a>
      </p>
      <p>- Wszystko jest już dobrze zostaliśmy zakwaterowani w hotelu - napisał polsatnews.pl po południu Manfred Malosek.</p>
      <p>- Dwa razy wchodziliśmy do samolotu i wychodziliśmy z niego. To już było nie do wytrzymania. Samolot tylko kołował po pasie i nie miał mocy - przekazał polsatnews.pl Manfred Malosek.</p>
      <p>Pasażerowie zostali przewiezieni autobusami do miejsca zakwaterowania.</p>
      <figure>
        <img src="https://r.dcs.redcdn.pl/http/o2/redefine/cp/41/41mizttaitsjdnjcw1441aediyunuxiv.jpg"/>
        <figcaption>Pasażerowie dwa razy wchodzili do maszyny i z niej wychodzili. "Samolot nie miał mocy" - napisał polsatnews.pl Manfred Malosek.</figcaption>
      </figure>
      <p>
        <b>Czujniki dbają o bezpieczeństwo</b>
      </p>
      <p>Możliwe, że konieczna będzie wymiana jednego elementu zaworu, a wylot z Kolombo planowany jest na niedzielę - dodał Michał Czernicki. </p>
      <p>"Wszystkie samoloty wykorzystywane przez LOT, w tym Boeing 787 Dreamliner, posiadają rozbudowane systemy czujników, które na bieżąco diagnozują samolot" - wyjaśnił Michał Czernicki.</p>
      <p>"Dzięki doświadczonym załogom oraz służbom technicznym i operacyjnym każde odchylenie od norm wskazanych przez producenta jest od razu identyfikowane i weryfikowane, gdyż nadrzędnym priorytetem LOT-u jest bezpieczeństwo" - podkreślił p.o. rzecznika.</p>
      <p>Polskie Linie Lotnicze LOT latają do do Kolombo na Sri Lance od listopada. Polskie samoloty będą tam latać trzy razy w tygodniu do 28 marca 2020 roku.</p>
      <p>
        <i>Poniżej lotnisko w Kolombo w Sri Lance w usłudze Google Street View:</i>
      </p>
      <figure>
        <iframe data-src="https://www.google.com/maps/embed?pb=!4v1574528450501!6m8!1m7!1sXAWBP0dyv8PtPjaZ4pAWVQ!2m2!1d7.173659646255823!2d79.88764176036626!3f9.826848600798076!4f5.18172867249055!5f0.7820865974627469" data-embed-type="--simple-iframe" width="600" height="450" data-service="GoogleMaps" scrolling="no"/>
      </figure>
      <p>
        <a href="https://www.polsatnews.pl/wideo/buldozerami-po-porsche-i-lamborghini-auta-warte-55-mln-dolarow-zniszczone-na-oczach-prezydenta_6718718/">WIDEO - Buldożerami po porsche i lamborghini. Auta warte 5,5 mln dolarów zniszczone na oczach prezydenta</a>
      </p>
      <figure>
        <img src="https://s.redefine.pl/file/o2/redefine/cp/9x/9xmh17ty4xhkg94p92dnrsd4anptjaad.jpg"/>
      </figure>
    </article>
  </body>
</html>