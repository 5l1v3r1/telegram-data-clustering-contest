<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3363199/stejt-dipartment-o-spijunskoj-aferi-zabrinuti-smo-zbog-ruskog-uplitanjapodrzavamo-napore-srbije-da-istrazi-slucaj"/>
    <meta property="og:site_name" content="kurir.rs"/>
    <meta property="article:published_time" content="2019-11-23T18:57:00+00:00"/>
    <meta property="og:title" content="STEJT DIPARTMENT O ŠPIJUNSKOJ AFERI: Zabrinuti smo zbog ruskog uplitanja,podržavamo napore Srbije da istraži slučaj"/>
    <meta property="og:description" content="Sjedinjene Američke Države podržavaju napore Srbije da istraži slučaj špijunske afere i podstiču Vladu da odgovorne za ove nezakonite aktivnosti smatra odgovornim, u skladu sa vladavinom zakona, saopštio je portparol Stejt departmenta Radiju slobodna Evropa.U ..."/>
  </head>
  <body>
    <article>
      <h6 class="kicker">saopštenje</h6>
      <h1>STEJT DIPARTMENT O ŠPIJUNSKOJ AFERI: Zabrinuti smo zbog ruskog uplitanja,podržavamo napore Srbije da istraži slučaj</h1>
      <address>
        <time datetime="2019-11-23T18:57:00+00:00">23 Nov 2019, 18:57</time>
      </address>
      <p>Sjedinjene Američke Države podržavaju napore Srbije da istraži slučaj špijunske afere i podstiču Vladu da odgovorne za ove nezakonite aktivnosti smatra odgovornim, u skladu sa vladavinom zakona, saopštio je portparol Stejt departmenta Radiju slobodna Evropa. U saopštenju Stejt departmenta se ističe zabrinutost zbog izveštaja o nepriličnom ruskom uplitanju u Srbiji. "Ruska vlada nastoji da destabilizuje Evropu vojnim pritiskom, zlonamernim sajber aktivnostima i malignim uticajem u mnogim zemljama koje su saveznici, partneri i prijatelji Amerike. Sa ruskom vladom smo bili jasni na najvišim nivoima: morate prekinuti svoje destabilizujuće aktivnosti širom sveta", navodi se u saopštenju portparola Stejt departmenta dostavljenom RSE povodom detalja špijunske afere. U aferi su, kako je rekao predsednik Srbije Aleksandar Vučić, učestvovali ruski obaveštajac Georgij Kleban i potpukovnik Z.K, penzionisani pripadnik Vojske Srbije.</p>
      <p>(Kurir.rs/RSE)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/drustvo/3362957/prvi-covek-analitike-bia-otkriva-kako-se-vrbuju-agenti-zeljski-uglavnom-prodje-novac-a-ako-ne-prodje-novac-prodje-zena"/>
        <a href="https://www.kurir.rs/vesti/politika/3362157/sada-znamo-ko-se-sastao-sa-ruskim-obavestajcem-evo-ko-je-misteriozni-covek-sa-snimka-koji-je-digao-srbiju-na-noge"/>
        <a href="https://www.kurir.rs/vesti/politika/3361677/spijunska-afera-trese-srbiju-pakao-za-vucica-sta-god-predsedniik-odluci-nece-biti-lako"/>
        <a href="https://www.kurir.rs/vesti/politika/3361691/znamo-ko-je-na-snimku-ali-i-mnogo-vise-nacelnik-bia-scene-grljenja-agenta-su-ocekivane-evo-gde-je-ruski-obavestajac"/>
      </related>
    </article>
  </body>
</html>