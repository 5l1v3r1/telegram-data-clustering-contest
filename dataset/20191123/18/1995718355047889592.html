<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152839-do-12-gradusiv-morozu-synoptyk-ozvuchyla-prognoz-na-nedilyu-24-lystopada"/>
    <meta property="og:site_name" content="ВолиньPost"/>
    <meta property="article:published_time" content="2019-11-23T18:14:00+00:00"/>
    <meta property="og:title" content="До 12 градусів морозу: синоптик озвучила прогноз на неділю, 24 листопада"/>
    <meta property="og:description" content="У західних, південних та південно-східних областях варто чекати сильного вітру"/>
  </head>
  <body>
    <article>
      <h1>До 12 градусів морозу: синоптик озвучила прогноз на неділю, 24 листопада</h1>
      <address>
        <time datetime="2019-11-23T18:14:00+00:00">23 Nov 2019, 18:14</time>
      </address>
      <p>Завтра, 24 листопада, в Україні очікується холодна погода, вночі можливе зниження температури до -12.<br/><br/>Про це на сторінці в Facebook повідомила синоптик <b>Наталя Діденко</b>.<br/><br/>Так, за даними синоптика, завтра в Україні збережуться нічні заморозки від -4 до -12 градусів морозу. Вдень також буде прохолодно, середня температура коливатиметься від -3 до +4, лише у західних областях та Криму буде від +6 до +9 градусів.<br/><br/>Через антициклон, який збережеться над Україною, опади малоймовірні. Однак у західних, південних та південно-східних областях варто чекати сильного вітру.<br/><br/>У Києві завтра прогнозується також прохолодна погода. Вдень термометри триматимуться в межах нуля, а вночі опустяться до -4-7 градусів. Буде вітряно, але без опадів.<br/><br/>Потепління ймовірне з 28 листопада.</p>
    </article>
  </body>
</html>