<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/politikh/aytodioikhsh/story/1031949/perifereiaki-enotita-voreioy-tomea-ektakti-synedriasi-syntonistikoy-organoy-politikis-prostasias"/>
    <meta property="og:site_name" content="Newsbomb"/>
    <meta property="article:published_time" content="2019-11-23T18:33:26+00:00"/>
    <meta property="og:title" content="Περιφερειακή Ενότητα Βορείου Τομέα: Έκτακτη Συνεδρίαση Συντονιστικού Οργάνου Πολιτικής Προστασίας"/>
    <meta property="og:description" content="Παρουσία του Αντιπεριφερειάρχη Πολιτικής Προστασίας και Περιβάλλοντος, Βασίλη Κόκκαλη πραγματοποιήθηκε το Σάββατο (23/11) το πρωί έκτακτη συνεδρίαση του Συντονιστικού Οργάνου Πολιτικής Προστασίας της Περιφερειακής Ενότητας Βορείου Τομέα Αθηνών λόγω επικίνδυνων καιρικών φαινομένων."/>
  </head>
  <body>
    <article>
      <h1>Περιφερειακή Ενότητα Βορείου Τομέα: Έκτακτη Συνεδρίαση Συντονιστικού Οργάνου Πολιτικής Προστασίας</h1>
      <h2>Παρουσία του Αντιπεριφερειάρχη Πολιτικής Προστασίας και Περιβάλλοντος, Βασίλη Κόκκαλη πραγματοποιήθηκε το Σάββατο (23/11) το πρωί έκτακτη συνεδρίαση του Συντονιστικού Οργάνου Πολιτικής Προστασίας της Περιφερειακής Ενότητας Βορείου Τομέα Αθηνών λόγω επικίνδυνων καιρικών φαινομένων.</h2>
      <address><time datetime="2019-11-23T18:33:26+00:00">23 Nov 2019, 18:33</time> by <a rel="author">Newsroom</a></address>
      <p>Με αφορμή την έκδοση του Έκτακτου Δελτίου Επικίνδυνων Καιρικών φαινομένων και <b>με εντολή του Περιφερειάρχη Αττικής Γιώργου Πατούλη</b>, η Περιφερειακή Ενότητα του Βορείου Τομέα Αθηνών βρίσκεται σε πλήρη επιχειρησιακή ετοιμότητα για την αποφυγή ή την τυχόν αντιμετώπιση προβλημάτων.</p>
      <p>«Η Περιφέρεια Αττικής βρίσκεται σε πλήρη ετοιμότητα προκειμένου να ελαχιστοποιηθούν τα όποια προβλήματα δημιουργηθούν από τα επικείμενα ακραία καιρικά φαινόμενα. Όπως τονίσαμε και στο Σ.Ο.Π.Π είναι σημαντικό να υπάρξει συντονισμός και σωστή επικοινωνία των εμπλεκόμενων φορέων. Ωστόσο, κάνουμε έκκληση προς όλους τους πολίτες τις ώρες εκδήλωσης του φαινομένου να αποφύγουν τις μετακινήσεις, να λαμβάνουν τα αναγκαία μέτρα αυτοπροστασίας και να ενημερώνονται για την εξέλιξη των καιρικών φαινομένων», τόνισε μεταξύ άλλων η Αντιπεριφερειάρχης Βορείου Τομέα, <b>Λουκία Κεφαλογιάννη.</b></p>
      <p>Στη συνεδρίαση συμμετείχαν, οι Δήμαρχοι Βριλησσίων <b>Ξένος Μανιατογιάννης,</b> Χαλανδρίου <b>Σίμος Ρούσσος,</b> οι Αντιδήμαρχοι Πεντέλης <b>Βλάσσης Σιώμος</b>, Λυκόβρυσης-Πεύκης <b>Παναγιώτης Μπόλλας</b>, Φιλοθέης-Ψυχικού <b>Γιώργος Παπαχρόνης</b>, Αγίας Παρασκευής <b>Ελένη Δάβαρη,</b> Αμαρουσίου <b>Επαμεινώνδας Κατσιγιάννης</b>, Νέας Ιωνίας <b>Αγγελική Σακαλόγλου</b>. Συμμετείχαν, επίσης, ο προϊστάμενος της Αυτοτελούς Διεύθυνσης Πολιτικής Προστασίας, <b>Ευστράτιος Δαβάκης</b>, και ο προϊστάμενος Πολιτικής Προστασίας Περιφερειακών Ενοτήτων Κεντρικού, Βόρειου, Δυτικού και Νότιου Τομέα Αθηνών, <b>Αναστάσιος Χαχλάκης</b> καθώς και υπηρεσιακοί παράγοντες της Περιφέρειας Αττικής, των Συντονιστικών Τοπικών Οργάνων Πολιτικής Προστασίας των Δήμων Κηφισιάς και Παπάγου- Χολαργού αλλά και πολλοί εκπρόσωποι άλλων κρατικών φορέων-υπηρεσιών και εθελοντικές ομάδες.</p>
      <p>Για πληροφορίες και ανακοινώσεις <b>σχετικά με την επικρατούσα κατάσταση και την βατότητα του οδικού δικτύου</b> λόγω εισροής πλημμυρικών υδάτων σε αυτό οι πολίτες μπορούν να επισκεφθούν την ιστοσελίδα της ΕΛ.ΑΣ.<b> <a href="http://www.astynomia.gr/">www.astynomia.gr</a>.</b></p>
      <p>Για περισσότερες <b>πληροφορίες και οδηγίες αυτοπροστασίας </b>από τα έντονα καιρικά φαινόμενα, οι πολίτες μπορούν να επισκεφθούν την ιστοσελίδα της Γενικής Γραμματείας Πολιτικής Προστασίας στην ηλεκτρονική διεύθυνση <b><a href="http://www.civilprotection.gr/">www.civilprotection.gr</a>.</b></p>
      <p>
        <b>Διαβάστε επίσης:</b>
      </p>
      <p>
        <b>
          <a href="https://www.newsbomb.gr/media-agb/story/1031925/kakokairia-plisiazei-apeilitika-tin-ellada-o-giryonis-aytes-tis-perioxes-tha-sarosei">Κακοκαιρία: Πλησιάζει απειλητικά την Ελλάδα ο «Γηρυόνης» - Αυτές τις περιοχές θα «σαρώσει»</a>
        </b>
      </p>
      <related>
        <a href="https://www.newsbomb.gr/kairos/story/1031948/kairos-h-ektakti-enimerosi-toy-saki-arnaoytogloy-gia-to-foyrioziko-varometriko-xamilo-video"/>
        <a href="https://www.newsbomb.gr/politikh/aytodioikhsh/story/1031947/kakokairia-giryonis-synagermos-stin-perifereia-attikis-odigies-prostasias-stoys-polites"/>
        <a href="https://www.newsbomb.gr/kairos/story/1031940/kairos-prosoxi-ti-simainei-i-proeidopoiisi-sto-ektakto-tis-emy-gia-tin-kakokairia-tis-kyriakis"/>
      </related>
    </article>
  </body>
</html>