<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/svitolina_pro_vistup_na_turniri_v_rosiyi_u_kozhnomu_matchi_vidstoyuyu_prapor_ukrayini_n1238480"/>
    <meta property="og:site_name" content="24 Канал"/>
    <meta property="article:published_time" content="2019-11-23T18:19:00+00:00"/>
    <meta property="og:title" content="Світоліна про виступ на турнірі в Росії: У кожному матчі відстоюю прапор України"/>
    <meta property="og:description" content="Еліна Світоліна прокоментувала участь у Кубку Кремля, який у жовтні відбувся у Москві. Еліна пояснила, чому журналісти та вболівальники не повинні критикувати її за виступ у Росії."/>
  </head>
  <body>
    <article>
      <h1>Світоліна про виступ на турнірі в Росії: У кожному матчі відстоюю прапор України</h1>
      <address><time datetime="2019-11-23T18:19:00+00:00">23 Nov 2019, 18:19</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Еліна Світоліна прокоментувала участь у Кубку Кремля, який у жовтні відбувся у Москві. Еліна пояснила, чому журналісти та вболівальники не повинні критикувати її за виступ у Росії.</b>
      </p>
      <p>Світоліна заявила, що в кожному поєдинку представляє Україну та український прапор.</p>
      <blockquote>Це цікаво: <a href="https://24tv.ua/sport/proriv_yastremskoyi_ta_sensatsiyna_snigur_yakim_buv_tenisniy_sezon_dlya_ukrayinok_n1229072">Прорив Ястремської та сенсаційна Снігур: яким був тенісний сезон для українок</a></blockquote>
      <aside>Тому що коли я приїжджаю туди, то представляю Україну. Якщо виграю цей турнір або просто там граю, то в кожному матчі відстоюю прапор України. Я захищаю Україну тим, що роблю найкраще, – грою в теніс,<br/><a href="https://ua.tribuna.com/tribuna/blogs/tennis/2644624.html">tribuna.com</a>.<cite>– сказала Світоліна в інтерв'ю</cite></aside>
      <p>Також перша ракетка України поділилася думкою, чому українські вболівальники різко реагують на політичні висловлювання спортсменів. За словами Світоліної, причини криється у тому, що спортсмени – публічні люди й фанати шукають шансу за щось зачепитися.</p>
      <aside>У нас шукають те, за що можна зачепитися. Це не дуже хороший варіант. Нас запитують, ми щось відповідаємо й тоді вивуджують те, що їм потрібно, намагаються щось знайти. Ломаченко, Усик, я, інші – ми всі виступаємо під прапором України. З нашим ім'ям завжди асоціюється синьо-жовтий прапор.<br/><br/><br/>– резюмувала українка.<cite>Не думаю, що потрібно ще щось пояснювати. Пояснювати, що ми проти чогось або не любимо Україну, щось не те робимо або не живемо в Україні. Всі намагаються за щось зачепитися. Ми завжди виступаємо за країну. У мене було дуже багато пропозицій з інших країн, у кожного вони були. Не бачу сенсу гнобити нас з цього боку,</cite></aside>
      <p>У жовтні в 1/8 фіналу турніру в Москві Світоліна програла Анастасії Кудерметовій.</p>
      <blockquote>Дивіться також: <a href="https://24tv.ua/sport/fenomenalniy_udar_svitolinoyi_uviyshov_u_nominanti_naykrashhih_u_zhovtni_video_n1238386">Феноменальний удар Світоліної увійшов у номінанти найкращих у жовтні: відео</a></blockquote>
      <p>Українка завершила сезон на 6-й сходинці рейтингу WTA. У 2019 році 25-річна українка заробила понад 6 мільйонів доларів призових.</p>
      <p>У 2019 році Світоліна 5 разів зупинялася за крок від фіналу (Доха, Дубай, Індіан-Уеллс, Вімблдон і US Open). 3 листопада українка програла фінал Підсумкового турніру.</p>
    </article>
  </body>
</html>