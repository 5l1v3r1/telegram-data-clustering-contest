<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/tenis/3363177/sjajne-vesti-za-nase-tenisere-pike-dao-srbiji-specijalnu-pozivnicu-djokovic-i-drustvo-ponovo-u-madridu"/>
    <meta property="og:site_name" content="kurir.rs"/>
    <meta property="article:published_time" content="2019-11-23T18:24:00+00:00"/>
    <meta property="og:title" content="SJAJNE VESTI ZA NAŠE TENISERE: Pike dao Srbiji specijalnu pozivnicu! Đoković i društvo ponovo u Madridu"/>
    <meta property="og:description" content="Međunarodna teniska federacija i kompanija Kosmos Tenis objavili su da je Upravni odbor Dejvis kupa izabrao selekcije Francuske i Srbije da im dodeli vajld karte za završni turnir 2020. godine, koji će se takođe održati u Madridu."/>
  </head>
  <body>
    <article>
      <h6 class="kicker">VAJLD KARTA I FRANCUSKOJ</h6>
      <h1>SJAJNE VESTI ZA NAŠE TENISERE: Pike dao Srbiji specijalnu pozivnicu! Đoković i društvo ponovo u Madridu</h1>
      <address>
        <time datetime="2019-11-23T18:24:00+00:00">23 Nov 2019, 18:24</time>
      </address>
      <p>
        <b>Međunarodna teniska federacija i kompanija "Kosmos Tenis" objavili su da je Upravni odbor Dejvis kupa izabrao selekcije Francuske i Srbije da im dodeli vajld karte za završni turnir 2020. godine, koji će se takođe održati u Madridu.</b>
      </p>
      <p>Francuska i Srbija će se pridružiti polufinalistima sa ovogodišnjeg takmičenja - Kanadi, Velikoj Britaniji, Rusiji i Španiji, kao i pobednicima Dejvis kup kvalifikacija 2020, koje će se održati 6. i 7. marta  (12 reprezentacija dolazi iz kvalifikacija).</p>
      <p>Žreb za kvalifikacije 2020. će se održati u nedelju 24. novembra u 12:00 časova (11:00 GMT) u "Kaha Mahiki" u Madridu.</p>
      <p>Upravni odbor Dejvisa kupa se sastoji od ITF predsednika – Dejvida Hagertija, osnivača Kosmos grupe i njenog predsednika Đerara Pikea, direktora Kosmos Tenis Havijera Alonsa i bivšeg Dejvis kup igrača i člana Dejvis kup komiteta Marka Vdforda. O njihovoj odluci obavestili su Dejvis kupa komitet i ITF Upravni odbor.</p>
      <p>U kvalifikacijama 2020. će se takmičiti timovi od 5. do 18. mesta ovogodišnjeg finala Dejvis kupa Svetske grupe i 12 pobednika plej-ofa 2019. Grupe I.</p>
      <p>(TSS)</p>
      <related>
        <h4>NE PROPUSTITE</h4>
        <a href="https://www.kurir.rs/sport/tenis/3363133/novi-sok-za-djokovica-novak-ostaje-bez-trenera-evo-sta-je-razlog-rastanka"/>
        <a href="https://www.kurir.rs/sport/tenis/3362803/srpski-tenis-ponosno-nastavlja-dalje-tuga-na-oprostaju-zlatne-generacije-srbijo-ne-brini-bice-jos-srece-kurir-tv"/>
        <a href="https://www.kurir.rs/sport/tenis/3362761/ovo-mora-da-se-zasluzi-dok-su-se-srpski-teniseri-gusili-u-suzama-prolomio-se-aplauz-sa-svih-strana-sveta-kurir-tv"/>
        <a href="https://www.kurir.rs/sport/tenis/3362725/ruski-teniseri-u-euforiji-iznenadicete-se-reakcijama-hacanova-i-rubljova-posle-pobede-nad-noletom-i-viktorom-video"/>
      </related>
    </article>
  </body>
</html>