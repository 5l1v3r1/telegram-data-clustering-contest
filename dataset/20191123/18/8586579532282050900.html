<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/beyaz-sarayda-twitter-sifresi-krizi-257633h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T18:01:00+00:00"/>
    <meta property="og:title" content="Beyaz Saray’da Twitter şifresi krizi"/>
    <meta property="og:description" content="Beyaz Saray Sözcüsü Stephanie Grisham, eski Ulusal Güvenlik Danışmanı John Bolton'ın, Beyaz Saray'ın kişisel Twitter hesabına girişini engellediği iddiasına, Bolton'ın ‘yaşlılıktan dolayı şifresini unutmuş olabileceği’ yanıtını verdi."/>
  </head>
  <body>
    <article>
      <h1>Beyaz Saray’da Twitter şifresi krizi</h1>
      <address><time datetime="2019-11-23T18:01:00+00:00">23 Nov 2019, 18:01</time> by <a rel="author">Yeni Çağ Gazetesi</a></address>
      <p>
        <b>Beyaz Saray Sözcüsü Stephanie Grisham, eski Ulusal Güvenlik Danışmanı John Bolton'ın, Beyaz Saray'ın kişisel Twitter hesabına girişini engellediği iddiasına, Bolton'ın ‘yaşlılıktan dolayı şifresini unutmuş olabileceği’ yanıtını verdi.</b>
      </p>
      <p>ABD'de tartışmalı şekilde görevinden alınan eski Ulusal Güvenlik Danışmanı John Bolton ile Beyaz Saray arasında Twitter krizi çıktı.</p>
      <p>Bolton, dün Twitter hesabından yaptığı açıklamada, "Ulusal Güvenlik Danışmanlığı görevimden ayrıldıktan sonra Beyaz Saray, benim kişisel Twitter hesabıma dönmemi yasakladı. Belki de anlatacaklarımdan korktular." açıklamasında bulundu.</p>
      <p>Bolton'ın bu paylaşımı ABD basınında gündem olurken Beyaz Saray Sözcüsü Grisham da konuya ilişkin Fox News televizyonuna yaptığı açıklamada, Bolton'ın Beyaz Saray'daki görevi süresince kişisel hesabını kullanmaya devam ettiğini belirtti.</p>
      <p>
        <b>“İLERLEYEN YAŞI NEDENİYLE ANLAYAMAYABİLİYOR”</b>
      </p>
      <p>Grisham, Bolton'ın yaşlılık nedeniyle hesabının şifresini unutmuş olabileceğini savunarak, "Kendi babamdan örnek veriyorum, bazen ilerleyen yaşı nedeniyle anlayamayabiliyor ama Twitter şifrenizi unutmuşsanız siteyle irtibata geçip şifrenizi yenileyebiliyoruz. Bolton'ın durumunu da buna veriyorum." ifadelerini kullandı.</p>
      <p>Venezuela ve İran konusunda ABD Başkanı Donald Trump ile uzun süredir anlaşamadığı ileri sürülen Bolton, eylül ayında görevden alınmıştı.</p>
      <related>
        <a href="https://www.yenicaggazetesi.com.tr/trumptan-ilginc-hong-kong-aciklamasi-257510h.htm"/>
        <a href="https://www.yenicaggazetesi.com.tr/trumptan-mali-kayit-aciklamasi-gorecekleri-tek-sey-257384h.htm"/>
        <a href="https://www.yenicaggazetesi.com.tr/azil-sorusturmasi-suren-trumptan-sasirtan-aciklama-256936h.htm"/>
        <a href="https://www.yenicaggazetesi.com.tr/s-400-yaptiriminda-flas-gelisme-256420h.htm"/>
      </related>
    </article>
  </body>
</html>