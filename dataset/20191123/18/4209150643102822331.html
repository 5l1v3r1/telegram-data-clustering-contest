<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/zivot-stil/zdravlje/Pijete-li-prevruce-napitke-Raste-rizik-od-raka-jednjaka/570155?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T18:23:43+00:00"/>
    <meta property="og:title" content="Pijete li prevruće napitke? Raste rizik od raka jednjaka"/>
    <meta property="og:description" content="Naučnici Američkog društva za rak tvrde da dvije šoljice vrućeg čaja na dan, ako je njegova temperatura oko 60 stepeni, udvostručava rizik od raka jednjaka pa preporučuju da ga ohladimo."/>
  </head>
  <body>
    <article>
      <h1>Pijete li prevruće napitke? Raste rizik od raka jednjaka</h1>
      <address><time datetime="2019-11-23T18:23:43+00:00">23 Nov 2019, 18:23</time> by <a rel="author">N.N.</a></address>
      <p>Naučnici Američkog društva za rak tvrde da dvije šoljice vrućeg čaja na dan, ako je njegova temperatura oko 60 stepeni, udvostručava rizik od raka jednjaka pa preporučuju da ga ohladimo.</p>
      <p>Novo istraživanje ukazuje na to da pijenje vrućeg čaja može povećati rizik od raka jednjaka i do za 90 odsto, tvrdi tim Američkog društva za rak. Stručnjaci tog tima otkrili su da je ispijanje dve šoljice vrućeg čaja temperature iznad 60 stepeni gotovo udvostručilo rizik od raka jednjaka kod ispitanika. U studiji nisu proučavana druga topla pića, pa je zasad samo pretpostavka da je tome uzrok visoka temperatura čaja, a ne sam čaj.</p>
      <p>U istraživanju su pregledani podaci 50.000 ljudi u dobi između 40 i 75 godina i otkrilo se da oni koji piju 700 mililitara čaja (oko dvije šoljice) na temperaturi od 60 stepeni, u razdoblju od 10 godina imaju 90 odsto veću vjerovatnost da će dobiti rak jednjaka. Ukupno je otkriveno 317 slučajeva raka jednjaka tokom studije, čiji su rezultati objavljeni u Journal of Cancer.</p>
      <p>"Mnogi ljudi uživaju da piju čaj, kafu ili druge tople napitke", rekao je glavni autor studije dr Farhad Islami te dodao da studija ukazuje na to da to nije dobro i da je preporučljivo sačekati dok se vrući napici malo ohlade.</p>
      <p>Dodaje kako je moguće da je stvar u tome da trauma uzrokuje promjene na ćelijama, iz čega se razvija rak. Dodao je da se u novom radu ne navodi apsolutni rizik, odnosno da je taj rizik vrlo nizak za pojedinca, no na nivou pojedinih država vrlo je važno voditi računa o uzrocima, prenosi 24 sata.hr.</p>
    </article>
  </body>
</html>