<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392419-%d7%94%d7%95%d7%aa%d7%a8%d7%95-%d7%9c%d7%a4%d7%a8%d7%a1%d7%95%d7%9d-%d7%a9%d7%9e%d7%95%d7%aa%d7%99%d7%94%d7%9d-%d7%a9%d7%9c-%d7%94%d7%99%d7%9c%d7%93%d7%99%d7%9d-%d7%a9%d7%a0%d7%a1%d7%a4%d7%95-%d7%91"/>
    <meta property="og:site_name" content="סרוגים"/>
    <meta property="article:published_time" content="2019-11-23T18:09:32+00:00"/>
    <meta property="og:title" content="הותרו לפרסום שמותיהם של הילדים שנספו בנתניה"/>
    <meta property="og:description" content="הותרו לפרסום שמות הילדים שנהרגו בשריפה בנתניה ביום שישי: רפאל אוחנה בן החמש ואחיו אלעזר בן השלוש. הוריהם ואחים נוספים פונו במצב קל. השריפה פרצה בשל כשל"/>
  </head>
  <body>
    <article>
      <h1>הותרו לפרסום שמותיהם של הילדים שנספו בנתניה</h1>
      <h2>הותרו לפרסום שמות הילדים שנהרגו בשריפה בנתניה ביום שישי: רפאל אוחנה בן החמש ואחיו אלעזר בן השלוש זכרונם לברכה. הוריהם ואחים נוספים פונו במצב קל. השריפה פרצה בשל כשל במנורת חשמל הסמוכה למיטת הילדים</h2>
      <address><time datetime="2019-11-23T18:09:32+00:00">23 Nov 2019, 18:09</time> by <a rel="author">חדשות סרוגים</a></address>
      <p>הותרו לפרסום שמות הילדים <u><a href="https://www.srugim.co.il/392362-%d7%98%d7%a8%d7%92%d7%93%d7%99%d7%94-%d7%91%d7%a0%d7%aa%d7%a0%d7%99%d7%94">שנהרגו בשריפה</a></u> בנתניה ביום שישי: רפאל אוחנה בן החמש ואחיו אלעזר בן השלוש זכרונם לברכה.</p>
      <figure>
        <img src="https://www.srugim.co.il/i/wp-content/uploads/2019/11/%D7%A9%D7%A8%D7%99%D7%A4%D7%94-%D7%A0%D7%AA%D7%A0%D7%99%D7%94%D7%95-%D7%93%D7%95%D7%91%D7%A8%D7%95%D7%AA-%D7%9B%D7%91%D7%94__w204h120q80.png"/>
      </figure>
      <h4>עוד באותו נושא</h4>
      <h4>טרגדיה בנתניה: שני ילדים נספו, 6 בני משפחה נפצעו</h4>
      <p>לכתבה המלאה בסרוגים &gt;</p>
      <p>השריפה פרצה דקות לפני כניסת השבת בבית משפחה חרדית בעיר, וכתוצאה ממנה נספו שני האחים כבני 3 ו- 5 שנספו. הורי הילדים, כבני 40 וארבעה ילדים נוספים בגילאי שנתיים עד 6, פונו גם הם לבית החולים לניאדו במצב קל.</p>
      <h3>חוקרי שריפות: קצר חשמל במנורת לילה</h3>
      <p>מתחקור האירוע עולה כי השריפה פרצה מכשל חשמלי במנורת הלילה מעל לאחת מהמיטות של הילדים, האם הצליחה תחת העשן לחלץ ארבעה ילדים מתוך השישה ושני הילדים האחרים ששהו בחדר חולצו על ידי לוחמי האש במצב אנוש, אך לאחר מכן נקבע בצער מותם.</p>
      <p>במשטרה ביקשו לנתח את גופות הילדים, אך בני המשפחה התנגדו. בפעילות ח״כ יואב בן צור מול בני המשפחה ורבני העיר נתניה סוכם לבסוף על בדיקה חיצונית בלבד וגופות הילדים ישחררו במטרה לערוך את הלוויה עוד הערב.</p>
      <p>שמעון סבח חובש באיחוד הצלה סיפר בצאת השבת: "למרבה הצער נקבע מותם בזירת האירוע של שני הילדים לאחר שגופתיהם חולצו ע"י צוותי כיבוי. כמו כן הענקנו סיוע ראשוני ומתן חמצן להורים ול-4 ילדים שמצבם הוגדר קל כתוצאה משאיפת עשן".</p>
      <p>ממגן דוד אדום נמסר כי "בשעה 15:48 התקבל דיווח במוקד 101 של מד"א במרחב שרון על שריפה בדירה ברחוב שרעבי בנתניה. חובשים ופראמדיקים של מד"א מעניקים במקום טיפול רפואי למספר נפגעים שחולצו מהדירה ולעוד שני ילדים כבני 6 ו-10 במצב קשה".</p>
    </article>
  </body>
</html>