<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d1%81%d1%80%d1%8a%d0%b1%d1%81%d0%ba%d0%b8%d1%8f%d1%82-%d0%b4%d0%b5%d0%bf%d1%83%d1%82%d0%b0%d1%82-%d0%be%d0%b1%d0%b2%d0%b8%d0%bd%d0%b8%d0%bb-%d1%81%d1%82%d1%80%d0%b0%d0%bd%d0%b0%d1%82%d0%b0-%d0%bd/"/>
    <meta property="og:site_name" content="Труд"/>
    <meta property="article:published_time" content="2019-11-23T18:01:17+00:00"/>
    <meta property="og:title" content="Сръбският депутат, обвинил страната ни в шпионаж, иска извинение от вицепремиера Захариева"/>
    <meta property="og:description" content="Сръбският депутат Милован Дрецун поиска извинение от вицепремиера Екатерина Захариева за реакцията й на твърденията му, че България разполагала с мащабна шпионска мрежа в Сърбия. Пред сръбския клон на руската информационна агенция &quot;Спутник&quot; Дрецун заяви, че българското правителство трябва да..."/>
  </head>
  <body>
    <article>
      <h1>Сръбският депутат, обвинил страната ни в шпионаж, иска извинение от вицепремиера Захариева</h1>
      <address><time datetime="2019-11-23T18:01:17+00:00">23 Nov 2019, 18:01</time> by <a rel="author">Труд онлайн</a></address>
      <p>Сръбският депутат Милован Дрецун поиска извинение от вицепремиера Екатерина Захариева за <a href="https://trud.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B7%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D1%88%D0%BF%D0%B8%D0%BE%D0%BD%D0%B0%D0%B6-%D0%BA%D1%8A/">реакцията й</a> на твърденията му, че България разполагала с мащабна шпионска мрежа в Сърбия.</p>
      <p>Пред сръбския клон на руската информационна агенция „Спутник“ Дрецун заяви, че българското правителство трябва да се разграничи от Захариева и че тя няма право, „да държи лекции“ на сръбски депутат, съобщи <a href="https://news.bnt.bg/bg/a/srbskiyat-deputat-dretsun-poiska-izvinenie-ot-vitsepremiera-zakharieva">БНТ</a>.</p>
      <p>Според Дрецун министър Захариева всъщност е реагирала нервно на думите на президента Александър Вучич, че германски, австрийски и български военни аташета са работили срещу целостта на Сърбия.</p>
      <p>Междувременно, по повод руската шпионска афера в Сърбия държавният департамент на САЩ<a href="https://trud.bg/%d1%81%d0%b0%d1%89-%d0%b7%d0%b0-%d1%88%d0%bf%d0%b8%d0%be%d0%bd%d1%81%d0%ba%d0%b8%d1%8f-%d1%81%d0%ba%d0%b0%d0%bd%d0%b4%d0%b0%d0%bb-%d0%b2-%d1%81%d1%8a%d1%80%d0%b1%d0%b8%d1%8f-%d1%80%d1%83%d1%81%d0%b8/"> обвини</a> Москва, че се опитва да дестабилизира Европа с военен натиск и вредно влияние върху съюзниците и приятелите на Америка.</p>
    </article>
  </body>
</html>