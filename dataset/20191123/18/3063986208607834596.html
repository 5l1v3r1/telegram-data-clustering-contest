<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/23/842639"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T18:52:00+00:00"/>
    <meta property="og:title" content="লোহাগড়ায় বিএনপির ত্রি-বার্ষিক কর্মী সম্মেলন অনুষ্ঠিত"/>
    <meta property="og:description" content="বাংলাদেশ জাতীয়তাবাদী দলের (বিএনপি) নড়াইলের লোহাগড়া উপজেলা শাখার ত্রি-বার্ষিক কর্মী সম্মেলন আজ শনিবার (২৩ নভেম্বর) অনুষ্ঠিত হয়েছে। দলীয় সূত্রে জানা গেছে, সকাল ১০টায় লোহাগড়া সরকারি কলেজ এলাকার কমিউনিটি সেন্টারে দলের উপজেলা শাখার সভাপতি জি এম নজরুল ইসলামের সভাপতিত্বে কর্মী সম্মেলন শুরু হয়। কর্মী সম্মেলনকে ঘিরে দলের নেতাকর্মী সমর্থকদের মধ্যে ব্যাপক উৎসাহ-উদ্দিপনার সৃষ্টি হয়। সর্বশেষ ২০০৮ সালে বিএনপির লোহাগড়া উপজেলা শাখার ত্রি-বার্ষিক কর্মী সম্মেলন অনুষ্ঠিত হয়। অনুষ্ঠানে জেলা বিএনপির সভাপতি বিশ্বাস জাহাঙ্গীর আলম প্রধান অতিথি, সাধারণ সম্পাদক আলহাজ্ব মো. মনিরুল ইসলাম প্রধান বক্তা, সহসভাপতি আকরামুজ্জামান মিলু, সাংগঠনিক সম্পাদক শাহরিয়ার রিজভী জজ, জেলা বিএনপির যুগ্মসাধারণ সম্পাদক রবিউল ইসলাম পলাশ বিশেষ অতিথি হিসাবে বক্তব্য রাখেন। এ সময় উপজেলা বিএনপির সাধারণ সম্পাদক আসাদুজ্জামান (জামান), যুগ্ম সাধারণ সম্পাদক টিপু সুলতান, পৌর বিএনপি নেতা জাহিদুর রহমান রিকাত, এস এম শাহীন বিপ্লব, মোল্যা নজরুল ইসলাম, আব্দুস সবুরসহ দলীয় নেতাকর্মীরা উপস্থিত ছিলেন। জেলা বিএনপির সাধারণ সম্পাদক আলহাজ্ব মো. মনিরুল ইসলাম তার বক্তব্যে বলেন, এ কর্মী…"/>
  </head>
  <body>
    <article>
      <h1>লোহাগড়ায় বিএনপির ত্রি-বার্ষিক কর্মী সম্মেলন অনুষ্ঠিত</h1>
      <address><time datetime="2019-11-23T18:52:00+00:00">23 Nov 2019, 18:52</time> by <a rel="author">লোহাগড়া (নড়াইল) প্রতিনিধি</a></address>
      <p>বাংলাদেশ জাতীয়তাবাদী দলের (বিএনপি) নড়াইলের লোহাগড়া উপজেলা শাখার ত্রি-বার্ষিক কর্মী সম্মেলন আজ শনিবার (২৩ নভেম্বর) অনুষ্ঠিত হয়েছে।</p>
      <p>দলীয় সূত্রে জানা গেছে, সকাল ১০টায় লোহাগড়া সরকারি কলেজ এলাকার কমিউনিটি সেন্টারে দলের উপজেলা শাখার সভাপতি জি এম নজরুল ইসলামের সভাপতিত্বে কর্মী সম্মেলন শুরু হয়। কর্মী সম্মেলনকে ঘিরে দলের নেতাকর্মী সমর্থকদের মধ্যে ব্যাপক উৎসাহ-উদ্দিপনার সৃষ্টি হয়। সর্বশেষ ২০০৮ সালে বিএনপির লোহাগড়া উপজেলা শাখার ত্রি-বার্ষিক কর্মী সম্মেলন অনুষ্ঠিত হয়।</p>
      <p>অনুষ্ঠানে জেলা বিএনপির সভাপতি বিশ্বাস জাহাঙ্গীর আলম প্রধান অতিথি, সাধারণ সম্পাদক আলহাজ্ব মো. মনিরুল ইসলাম প্রধান বক্তা, সহসভাপতি আকরামুজ্জামান মিলু, সাংগঠনিক সম্পাদক শাহরিয়ার রিজভী জজ, জেলা বিএনপির যুগ্মসাধারণ সম্পাদক রবিউল ইসলাম পলাশ বিশেষ অতিথি হিসাবে বক্তব্য রাখেন।</p>
      <p>এ সময় উপজেলা বিএনপির সাধারণ সম্পাদক আসাদুজ্জামান (জামান), যুগ্ম সাধারণ সম্পাদক টিপু সুলতান, পৌর বিএনপি নেতা জাহিদুর রহমান রিকাত, এস এম শাহীন বিপ্লব, মোল্যা নজরুল ইসলাম, আব্দুস সবুরসহ দলীয় নেতাকর্মীরা উপস্থিত ছিলেন।</p>
      <p>জেলা বিএনপির সাধারণ সম্পাদক আলহাজ্ব মো. মনিরুল ইসলাম তার বক্তব্যে বলেন, এ কর্মী সম্মেলনে বিএনপির লোহাগড়া উপজেলা ও পৌর শাখার আহ্বায়ক কমিটি গঠন করা হচ্ছে। ওই আহ্বায়ক কমিটি ১২ ইউনিয়ন ও পৌরসভার ৯টি ওয়ার্ড কমিটি নতুন করে গঠন করবার পরে ভোটে পূর্ণাঙ্গ কমিটি গঠন করা হবে।</p>
      <p>তিনি জানান, সৎ ও দলের নিবেদিত প্রাণ নেতাকর্মীই নেতৃত্বে আসবে। কোনো পক্ষপাতিত্ব বা স্বজনপ্রীতি করা হবে না। টাকায় কমিটি কেনা-বেচা হবে না।</p>
    </article>
  </body>
</html>