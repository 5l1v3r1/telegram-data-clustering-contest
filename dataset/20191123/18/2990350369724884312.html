<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/na-vinnychchyni-pravookhoronets-vbyv-cholovika-za-vidmovu-buty-poniatym/"/>
    <meta property="og:site_name" content="Волинські новини"/>
    <meta property="article:published_time" content="2019-11-23T18:36:00+00:00"/>
    <meta property="og:title" content="На Вінниччині правоохоронець вбив чоловіка за відмову бути понятим"/>
    <meta property="og:description" content="У Вінницькій області співробітники ДБР передали до суду справу старшого оперуповноваженого сектору кримінальної поліції ГУНП у Вінницькій області, який підозрюється у вбивстві людини через відмову бути понятим"/>
  </head>
  <body>
    <article>
      <h1>На Вінниччині правоохоронець вбив чоловіка за відмову бути понятим</h1>
      <address>
        <time datetime="2019-11-23T18:36:00+00:00">23 Nov 2019, 18:36</time>
      </address>
      <p>У Вінницькій області співробітники ДБР передали до суду справу старшого оперуповноваженого сектору кримінальної поліції ГУНП у Вінницькій області, який підозрюється у вбивстві людини через відмову бути понятим, передає <a href="https://dbr.gov.ua/news/operupovnovazhenogo-nacpolicii-suditimut-za-perevischennya-povnovazhen-vnaslidok-chogo-zaginula-lyudina">пресслужба ДБР</a>.<br/><br/>Правоохоронець запропонував громадянину стати понятим під час вилучення боєприпасів. Отримавши відмову, поліцейський ударив чоловіка кулаком в обличчя. Потерпілий впав і вдарився головою об асфальт. Внаслідок отриманих травм він помер в лікарні, не приходячи до тями.<br/><br/>За цим фактом було відкрито справу за ч. 3 ст. 365 (Перевищення службових повноважень співробітником правоохоронного органу, що спричинило тяжкі наслідки) КК України.<br/><br/>У випадку доведення провини поліцейському загрожує від 7 до 10 років позбавлення волі. Реклама</p>
    </article>
  </body>
</html>