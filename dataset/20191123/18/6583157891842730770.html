<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/dwie-osoby-poszkodowane-w-zderzeniu-ciezarowki-z-osobowka-droga-byla-zablokowana-kilka-godzin/"/>
    <meta property="og:site_name" content="lublin112.pl"/>
    <meta property="article:published_time" content="2019-11-23T18:43:00+00:00"/>
    <meta property="og:title" content="Dwie osoby poszkodowane w zderzeniu ciężarówki z osobówką. Droga była zablokowana kilka godzin"/>
    <meta property="og:description" content="W sobotę na drodze wojewódzkiej nr 835 doszło do poważnego wypadku z udziałem dwóch pojazdów – osobowego i ciężarowego. Droga w miejscu zdarzenia była zablokowana przez kilka godzin."/>
  </head>
  <body>
    <article>
      <h1>Dwie osoby poszkodowane w zderzeniu ciężarówki z osobówką. Droga była zablokowana kilka godzin</h1>
      <address>
        <time datetime="2019-11-23T18:43:00+00:00">23 Nov 2019, 18:43</time>
      </address>
      <p>
        <b>W sobotę na drodze wojewódzkiej nr 835 doszło do poważnego wypadku z udziałem dwóch pojazdów – osobowego i ciężarowego. Droga w miejscu zdarzenia była zablokowana przez kilka godzin.</b>
      </p>
      <p>Do zdarzenia doszło w sobotę na drodze wojewódzkiej nr 835 na trasie pomiędzy Płusami a Księżpolem. Służby ratunkowe otrzymały zgłoszenie o zderzeniu pojazdu osobowego z ciężarowym. Po zderzeniu oba pojazdy wypadły z drogi.</p>
      <p>Na miejscu interweniowała straż pożarna z Biłgoraja, Księżpola, zespoły ratownictwa medycznego oraz policja. W wypadku poszkodowane zostały dwie osoby, które przetransportowano do szpitala.</p>
      <p>Policjanci ustalają szczegółowe okoliczności zdarzenia. Droga w miejscu wypadku była zablokowana przez kilka godzin.</p>
      <p>(fot. OSP KSRG Księżpol)</p>
    </article>
  </body>
</html>