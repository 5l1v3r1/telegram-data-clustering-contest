<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/tilky-nasha-pamiat-i-vymoha-spravedlyvosti-dast-mozhlyvist-vystoiaty-v-boiu-zaiava-deputativ-yes-203362.html"/>
    <meta property="og:site_name" content="5 канал"/>
    <meta property="article:published_time" content="2019-11-23T18:51:00+00:00"/>
    <meta property="og:title" content="&quot;Тільки наша пам'ять і вимога справедливості дасть можливість вистояти в бою&quot; – заява депутатів &quot;ЄС&quot;"/>
    <meta property="og:description" content="Трагедія минулого століття знайшла своє логічне продовження у подіях останніх років"/>
  </head>
  <body>
    <article>
      <h1>"Тільки наша пам'ять і вимога справедливості дасть можливість вистояти в бою" – заява депутатів "ЄС"</h1>
      <address>
        <time datetime="2019-11-23T18:51:00+00:00">23 Nov 2019, 18:51</time>
      </address>
      <p>Депутати фракції "Європейська Солідарність" на Михайлівській площі у Києві вшанували пам’ять жертв Голодомору.</p>
      <p>Під час поминального заходу народний депутат Софія Федина зачитала уривки спогадів українців, які пережили цей безпрецедентний геноцид, пише <a href="https://eurosolidarity.org/__trashed/">прес-служба "ЄС"</a>.</p>
      <p>Вона нагадала, що трагедія минулого століття, яку сьогодні оплакують українці і увесь цивілізований світ, знайшла своє логічне продовження у подіях останніх років – перш за все у російській агресії на Донбасі.</p>
      <blockquote>"Там, де вимерли майже усі люди, заселили абсолютно чужих московських окупантів, там і відбувались найбільші зіткнення і найбільші бої. Там, де українців винищили голодом, туди і посміли прийти московська орда, щоб зачищати Україну сьогодні. Тільки наша пам`ять, тільки наша здорова злість і тільки вимога сучасної справедливості дасть нам можливість вистояти в нашому бою сьогодні", – наголосила депутат.</blockquote>
      <p>Представники фракції та громадської організації "Сила громад", волонтери взяли участь у загальнодержавної акції "Запали свічку", встановивши 2,5 тисячі свічок у формі хреста.</p>
      <p>Біля пам’ятного знаку жертвам Голодомору були встановлені композиції із пшеницею та свічками.</p>
      <p>Присутні вшанували пам`ять жертв Голодомору хвилиною мовчання.</p>
      <p>Священнослужителі Михайлівського Золотоверхого монастиря відправили поминальну літію за загиблими під час цієї трагедії.</p>
    </article>
  </body>
</html>