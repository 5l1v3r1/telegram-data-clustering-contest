<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/svet/170800/tragedija-australiji-devojcice-nadjene-mrtve-parkiranom-autu"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T18:51:00+00:00"/>
    <meta property="og:title" content="Tragedija u Australiji: Devojčice nađene mrtve u parkiranom autu!"/>
    <meta property="og:description" content="Obe devojčice proglašene su mrtve na licu mesta."/>
  </head>
  <body>
    <article>
      <h1>Tragedija u Australiji: Devojčice nađene mrtve u parkiranom autu!</h1>
      <h2>Obe devojčice proglašene su mrtve na licu mesta.</h2>
      <address><time datetime="2019-11-23T18:51:00+00:00">23 Nov 2019, 18:51</time> by <a rel="author">abc.net.au</a></address>
      <p>Dve devojčice starosti jedne i dve godine pronađene su mrtve u automobilu pored kuće u australijskom gradu Logan u blizini Brizbejna. Pretpostavlja se da ih je u automobilu ostavila majka (27) protiv koje je podignuta optužnica za ubistvo, prenosi Vest Australijan.</p>
      <p>Policija i hitna pomoć dobili su poziv na adresu kuće koja se nalazi na putu Logan Reserv u četvrti Voterfond danas oko 13 časova. Pored kuće je bio parkiran automobil u kojem su se nalazile nesrećne devojčice. Obe su bile bez svesti, prenose mediji, a radnici nisu uspeli da ih ožive.</p>
      <p>- Nažalost, obe devojčice proglašene su mrtve na na licu mesta - rekao je policijski službenik Mark Vajt te dodao kako su devojčice bile izložene ekstremnoj vrućini.</p>
      <p>Policija je odmah privela roditelje na ispitivanje, nakon čega je majka optužena zbog ubistva.</p>
      <p>Forenzičari rade na tome da otkriju tačan uzrok smrti, odnosno da li je ekstremna vrućina dovela do tragičnog ishoda. Iz policije su rekli kako je istraga u ranoj fazi i da nastoje da utvrde koliko su vremena devojčice bile u automobilu i kako su u njega dospele.</p>
      <p>Mnogi mediji preneli su da su kola bila vrela u vreme tragičnog otkrića.</p>
      <p>Komšije kažu kako je ovo strašna tragedija, ali i da je uhapšena žena uvek bila dobra majka.</p>
      <related>
        <h4>Pročitajte još:</h4>
        <a href="http://republika.rs/hronika/hronika/165747/Majka-rastrojstvu-ubila-cerke-Komsije-nisu-vidjale-danima-pre-zlocina"/>
        <a href="http://republika.rs/hronika/hronika/169543/Pao-metara-krv-sikljala-niz-ulicu-Smrt-kod-Beton-hale-pod-velom-tajni-nikome-nije-jasna-JEDNA-STVAR"/>
        <a href="http://republika.rs/hronika/hronika/169499/Jezivi-zlocin-kod-Beton-hale-Muskarac-ipak-nije-izboden-neko-gurnuo-parkinga-ubio"/>
        <a href="http://republika.rs/svet/svet/168195/Majka-monstrum-zaprepastila-svet-Ostavila-novorodjence-kesi-poljani-Decaka-rastrgli-psi-lutalice"/>
      </related>
    </article>
  </body>
</html>