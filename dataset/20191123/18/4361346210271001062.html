<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/alrendorkent-rabolt-hekus-donci-begipszelt-labbal-akasztottak-fel-vegul/187186"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-23T18:00:00+00:00"/>
    <meta property="og:title" content="Álrendőrként rabolt Hekus Dönci - begipszelt lábbal akasztották fel végül"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Álrendőrként rabolt Hekus Dönci - begipszelt lábbal akasztották fel végül</mark>
      </h1>
      <address><time datetime="2019-11-23T18:00:00+00:00">23 Nov 2019, 18:00</time> by <a rel="author">B. B.</a></address>
      <p>
        <b>Törött lábbal vitték akasztani Magyarország egyik leghíresebb bűnözőjét, a többszörös gyilkost, Hekus Döncit. Az egyszerű borbély többször megszökött a zsaruk elől, mindenkit átvert, még híres Fradi-játékos személyazonosságával is bűnözött. </b>
        <b>Törött lábbal vitték akasztani Magyarország egyik leghíresebb bűnözőjét, a többszörös gyilkost, Hekus Döncit. Az egyszerű borbély többször megszökött a zsaruk elől, mindenkit átvert, még híres Fradi-játékos személyazonosságával is bűnözött.</b>
      </p>
      <p>Az akkori időkben egyedülálló módon a bulvársajtó hada előtt zajlott az egyik legismertebb magyar bűnöző, Hekus Dönci pere. A férfi valóságos celeb volt a gonosztevők között, ugyanis nemcsak sztárfocista személy­azonosságával gyilkolt, de elfogása után először még a kihallgatásáról is megszökött.</p>
      <h3>Kerülte a munkát</h3>
      <p>Mészáros István, bár szakmáját tekintve borbély és fodrász volt, már fiatal korában kiderült: nemigen szeret dolgozni. Már ekkor is állandóan különböző, gyanús holmikkal mászkált a szomszédai előtt, többek szerint a háború után besúgóként is tevékenykedett. Eredeti nevét már 1945-től nem használta, in­kább másokét lopta el, miközben leginkább lopásból és rablásból tartotta fenn magát.</p>
      <figure>
        <img src="http://media.borsonline.hu/cikk/20/192800/gallery-picture/645w/2032207_fmafi19474133003.jpg"/>
        <figcaption>Mészárosnak a lába is eltört a szökésnél, végül begipszelve akasztották fel</figcaption>
      </figure>
      <p>Még ez év szeptemberében betört például a Fradi focicsapatának öltözőjébe, ahonnan nemcsak egy csatár, Horváth Ödön igazolványát, hanem a szakácsukét is meglovasította, így ezentúl Ödönként, és Kommantinger Sándorként élt. A csatár igazolványát a hasonlóság miatt még rendőrjelvényként is használta, így ragadt rá későbbi beceneve a bűnözők körében. Ekkor körvonalazódott fő „szakterülete”: műszereket, hangszereket lo­pott, többször vidékre is eljárt betörni.</p>
      <h3>Zsarut is ölt</h3>
      <p>Az első gyilkosságát két év múlva követte el, amikor betört a Csaba utcai gyógyszertárba. Egy rendőr ugyanis lefülelte, és bár először bemondta a szakácstól lopott hamis nevét, mégis agyonlőtte a zsarut. Nem bírt túl sokáig a vérével, pár hónappal később a Párizsi áruházban verte agyon egy téglával Hradics Erzsébetet. Filmbe illő módon szökött meg: rendőrigazolványával, magát az őt üldöző rendőrnek kiadva meglógott, másnap még hátrahagyott holmijaiért is visszament. Innen már nemsokára beazonosították, lebukott, három nap alatt elítélték. Története mégsem ért véget, ugyanis kihallgatása után kiugrott az ablakon, törött lábbal taxiba pattant, és Vértesszőlősre vonatozott.</p>
      <figure>
        <img src="http://media.borsonline.hu/cikk/20/192800/gallery-picture/645w/2032209_hekus-donci-mti.jpg"/>
        <figcaption>A férfit civil ruhás rendőrök kísérték a tett helyszínére megbilincselve © MTI</figcaption>
      </figure>
      <h3>Peches utazás</h3>
      <p>Egy vonatúton azonban pechjére az ÁVO egy civil ruhás zsaruja mellé ült, aki segített elkapni. Bár ekkor ez még nem volt szokás, igazi bűnözőhírességként kezelték, többen fotózkodtak is vele. Ennek ellenére halálra ítélték, kegyelmi kérvényét pedig a Köztársasági Elnök elutasította, és a perújítási kérelmét is visszadobva végül a győrújbaráti fogház udvarán, törött lábbal felkötötték. Alakja a sajtóvisszhang miatt élénken megragadt a köztudatba, még egy bűnügyi filmben is eljátszották Döncit.</p>
    </article>
  </body>
</html>