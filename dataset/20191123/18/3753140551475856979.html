<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/23/rosiya_vbyvala_ukrayinciv_todi_ta_prodovzhuye_robyty_ce_nyni_pid_rosiyskym_posolstvom_vidbulasya_akciya_do_rokovyn_golodomoru"/>
    <meta property="og:site_name" content="espreso.tv"/>
    <meta property="article:published_time" content="2019-11-23T18:49:00+00:00"/>
    <meta property="og:title" content="Росія вбивала українців тоді та продовжує робити це нині: під російським посольством відбулася акція до роковин Голодомору"/>
    <meta property="og:description" content="Активісти &quot;Об’єднання добровольців&quot; та &quot;Всесвітнього руху патріотів України&quot; влаштували під російським посольством у Києві акцію до Дня пам’яті жертв Голодоморів"/>
  </head>
  <body>
    <article>
      <h1>Росія вбивала українців тоді та продовжує робити це нині: під російським посольством відбулася акція до роковин Голодомору</h1>
      <address>
        <time datetime="2019-11-23T18:49:00+00:00">23 Nov 2019, 18:49</time>
      </address>
      <p>Активісти "Об’єднання добровольців" та "Всесвітнього руху патріотів України" влаштували під російським посольством у Києві акцію до Дня пам’яті жертв Голодоморів</p>
      <p>Про це повідомляє <a href="https://www.radiosvoboda.org/a/news-nahadaiemo-hto-vynen-aktsia-holodomor/30288304.html">"Радіо Свобода"</a>.</p>
      <p>Активісти обклеїли паркан біля російського посольства банерами з написом "Голодомор 1932-1933. Пам’ятаємо. Помстимось".</p>
      <p>Учасники акції пояснили, що її мета– нагадати про відповідальність у Голодоморі СРСР, правонаступницею якого є сучасна Росія.</p>
      <p>"Ми уже п’ятий рік поспіль проводимо таку акцію поблизу російського посольства. Так нагадуємо суспільству і самим собі хто винен у цих смертях, адже велика кількість і дорослих, і малих в часи Голодомору загинули дуже жорстокою смертю. Росія вбивала українців тоді і продовжує робити це і нині тільки в інший спосіб", – йдеться у заяві учасників заходу.</p>
      <p>Аналогічні акції анонсувалися і біля дипломатичних представництв Росії в інших містах: Харкові, Львові, Одесі.</p>
      <p><b>Читайте також:</b> Хто та чому <a href="https://espreso.tv/article/2019/11/23/khto_ta_chomu_ne_khoche_vyznaty_golodomor_genocydom">не хоче визнати Голодомор геноцидом</a></p>
      <ul>
        <li>Вранці 23 листопада <a href="https://espreso.tv/article/2018/12/27/10_faktiv_iz_zhyttya_volodymyra_zelenskogo">Володимир Зеленський</a> разом з дружиною Оленою <a href="https://espreso.tv/news/2019/11/23/zelenskyy_poklav_kolosky_skorboty_na_mykhaylivskiy_ploschi">вшанували пам’ять жертв Голодомору</a> 1932-1933 років в Україні.</li>
        <li>Пізніше президент України <a href="https://espreso.tv/article/2018/12/27/10_faktiv_iz_zhyttya_volodymyra_zelenskogo">Володимир Зеленський</a> взяв участь у заходах пам'яті біля Національного музею Голодомору-геноциду.</li>
      </ul>
    </article>
  </body>
</html>