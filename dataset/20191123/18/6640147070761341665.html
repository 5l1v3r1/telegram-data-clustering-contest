<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/half-life-alyx-nuova-energia-valve/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-23T18:14:00+00:00"/>
    <meta property="og:title" content="Half-Life Alyx, Gabe Newell: &quot;Il VR ci ha dato nuove energie&quot; | Game Division"/>
    <meta property="og:description" content="Il fondatore di Valve, Gabe Newell, parla dell'importanza dello sviluppo in VR per il suo studio e la creazione di Half-Life Alyx."/>
  </head>
  <body>
    <article>
      <h1>Half-Life Alyx, Gabe Newell: "Il VR ci ha dato nuove energie" | Game Division</h1>
      <address>
        <time datetime="2019-11-23T18:14:00+00:00">23 Nov 2019, 18:14</time>
      </address>
      <p>Sviluppare un titolo basato solo sulla realtà virtuale è stato <b>un momento di svolta</b> per lo studio Valve. Lo ha dichiarato il fondatore Gabe Newell a proposito dell’annuncio di Half-Life Alyx, il primo gioco della serie <b>dopo ben dodici anni</b> dall’ultimo che sarà destinato soltanto ai dispositivi per la realtà virtuale.</p>
      <p><i>“Tutti quanti a Valve sono molto contenti di far ritorno all’universo di Half-Life. Il VR ci ha dato nuove energie e abbiamo puntato tantissimo su questa tecnologia. Siamo però fondamentalmente sviluppatori di giochi e dedicarci a un gioco per VR così ambizioso può che essere esaltante”:</i> queste le dichiarazioni di Newell a proposito di <b>Half-Life Alyx</b>.</p>
      <figure>
        <img src="https://www.tomshw.it/images/images/2019/11/half-life-alyx-64544.jpg"/>
      </figure>
      <p>Leggi anche: <a href="https://www.tomshw.it/videogioco/portal-vr-half-life-alyx-valve/">Portal VR: non solo Half-Life Alyx, Valve ci parla di altri progetti</a></p>
      <p>Secondo il fondatore di Valve il gioco rappresenta <b>la convergenza</b> di molti elementi ai quali lo studio tiene parecchio fin dalla sua fondazione, ovvero realizzare <b>bei giochi</b>, usare la <b>tecnologia</b> più recente e avere comunque una piattaforma che allo stesso tempo sia <b>aperta</b> a tutti i giocatori e programmatori che vogliano implementarne gli elementi.<i> “Non vediamo l’ora che le persone possano provarlo”</i> ha aggiunto Gabe Newell. Half-Life Alyx è già disponibile per <b>il preacquisto su Steam</b> al prezzo di 44,99 euro ma i possessori del (costoso) Valve Index lo riceveranno completamente gratis.</p>
      <p>A marzo 2020, quando il titolo verrà rilasciato, questo sarà nella libreria Steam in automatico. Half-Life Alyx si potrà giocare anche <b>su altri dispositivi VR</b> e non solo su Valve Index, quindi basta avere eventualmente un HTC Vive, un Oculus Rift (e Quest ma con un PC connesso) oppure si potrà usare anche con Windows Mixed Reality. Il nuovo episodio della serie di Half-Life sembra essere destinato però a essere solo il primo di <a href="http://www.tomshw.it/videogioco/portal-vr-half-life-alyx-valve/">una lunga serie di progetti</a> che Valve ha ancora in cantiere.</p>
      <blockquote>Se non avete mai giocato Half-Life 2, questo potrebbe essere un ottimo momento per recuperarlo. Il titolo è infatti disponibile (ovviamente) <a href="https://toms.it/uBT3L">anche su Steam</a> nella sua versione PC a un prezzo davvero molto basso.</blockquote>
    </article>
  </body>
</html>