<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/srbija/protest-1-od-5-miliona-ovo-je-veliki-korak-za-univerzitet-a-mali-za-srbiju-foto-video/"/>
    <meta property="og:site_name" content="Krstarica"/>
    <meta property="article:published_time" content="2019-11-23T18:14:14+00:00"/>
    <meta property="og:title" content="Protest 1 od 5 miliona: „Ovo je veliki korak za Univerzitet, a mali za Srbiju“ (foto, video)"/>
    <meta property="og:description" content="Učesnici protesta o doktoratu Siniše Malog"/>
  </head>
  <body>
    <article>
      <h1>Protest 1 od 5 miliona: „Ovo je veliki korak za Univerzitet, a mali za Srbiju“ (foto, video)</h1>
      <address><time datetime="2019-11-23T18:14:14+00:00">23 Nov 2019, 18:14</time> by <a rel="author" href="https://www.krstarica.com/author/ana/" target="_blank">A. J.</a></address>
      <p>Protest „Jedan od pet miliona“, pedeset prvi, počeo je oko 18 časova na Platou ispred Filozofskog fakulteta u Beogradu. Građani i opozicija sa protesta zahtevaju smenu ministra Siniše Malog zbog plagijata.</p>
      <figure>
        <iframe data-src="https://twitter.com/DragoslavicM/status/1198302448634515456?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Učesnici protesta „Jedan od pet miliona“ krenuli su nešto pre 18.30 časova u šetnju centralnim gradskim ulicama a kolonu predvode studenti koji su držali pod blokadom zgradu Univerziteta u Beogradu.</p>
      <figure>
        <iframe data-src="https://twitter.com/istinomer/status/1198294709455769600?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Slični tekstovi</h4>
        <a href="https://www.krstarica.com/vesti/srbija/protest-1-od-5-miliona-odrzava-se-49-put-u-beogradu-foto-video/"/>
        <a href="https://www.krstarica.com/vesti/politika/novi-protest-1-od-5-miliona-danas-se-borimo-za-zdravlje-nase-dece/"/>
        <a href="https://www.krstarica.com/vesti/svet/albanci-hrvati-i-bosnjaci-zajedno-u-njujorku-protestovali-protiv-zlocinaca-srba/"/>
        <a href="https://www.krstarica.com/vesti/politika/protest-1-od-5-miliona-od-filozofskog-do-tuzilastva/"/>
      </related>
      <p>Prethodno se okupljenima na Platou ispred Filozofskog fakulteta obratio profesor Slobodan Prvanović, koji je zahvalio studentima koji su, kako je ocenio, „uspeli da spasu Univerzitet“ blokadom zgrade Rektorata.</p>
      <p>On je zahvalio i profesoru Raši Karapandži jer je 2014. godine „doveo u pitanje doktorski rad Siniše Malog“.</p>
      <figure>
        <iframe data-src="https://twitter.com/DragoslavicM/status/1198292580196376576?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>„Parafraziraću Nila Armstronga, ovo je veliki korak za Univerzitet, a mali za Srbiju“, rekao je Prvanović povodom odluke Odbora za profesionalnu etiku Univerziteta u Beogradu da u doktorskom radu ministra finansija Siniše Malog postoje elementi „neakademskog ponašanja“, čime je praktično utvrđeno da je reč o plagijatu.</p>
    </article>
  </body>
</html>