<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/eleni-topaloydi-syntaraktikes-apokalypseis-sti-diki-video/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-23T18:49:25+00:00"/>
    <meta property="og:title" content="Ελένη Τοπαλούδη: Συνταρακτικές αποκαλύψεις στη δίκη (video)"/>
    <meta property="og:description" content="Στις 13 Γενάρη θα ξεκινήσει η πολυαναμενόμενη δίκη για τη δολοφονία της φοιτήτριας Ελένης Τοπαλούδη, που βρέθηκε νεκρή στη Ρόδο τον Νοέμβριο του 2018."/>
  </head>
  <body>
    <article>
      <h1>Ελένη Τοπαλούδη: Συνταρακτικές αποκαλύψεις στη δίκη (video)</h1>
      <address>
        <time datetime="2019-11-23T18:49:25+00:00">23 Nov 2019, 18:49</time>
      </address>
      <p>Στις 13 Γενάρη θα ξεκινήσει η πολυαναμενόμενη δίκη για τη <a href="https://neaselida.gr/tag/dolofonia-topaloydi/"><b>δολοφονία</b></a> της φοιτήτριας <a href="https://neaselida.gr/tag/eleni-topaloydi/"><b>Ελένης Τοπαλούδη</b></a>, που βρέθηκε νεκρή στη <a href="https://neaselida.gr/tag/rodos/"><b>Ρόδο</b></a> τον Νοέμβριο του 2018.</p>
      <p>Ήταν ξημερώματα της <b>28ης Νοεμβρίου του 2018</b>, όταν το νήμα της ζωής της κόπηκε άγρια, χιλιόμετρα μακριά στη Ρόδο, εκεί όπου σπούδαζε.</p>
      <p>«Αυτόν τον χρόνο έχει σταματήσει η ζωή μας, έχει σταματήσει κάθε δραστηριότητα μας. Στην ουσία δηλαδή το σπίτι μας έγινε ο τάφος μας και εύχομαι πραγματικά κανένας γονιός να μην βρεθεί στη θέση που είμαστε εμείς. <b>Η ζωή για εμάς σταμάτησε πέρυσι</b>, η ψυχή μας αιμορραγεί συνέχεια» είπε στη δημοσιογράφο του κεντρικού δελτίου ειδήσεων του STAR, Τασούλα Παπανικολάου, ο πατέρας της Ελένης Τοπαλούδη.</p>
      <p>Συγκλονίζουν τα λόγια του για το τι θυμάται από πέρυσι και την τραγική εκείνη μέρα<br/>«Πρώτα πρώτα όταν ήρθαν από την ασφάλεια εδώ στο Διδυμότειχο και μας έδειξαν κάποιες φωτογραφίες και διαπιστώθηκε ότι ήταν η Ελένη μας νεκρή. Το δεύτερο ήταν όταν ήμασταν στο σπίτι της και προσπαθούσαμε να μαζέψουμε τα πραγματάκια της, <b>τα φρουτάκια της μέσα στο ψυγείο</b>, την μισοφαγωμένη τσίχλα της τα κράτησα ως ανάμνηση.</p>
      <p>Όταν ταξιδεύαμε με το αεροπλάνο και είχα <b>κάτω από τα πόδια μου το φέρετρο</b> και έλεγα ας ανέβαινε λίγο πιο ψηλά το αεροπλάνο μπας και το σώμα της συναντήσει την ψυχή της και ζωντανέψει».</p>
      <h3>Τα νέα στοιχεία στην υπόθεση Τοπαλούδη</h3>
      <p>Η δίκη για τον βιασμό και τη δολοφονία της <b>Ελένης Τοπαλούδη</b> θα ξεκινήσει στις 13 Ιανουαρίου. Την αλήθεια για το τι πραγματικά συνέβη στο σπίτι στους Πευκούς και μετά στην περιοχή όπου την πέταξαν τη γνωρίζουν μόνο ο Έλληνας και ο Αλβανός.</p>
      <p>Αυτό που περιμένουν τώρα οι αρχές είναι να μάθουν το περιεχόμενο των μηνυμάτων της <b>Ελένης Τοπαλούδη</b> μέσω messenger στο <b>facebook</b>. Τι ακριβώς ειπώθηκε στον τελευταίο διάλογο με τον Αλβανό κατηγορούμενο.</p>
      <p><b>Τραγική ειρωνεία</b> είναι ότι η καλύτερη φίλη της έφυγε από τροχαίο έναν χρόνο πριν δολοφονηθεί. Τα δυο κορίτσια έχουν ταφεί στο Διδυμότειχο δίπλα-δίπλα.</p>
      <p>Πηγή: star.gr</p>
      <figure>
        <iframe src="https://www.youtube.com/embed/3iqGVeqTvaQ" width="696" height="392" data-service="Youtube" scrolling="no"/>
      </figure>
      <related>
        <a href="https://neaselida.gr/ellada/kapnisma-adeiasan-ta-mpoyzoykia-gemisan-ta-pezodromia-video/"/>
      </related>
    </article>
  </body>
</html>