<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/thessaloniki_metefere_me_to_autokinito_tou_giou_tou_2_500_lathraia_paketa_tsigara-589134/"/>
    <meta property="og:site_name" content="Real.gr"/>
    <meta property="article:published_time" content="2019-11-23T18:00:00+00:00"/>
    <meta property="og:title" content="Ειδικός γραμματέας πρώτης υποδοχής: Δεν θα γίνει κλειστό κέντρο στα Λέβιθα"/>
    <meta property="og:description" content="Με 2.500 πακέτα λαθραία τσιγάρα 'τσάκωσαν' έναν 52χρονο το μεσημέρι της Παρασκευής αστυνομικοί του Τμήματος Δίωξης Εκβιαστών της Διεύθυνσης Ασφάλειας Θεσσαλονίκης."/>
  </head>
  <body>
    <article>
      <h1>
        <a href="https://www.real.gr/koinonia/arthro/eidikos_grammateas_protis_ypodoxis_den_tha_ginei_kleisto_kentro_sta_lebitha-589127/">Ειδικός γραμματέας πρώτης υποδοχής: Δεν θα γίνει κλειστό κέντρο στα Λέβιθα</a>
      </h1>
      <address><time datetime="2019-11-23T18:00:00+00:00">23 Nov 2019, 18:00</time> by <a rel="author">thestival.gr</a></address>
      <p>
        <b>Με 2.500 πακέτα λαθραία τσιγάρα «τσάκωσαν» έναν 52χρονο το μεσημέρι της Παρασκευής αστυνομικοί του Τμήματος Δίωξης Εκβιαστών της Διεύθυνσης Ασφάλειας Θεσσαλονίκης.</b>
      </p>
      <p>Ο 52χρονος συνελήφθη για παράβαση του Νόμου «Περί τελωνειακού κώδικα», ενώ αναζητείται 52χρονος συνεργός του.</p>
      <p>Στο πλαίσιο οργανωμένης επιχείρησης ο συλληφθείς εντοπίστηκε στην Εθνική Οδό Θεσσαλονίκης – Σερρών, να οδηγεί Ι.Χ.Ε. αυτοκίνητο ιδιοκτησίας του γιου του, με το οποίο μετέφερε 2.500 πακέτα τσιγάρα που δεν έφεραν την ειδική ταινία καταβολής φόρου κατανάλωσης καπνού και λοιπών δασμών του Ελληνικού Δημοσίου, ενώ από την κατοχή του κατασχέθηκε το χρηματικό ποσό των 650 ευρώ και ένα κινητό τηλέφωνο.</p>
      <p>Στο πλαίσιο διερεύνησης της υπόθεσης ακολούθησε έρευνα σε αποθηκευτικό χώρο στην περιοχή της Νικόπολης, ιδιοκτησίας του συνεργού του, στο εσωτερικό της οποίας βρέθηκαν και κατασχέθηκαν επιπλέον 584 συσκευασίες καπνού.</p>
      <p>Ο συλληφθείς θα οδηγηθεί στον αρμόδιο Εισαγγελέα.</p>
    </article>
  </body>
</html>