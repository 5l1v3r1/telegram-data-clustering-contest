<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/23/chi-e-gaetano-curreri-eta-vita-privata-carriera-cantante-stadio/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-23T18:54:07+00:00"/>
    <meta property="og:title" content="Chi è Gaetano Curreri: età, vita privata e carriera del cantante degli Stadio"/>
    <meta property="og:description" content="Gaetano Curreri è un'istituzione nel panorama musicale italiano, vista l'enorme fama raggiunta con i suoi compagni di band i mitici Stadio"/>
  </head>
  <body>
    <article>
      <h1>Chi è Gaetano Curreri: età, vita privata e carriera del cantante degli Stadio</h1>
      <address><time datetime="2019-11-23T18:54:07+00:00">23 Nov 2019, 18:54</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/07/Gaetano-Curreri-2.jpg"/>
      </figure>
      <p>Gaetano Curreri è un’istituzione nel panorama musicale italiano, vista l’enorme fama raggiunta con i suoi compagni di band, i mitici <i>Stadio.</i> Nel corso della sua carriera, però, ha anche collaborato con tanti grandi artisti nostrani. E’ un uomo che dalla vita ha avuto molto, ma ha anche sofferto tanto, avendo dovuto combattere più volte – e sempre a testa alta – contro malattie terribili. Conosciamolo più da vicino.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>L’identikit di Gaetano Curreri</h3>
      <p>Gaetano Curreri è nato a Bertinoro, in provincia di Forlì-Cesena, il 26 giugno 1952, sotto il segno del Cancro, Gaetano Curreri. Fin da giovanissimo ha nutrito una grande passione per la musica, che ha potuto mettere a frutto quando ha conosciuto un ragazzo altrettanto appassionato, il mitico – ma allora del tutto sconosciuto – Vasco Rossi. I due hanno iniziato a collaborare e hanno fondato<i> Punto Radio</i> a Bologna. Un’altra amicizia fondamentale è stata quella con Lucio Dalla, che volle proprio Curreri come tastierista per uno dei suoi tour. Dopo di che il Nostro si unì alla band che già da qualche anno si esibiva in apertura dei concerti di Dalla. Allora ebbe inizio il suo periodo d’oro. Oltre ad aver firmato grandissimi successi con gli Stadio, Gaetano Curreri è stato anche l’artefice di tanti capolavori della musica italiana, avendo scritto canzoni per artisti del calibro di Laura Pausini, Patty Pravo, Irene Grandi, Noemi e Luca Carboni, oltre al già citato Vasco Rossi.</p>
      <p>La vita di Gaetano Curreri cambia bruscamente nel 2003, quando viene colpito da un ictus mentre si esibisce sul palco ad Acireale per un concerto di carnevale. Fortunatamente, ad assistere all’evento c’era un medico che si è immediatamente accorto di quel che stava accadendo e gli ha prestato i primi soccorsi. Inizialmente l’emorragia cerebrale è apparsa molto grave, ma dopo un lungo ricovero il cantante è tornato in ottima forma, superando anche i problemi motori grazie a un percorso di fisioterapia. Il destino, tuttavia, lo ha messo a dura prova una seconda volta: nel pieno di uno dei periodi più “bui” della sua vita, poco dopo la morte di suo padre, Gaetano Curreri si è ammalato di tumore. Grazie al supporto della fondazione ANT, che presta soccorso domiciliare ai malati di cancro, l’artista è riuscito a superare anche quella prova con grande forza e determinazione.</p>
      <p>Quanto al resto, sulla vita privata di Gaetano Curreri non si sa molto, essendo egli un uomo molto riservato e refrattario ai riflettori del gossip. Su di lui si sa solo che è sposato dagli anni ’80 con Alessandra, una donna che è sempre rimasta lontana dal mondo dello spettacolo, e che i due non hanno mai avuto figli. In passato avevano anche predisposto le pratiche per l’adozione, ma a causa di un problema burocratico non sono riusciti a portarle avanti, e così hanno riversato tutto il loro amore sulle due nipoti e sui figli degli amici. Gaetano Curreri non ha profili social, ma il profilo Facebook degli Stadio viene regolarmente aggiornato.</p>
      <p>EDS</p>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/23/lucio-dalla-chi-e-carriera-vita-privata-morte/"/>
        <a href="https://www.viagginews.com/2019/11/23/corrado-augias-chi-e-vita-privata-carriera-eta/"/>
        <a href="https://www.viagginews.com/2019/11/23/tu-si-que-vales-stasera-tv-anticipazioni-ospiti-23-novembre/"/>
      </related>
    </article>
  </body>
</html>