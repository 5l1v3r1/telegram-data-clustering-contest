<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191123-koly-zapustyat-derzhavu-u-smartfoni-fedorov/"/>
    <meta property="og:site_name" content="ФАКТИ"/>
    <meta property="article:published_time" content="2019-11-23T18:22:43+00:00"/>
    <meta property="og:title" content="Коли запустять Державу у смартфоні – Федоров"/>
    <meta property="og:description" content="До кінця 2019 року у рамках проекту Держава в смартфоні представлять додаток Дія."/>
  </head>
  <body>
    <article>
      <h1>Коли запустять Державу у смартфоні – Федоров</h1>
      <address>
        <time datetime="2019-11-23T18:22:43+00:00">23 Nov 2019, 18:22</time>
      </address>
      <p>До кінця 2019 року у рамках проекту Держава в смартфоні представлять додаток Дія.</p>
      <p>Міністр цифрової трансформації Михайло Федоров заявив, що вже у грудні 2019 року, міністерство представить додаток Дія. Там відразу будуть водійські права і техпаспорт на автомобіль.</p>
      <blockquote>– Уже зовсім скоро, вже у грудні (у листопаді ми вже закінчимо розробку), ми презентуємо мобільний додаток, який називатиметься Дія, в народі – Держава в смартфоні, – сказав міністр.</blockquote>
      <p>Уже в наступному релізі будуть електронні студентські, електронні посвідчення пенсіонера.</p>
      <blockquote>– І потім почнеться ера трансформації електронних послуг у смартфон. Почнемо ми, напевно, з прописки електронної, зміни місця реєстрації, отримання пенсії тощо, – додав Федоров.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191024-vodijski-prava-v-smartfoni-yak-i-koly-mozhna-otrymaty/">Водійські права в смартфоні: як і коли можна отримати</a>
      </p>
      <p>Також у грудні буде презентовано кабінет забудовника, за допомогою якого можна буде подавати документи, сповіщати державу про те, що почалося будівництво.</p>
      <blockquote>– Перша мета – це оцифровувати на 100% усі послуги електронні. Це всі наші цілі на 5 років. Країнам цивілізованим потрібно було 15-20 років. Ми на 5 років ставимо цей. Я скажу по секрету, наша внутрішня мета – на 3 роки. Але публічно на 5 років. Але ми нікому про це не скажемо. Друге – це покрити інтернетом всю Україну і мобільним, і швидкісним, – відповів Федеоров.</blockquote>
      <p>Нагадаємо, що президент України Володимир Зеленський поставив завдання до кінця 2019 року запровадити сервіс призначення пенсій та <a href="https://fakty.com.ua/ua/ukraine/20191105-pensiyi-ta-dovidky-u-smartfoni-doruchennya-zelenskogo-do-kintsya-2019-roku/">отримання довідок за допомогою мобільного додатка</a>, а також розпочати підготовку до масштабної приватизації.</p>
    </article>
  </body>
</html>