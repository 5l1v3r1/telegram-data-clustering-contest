<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/170798/predsednik-potvrdio-srbija-sretenje-usvaja-kljucan-dokument-buducnost"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T18:43:00+00:00"/>
    <meta property="og:title" content="PREDSEDNIK POTVRDIO! Srbija na Sretenje usvaja ključan dokument za budućnost"/>
    <meta property="og:description" content="Predsednik Srbije Aleksandar Vučić potvrdio je danas nameru da 15. februara, na Sretenje, u Narodnoj skupštini bude usvojena posebna deklaracija o političkoj nezavisnosti i vojnoj neutralnosti zemlje, o čemu su pisali mediji."/>
  </head>
  <body>
    <article>
      <h1>PREDSEDNIK POTVRDIO! Srbija na Sretenje usvaja ključan dokument za budućnost</h1>
      <h2>Predsednik Srbije Aleksandar Vučić potvrdio je danas nameru da 15. februara, na Sretenje, u Narodnoj skupštini bude usvojena posebna deklaracija o političkoj nezavisnosti i vojnoj neutralnosti zemlje, o čemu su pisali mediji.</h2>
      <address><time datetime="2019-11-23T18:43:00+00:00">23 Nov 2019, 18:43</time> by <a rel="author">Tanjug</a></address>
      <p>- Ako budemo uspeli da uradimo to za Sretenje, bilo bi lepo. Nikad ne možete da kažete za dan ili dva, da tako nameštate, skupštinske procedure su takve... Verujem da bi jedna vrsta potvrde i unutrašnje i spoljne politike Srbije, za koju mislim da je dala rezultate i izazvala poštovanje celog sveta, da bismo mogli to da uradimo, ne zbog sebe, već zbog budućih generacija - rekao je Vučić novinarima na Paliću.</p>
      <p>On je dodao da se Srbija drži te politike.</p>
      <p>- Važno je da kad potvrdite jedan kurs, onda vas i drugi posmatraju na taj način. Meni je nedavno belgijska premijerka rekla: "Vi u Srbiji i Vi Aleksandre, poznati ste po tome da imate samostalnu i nezavisnu politiku". Znate li kakva je to čast i kakva je to retkost čuti u današnjim evropskim okvirima - kaže Vučić.</p>
      <related>
        <h4>Pročitajte još:</h4>
        <a href="http://republika.rs/vesti/srbija/170766/Vucic-obisao-vinariju-Palicu-porucio-Srpska-industrija-vina-napreduje-koracima-sedam-milja"/>
        <a href="http://republika.rs/vesti/srbija/170475/MILICEVIC-SPS-pruza-punu-podrsku-Vucicu"/>
        <a href="http://republika.rs/vesti/srbija/170456/iskljucujem-Rusi-pravu"/>
      </related>
      <p>Dodao je da je na to ponosan.</p>
      <p>Kaže da je i to jedan od razloga što mađarski prijatelji cene Srbiju - jer imamo autohtonu, autonomnu, samostalnu i nezavisnu politiku, preneo je Tanjug.</p>
      <p>- Što idemo za svojim interesima poštujući sve druge, a ne moramo uvek da budemo prišipetlje svemu što neko drugi donese kao odluku. Sami biramo kada ćemo za nešto glasati, a kad nećemo. To je veoma važno i doprinosi daljem i većem ugledu Srbije - zaključio je Vučić.</p>
    </article>
  </body>
</html>