<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/sbu_zatrymala_organizatoriv_nelegalnogo_konverttsentru_331515.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-23T18:38:00+00:00"/>
    <meta property="og:title" content="СБУ затримала організаторів нелегального конвертцентру"/>
    <meta property="og:description" content="Служба безпеки України затримала у Дніпрі організатора конвертаційного центру, який чинив опір та намагався втекти від правоохоронців. Нелегальний бізнес щомісяця виводив у тінь майже 30 мільйонів гривень."/>
  </head>
  <body>
    <article>
      <h1>СБУ затримала організаторів нелегального конвертцентру</h1>
      <h2>Служба безпеки України затримала у Дніпрі організатора конвертаційного центру, який чинив опір та намагався втекти від правоохоронців. Нелегальний бізнес щомісяця виводив у тінь майже 30 мільйонів гривень.</h2>
      <address>
        <time datetime="2019-11-23T18:38:00+00:00">23 Nov 2019, 18:38</time>
      </address>
      <slideshow>
        <figure>
          <img src="https://galinfo.com.ua/media/gallery/full/u/n/unlegalkonvertcentr.jpg"/>
          <figcaption>СБУ затримала організаторів нелегального конвертцентру</figcaption>
        </figure>
        <figure>
          <img src="https://galinfo.com.ua/media/gallery/full/u/n/unlegalkonvertcentr1.jpg"/>
          <figcaption>СБУ затримала організаторів нелегального конвертцентру</figcaption>
        </figure>
      </slideshow>
      <p>Оперативники спецслужби встановили, що організатори конвертаційного центру надавали замовникам "послуги" із переведення коштів у готівку через здійснення фіктивних фінансово-господарських операцій.</p>
      <p>Конвертцентр також забезпечував штучну мінімізацію податкових платежів до бюджету. Серед "клієнтів" зловмисників було понад 20 комерційних структур реального сектору економіки та кілька державних та комунальних підприємств регіону.</p>
      <p>Правоохоронці, згідно санкції суду, розпочали проведення обшуків в офісному приміщенні, квартирах та автомобілях, що належать фігурантам справи. У ході офіційних слідчих дій в автомобілі одного із організаторів конверту, зловмисник намагався чинив опір та втекти від правоохоронців. Його було зупинено без ризику для життя та здоров’я громадян, проте він встиг пошкодити майже 10 приватних автівок. Під час затримання чоловік намагався погрожувати "оперативникам" неіснуючими зв’язками у правоохоронних органах.</p>
      <p>У машині зловмисника співробітники СБ України виявили понад 2,1 мільйони гривень, отриманих від протиправної діяльності. В офісних приміщеннях "конверту" правоохоронці вилучили валюту у сумі понад один мільйон у гривневому еквіваленті, документацію та печатки, які підтверджують організацію оборудки.</p>
      <p>У межах кримінального провадження, слідчими управління СБУ в Дніпропетровській області, під процесуальним керівництвом обласної прокуратури, продовжується слідство за ст. 366. 358 та 212 Кримінального кодексу України.</p>
    </article>
  </body>
</html>