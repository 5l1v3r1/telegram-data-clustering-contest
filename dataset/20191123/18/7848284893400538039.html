<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/tensione-lega-figc-dubbi-inter-sul-commissario-ad-acta-indicato-da-gravina-323838"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T18:46:10+00:00"/>
    <meta property="og:title" content="Tensione Lega-Figc, dubbi Inter sul commissario ad acta indicato da Gravina"/>
    <meta property="og:description" content="Forte tensione tra Lega Serie A e Figc in vista dell'assemblea dei club di lunedì. Prima della riunione, riporta La Repubblica, potrebbe essere eletto il vicepresidente che vista la vacanza..."/>
  </head>
  <body>
    <article>
      <h1>Tensione Lega-Figc, dubbi Inter sul commissario ad acta indicato da Gravina</h1>
      <address><time datetime="2019-11-23T18:46:10+00:00">23 Nov 2019, 18:46</time> by <a rel="author">Christian Liotta</a></address>
      <p>Forte tensione tra Lega Serie A e Figc in vista dell'assemblea dei club di lunedì. Prima della riunione, riporta<i> La Repubblica, </i>potrebbe essere eletto il vicepresidente che vista la vacanza del ruolo di presidente sarebbe il legale rappresentante: in ballottaggio Percassi dell'Atalanta e Campoccia dell'Udinese. Ma il presidente federale <b>Gabriele Gravina</b> è stato chiaro: non condivide una simile decisione. "<i>La Figc ha già stabilito che dal 2 dicembre, se non verrà eletto il presidente, in Lega ci sarà un commissario ad acta, nella figura del magistrato<b> Mario Cicala</b>. Ma a molti presidenti questa soluzione non sta bene, qualcuno ritiene addirittura che potrebbe essere impugnata. <b>Fra le società che hanno maggiori dubbi ci sono Juve, Torino, Inter, Fiorentina, Bologna, Spal, Sassuolo e Milan</b>: vogliono vederci chiaro. A favore invece la Lazio di Lotito e i suoi club satelliti. Ma se ci sarà il vicepresidente, allora cadrà l'ipotesi del commissario ad acta? Materia molto controversa. Dalla Figc fanno notare che l'intervento di Gravina, dopo l'addio di Micciché, non è stato affatto un atto d'imperio, "era obbligato a farlo</i>". <br/><br/> </p>
    </article>
  </body>
</html>