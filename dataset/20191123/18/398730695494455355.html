<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/kinhult-klattrade-i-tourfinalen/"/>
    <meta property="og:site_name" content="DN.SE"/>
    <meta property="article:published_time" content="2019-11-23T18:54:18+00:00"/>
    <meta property="og:title" content="Kinhult klättrade i tourfinalen"/>
    <meta property="og:description" content="Marcus Kinhult fortsätter att imponera i finalen på Europatouren."/>
  </head>
  <body>
    <article>
      <h1>Kinhult klättrade i tourfinalen</h1>
      <address><time datetime="2019-11-23T18:54:18+00:00">23 Nov 2019, 18:54</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Marcus Kinhult fortsätter att imponera i finalen på Europatouren. Den svenske golfaren ligger sexa i Dubai inför den sista rundan efter att ha gått runt på 68 slag, fyra under par, i den tredje ronden.</b>
      </p>
      <p>23-åringen, som låg delad åtta inför dagen, inledde med två birdies och följde sedan upp det med ytterligare tre birdies, varav en på det 18:e och sista hålet.</p>
      <p>Totalt ligger Kinhult på nio under par. Avståndet upp till ledarduon, franske Mike Lorenzo-Vera och spanske Jon Rahm, är sex slag.</p>
      <p>– Det var väl inte tio av tio, men jag ger mig själv en stark åtta i betyg. Det är inte så jättelätt där ute och vinden skyddar banan rätt bra, sade Kinhult till Viasat enligt Svensk golf.</p>
      <p><b>Desto tyngre </b>går det för Henrik Stenson. 43-åringen gjorde sin sämsta runda hittills i finaltävlingen och gick runt på 77 slag, fem över par. Stenson har också fem över par totalt och ligger delad 46:a.</p>
      <p>Österrikaren Bernd Wiesberger, som leder Race to Dubai inför tourfinalen, ligger delad 24:a.</p>
      <p><a href="https://www.dn.se/sport/pulsmatare-visar-nya-golfessets-stresspaslag/">Läs mer: Pulsmätare visar nya golfessets stresspåslag</a> </p>
    </article>
  </body>
</html>