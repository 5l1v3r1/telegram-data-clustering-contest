<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90388"/>
    <meta property="og:site_name" content="Denník politika"/>
    <meta property="article:published_time" content="2019-11-23T18:35:23+00:00"/>
    <meta property="og:title" content="Tatran Prešov bojoval na pôde švédskeho IK Sävehof až do konca, ale nezískal ani bod"/>
    <meta property="og:description" content="23.11.2019 (Webnoviny.sk) – Hádzanári Tatrana Prešov si v skupinovej fáze Ligy majstrov mužov 2019/2020 pripísali na konto šiestu prehru. Zverenci trénera Slavka Golužu, ktorí už minulý týždeň definitívne stratili postupové šance, v sobotu dlho živili nádej na bodový zisk, ale napokon na pôde švédskeho IK Sävehof podľahli v rámci 9. kola C-skupiny tesne 29:30 (16:16)."/>
  </head>
  <body>
    <article>
      <h1>Tatran Prešov bojoval na pôde švédskeho IK Sävehof až do konca, ale nezískal ani bod</h1>
      <address><time datetime="2019-11-23T18:35:23+00:00">23 Nov 2019, 18:35</time> by <a rel="author">Webnoviny</a></address>
      <p>23.11.2019 (Webnoviny.sk) – Hádzanári Tatrana Prešov si v skupinovej fáze Ligy majstrov mužov 2019/2020 pripísali na konto šiestu prehru. Zverenci trénera Slavka Golužu, ktorí už minulý týždeň definitívne stratili postupové šance, v sobotu dlho živili nádej na bodový zisk, ale napokon na pôde švédskeho IK Sävehof podľahli v rámci 9. kola C-skupiny tesne 29:30 (16:16).</p>
      <p>Prešovčania zostali v tabuľke na 5. mieste so ziskom 5 bodov, Sävehof je naďalej tretí, ale bodovo sa dotiahol na druhý Sporting CP Lisabon.</p>
      <p>Šarišania sa rozlúčia s účinkovaním v Lige majstrov na budúcu sobotu 30. novembra, keď od 18.00 h budú v Tatran handball aréne v priamom súboji o 4. priečku v „céčku“ hostiť fínsky Cocks.</p>
      <h3>Liga majstrov 2019/2020</h3>
      <p>C-skupina – 9. kolo – sobota</p>
      <p><b>Bidasoa Irun (Šp.) – Sporting CP Lisabon (Portug.) 32:32 (16:16)</b><br/><b>Cocks (Fín.) – HC Eurofarm Rabotnik Bitola (Sev. Mac.) 23:21 (13:13)</b> – predohrali 20. 11.</p>
      <p>
        <b>IK Sävehof (Švéd.) – Tatran Prešov (SR) 30:29 (16:16)</b>
      </p>
      <p><b>Najviac gólov za Sävehof</b>: Bogojevic 12<br/><b>Zostava a góly Tatrana:</b> Čupryna, Cvitkovič – Rábek 2, Djerič, Lapajne 6, Muňoz Cabezón 2, L. Urban 4, Hozman 1, Vučko 1, M. Straňovský 5, Michalka, Grzentič, Carapkin 1, Afanou Gatine 7<br/><b>pok. hody</b>: 2/2 – 2/2, <b>vylúčení</b>: 3 – 4, <b>ČK</b>: Lapajne a Rábek (obaja Prešov), <b>rozhodovali</b>: E. Vitaku a A. Vitaku (obaja Kosovo), 1012 divákov</p>
      <p>Prvú časť úvodnej tridsaťminútovky lepšie zvládli domáci, v 10. min vyhrávali 5:3 a po necelej štvrťhodine 8:6. Prešovčania však potom otočili vývoj skóre, v 23. min mali k dobru tesný náskok 12:11, ale o vedenie do prestávky prišli. Tímy sa po I. polčase rozišli zmierlivo 16:16.</p>
      <p>Sävehof si v druhom dejstve vypracoval mierny náskok – 22:20 v 40. min, 27:25 v 53. min, ale Tatranu sa podarilo vyrovnať na 27:27 a dlho držať vyrovnaný stav. Domáci však napokon strelili víťazný gól.</p>
      <p><b>Tabuľka C-skupiny:</b><br/>1. Irun 9 6 3 0 274:221 15<br/>2. Sporting Lisabon 9 5 2 2 282:246 12<br/>3. Sävehof 9 6 0 3 248:251 12<br/>4. Cocks 9 3 0 6 220:260 6<br/><i>5. Prešov 9 2 1 6 230:260 5</i><br/>6. Rabotnik Bitola 9 2 0 7 240:256 4</p>
      <p>Viac k témam: <a href="https://www.webnoviny.sk/tag/liga-majstrov-v-hadzanej/"><u>Liga majstrov v hádzanej</u></a><br/>Zdroj: Webnoviny.sk – <a href="https://www.webnoviny.sk/tatran-presov-bojoval-na-pode-svedskeho-ik-savehof-az-do-konca-ale-neziskal-ani-bod/"><u>Tatran Prešov bojoval na pôde švédskeho IK Sävehof až do konca, ale nezískal ani bod</u></a> © SITA Všetky práva vyhradené.</p>
    </article>
  </body>
</html>