<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Skotska/a315421-Cetvorka-Seltika-za-nastavak-sjajnog-niza.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T18:24:00+00:00"/>
    <meta property="og:title" content="Četvorka Seltika za nastavak sjajnog niza"/>
    <meta property="og:description" content="Fudbaleri Seltika pobedili su Livingston na svom terenu u 14. kolu Premijeršipa sa 4:0 i upisali osmi uzastopni trijumf u svim takmičenjima."/>
  </head>
  <body>
    <article>
      <h1>Četvorka Seltika za nastavak sjajnog niza</h1>
      <h2>Fudbaleri Seltika pobedili su Livingston na svom terenu u 14. kolu Premijeršipa sa 4:0 i upisali osmi uzastopni trijumf u svim takmičenjima.</h2>
      <address><time datetime="2019-11-23T18:24:00+00:00">23 Nov 2019, 18:24</time> by <a rel="author">Bojan Marinković</a></address>
      <figure>
        <img src="https://sportklub.rs/Picture/153795/jpeg/fudbaleri-Seltika"/>
        <figcaption>
          <cite>Mark Runnacles/Getty Images</cite>
        </figcaption>
      </figure>
      <p>Ekipa Nila Lenona do slavlja na Seltik parku stigla je bez mnogo problema.</p>
      <p>Eduard je doveo domaće u vođstvo u 19. minutu, Braun je u 57. povisio na 2:0, da bi do kraja mrežu gostiju tresao Forest u 64. i 90+1. minutu.</p>
      <p>Seltik ostaje lider prvenstva sa 34 boda, tri više od Rendžersa koji ima meč manje. Livingston je posle trećeg uzastopnog poraza osmi sa 13.</p>
      <p>U ostalim mečevima, Hibernijan - Madervel 3:1, Kilmarnok - Harts 3:0, Sent Miren - Ros Kaunti 2:1.</p>
      <p>Pogledajte <b><a href="http://sportklub.rs/Fudbal/Skotska/Tabela">tabelu</a></b> škotske lige.</p>
    </article>
  </body>
</html>