<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/ministerul-afacerilor-externe-atentionare-pentru-italia-coduri-rosu-si-portocaliu-de-precipitatii-intense-si-vant-emis-sambata-si-duminica-18609824"/>
    <meta property="og:site_name" content="Gândul"/>
    <meta property="article:published_time" content="2019-11-23T18:40:31+00:00"/>
    <meta property="og:title" content="Ministerul Afacerilor Externe, atenţionare pentru Italia: Coduri roşu şi portocaliu de precipitaţii intense şi vânt, emis sâmbătă şi duminică"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Ministerul Afacerilor Externe, atenţionare pentru Italia: Coduri roşu şi portocaliu de precipitaţii intense şi vânt, emis sâmbătă şi duminică</h1>
      <h2>Ministerul Afacerilor Externe (MAE) informează românii care se află, tranzitează sau vor să călătorească în Italia că autorităţile au emis, pentru sâmbătă şi duminică, coduri roşu şi portocaliu de precipitaţii intense şi vânt în mai multe regiuni ale ţării.</h2>
      <address><time datetime="2019-11-23T18:40:31+00:00">23 Nov 2019, 18:40</time> by <a rel="author" href="https://www.gandul.info/autor/ana-petrescu" target="_blank">Ana Petrescu</a></address>
      <p>„Ministerul Afacerilor Externe informează cetăţenii români care se află, tranzitează sau intenţionează să călătorească în Republica Italiană că Serviciul de Protecţie Civilă italian a emis, pentru zilele de 23 şi 24 noiembrie 2019, un cod roşu de precipitaţii intense şi vânt în zona centrală a regiunii Liguria, cod portocaliu pentru bazinul nordic al regiunii Piemonte, regiunea Emilia-Romagna şi sudul regiunii Veneto, precum şi cod galben pentru o mare parte din teritoriul Italiei (Trentino Alto Adige, Valle D'Aosta, Lazio, Umbria, Sicilia şi parţial în Friuli Venezia Giulia, Lombardia, Toscana, Abruzzo şi Calabria). Pentru informaţii actualizate cu privire la starea vremii, se recomandă consultarea paginii de Internet a Serviciului de Protecţie Civilă <a href="http://www.protezionecivile.gov.it/">www.protezionecivile.gov.it</a>”, au transmis reprezentanţii MAE, într-un comunicat de presă remis MEDIAFAX.</p>
      <p>Potrivit sursei citate, românii pot solicita asistenţă consulară la numerele de telefon ale Ambasadei României la Roma: +390683523358; +390683523356; +390683523352; +390683523344, apelurile fiind redirecţionate către Centrul de Contact şi Suport al Cetăţenilor Români din Străinătate (CCSCRS) şi preluate de către operatorii Call Center, în regim de permanenţă.</p>
      <p>De asemenea, „cetăţenii români care se confruntă cu o situaţie dificilă, specială, cu un caracter de urgenţă, au la dispoziţie numărul de telefon de permanenţă al Ambasadei României la Roma:+393451473935, respectiv al oficiilor consulare Torino: +393387568134; Trieste: +393408821688; Milano: +393661081444; Bologna: +393491178220; Bari: +393346042299; Catania: +393209653137, mai arată comunicatul de presă.</p>
      <p>MAE recomandă consultarea paginilor de Internet <a href="http://roma.mae.ro/">http://roma.mae.ro</a>, <a href="http://www.mae.ro/">www.mae.ro</a>, pagina de Facebook a Ambasadei României în Italia (<a href="https://www.facebook.com/roma.mae.romania">https://www.facebook.com/roma.mae.romania</a>) şi reaminteşte faptul că cetăţenii români care călătoresc în străinătate au la dispoziţie aplicaţia „Călătoreşte în siguranţă" (<a href="http://www.mae.ro/app_cs">http://www.mae.ro/app_cs</a>), care oferă informaţii şi sfaturi de călătorie.</p>
      <p>Din cauza codului roşu de inundaţii a fost solicitată evacuarea clădirii în care era organizată secţia de votare nr. 427 din Savona Italia, potrivit unui document de presă al MAE remis, sâmbătă, MEDIAFAX.</p>
      <p>„MAE face precizarea că procesul de vot aferent primei zile nu a fost afectat în niciun fel la această secţie. De asemenea, în vederea asigurării desfăşurării în condiţii optime a procesului de vot pentru zilele de sâmbătă şi duminică, Consulatul General al României la Torino a întreprins demersuri în regim de urgenţă şi a identificat o nouă locaţie în aceeaşi localitate, schimbarea locaţiei urmând a face obiectul aprobării de către AEP. Noua locaţie identificată pentru secţia de vot menţionată este: Palazzo Comunale, Piazza Sisto IV, Savona”, a conchis sursa menţionată.</p>
    </article>
  </body>
</html>