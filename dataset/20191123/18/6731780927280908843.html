<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/23/roma-arrestata-ex-boss-magliana-droga-cocaina-reggiseno/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-23T18:55:44+00:00"/>
    <meta property="og:title" content="Roma, arrestata ex del boss della Magliana: “Cocaina nel reggiseno”"/>
    <meta property="og:description" content="Fabiola Moretti, ex del boss della banda della Magliana, è stata arrestata per droga vicino a Roma. Nascondeva 105 grammi di cocaina nel reggiseno. "/>
  </head>
  <body>
    <article>
      <h1>Roma, arrestata ex del boss della Magliana: “Cocaina nel reggiseno”</h1>
      <address><time datetime="2019-11-23T18:55:44+00:00">23 Nov 2019, 18:55</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/11/carabinieri-114522.660x368-1-600x335.jpg"/>
      </figure>
      <p>
        <b>Fabiola Moretti, ex del boss della banda della Magliana, è stata arrestata per droga vicino a Roma. Nascondeva 105 grammi di cocaina nel reggiseno. </b>
      </p>
      <p>E’ stata arrestata ieri alle porte di Roma, in via Laurentina, Fabiola Moretti, ex donna del boss della banda della Magliana Danilo Abbruciati e amica di Renatino De Pedis. La donna, 64 anni, si trovava in macchina col genero e aveva con sé 105 grammi di cocaina nascosti nel reggiseno. A bordo della vettura c’erano un bilancino di precisione e 650 euro, ritenuti proventi di attività illecita.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Dalla banda della Magliana all’arresto per droga</h3>
      <p>Il compagno della figlia di Fabiola Moretti, un 27enne con precedenti, è stato invece denunciato a piede libero essendo stato trovato in possesso di alcune dosi di hashish. Il ragazzo è lo stesso che la ex “Primula Rossa” della banda della Magliana aveva tentato di assassinare a dicembre del 2015, nel corso di una spedizione punitiva a Pomezia. La Moretti aveva pugnalato quattro volte il ragazzo della figlia, al petto, all’addome e alla gamba sinistra. In quell’occasione fu arrestata in concorso con il figlio per tentato omicidio ed evasione dai domiciliari. Fabiola Moretti, processata per direttissima, ha richiesto i termini a difesa e il giudice le ha concesso i domiciliari con il braccialetto elettronico.</p>
      <p>Nella giornata di ieri i Carabinieri della Compagnia di Pomezia hanno intensificato i controlli nell’area di Santa Palomba dei Comuni di Roma e Pomezia, svolgendo un servizio coordinato di controllo del territorio. Nel corso di tale attività nei posti di blocco sulle principali arterie stradali che permettono di raggiungere o lasciare Santa Palomba i militari hanno eseguito 3 arresti: un 36enne residente a Roma con precedenti e due donne del posto, una 52 enne e, appunto, Fabiola Moretti. Verifiche sono state condotte anche nelle aree della stazione ferroviaria, del quartiere Roma II e dell’area industriale.</p>
      <p>EDS</p>
      <figure>
        <img src="https://www.viagginews.com/wp-content/uploads/2019/11/cq5dam.web_.738.462.jpeg"/>
      </figure>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/23/chi-e-gaetano-curreri-eta-vita-privata-carriera-cantante-stadio/"/>
        <a href="https://www.viagginews.com/2019/11/23/lucio-dalla-chi-e-carriera-vita-privata-morte/"/>
        <a href="https://www.viagginews.com/2019/11/23/corrado-augias-chi-e-vita-privata-carriera-eta/"/>
      </related>
    </article>
  </body>
</html>