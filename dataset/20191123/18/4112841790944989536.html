<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77657-Pred-a-po-CGI-Tvorba-mravcov-z-AntMan-and-the-Wasp-si-ziadala-narocnu-studiu-Odlisovali-sa-svojim-druhom-ci-dokonca-vekom"/>
    <meta property="og:site_name" content="REFRESHER"/>
    <meta property="article:published_time" content="2019-11-23T18:31:00+00:00"/>
    <meta property="og:title" content="Pred a po CGI: Tvorba mravcov z Ant-Man and the Wasp si žiadala náročnú štúdiu. Odlišovali sa svojím druhom či dokonca vekom"/>
    <meta property="og:description" content="Tvorcovia chceli, aby CGI mravce pôsobili čo najviac autenticky."/>
  </head>
  <body>
    <article>
      <h1>Pred a po CGI: Tvorba mravcov z Ant-Man and the Wasp si žiadala náročnú štúdiu. Odlišovali sa svojím druhom či dokonca vekom</h1>
      <address><time datetime="2019-11-23T18:31:00+00:00">23 Nov 2019, 18:31</time> by <a rel="author">Jakub Paulík</a></address>
      <p>
        <b>Tvorcovia chceli, aby CGI mravce pôsobili čo najviac autenticky.</b>
      </p>
      <p>Moderátor Youtube kanálu <a href="https://www.youtube.com/channel/UCfzuJecdM0uhX7HfICewt3Q"><b>Fame Focus</b></a> so svojimi pravidelnými vstupmi prináša zaujímavé pohľady zo zákulisia natáčania, ktoré sú zamerané na <b>výrobu VFX záberov</b>. Vďačným žánrom sú v tomto bode napríklad komiksovky. Prostredníctvom nich možno dôkladne pozorovať náročnú prácu umelcov operujúcich v danej oblasti.</p>
      <related>
        <a href="https://refresher.sk/60040-Radomir-pracoval-na-Blade-Runnerovi-Wonder-Woman-ci-The-Last-of-Us-2-Co-nam-prezradil-o-tajnom-vyvoji-blockbusterov-Rozhovor"/>
      </related>
      <p>Štúdio Cinesite’s Montreal vytvorilo na marvelovke <b>Ant-Man and the Wasp</b> približne<b> 200 špeciálnych efektov</b>, ktoré im zabrali zhruba <b>8 mesiacov práce</b>. Mimo iného sa postarali napríklad o obrích mravcov vyrobených doktorom Hankom Pymom (Michael Douglas), ktoré mu pomáhali pri vzniku kvantového tunelu. Ak si dobre spomínaš, ten hrdinom slúžil na vstup do takzvaného Quantum Realm.</p>
      <figure>
        <iframe src="https://www.youtube.com/embed/5RgPCLgWFXY" width="700" height="370" data-service="Youtube" scrolling="no"/>
      </figure>
      <p>Pre vytvorenie realistickej podoby mravcov sa muselo štúdio pustiť do rozsiahleho výskumu skutočných mravcov, pri ktorom zaznamenali <b>odlišnosť pohybov jednotlivých druhov</b>. Pri sledovaní filmu si si to s vysokou pravdepodobnosťou neuvedomil, ale telá mravcov boli dokonca prispôsobené aj tomu, aby <b>odrážali ich vek</b>.</p>
      <figure>
        <img src="https://i.refresher.sk/public/jakub-p/AntMan2_Wired_VFX_MOF.jpg"/>
        <figcaption>
          <cite>Marvel Studios</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/53684-AntMan-a-Wasp-budu-v-ocakavanej-marvelovke-celit-zenskej-zaporacke-Ghost-ktora-dokaze-prechadzat-stenami"/>
        <a href="https://refresher.sk/55922-AntMan-a-Wasp-je-oproti-jednotke-blaznivejsiou-a-akcnejsou-jazdou-plnou-humoru-Zaroven-otvara-branu-pre-dej-Avengers-4-Recenzia"/>
        <a href="https://refresher.sk/54811-AntMan-a-Wasp-davaju-v-novej-ukazke-naplno-prepuknut-svojim-zvacsovacim-a-zmensovacim-schopnostiam-Budu-vsak-na-zaporacku-Ghost-stacit"/>
        <a href="https://refresher.sk/71664-Postava-Luisa-bude-poriadne-hlaskovat-aj-v-pokracovani-AntMana-V-novej-ukazke-presviedca-Wasp-aby-mu-dala-superhrdinsky-kostym"/>
        <a href="https://refresher.sk/71741-Komiksovke-AntMan-and-The-Wasp-rozhodne-nebude-chybat-ani-mnozstvo-akcie-co-dokazuje-takmer-70-obrazkov-z-traileru"/>
        <a href="https://refresher.sk/72487-Komiksovka-AntMan-and-the-Wasp-bude-prvou-romantickou-komediou-v-ramci-MCU-Pomoze-to-AntManovi-k-vacsej-oblubenosti"/>
        <a href="https://refresher.sk/30816-Video-s-digitalnymi-a-praktickymi-efektami-v-Star-Wars-potvrdzuje-ze-CGI-je-potrebne-a-uzasne"/>
        <a href="https://refresher.sk/56630-Ako-Iron-Man-a-spol-porazia-Thanosa-v-Avengers-4-Bude-sa-cestovat-casom-s-AntManom-alebo-vsetkych-zachrani-Captain-Marvel"/>
      </related>
    </article>
  </body>
</html>