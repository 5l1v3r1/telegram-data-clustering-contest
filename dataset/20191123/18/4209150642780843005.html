<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/sport/fudbal/Borac-i-Zrinjski-remizirali-u-tvrdom-mecu/570158?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T18:47:05+00:00"/>
    <meta property="og:title" content="Borac i Zrinjski remizirali u tvrdom meču"/>
    <meta property="og:description" content="Susret 17. kola Premijer lige BiH između Borca i Zrinjskog okončan je bez golova (0:0)."/>
  </head>
  <body>
    <article>
      <h1>Borac i Zrinjski remizirali u tvrdom meču</h1>
      <address><time datetime="2019-11-23T18:47:05+00:00">23 Nov 2019, 18:47</time> by <a rel="author">N.N.</a></address>
      <p>Susret 17. kola Premijer lige BiH između Borca i Zrinjskog okončan je bez golova (0:0).</p>
      <p>Utakmica je očekivano bila tvrda i sa malim brojem prilika. Domaći su bili nešto bolji rival posebno u drugom poluvremenu, ali su mreže mirovale.</p>
      <p>Prva prilika viđena je već u 6. minuti. Vranješ je pokušao lobovati Brkića, međutim golman gostiju je nekako uspio zaustaviti loptu i spasiti svoj gol.</p>
      <p>Nakon toga uslijedio je period nešto bolje igre gostiju, prilike su imali Tičinović i Čurjurić. Posljednju šansu u prvom dijelu imali su domaći, šut Vranješa je otišao pored gola.</p>
      <p>Nastavak je počeo poništenim golom za domaće. Dujaković je pogodio za oduševljenje većine na Gradskom stadionu, ali je sudija Šehović nakon konsultacija sa pomoćnicima dosudio ofsajd poziciju.</p>
      <p>U 69. minuti Žižović je bio primoran da zamijeni golmana. Brkić se nezgodno povrijedio prilikom doskoka, pa je umjesto njega u igru ušao mladi Topolović.</p>
      <p>Borac je napravio pritisak i u finišu utakmice. Ipak, odbrana gostiju je izdržala. U 89. minuti Vranješ je gađao iz slobodnjaka, a lopta je otišla zamalo pored gola.</p>
      <p>Zbog prekida i povreda Šehović je meč opravdano produžio sa osam minuta. Plemići su najbolju šansu imali u trećoj minuti nadoknade kada je Mandić istrčao kontru, njegov udarac je odbranio Lučić.</p>
      <p>Posljednji minut meča donio je varnice između igrača dva tima. Nakon naguravanja i koškanja sve je završeno žutim kartonima Volkovu i Zlomisliću. Na kraju ostalo je 0:0.</p>
      <p>Fudbaleri Sarajeva u gostima su savladali Velež sa 2:1 u derbiju 17. kola Premijer lige BiH.</p>
      <p>Zvijezda 09 je na svom terenu u Ugljeviku u okviru 17. kola Premijer lige BiH ugostila ekipu Slobode. Ovaj meč je na kraju završen rezultatom 1:1.</p>
      <p>Fudbaleri Tuzla Sitija pobijedili su Čelik na domaćem terenu sa 1:0, pogotkom Beganovića u 31. minutu susreta.</p>
      <p>(RTRS)</p>
    </article>
  </body>
</html>