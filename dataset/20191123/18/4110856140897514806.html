<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/h_apopsi_tou_panagioti_fasoula_gia_tin_apousia_tou_olympiakou_apo_tin_basket_league-589166/"/>
    <meta property="og:site_name" content="Real.gr"/>
    <meta property="article:published_time" content="2019-11-23T18:10:00+00:00"/>
    <meta property="og:title" content="Γιαννακόπουλος: «Μπορούμε το Final 4 - Ποιός θα αναλάβει τον Παναθηναϊκό ΟΠΑΠ μετά τον Πιτίνο»"/>
    <meta property="og:description" content="Για την απόφαση του Ολυμπιακού να μη συμμετέχει στην Basket League φέτος, αλλά και το μοντέλο της Euroleague, μίλησε ο Παναγιώτης Φασούλας."/>
  </head>
  <body>
    <article>
      <h1>
        <a href="https://www.real.gr/athlitismos/arthro/giannakopoulos_mporoume_to_final_4_poios_tha_analabei_ton_panathinaiko_opap_meta_ton_pitino-589151/">Γιαννακόπουλος: «Μπορούμε το Final 4 - Ποιός θα αναλάβει τον Παναθηναϊκό ΟΠΑΠ μετά τον Πιτίνο»</a>
      </h1>
      <address><time datetime="2019-11-23T18:10:00+00:00">23 Nov 2019, 18:10</time> by <a rel="author">filathlos.gr</a></address>
      <p>
        <b>Για την απόφαση του Ολυμπιακού να μη συμμετέχει στην Basket League φέτος, αλλά και το μοντέλο της Euroleague, μίλησε ο Παναγιώτης Φασούλας.</b>
      </p>
      <p>Ο τζένεραλ μάνατζερ της γυναικείας ομάδας μπάσκετ του Ολυμπιακού ήταν καλεσμένος σε εκπομπή της ΕΡΤ και μίλησε αρχικά για την απόφαση των «ερυθρολεύκων» να μην αγωνίζονται στην Basket League:</p>
      <p>«Δεν μπορείς να είσαι αντίθετος με κάτι που αποφασίζουν οι πρόεδροι της ΚΑΕ. Θεωρώ πως ήταν μια ριζοσπαστική κίνηση που ήθελαν να κάνουν, για να δείξουν ότι δεν πάει άλλο για την άποψή τους και την άποψη του μεγαλύτερου φίλαθλου κομματιού της ομάδας.</p>
      <p>Πιθανόν νά βγει σε καλό. Δεν μπορώ να προδικάσω. Μπορεί να είναι καλό αυτό για την Euroleague και κακό για τα εθνικά πρωταθλήματα. Ή μπορεί να είναι καλό για τα εθνικά πρωταθλήματα και να καταλάβουμε όλοι τη σημασία τους».</p>
      <p>Στη συνέχεια τόνισε ότι: «Με την Euroleague διαφωνώ πολύ στο ότι ανεξαρτήτως ποιος βγαίνει πρωταθλητής σε μια χώρα, υπάρχει ένα κλειστό πρωτάθλημα. Δεν είμαστε Αμερική εδώ, δεν είμαστε ΝΒΑ, δεν είναι franchise οι ομάδες. Πιστεύω πραγματικά πως πρέπει να είναι έπαθλο το να συμμετέχεις στην Euroleague.</p>
      <p>Είναι πολύ ωραίο να αντιγράφεις του Αμερικάνους, χωρίς να έχεις τα λεφτά των Αμερικάνων. Στο ΝΒΑ είναι μια επένδυση που κάνεις, για να πουλήσεις αργότερα την ομάδα. Τα έσοδα και τα έξοδα σου είναι καθορισμένα και το ένα καλύπτει το άλλο. Αυτό είναι πολύ μακριά από εμάς. Εμείς δεν έχουμε κολέγια, η Αμερική δεν έχει σωματεία.</p>
      <p>Εμείς τι ακριβώς θα κάνουμε εδώ; Η κάθε χώρα θα επιδοτεί τον αθλητισμό, μέσω των σωματείων και μετά θα εισπράττουν οι εταιρείες; Είναι ένα μπερδεμένο πράγμα. Με διαφορετικό τρόπο ξεκίνησε εκεί ο αθλητισμός, με διαφορετικό εδώ. Θεωρώ ότι πρέπει να είναι συνδεδεμένη η συμμετοχή στην Euroleague με τις επιτυχίες που έχει η ομάδα στο ελληνικό πρωτάθλημα. Εάν αγαπάμε το μπάσκετ πρωτίστως, αν θέλουμε παιδιά να έρθουν σε αυτό, αν θέλουμε οι ομάδες να δίνουν σημασία στα εθνικά πρωταθλήματα, αν θέλουμε οι ομάδες να έχουν αναπτυξιακά προγράμματα. Θέλουμε;».</p>
    </article>
  </body>
</html>