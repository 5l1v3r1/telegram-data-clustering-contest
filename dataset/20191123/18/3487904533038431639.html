<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/ziagkos-piasame-ton-papa-apo-ta-mousia"/>
    <meta property="og:site_name" content="Metrosport.gr"/>
    <meta property="article:published_time" content="2019-11-23T18:00:00+00:00"/>
    <meta property="og:title" content="Ζιάγκος: «Πιάσαμε τον παπά από τα... μούσια»"/>
    <meta property="og:description" content="Που απέδωσε την ήττα με κατεβασμένα τα χέρια από τον ΠΑΟΚ ο τεχνικός του Ρεθύμνου, Βαγγέλης Ζιάγκος."/>
  </head>
  <body>
    <article>
      <h1>Ζιάγκος: «Πιάσαμε τον παπά από τα... μούσια»</h1>
      <h2>Που απέδωσε την ήττα με κατεβασμένα τα χέρια από τον ΠΑΟΚ ο τεχνικός του Ρεθύμνου, Βαγγέλης Ζιάγκος.</h2>
      <address><time datetime="2019-11-23T18:00:00+00:00">23 Nov 2019, 18:00</time> by <a rel="author">Γιώργος Πετρίδης</a></address>
      <p>Οι παίκτες του δεν μπόρεσαν να διαχειριστούν τις νίκες απέναντι σε ΑΕΚ και Προμηθέα. Εκεί απέδωσε, ως ένα βαθμό, την ήττα από τον ΠΑΟΚ ο προπονητής του Ρεθύμνου, Βαγγέλης Ζιάγκος. “Συγχαρητήρια στον ΠΑΟΚ. Εμείς αποδίδουμε το τελικό σκορ σε δύο παράγοντες. Αυτός που βγάζει μάτια, το πολύ νωθρό ξεκίνημα που κάναμε και συνδυάστηκε με με το εξωπραγματικό 72% του ΠΑΟΚ στα τρίποντα.</p>
      <p>Επαιξε ρόλο και η δική μας αμυντική συμπεριφορά. Εκ πρώτης μας δίνει αυτό το γεγονός μία ερμηνεία ότι έχοντας κερδίσει την ΑΕΚ και τον Προμηθέα, ότι πιάσαμε τον παπά από τα... μούσια. Ο δεύτερος παράγοντας έφερε αλυσιδωτά προβλήματα στη διαχείριση του παιχνιδιού ήταν η απουσία του Λι που είναι ένα πολυεργαλείο για εμάς, θα μπορούσε να ματσάρει την ενέργεια του ΠΑΟΚ και στα μαρκαρίσματα στην περιφέρεια που είναι η αιχμή του δόρατος του ΠΑΟΚ" είπε αρχικά και συνέχισε:</p>
      <p>"Ισορροπήσαμε στο δεύτερο δεκάλεπτο, ήταν ισόπαλο το τρίτο και αυτό δειχνει μία επαναφορά της ομάδας στην κανονικότητα της. Στο τέταρτο που η εικόνα ήταν αναμενόμενη, τα αποθέματα ενέργειας άρχισαν να εξαντλούνται. Είναι μακρύς ο δρόμος και δύσκολος. Ανέλπιστα χρήσιμη είναι αυτή η ήττα για εμάς. Για τον ΠΑΟΚ έδειξε πολύ ωραία εικόνα και στο παρκέ και στο ψυχολογικό κομμάτι. Ευχόμαστε να συνεχίσει να μας εκπροσωπεί στα ευρωπαϊκά γήπεδα με μία εικόνα ανάλογη της προηγούμενης εμφάνισης".</p>
      <p>Για το σκορ του ΠΑΟΚ από τους ψηλούς σημείωσε: "Ο ΠΑΟΚ έχει δείξει ότι έχει συμπεριφορά λερναίας ύδρας, κόβεις το ένα κεφάλι και βγαίνουν δύο. Εκτελεί και δημιουργεί μέσα από πικ εν ρολ του "4" και του "5". Επιλέξαμε να περιορίσουμε τη δημιουργία του πικ εν ρολ αφού αιφνιδιαστήκαμε από το υψηλό ποσοστό της πρώτης περιόδου. Θα θέλαμε να συναντήσουμε τον ΠΑΟΚ πριν από ένα μήνα. Ήμασταν υποχρεωμένοι να γνωρίσουμε τι μας περιμένει. Απέναντι στη ζώνη μας στα τελευταία λεπτά ο ΠΑΟΚ δεν σκόραρε, μας βγήκε και το στηρίξαμε ως τέλος".</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/giannakopoulos-mporoume-final-4-me-pitino"/>
        <a href="http://www.metrosport.gr/article/ta-epomena-pechnidia-paok-ari-ke-irakli-stin-basket-league"/>
        <a href="http://www.metrosport.gr/article/rik-pitino-afto-anakinose-tin-epistrofi-tou-ston-panathinaiko"/>
        <a href="http://www.metrosport.gr/article/megali-epistrofi-tou-rik-pitino-ston-panathinaiko"/>
        <a href="http://www.metrosport.gr/article/papatheodorou-gia-ton-kosmo-tou-irakli"/>
        <a href="http://www.metrosport.gr/article/manolopoulos-ine-lanthasmeni-kathe-sigkrisi"/>
      </related>
    </article>
  </body>
</html>