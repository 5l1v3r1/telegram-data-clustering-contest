<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/atalanta-juve-1-3-le-pagelle-dybala-fa-il-ronaldo-higuain-devast-17461"/>
    <meta property="og:site_name" content="il BiancoNero"/>
    <meta property="article:published_time" content="2019-11-23T18:00:00+00:00"/>
    <meta property="og:title" content="Atalanta-Juve 1-3, le PAGELLE: Dybala fa il Ronaldo, Higuain devastante"/>
    <meta property="og:description" content="LE PAGELLE DI ATALANTA-JUVENTUS 1-3 (QUI LA CRONACA) Szczesny 6.5: guarda il rigore di Barrow infrangersi contro la traversa, poi il miracolo su Pasalic. Non può nulla sul gol di Gosens. Cuadrado"/>
  </head>
  <body>
    <article>
      <h1>Atalanta-Juve 1-3, le PAGELLE: Dybala fa il Ronaldo, Higuain devastante</h1>
      <address><time datetime="2019-11-23T18:00:00+00:00">23 Nov 2019, 18:00</time> by <a rel="author">Alessio Salerio</a></address>
      <p>
        <b>LE PAGELLE DI ATALANTA-JUVENTUS 1-3 <a href="https://www.ilbianconero.com/a/atalanta-juve-live-53625">(QUI LA CRONACA)</a></b>
      </p>
      <p><b>Szczesny 6.5:</b> guarda il rigore di Barrow infrangersi contro la traversa, poi il miracolo su Pasalic. Non può nulla sul gol di Gosens.</p>
      <p><b>Cuadrado 5.5:</b> in difficoltà contro gli scatti di Gomez, lascia Gosens colpire indisturbato di testa in occasione del gol. Pregevole l'assist per il secondo gol di Higuain.</p>
      <p><b>Bonucci 6:</b> primo tempo senza sbavature, in cui controlla da leader il cuore dell'area bianconera. Qualche errore in più nella ripresa.</p>
      <p><b>De Ligt 7: </b>preciso e attento in marcatura, si immola in diverse occasioni per salvare la Juventus dai numeri pericoli avversari.</p>
      <p><b>De Sciglio 6:</b> salva sulla linea e contiene Hateboer, proponendosi con discreta regolarità in avanti. Nella ripresa esce colpevolmente dalla partita.</p>
      <p><b>Bentancur 6.5:</b> primo tempo di grande qualità, in cui mette una pezza ai tanti errori dei compagni (<b>56' Douglas Costa 7:</b> scalda i motori alla Juventus e, come sempre, regala la scossa giusta).</p>
      <p><b>Pjanic 5.5: </b>non è il solito Pjanic, la stanchezza per i tanti impegni si fa sentire. Alla Juventus mancano le sue geometrie e la sua qualità.</p>
      <p><b>Khedira 5:</b> causa il calcio di rigore con un netto fallo di mano in area. Male anche in copertura e in fase di impostazione: delusione totale (<b>70' Emre Can 6.5:</b> tutt'altra presenza rispetto al connazionale).</p>
      <p><b>Bernardeschi 5.5:</b> troppi errori, pur in appena 25 minuti giocati. Un problema alle costole lo costringe al cambio anticipato (<b>26' Ramsey 5.5:</b> senza infamia e senza lode, ma, dopo quanto visto col Galles, la Juventus si aspetterebbe qualcosa in più).</p>
      <p><b>Dybala 7.5:</b> primo tempo all'insegna del nervosismo per la <i>Joya</i>, che però esplode nella ripresa. Dribbling, giocate, pericoli creati, lo zampino nel primo gol di Higuain e la rete del tris finale.</p>
      <p><b>Higuain 7.5</b>: uomo ovunque nella Juventus, propone sponde importanti ed è sempre nel vivo. Il primo gol è frutto di una fortunosa deviazione, il secondo da grande attaccante: Pipita devastante.</p>
      <p><b>All. Sarri 6:</b> la sua Juventus non convince. Primo tempo spento e avvio di ripresa in confusione, in cui l'Atalanta merita la vittoria più dei bianconeri. Lo salva la coppia d'attacco in HD, ma la sua squadra non potrà sempre svegliarsi soltanto nel finale. </p>
      <p><b>ATALANTA (3-4-2-1):</b> Gollini 6; Toloi 5.5, Palomino 5.5, Djimsiti 6; Hateboer 5.5, De Roon 6, Freuler 5 (86' Traoré SV), Gosens 7 (71' Castagne 5); Pasalic 6.5, Gomez 7; Barrow 5.5 (57' Muriel 5). All: Gasperini 6.</p>
    </article>
  </body>
</html>