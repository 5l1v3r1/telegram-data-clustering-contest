<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/obudowy/thermaltake_h550_tg_argb_obudowa_z_aluminiowym_frontem"/>
    <meta property="og:site_name" content="PurePC"/>
    <meta property="article:published_time" content="2019-11-23T18:00:02+00:00"/>
    <meta property="og:title" content="Thermaltake H550 TG ARGB - obudowa z aluminiowym frontem"/>
    <meta property="og:description" content="Obudowa Midi ATX H550 TG ARGB jest jedną z bardziej stonowanych obudów marki Thermaltake. Pozostaje przy tym bardzo ciekawą wizualnie."/>
  </head>
  <body>
    <article>
      <h1>Thermaltake H550 TG ARGB - obudowa z aluminiowym frontem</h1>
      <address><time datetime="2019-11-23T18:00:02+00:00">23 Nov 2019, 18:00</time> by <a rel="author">Ewelina Stój</a></address>
      <figure>
        <img src="https://www.purepc.pl/files/Image/m165/27557.jpg"/>
      </figure>
      <p>Obudowa Midi ATX H550 TG ARGB jest jedną z bardziej stonowanych obudów marki Thermaltake. Ma ona co prawda okno z hartowanego szkła na boku oraz podświetlenie LED ARGB, ale ma również duży aluminiowy panel przedni, który nadaje urządzeniu większej elegancji niż stricte gamingowego zacięcia. Jest tu też przyciągający wzrok, trójkątny wlot powietrza z myślą o znajdujących się za frontem wentylatorach. Wspomniane oświetlenie RGB pozostaje dość dyskretne. Jest to zadanie paska LED umieszczonego na boku panelu przedniego oraz zadanie tylnego wentylatora. Podświetlenie da się ustawić przy pomocy płyty głównej (oprogramowania) lub panelu I/O, gdzie można wybrać predefiniowane kolory i efekty.</p>
      <h3>💬 Obudowa Midi ATX H550 TG ARGB jest jedną z bardziej stonowanych obudów marki Thermaltake. Pozostaje przy tym bardzo ciekawą wizualnie.</h3>
      <figure>
        <img src="https://www.purepc.pl/image/news/2019/11/23_thermaltake_h550_tg_argb_obudowa_z_aluminiowym_frontem_3_b.jpg"/>
      </figure>
      <h3>🔗 <a href="https://www.purepc.pl/klawiatury_i_myszki/thermaltake_level_20_gt_rgb_mechanik_z_aluminiowym_korpusem">Thermaltake Level 20 GT RGB - mechanik z aluminiowym korpusem</a></h3>
      <p>Karty rozszerzeń mogą mieć tu maksymalną długość 300 mm. Kartę grafiki można zamontować również pionowo, po zakupie opcjonalnego przewodu pionowego. Wysokość radiatora ograniczona jest do 165 mm, a zasilacza - do 160 mm. Jeśli zaś usuniemy znajdujące się w piwnicy sanki na dyski (2 x 2,5/3,5''), otrzymamy nawet 200 mm. Dwa kolejne dyski 2,5-calowe można zainstalować już w głównej komorze, po drugiej stronie od płyty głównej.</p>
      <figure>
        <img src="https://www.purepc.pl/image/news/2019/11/23_thermaltake_h550_tg_argb_obudowa_z_aluminiowym_frontem_1_b.jpg"/>
      </figure>
      <figure>
        <img src="https://www.purepc.pl/image/news/2019/11/23_thermaltake_h550_tg_argb_obudowa_z_aluminiowym_frontem_2_b.jpg"/>
      </figure>
      <h3>🔗 <a href="https://www.purepc.pl/pamieci_ram/thermaltake_waterram_rgb_moduly_ram_chlodzone_ciecza">Thermaltake WaterRam RGB - moduły RAM chłodzone cieczą</a></h3>
      <p>Thermaltake wraz z obudową dostarcza jeden wentylator na tył, o wielkości 120 mm. Kolejne dwa wentylatory tego rozmiaru lub formatu 140 mm można podwiesić, z kolei za frontem zmieszczą się dwa wentylatory 140 lub trzy 120 mm. Podczas korzystania z chłodzenia wodnego, można stosować chłodnice o wielkości 360 i 240 mm. Magentyzne filtry przeciwpyłowe są zamontowane u góry i u dołu. Marka Thermaltake nie podała jeszcze oficjalnej ceny ani dostępności obudowy H550. Jednak model pojawił się już w jednym z internetowych sklepów (<a href="https://www.scan.co.uk/products/thermaltake-h550-argb-mid-tower-chassis-w-tempered-glass-window-1x-120mm-argb-fan-atx-microatx-mini?gclid=CjwKCAiAzuPuBRAIEiwAkkmOSMlYsrpXsRTsNoxa-D3cYnRN9K2hf9F1ya_wn3E43Rv95IwZ0HUvURoC09wQAvD_BwE">klik</a>) za około 115 euro. Wygląda na to, że wysyłka zamówionych obudów powinna rozpocząć się jeszcze w tym miesiącu. Oficjalna strona produktu znajduje się z kolei <a href="https://www.thermaltake.com/h550-tg-argb-mid-tower-chassis.html">TUTAJ</a>.</p>
      <figure>
        <img src="https://www.purepc.pl/image/news/2019/11/23_thermaltake_h550_tg_argb_obudowa_z_aluminiowym_frontem_0_b.png"/>
      </figure>
      <footer>Źródło: Eteknix</footer>
      <related>
        <h4>Powiązane publikacje</h4>
        <a href="https://www.purepc.pl/obudowy/antec_p120_crystal_obudowa_z_odwroconym_wnetrzem"/>
        <a href="https://www.purepc.pl/obudowy/sharkoon_rgb_flow_niedroga_obudowa_midiatx_trafia_do_sklepow"/>
        <a href="https://www.purepc.pl/obudowy/corsair_carbide_110q_klasyczna_wyciszana_obudowa"/>
        <a href="https://www.purepc.pl/obudowy/antec_dark_phantom_dp501_biala_obudowa_z_oknem_i_rgb_led"/>
        <a href="https://www.purepc.pl/obudowy/corsair_icue_465x_obudowa_dla_fanow_podswietlenia_rgb_led"/>
      </related>
    </article>
  </body>
</html>