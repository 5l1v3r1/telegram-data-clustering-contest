<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159233_1.html"/>
    <meta property="og:site_name" content="Novsport"/>
    <meta property="article:published_time" content="2019-11-23T18:47:00+00:00"/>
    <meta property="og:title" content="Хебър продължава без грешка във волейболното първенство"/>
    <meta property="og:description" content="Топреализатор за &quot;тигрите&quot; бе Спас Байрев с 19 точки"/>
  </head>
  <body>
    <article>
      <h1>Хебър продължава без грешка във волейболното първенство</h1>
      <address><time datetime="2019-11-23T18:47:00+00:00">23 Nov 2019, 18:47</time> by <a rel="author">Пламен Димитров</a></address>
      <p>Волейболистите на Хебър (Пазарджик) постигнаха седма победа във волейболната Суперлига на България. Носителите на Купата и Суперкупата на България надиграха категорично над Арда (Кърджали) с 3:0 (25;17, 25:19, 25:20) в двубой от седми кръг. <br/> <br/>Състезателите на Атанас Петров са лидери в класирането с 19 точки (7 успеха), Арда остава на 11-о предпоследно място с 4 точки (1 победа, 6 загуби). <br/> <br/>"Тигрите" доминираха през целия двубой и не позволиха на съперника да противодейства. Пазарджиклии записаха седмата си победа след 69 минути игра. <br/> <br/>Топреализатор бе Спас Байрев с 19 точки (3 блокади), 8 точки добави Александър Симеонов (1 блокада). За Арда Дейвид Кръстев и Венцислав Трифонов завършиха с по 12 точки (2 аса) (1 ас, 5 блокади). <br/> </p>
      <p>В следващия кръг Хебър среща шампиона Нефтохимик 2010 (Бургас), а кърджалийци се изправят срещу Монтана в зала "Арпезос". Мачовете са на 29 и 30 ноември (петък и събота).  </p>
    </article>
  </body>
</html>