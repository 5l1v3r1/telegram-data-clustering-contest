<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/23/economy/economy-greece/oi-epta-nees-katigories-asfalistikon-eisforon/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-23T18:03:05+00:00"/>
    <meta property="og:title" content="Οι επτά νέες κατηγορίες ασφαλιστικών εισφορών"/>
    <meta property="og:description" content="Καθιερώνεται μια κατηγορία για νέους επαγγελματίες έως πέντε έτη δραστηριότητας με 126 ευρώ τον μήνα, ενώ εν συνεχεία στο πρώτο επίπεδο το κόστος ανεβαίνει στα 210 ευρώ. Ελεύθερη η επιλογή της κατηγορίας για τον ασφαλισμένο."/>
  </head>
  <body>
    <article>
      <h6 class="kicker">Ποιοι κερδίζουν και ποιοι χάνουν</h6>
      <h1>Οι επτά νέες κατηγορίες ασφαλιστικών εισφορών</h1>
      <h2>Καθιερώνεται μια κατηγορία για νέους επαγγελματίες έως πέντε έτη δραστηριότητας με 126 ευρώ τον μήνα, ενώ εν συνεχεία στο πρώτο επίπεδο το κόστος ανεβαίνει στα 210 ευρώ. Ελεύθερη η επιλογή της κατηγορίας για τον ασφαλισμένο.</h2>
      <address><time datetime="2019-11-23T18:03:05+00:00">23 Nov 2019, 18:03</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Το νέο ασφαλιστικό, αλλά και το νέο σύστημα εισφορών για τους 1,4 εκατομμύρια μη μισθωτούς  παρουσίασε ο υπουργός Εργασίας, Γιάννης Βρούτσης, σε συνέντευξή του στον ΣΚΑΙ, επαναλαμβάνοντας ότι το νέα ασφαλιστικό νομοσχέδιο θα κατατεθεί τον Ιανουάριο.</p>
      <p>Ειδικότερα, οι νέες εισφορές διαμορφώνονται:</p>
      <p>
        <a href="https://www.in.gr/2019/11/23/greece/eleni-topaloudi-sygklonizoun-oi-goneis-tis-ena-xrono-meta-ti-dolofonia-tis/">Ελένη Τοπαλούδη: Συγκλονίζουν οι γονείς της ένα χρόνο μετά τη δολοφονία της</a>
      </p>
      <p>Έως 5 έτη: 126 ευρώ</p>
      <p>Α επίπεδο: 210 ευρώ</p>
      <p>Β επίπεδο: 252 ευρώ</p>
      <p>Γ επίπεδο: 302 ευρώ</p>
      <p>Δ επίπεδο: 363 ευρώ</p>
      <p>Ε επίπεδο: 435 ευρώ</p>
      <p>ΣΤ επίπεδο: 566 ευρώ</p>
      <p>Ο υπουργός Εργασίας, εξήγησε ότι στις αρχές κάθε νέου έτους, ο επαγγελματίας θα μπορεί να επιλέγει το επίπεδο της εισφοράς και να το αλλάζει αν το επιθυμεί, καθώς το σύστημα θα είναι απόλυτα ελεύθερο.</p>
      <figure>
        <iframe src="https://www.youtube.com/embed/jcgOetetMJo" width="640" height="360" data-service="Youtube" scrolling="no"/>
      </figure>
      <h3>Ενισχύεται η ανταποδοτικότητα</h3>
      <p>Μιλώντας για τον ανταποδοτικό χαρακτήρα του νέου ασφαλιστικού, εξήγησε ότι ένας εργαζόμενος ο οποίος εργάζεται ως μισθωτός αλλά και ως ελεύθερος επαγγελματίας, θα έχει παράλληλη ασφάλιση όπως και τώρα αλλά θα πάρει μεγαλύτερη σύνταξη.</p>
      <p>«Εννοείται (πως θα πάρει μεγαλύτερη σύνταξη). Εδώ μπαίνουμε σε άλλο περιβάλλον, ανταποδοτικότητας. Μιας δίκαιης αντιμετώπισης του ασφαλιστικού, που όποιος βάζει στον κουμπαρά του δημόσιου ασφαλιστικού συστήματος της χώρας, θα ανταμείβεται, και πολλά περισσότερα στο τέλος του εργασιακού του βίου», είπε ο κ. Βρούτσης.</p>
      <h3>Τα εξασφαλισμένα αναδρομικά</h3>
      <p>Σύμφωνα με τον κ. Βρούτση, τα μόνα αναδρομικά που αυτή τη στιγμή είναι δεδομένα και βεβαιωμένα πως θα λάβουν οι συνταξιούχοι, «είναι αυτά που έχουν προκύψει στην τελευταία απόφαση του ΣτΕ από τις 4-10-2019 και μετά, όσον αφορά τις κύριες συντάξεις και τη βελτίωση της ανταποδοτικότητας, και όσον αφορά και τις επικουρικές συντάξεις και αυτές που έχουν κοπεί πάνω από τα 1.300 ευρώ».</p>
      <p>Απαντώντας στο ερώτημα γιατί η κυβέρνηση δεν φέρνει πιο γρήγορα την εν λόγω διάταξη για την καταβολή τους, εξήγησε ότι ένας ασφαλιστικός νόμος δεν είναι όπως οι άλλοι, αλλά πολύ πιο πολύπλοκος και πως αυτή τη στιγμή «τρέχουν» οι απαραίτητες αναλογιστικές μελέτες και οι μελέτες επάρκειας των συντάξεων.</p>
      <p>«Έχουμε δεσμευτεί όλοι στην κυβέρνηση ότι τα χρήματα θα επιστραφούν, πάντα συνδυαστικά με την δυνατότητα και την αντοχή της εθνικής μας οικονομίας. Δεν υπάρχουν λεφτά κ. Αυτιά κάπου μαζεμένα σε κάποιο συρτάρι και λέμε «α τι ωραία θα τα μοιράσουμε». Είμαστε μια σοβαρή κυβέρνηση», τόνισε ο κ. Βρούτσης.</p>
      <p>Ο υπουργός Εργασίας, διαβεβαίωσε ότι δεν θα θιγούν τα όρια ηλικίας συνταξιοδότησης των ασφαλισμένων, ενώ σχετικά με την εθνική σύνταξη, δήλωσε ότι «παραμένει ίδια».</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>