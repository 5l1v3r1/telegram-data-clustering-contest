<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/fonikes_katolisthiseis_stin_kenya_spitia_kai_gefyres_parasyrthikan_apo_ormitikous_xeimarrous_ereunes_gia_agnooumenous-589181/"/>
    <meta property="og:site_name" content="Real.gr"/>
    <meta property="article:published_time" content="2019-11-23T18:21:00+00:00"/>
    <meta property="og:title" content="Γαλλία: Δυο παιδιά κάηκαν ζωντανά από φωτιά σε σπίτι"/>
    <meta property="og:description" content="Τουλάχιστον 36 άνθρωποι, μεταξύ αυτών 7 παιδιά, σκοτώθηκαν από τις κατολισθήσεις που προκάλεσαν οι ασυνήθιστα σφοδρές βροχοπτώσεις στη βορειοδυτική Κένυα."/>
  </head>
  <body>
    <article>
      <h1>
        <a href="https://www.real.gr/kosmos/arthro/gallia_dyo_paidia_kaikan_zontana_apo_fotia_se_spiti-589177/">Γαλλία: Δυο παιδιά κάηκαν ζωντανά από φωτιά σε σπίτι</a>
      </h1>
      <address><time datetime="2019-11-23T18:21:00+00:00">23 Nov 2019, 18:21</time> by <a rel="author">ant1news.gr</a></address>
      <p>
        <b>Τουλάχιστον 36 άνθρωποι, μεταξύ αυτών 7 παιδιά, σκοτώθηκαν από τις κατολισθήσεις που προκάλεσαν οι ασυνήθιστα σφοδρές βροχοπτώσεις στη βορειοδυτική Κένυα.</b>
      </p>
      <p>Οι κατακλυσμιαίες βροχές άρχισαν να πλήττουν από χθες την κοινότητα Ουεστ Πόκοτ, στα σύνορα με την Ουγκάντα, με την κατάσταση να επιδεινώνεται κατά τη διάρκεια της νύχτας, με αποτέλεσμα να προκληθούν πλημμύρες και κατολισθήσεις.</p>
      <p>Σπίτια παρασύρθηκαν από ορμητικούς χειμάρρους. Ωστόσο, δύο παιδιά βρέθηκαν ζωντανά κάτω από τα χαλάσματα και έχουν μεταφερθεί στο νοσοκομείο, σύμφωνα με τον αξιωματούχο.</p>
      <figure>
        <img src="https://media.real.gr/filesystem/images/20191123/low/kenya-2_252863_180383.JPG"/>
      </figure>
      <p>Χείμαρροι λάσπης παρέσυραν τέσσερις γέφυρες και η πρόσβαση στο χωριό Μουίνο, που έχει πληγή περισσότερο από τα ακραία καιρικά φαινόμενα, δεν είναι δυνατή.</p>
      <p>«Μπορούμε να επιβεβαιώσουμε ότι ο αριθμός των νεκρών ανήλθε στους 36. Ορισμένοι από τους αγνοούμενους εντοπίστηκαν νεκροί» είπε ο Reuters ο Σάμουελ Πογκίσιο, γερουσιαστής της περιοχής.</p>
      <p>Οι έντεκα από τους νεκρούς βρίσκονταν στο ίδιο σπίτι, δήλωσε ο κυβερνήτης της επαρχίας Τζον Λονιανγκάπουο.</p>
      <p>Ελικόπτερα του στρατού και της αστυνομίας έχουν σταλεί στις πληγείσες περιοχές για να διευκολύνουν τις επιχειρήσεις διάσωσης, διευκρίνισε ο υπουργός Εσωτερικών.</p>
    </article>
  </body>
</html>