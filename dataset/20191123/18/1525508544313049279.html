<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779049/%D8%A8%D8%B3%DB%8C%D8%AC-%D8%AE%D8%A7%D8%B1-%DA%86%D8%B4%D9%85-%D8%AF%D8%B4%D9%85%D9%86%D8%A7%D9%86-%D8%A7%D8%B3%D9%84%D8%A7%D9%85-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T18:52:12+00:00"/>
    <meta property="og:title" content="مدیر تربیت و آموزش سپاه اردستان: بسیج خار چشم دشمنان اسلام شده است"/>
    <meta property="og:description" content="اردستان- مدیر تربیت و آموزش سپاه اردستان گفت: بسیج با حضور در تمام صحنه های موردنیاز کشور و مقابله با فتنه ها خار چشم دشمنان اسلام شده است."/>
  </head>
  <body>
    <article>
      <h1>مدیر تربیت و آموزش سپاه اردستان: بسیج خار چشم دشمنان اسلام شده است</h1>
      <address>
        <time datetime="2019-11-23T18:52:12+00:00">23 Nov 2019, 18:52</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت الاسلام هادی جلالی شامگاه شنبه به مناسبت گرامیداشت هفته بسیج در جمع بسیجیان در مسجدالنبی(ص) اردستان اظهار داشت: بسیج تفکری است که در کشور توسط حضرت امام خمینی(ره) ایجاد شد آن هم با خلوص و نیت جهادی که امروز کشور به آن بسیار نیازمند است.</p>
      <p>وی افزود: بسیج با حضور در تمام صحنه های موردنیاز کشور مانند کمک به زلزله زدگان، سیل زدگانو مقابله با فتنه ها خار چشم دشمنان اسلام شده و دشمنان در صدد هستند تا این مهره کار آمد را کنار بزنند.</p>
      <p>
        <b>تفکر بسیجی باید در کشور ایجاد شود</b>
      </p>
      <p>مدیر تربیت و آموزش سپاه اردستان با بیان اینکه تفکر بسیجی باید در کشور ایجاد شود، گفت: تفکر اسلام ناب در زمان اهل بیت هم وجود داشت که امروز هم باید این تفکر عملیاتی شود.</p>
      <p>حجت الاسلام جلالی بیان داشت: دشمن با گسترش دروغ و افتراء در کشور جریان ابتذال را گسترش می دهد که بسیج وظیفه دارد با گسترش فرهنگ انتظار با این تفکر دشمن که  عرفانهای نوظهور را ترویج می دهد مقابله کند.</p>
      <p>مدیر تربیت و آموزش سپاه اردستان تصریح کرد: بسیج امروزه با کارهای جهادی در عرصه های پزشکی و محرومیت زدایی به مردم توجه خاصی دارد و توانسته در عرصه تعلیم و تربیت با ایجاد شبکه سازی حلقه های صالحین در مساجد وظیفه بسیار مهمی را انجام دهد.</p>
      <p>وی تاکید کرد: کارآفرینی و اقتصاد مقاومتی مد نظر رهبر معظم انقلاب اسلامی توسط بسیج به صورت جدی پیگیری شده و فعالیتهای خوبی در سراسر کشور انحام داده است.</p>
      <p>
        <b>بصیرت مردم مانع از آشوبگری دشمن شد</b>
      </p>
      <p>حجت الاسلام جلالی همچنین با اشاره به اتفاقات اخیر افزود: دشمن با نیروهای آموزش دیده در بین مردم به آشوبگری پرداخت  که بصیرت مردمی مانع از ادامه دار شدن آشوبگری شد.</p>
      <p>مدیر تربیت و آموزش سپاه اردستان گفت: دشمن دنبال این نکته بود تا به واسطه اعلام مخالفت رهبر معظم انقلاب اسلامی با طرح گرانی بنزین،  وضوع دیکتاتوری را در جامعه مطرح کند که اعتماد رهبر معظم انقلاب اسلامی به پشتیبانی کارشناسی شده موضوعی بود که ترفند دشمنان را خنثی کرد.</p>
    </article>
  </body>
</html>