<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837435-na-kiyanina-zaveli-kriminal-cherez-znuschannya-nad-matiryu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T18:35:00+00:00"/>
    <meta property="og:title" content="На киянина завели кримінал через знущання над матір'ю"/>
    <meta property="og:description" content="КИЇВ. 23 листопада. УНН. Київські поліцейські розпочали кримінальне провадження за фактом знущань чоловіка над матір’ю. Про це повідомляє УНН з …"/>
  </head>
  <body>
    <article>
      <h1>На киянина завели кримінал через знущання над матір'ю</h1>
      <address><time datetime="2019-11-23T18:35:00+00:00">23 Nov 2019, 18:35</time> by <a rel="author">Дар'я Панченко</a></address>
      <p><b>КИЇВ. 23 листопада. УНН.</b> Київські поліцейські розпочали кримінальне провадження за фактом знущань чоловіка над матір’ю. Про це повідомляє <b>УНН</b> з посиланням на відділ комунікації поліції Києва.</p>
      <p>"Перша заява від киянки до Деснянського управління поліції надійшла ще у серпні цього року. Жінка скаржилася на свого сина, який вчиняє психологічне насилля над нею та погрожує їй розправою. Відносно 44-річного дебошира було складено три протоколи за ч. 1 ст. 173-2 та два протоколи за ч. 2 ст. 173-2 (Вчинення домашнього насильства) Кодексу України про адміністративні правопорушення", - йдеться у повідомленні.</p>
      <p>Повідомляється, що за місцем мешкання на вулиці Закревського була опитана 62-річна потерпіла, яка проживає в квартирі разом з сином. За її словами, останній регулярно цькує, принижує, а іноді погрожує застосувати силу відносно неї.</p>
      <p>"Пенсіонерка втомилася від знущань зі сторони свого родича, тому звернулася за допомогою до поліції. Сусіди також зазначили, що часто чують з приміщення крики та плач потерпілої. Не зважаючи на профілактичні бесіди з кривдником, його поведінка в сім’ї не змінилася, і він продовжував вчиняти домашнє насилля", - сказав дільничний офіцер поліції Дмитро Завада.</p>
      <p>Вказано, що за даним фактом слідчі Деснянського управління поліції розпочали кримінальне провадження за ст. 126-1 (Домашнє насильство) Кримінального кодексу України. Фігуранту загрожує до двох років позбавлення волі.</p>
      <p>Нагадаємо, на Чернігівщині 23-річну жінку визнали винною у <a href="https://www.unn.com.ua/uk/news/1834753-na-chernigivschini-23-richnu-zhinku-viznali-vinnoyu-u-vbivstvi-materi">вбивстві матері</a>.</p>
    </article>
  </body>
</html>