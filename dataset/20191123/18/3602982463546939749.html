<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/bosz-mist-sterspeler-havertz-leverkusen-champions-league/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T18:26:24+00:00"/>
    <meta property="og:title" content="Bosz mist sterspeler Havertz met Leverkusen in Champions League"/>
    <meta property="og:description" content="Trainer Peter Bosz van Bayer Leverkusen kan dinsdag in de Champions League tegen Lokomotiv Moskou geen beroep doen op Kai Havertz. De 20-jarige middenvelder, international van de ‘Mannschaft’, kampt nog steeds met een hamstringblessure en is niet op tijd fit. Havertz moest zich daardoor bij de Duitse bondscoach Joachim Löw al afmelden voor de laatste…"/>
  </head>
  <body>
    <article>
      <h1>Bosz mist sterspeler Havertz met Leverkusen in Champions League</h1>
      <address><time datetime="2019-11-23T18:26:24+00:00">23 Nov 2019, 18:26</time> by <a rel="author">https://www.facebook.com/SjorsTanis1</a></address>
      <p>
        <b>Trainer Peter Bosz van Bayer Leverkusen kan dinsdag in de Champions League tegen Lokomotiv Moskou geen beroep doen op Kai Havertz. De 20-jarige middenvelder, international van de 'Mannschaft', kampt nog steeds met een hamstringblessure en is niet op tijd fit.</b>
      </p>
      <p>Havertz moest zich daardoor bij de Duitse bondscoach Joachim Löw al afmelden voor de laatste 2 EK-kwalificatiewedstrijden.<br/><br/><b>Puntenverlies in Bundesliga</b><br/>Zonder Havertz bleef Leverkusen bij de hervatting van de Bundesliga steken op 1-1 tegen SC Freiburg, dat verrassend bovenin meedraait. ,,We hebben 2 punten verloren", mopperde Bosz. ,,Veel beter dan wij deden kan je tegen zo'n stugge ploeg als Freiburg niet spelen. Maar het gaat om doelpunten maken. We hadden zoveel kansen, we raakten paal en lat, maar wisten maar 1 keer te scoren."<br/><br/>Leverkusen moet dinsdag in Moskou winnen van Lokomotiv om uitzicht te houden op Europese overwintering. Met 3 punten uit 4 wedstrijden staat de ploeg van Bosz in groep D op de 3e plaats, achter Juventus (10 punten) en Atlético Madrid (7).</p>
    </article>
  </body>
</html>