<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3363161/krvavi-tragovi-u-kuci-otkrili-uzas-zestoka-svadja-prerasla-u-tucu-u-kojoj-je-pastrak-na-smrt-izudarao-ocuha"/>
    <meta property="og:site_name" content="kurir.rs"/>
    <meta property="article:published_time" content="2019-11-23T18:09:00+00:00"/>
    <meta property="og:title" content="KRVAVI TRAGOVI U KUĆI OTKRILI UŽAS: Žestoka svađa prerasla u tuču u kojoj je pastrak na smrt izudarao očuha!"/>
    <meta property="og:description" content="Nemanja Z. (20) priznao je da je u četvrtak ubio svog očuha Igora Ilića (45) u Konjuhu kod Kruševca."/>
  </head>
  <body>
    <article>
      <h6 class="kicker">sve priznao</h6>
      <h1>KRVAVI TRAGOVI U KUĆI OTKRILI UŽAS: Žestoka svađa prerasla u tuču u kojoj je pastrak na smrt izudarao očuha!</h1>
      <address>
        <time datetime="2019-11-23T18:09:00+00:00">23 Nov 2019, 18:09</time>
      </address>
      <p>
        <b>Nemanja Z. (20) priznao je da je u četvrtak ubio svog očuha Igora Ilića (45) u Konjuhu kod Kruševca.</b>
      </p>
      <p>Ubijeni Ilić živeo je u vanbračnoj zajednici sa njegovom majkom, Julijanom Azemović (50) u kući gde se i dogodio zločin. Svemu je, kako saznajemo, prethodila rasprava između njih dvojice, koja se brzo pretvorila u tuču. Muškarac je podlegao povredama nanetim tupim predmetom u glavu.</p>
      <p>Prema nezvaničnim saznanjima, nakon saslušanja u Višem javnom tužilaštvu u Kruševcu i odluke o pritvoru osumnjičenom raspisana je poternica za još jednom osobom, koja je navodno prisustvovala krvavom događaju u dnevnoj sobi trošne kuće.</p>
      <figure>
        <img src="https://www.kurir.rs/data/images/2019/11/21/16/2059525_ubistvo-1_ff.jpg?ver=1574528877"/>
        <figcaption>
          <cite>foto: RTK Kruševac</cite>
        </figcaption>
      </figure>
      <p>- Suočen sa dokazima, osumnjičeni je sve priznao, a tokom uviđaja došlo se do saznanja da je na mestu zločina bilo više osoba. Tuča se vodila maltene u celoj kući, ali je žrtva izdahnula u dnevnoj sobi pored kauča, o čemu svedoče krv po podu i zidu - kaže izvor lista.</p>
      <p>Navodi se i da se pretpostavlja da je osumnjičeni zadao najmanje tri udarca svom očuhu u glavu, kao i da je težina nanetih povreda dodatno pogoršana alkoholom jer su mnogi ispričali da je ubijeni pre tragedije viđen pijan.</p>
      <p>Kurir.rs/Novosti</p>
      <p>Foto RTK Kruševac</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3362263/pastorak-ubio-ocuha-44-u-selu-kod-krusevca-mladic-20-se-posvadjao-sa-muzem-majke-pa-mu-presudio"/>
        <a href="https://www.kurir.rs/crna-hronika/3361973/misterija-u-selu-kod-krusevca-telo-muskarca-44-iz-napustene-kuce-nadjeno-s-povredama-na-glavi"/>
        <a href="https://www.kurir.rs/crna-hronika/3359339/hapsenje-u-krusevcu-krivicna-prijava-za-dvojicu-krusevljana-i-beogradjanina-u-stanovima-krili-citav-arsenal-oruzja-i-municije"/>
        <a href="https://www.kurir.rs/crna-hronika/3355717/ovo-je-pljacka-cetvorica-maskiranih-razbojnika-upala-u-kladionicu-kod-krusevca-radnik-mislio-da-se-sale-kad-su-zapucali-shvatio-da-su-ozbiljni-zgrabio-kasu-novac-se-rasuo-po-podu"/>
      </related>
    </article>
  </body>
</html>