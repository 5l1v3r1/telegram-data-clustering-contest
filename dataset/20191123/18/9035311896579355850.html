<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/23/almanya-da-turkiye-baglantili-sahte-polis-cetesinin-iki-uyesi-yakalandi"/>
    <meta property="og:site_name" content="euronews"/>
    <meta property="article:published_time" content="2019-11-23T18:00:04+00:00"/>
    <meta property="og:title" content="Almanya'da Türkiye bağlantılı 'sahte polis' çetesi üyeleri yakalandı"/>
    <meta property="og:description" content="Almanya'da kendisini polis olarak tanıtarak yaşlı insanları telefonla dolandırdığı belirtilen iki şüpheli gözaltına alındı. Bu yolla kazanılan toplamda 61 bin euronun büyük kısmının Türkiye'ye aktarıldığı tespit edildi."/>
  </head>
  <body>
    <article>
      <h1>Almanya'da Türkiye bağlantılı 'sahte polis' çetesi üyeleri yakalandı</h1>
      <address><time datetime="2019-11-23T18:00:04+00:00">23 Nov 2019, 18:00</time> by <a rel="author">Gizem Sade</a></address>
      <p>Almanya'da kendilerini polis olarak tanıtarak yaşlı insanları telefonla dolandırdığı öne sürülen iki şüpheli gözaltına alındı. Bu yolla kazanılan toplamda 61 bin euronun büyük kısmının Türkiye'ye aktarıldığı tespit edildi.</p>
      <p>Almanya'nın Kiel kenti başsavcılığına göre perşembe günü sahte polis çetesi üyesi olduğu düşünülen iki kişi Bremen'de yakalandı. Yaşları 22 ile 18 olan iki kişi gözaltında tutuluyor. Şüpheliler bir çetenin üyesi olarak Ahrensburg ve Kiel'de polis gibi davranarak mağdurlardan para toplamakla suçlanıyor.</p>
      <p>Yetkililere göre çete, Türkiye'deki çağrı merkezleri üzerinden yapılan aramalarda yaşlı insanlara bankadaki paralarının hırsızlar ya da sahtekar banka görevleri nedeniyle tehdit altında olduğunu söylüyor.</p>
      <p>2015 yılından beri devam eden bu dolandırıcılığın failleri, insanların yüksek meblağda para çekmelerine neden oluyor. Mağdurlara çektikleri parayı ikamet ettikleri yerin yakınlarındaki gizli dedektiflere teslim etmeleri söyleniyor.</p>
      <ul>
        <li>
          <a href="https://tr.euronews.com/2019/07/25/faceapp-kullanan-dolandirici-yakalandi-ne-yapayim-onlar-inanmasaydi-sanal-siber-suclar">FaceApp kullanan dolandırıcı yakalandı: 'Ne yapayım onlar inanmasaydı'</a>
        </li>
        <li>
          <a href="https://tr.euronews.com/2019/08/01/fransa-da-zehirli-sigarayla-dolandiricilik-6-genc-bilincini-kaybedip-telefonunu-caldirdi">Fransa'da 'zehirli' sigarayla dolandırıcılık: 6 genç bilincini kaybedip telefonunu çaldırdı</a>
        </li>
      </ul>
      <p>Yetkililer, dolandırıcıların kazandığı parada aslan payının Türkiye'deki işbirlikçilere aktığını söyledi. Savcılık Türkiye'deki şüphelilere yönelik uluslararası tutuklama uyarısı yapıldığını bildirdi.</p>
      <p>Alman polisinin düzenlediği operasyonda ayrıca yüklü miktarda para ele geçirildi.</p>
    </article>
  </body>
</html>