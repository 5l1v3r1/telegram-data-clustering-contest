<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/egy-55-eves-no-az-elso-angliaban-akit-revanspornoert-itelnek-el/187247"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-23T18:30:00+00:00"/>
    <meta property="og:title" content="Egy 55 éves nő az első Angliában, akit revanspornóért ítélnek el"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Egy 55 éves nő az első Angliában, akit revanspornóért ítélnek el</mark>
      </h1>
      <address><time datetime="2019-11-23T18:30:00+00:00">23 Nov 2019, 18:30</time> by <a rel="author">Bors</a></address>
      <p>
        <b>Tanulság: ha lelép a párod, lehetőleg ne a szexképeivel akarj bosszút állni. </b>
        <b>Tanulság: ha lelép a párod, lehetőleg ne a szexképeivel akarj bosszút állni.</b>
      </p>
      <p>Egy év közmunkára és két hónap házi őrizetre ítélték azt az elkeseredett nőt, aki nem tudta túltenni magát azon, hogy a volt pasija faképnél hagyta, ezért kamu Facebook-profilon keresztül elküldte az exe nemiszervéről készült képeket a férfi főnökének és a lányának.</p>
      <p>És mindezt úgy, hogy férfinak adta ki magát, üzenetként pedig azt írta: <b>ezt kapta a feleségem!</b></p>
      <figure>
        <img src="http://media.borsonline.hu/cikk/20/192861/big-lead/650x360/2032812_pexels-photo-735911.jpg"/>
      </figure>
      <p>
        <b>Képünk illusztráció © Pexels</b>
      </p>
      <p>Az álca mögött rejlő, devoni 55 éves Jacqueline Doyle tehát megpróbálta eljátszani, hogy ő, illetve a neje is áldozat, és kéretlenül kapta a fotókat.</p>
      <p>De a dolog nem jött be. A bosszúpornót büntető új jogszabályok alapján most először ítélnek el nőt a szigetországban.</p>
      <p>James Townsend bíró szerint ezeket a cselekményeket azért kell büntetni, mert arra irányulnak, hogy kellemetlenséget okozzanak az áldozatnak, akár tönkre is tegyék az életét.</p>
      <p>– Súlyosbító körülmény, ha a családtagokat is bevonják – magyarázta a bíró.</p>
      <p>Az ítéletnél számba vették, hogy a nő bűnbánatot tanúsított és hogy állítólag a cselekmény idején fölöttébb ittas volt.</p>
    </article>
  </body>
</html>