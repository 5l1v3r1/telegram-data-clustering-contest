<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-teamball-23509589-handbal-masculin-csm-bucuresti-calificat-optimile-cupei-challenge.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-23T18:41:00+00:00"/>
    <meta property="og:title" content="Handbal masculin: CSM Bucureşti s-a calificat în optimile Cupei Challenge"/>
    <meta property="og:description" content="CSM Bucureşti s-a calificat în optimile de finală ale Cupei Challenge la handbal masculin, deşi a fost învinsă de echipa belarusă HC Maşeka, sâmbătă, la Moghilev, cu scorul de 28-25"/>
  </head>
  <body>
    <article>
      <h1>Handbal masculin: CSM Bucureşti s-a calificat în optimile Cupei Challenge</h1>
      <address><time datetime="2019-11-23T18:41:00+00:00">23 Nov 2019, 18:41</time> by <a rel="author">Diana Ene</a></address>
      <p><b>CSM Bucureşti s-a calificat în optimile de finală ale Cupei Challenge la handbal masculin, deşi a fost învinsă de echipa belarusă HC Maşeka, sâmbătă, la Moghilev, cu scorul de 28-25 (13-12), în manşa a doua a turului al treilea al competiţiei, scrie <a href="https://www.agerpres.ro/sport-extern/2019/11/23/handbal-masculin-csm-bucuresti-s-a-calificat-in-optimile-cupei-challenge--408033">Agerpres.<br/></a></b><br/>Deţinătoarea trofeului câştigase prima manşă cu 34-28, vineri, tot la Moghilev.<br/><br/>HC Maşeka a dominat jocul al doilea, iar în prima repriză CSMB a condus doar de câteva ori, iar avansul de pe tabelă nu a fost mai mare de un gol. Gazdele şi-au mărit avantajul în ultimul sfert de oră, când s-au desprins la 24-20, diferenţa maximă fiind de cinci goluri, 27-22.<br/><br/>Pentru ''tigri'' au marcat Goce Georgievski 7 goluri, Ionuţ Ramba 4, Bogdan Criciotoiu 4, Adrian Rotaru 3, Chike Onyejekwe 3, Octavian Bizău 2, Henrique Selicani Teixeira 2.<br/><br/>Golurile gazdelor au fost reuşite de Pavel Duda 6, Serghei Mihalciuk 5, Denis Iankovski 5, Maksim Soncik 4, Ruslan Habibov 2, Anton Ţîgankov 2, Aleksandr Buikevici 2, Timofei Tilnenko 1, Maksim Drozdov 1.<br/><br/>Meciul a fost arbitrat de lituanienii Tomas Barysas şi Povilas Petrusis, iar delegat EHF a fost georgianul Levan Ghelaşvili. <br/><br/><br/> </p>
    </article>
  </body>
</html>