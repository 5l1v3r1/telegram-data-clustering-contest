<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cultura/tv/2019/11/23/sanremo-giovani-i-primi-5-finalisti_b7c0f0e5-c58c-4429-a572-2efb7b7de037.html"/>
    <meta property="og:site_name" content="ANSA.it"/>
    <meta property="article:published_time" content="2019-11-23T18:32:43+00:00"/>
    <meta property="og:title" content="Sanremo Giovani, i primi 5 finalisti"/>
    <meta property="og:description" content="Fadi, Fasma, Gassmann, Sentieri e Thomas. La serata il 19/12 (ANSA)"/>
  </head>
  <body>
    <article>
      <h1>Sanremo Giovani, i primi 5 finalisti</h1>
      <h2>Fadi, Fasma, Gassmann, Sentieri e Thomas. La serata il 19/12</h2>
      <address><time datetime="2019-11-23T18:32:43+00:00">23 Nov 2019, 18:32</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/23/a9bd9ba68db17a67ca2e824c17d121b5.jpg"/>
          <figcaption>I primi 5 finalisti di Sanremo Giovani<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/16/cd12b59410196f29f9975922a8b2ad29.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
      </slideshow>
      <p>ROMA - Il parterre della serata di Sanremo giovani, in onda in diretta su Rai1, RaiPlay e Radio2 dal Teatro del Casinò il 19 dicembre , inizia a comporsi. Durante il secondo appuntamento di "Sanremo giovani a Italia sì", sabato 23 novembre su Rai1, sono stati infatti votati dalla Giuria demoscopica e dalla Commissione musicale presieduta dal direttore artistico Amadeus e composta da Claudio Fasulo, Leonardo De Amicis, Massimo Martelli e Gian Marco Mazzi i primi 5 finalisti (il secondo blocco sarà sottoposto al vaglio delle due giurie sabato 7 dicembre ) che sono: Fadi (Due noi), Fasma (Per sentirmi vivo), Leo Gassmann (Va bene così), Marco Sentieri (Billy Blu) e Thomas (Ne 80).</p>
      <p>Al termine delle 4 semifinali si conosceranno quindi i 10 finalisti che poi si sfideranno la sera del 19 per conquistare 5 degli 8 posti disponibili per la sezione Nuove proposte del Festival di Sanremo 2020 (2 saranno invece assegnati agli artisti provenienti da Area Sanremo e 1 spetta di diritto alla vincitrice di Sanremo Young).</p>
      <p>Il lungo percorso per conquistare un posto al Teatro Ariston è iniziato ad ottobre dopo la prima selezione in cui sono stati ascoltati 842 brani, poi le audizioni dal vivo con 65 partecipanti e la scelta dei 20 semifinalisti per le quattro puntate di "Sanremo giovani a Italia sì". </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>