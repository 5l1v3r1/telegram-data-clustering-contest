<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/cl-herrar/savehof-kvar-i-kampen-om-en-slutspelsplats-efter-dramatisk-avslutning/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-23T18:04:02+00:00"/>
    <meta property="og:title" content="Sävehof kvar i kampen om en slutspelsplats efter dramatisk avslutning"/>
    <meta property="og:description" content="Sävehof gick in i gruppspelets näst sista match med avancemanget till slutspel helt i sina egna händer. Slovakiska Tatran Presov stod för motståndet och det bjöds på en jämn match i Partille Arena.  För att hålla kvar i chansen till ett slutspel krävdes minst ett poäng i matchen eller en förlust för Sporting, som spelade […]"/>
  </head>
  <body>
    <article>
      <h1>Sävehof kvar i kampen om en slutspelsplats efter dramatisk avslutning</h1>
      <address><time datetime="2019-11-23T18:04:02+00:00">23 Nov 2019, 18:04</time> by <a rel="author" href="https://handbollskanalen.se/author/ella-alvin/" target="_blank">Ella Alvin</a></address>
      <p>
        <b>Sävehof gick in i gruppspelets näst sista match med avancemanget till slutspel helt i sina egna händer. Slovakiska Tatran Presov stod för motståndet och det bjöds på en jämn match i Partille Arena. </b>
      </p>
      <p>För att hålla kvar i chansen till ett slutspel krävdes minst ett poäng i matchen eller en förlust för Sporting, som spelade sin match mot CD Bidasoa Irun samtidigt.</p>
      <p>Sävehof tog greppet i matchen redan tidigt, och hade dragit ifrån till en knapp tvåmålsledning en bit in i den första halvleken. Hemmalaget visade upp ett brett spel där niometersspelarna <b>Bogojevic </b>och <b>Edvardsson </b>visade upp sig ordentligt.</p>
      <p>Försvarsmässigt höll Sävehofs offensiva försvarsspel bra under matchens början, men innan halvtidsvilan lyckades Presov både kvittera och gå om – framförallt på grund av snabbt spel där Sävehofspelarna inte hängde med i försvaret.</p>
      <p>En kvittering kom dock även från hemmalaget, och inför halvtidsvilan visade tavlan exakt samma siffror som i matchen mellan Irun och Sporting.</p>
      <p>
        <b>Halvtidsresultat: 16-16</b>
      </p>
      <p>I den 39:e minuten återtog Sävehof ledningen i matchen, och därefter höll de den fram till de sista spelminuterna. Samtidigt tog Sporting taget om matchen i Spanien, och för Sävehof krävdes alltså minst en poäng för att slutspelsplatsen inte skulle vara körd.</p>
      <p>Matchens sista kvart präglades av hårt försvarsspel från båda hållen. Bland annat så åkte Presovs Rábek på ett rött kort efter en huvudskada på <b>Gzim Sahili.</b></p>
      <p>De båda lagen höll ett jämnt resultat matchen ut, och med tio sekunder kvar av matchen kvitterade Presov till 29-29.</p>
      <p>Tack vare en straffsituation i matchens sista sekund kunde matchens målkung William Bogojevic, men 12 mål under matchen, avgöra till 30-29. Sävehof ligger därmed på samma poäng som Sporting inför den avgörande gruppspelsmatchen nästa helg – borta mot just Sporting.</p>
      <p>Mål, Sävehof: William Bogojevic 12, Jonathan Edvardsson 6, Gzim Sahili 5, Stefan Sunajko 3, Christoffer Brännberger 2, Sebastian Karlsson 1, August Eli Björgvinsson 1.</p>
      <p>
        <b>Sävehof-Presov 30-29</b>
      </p>
      <p>
        <a href="http://www.ehfcl.com/en/men/standings">
          <b>Tabell &gt; &gt;</b>
        </a>
      </p>
      <p> </p>
    </article>
  </body>
</html>