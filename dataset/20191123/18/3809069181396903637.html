<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/nba/article/1417867/o-silver-exetazei-meiosi-agonon-kai-diexagogi-mini-toyrnoya-sto-nva"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T18:17:57+00:00"/>
    <meta property="og:title" content="O Σίλβερ εξετάζει μείωση αγώνων και διεξαγωγή μίνι - τουρνουά στο ΝΒΑ"/>
    <meta property="og:description" content="Ο κομισάριος του ΝΒΑ, Άνταμ Σίλβερ προσανατολίζεται σε μια σειρά από αλλαγές που αφορούν τη μείωση των αγώνων της κανονικής περιόδου και τη διεξαγωγή μίνι τουρνουά στην Ανατολική και τη Δυτική Περιφέρεια.  "/>
  </head>
  <body>
    <article>
      <h1>O Σίλβερ εξετάζει μείωση αγώνων και διεξαγωγή μίνι - τουρνουά στο ΝΒΑ</h1>
      <h2>Ο κομισάριος του ΝΒΑ, Άνταμ Σίλβερ προσανατολίζεται σε μια σειρά από αλλαγές που αφορούν τη μείωση των αγώνων της κανονικής περιόδου και τη διεξαγωγή μίνι τουρνουά στην Ανατολική και τη Δυτική Περιφέρεια.  </h2>
      <address><time datetime="2019-11-23T18:17:57+00:00">23 Nov 2019, 18:17</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Όπως αναφέρει το ESPN, ο ιθύνων νους της κορυφαίας βιομηχανίας μπασκετικού θεάματος στον κόσμο εξετάζει το ενδεχόμενο να μειώσει τους αγώνες της regular season από 82 σε 78. </p>
      <p>Επίσης, η λίγκα προσανατολίζεται στη διεξαγωγή δυο τουρνουά κατά τη διάρκεια της κανονικής περιόδου στα οποία θα συμμετάσχουν οι ομάδες που τερματίζουν στις θέσεις 7-10 σε Ανατολή και Δύση, αντίστοιχα.</p>
      <p>Σε αυτά, η έβδομη ομάδα θα αντιμετωπίσει την όγδοη, με τον νικητή να εξασφαλίζει το προτελευταίο εισιτήριο για τα playoffs. Ο ηττημένος θα έχει μια δεύτερη ευκαιρία, αφού θα αντιμετωπίσει τον νικητή του ζευγαριού 9ος - 10ς για την τελευταία θέση της postseason.</p>
      <p>Oι συγκεκριμένες αλλαγές θα τεθούν σε διαδικασία έγκρισης στο συμβούλιο των ιδιοκτητών τον Απρίλιο, με αφορμή την επέτειο των 75 χρόνων από την πρώτη σεζόν του ΝΒΑ.</p>
      <p>Φωτογραφίες: Getty Images / Ideal Image.</p>
    </article>
  </body>
</html>