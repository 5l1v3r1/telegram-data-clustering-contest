<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/dinamo-pereglyadaye-napadnika-yunackoyi-zbirnoyi-belgiyi-zmi-330694_.html"/>
    <meta property="og:site_name" content="DT.ua"/>
    <meta property="article:published_time" content="2019-11-23T18:52:00+00:00"/>
    <meta property="og:title" content="&quot;Динамо&quot; переглядає нападника юнацької збірної Бельгії – ЗМІ"/>
    <meta property="og:description" content="Кияни можуть підсилити атакуючу лінію."/>
  </head>
  <body>
    <article>
      <h1>"Динамо" переглядає нападника юнацької збірної Бельгії – ЗМІ</h1>
      <h2>Кияни можуть підсилити атакуючу лінію.</h2>
      <address>
        <time datetime="2019-11-23T18:52:00+00:00">23 Nov 2019, 18:52</time>
      </address>
      <p>На перегляді в <b><a href="https://dt.ua/SPORT/dinamo-oskarzhit-rishennya-uaf-pro-pokarannya-za-rasizm-330472_.html">київському "Динамо"</a></b> знаходиться 19-річний бельгійський нападник Ібрагім Каргбо-молодший, повідомляє Dynamomania.com.</p>
      <p>Гравець починав займатися футболом в академіях бельгійського "Беєрсхота", а також англійських "Редінга" і "Кристал Пеласа". На професійному рівні Каргбо грав за "Руселаре", а зараз виступає за "Льєрс Кемпензонен", що представляє третій дивізіон Бельгії.</p>
      <p>Ібрагім також має досвід виступів у збірній Бельгії U-18, а зараз грає за команду U-19.</p>
      <p>Відзначимо, що в заявці на нинішній сезон у складі "Динамо" знаходиться чотири нападники – Євген Ісаєнко, Жерсон Родрігеш, Артем Бесєдін та Фран Соль.</p>
      <p>"Динамо" після 14-ти турів української Прем'єр-ліги відстає від донецького "Шахтаря" на 13 очок. Підопічні Михайличенка також виступають на груповому етапі Ліги Європи, а в 1/8 фіналу Кубка України зуміли пройти "Шахтар".</p>
      <p><b><a href="https://dt.ua/SPORT/dinamo-mariupol-video-onlayn-translyaciya-matchu-330681_.html">"Динамо" – "Маріуполь": відео онлайн-трансляція матчу</a></b>.</p>
      <footer>За матеріалами: <a href="https://dt.ua/go/aHR0cDovL2R5bmFtb21hbmlhLmNvbQ==">Динамомания</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>