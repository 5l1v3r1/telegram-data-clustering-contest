<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bestepeye-giden-ince-iddiasina-iliskin-aciklama-216021h.htm"/>
    <meta property="og:site_name" content="OLAY"/>
    <meta property="article:published_time" content="2019-11-23T18:13:53+00:00"/>
    <meta property="og:title" content="'Beştepe'ye giden İnce' iddiasına ilişkin açıklama"/>
    <meta property="og:description" content="Sözcü gazetesi yazarı Rahmi Turan'ın &quot;Beştepe'ye Muharrem İnce gitti&quot; iddiasına ilişkin İletişim Başkanı Fahrettin Altun’dan açıklama geldi. Altun, Turan'ın haber kaynağı Talat Atilla'nın açıklamalarının gerçeği yansıtmadığını duyurdu."/>
  </head>
  <body>
    <article>
      <h1>'Beştepe'ye giden İnce' iddiasına ilişkin açıklama</h1>
      <h2>Sözcü gazetesi yazarı Rahmi Turan'ın "Beştepe'ye Muharrem İnce gitti" iddiasına ilişkin İletişim Başkanı Fahrettin Altun’dan açıklama geldi. Altun, Turan'ın haber kaynağı Talat Atilla'nın açıklamalarının gerçeği yansıtmadığını duyurdu.</h2>
      <address>
        <time datetime="2019-11-23T18:13:53+00:00">23 Nov 2019, 18:13</time>
      </address>
      <p>İletişi Başkanı 'Beştepe'ye giden CHP'li Muharrem İnce' iddialarıyla ilişkin “Sayın Cumhurbaşkanımızla ilgili geçtiğimiz günlerde ortaya atılan mesnetsiz iddianın haber kaynağı olarak gösterilen şahıs tarafından yapılan son açıklama hiçbir surette gerçeği yansıtmamaktadır.</p>
      <p>Söz konusu şahıs, bahsi geçen tarihte “Cumhurbaşkanlığı Külliyesi’ne 06 SFG 4543 plakalı bir araçla giriş, 06 GHJ 1290 plakalı bir araçla da çıkış gerçekleştirildiği”ni iddia etmektedir.</p>
      <p>Her şeyden önce Cumhurbaşkanlığı Külliyesi Ziyaretçi Kabul Programı’nda bu plakalara sahip herhangi bir araç kaydı söz konusu değildir.</p>
      <p>Dahası Emniyet Genel Müdürlüğü Trafik Uygulama ve Denetleme Dairesi Başkanlığımız kayıtlarına göre bu plakalar mevcut dahi değildir.</p>
      <p>Türkiye kamuoyunu böylesi bir gündemle manipüle etmeye, algı operasyonlarıyla demokratik siyasetimize gölge düşürmeye çalışanları milletimizin vicdanına havale ediyoruz.” açıklamasında bulundu.</p>
    </article>
  </body>
</html>