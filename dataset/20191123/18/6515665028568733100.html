<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/fudbal/3363169/cuka-preskocila-partizan-brdjani-dobili-gradski-derbi-sa-radom-i-vratili-se-na-drugo-mesto-tsc-ubedljiv-u-lucanima"/>
    <meta property="og:site_name" content="kurir.rs"/>
    <meta property="article:published_time" content="2019-11-23T18:17:00+00:00"/>
    <meta property="og:title" content="ČUKA PRESKOČILA PARTIZAN: Brđani dobili gradski derbi sa Radom i vratili se na drugo mesto! TSC ubedljiv u Lučanima"/>
    <meta property="og:description" content="Favoriti su opravdali te uloge u utakmicama 17. kola Superlige Srbije igranim danas od 16 sati."/>
  </head>
  <body>
    <article>
      <h6 class="kicker">SUPERLIGA SRBIJE</h6>
      <h1>ČUKA PRESKOČILA PARTIZAN: Brđani dobili gradski derbi sa Radom i vratili se na drugo mesto! TSC ubedljiv u Lučanima</h1>
      <address>
        <time datetime="2019-11-23T18:17:00+00:00">23 Nov 2019, 18:17</time>
      </address>
      <p>
        <b>Favoriti su opravdali te uloge u utakmicama 17. kola Superlige Srbije igranim danas od 16 sati.</b>
      </p>
      <p>Fudbaleri Crvene zvezde pobedili su Radnički u gostima sa 2:0. Strelci u Nišu bili su El Fardu Ben u 40. i Aleksa Vukanović u 77. minutu.</p>
      <p>Zvezda je prva na tabeli sa 43 boda, dok Radnički ima 25 i zauzima sedmo mesto. Obe ekipe imaju po 16 odigranih mečeva.</p>
      <p>Čukarički je sa 2:0 pobedio Rad na Banovom brdu i održao korak za vodećom Zvezdom. "Brđani" su preskočili Partizan, koji je u petak savladao Javor 6:2, i vratili se na drugo mesto sa 36 bodova, jednim više od crno-belih. "Građevinari" su na 14. poziciji sa 11 bodova.</p>
      <p>TSC je kao gost bio ubedljiv protiv Mladosti u Lučanima, pobedom rezultatom 3:0. Ekipa iz Bačke Topole je peta na tabeli sa 32 boda, ima deset više od osmoplasirane Mladosti.</p>
      <p>Voždovac je rezultatom 2:0 pobedio Proleter, posle čega zauzima šesto mesto, sa četiri boda više od Radničkog. Proleter je 12. sa 16 bodova.</p>
      <p>(Kurir sport)</p>
      <related>
        <h4>NE PROPUSTITE</h4>
        <a href="https://www.kurir.rs/sport/fudbal/3363073/uzivo-video-radnicki-crvena-zvezda-1600-sampion-u-najjacem-sastavu-na-cairu-u-uvertiri-za-bajern"/>
        <a href="https://www.kurir.rs/sport/fudbal/3363163/ma-kakav-bajern-evo-sta-je-trener-zvezde-vladan-milojevic-rekao-posle-pobede-u-nisu"/>
        <a href="https://www.kurir.rs/sport/fudbal/3363143/delije-jagodi-u-cast-evo-kako-su-navijaci-zvezde-obelezili-godisnjicu-pogibije-svog-druga-marka-ivkovica-video"/>
        <a href="https://www.kurir.rs/sport/fudbal/3363115/delije-grme-na-cairu-evo-kako-navijaci-crvene-zvezde-bodre-svoje-ljubimce-na-mecu-sa-radnickim-video"/>
      </related>
    </article>
  </body>
</html>