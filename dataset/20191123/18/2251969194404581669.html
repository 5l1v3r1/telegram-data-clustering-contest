<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/23/bentornato-jack-bonaventura-in-gol-a-san-siro-dopo-il-calvario-dellinfortunio/1328616/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-23T18:55:05+00:00"/>
    <meta property="og:title" content="Bentornato Jack! Bonaventura in gol a San Siro dopo il calvario dell’infortunio"/>
    <meta property="og:description" content="SAN SEVERINO - Il calciatore settempedano ha segnato l'1-1 nel match giocato questa sera dal Milan con il Napoli. L'ultima rete 13 mesi fa"/>
  </head>
  <body>
    <article>
      <h1>Bentornato Jack! Bonaventura in gol a San Siro dopo il calvario dell’infortunio</h1>
      <h2>SAN SEVERINO - Il calciatore settempedano ha segnato l'1-1 nel match giocato questa sera dal Milan con il Napoli. L'ultima rete 13 mesi fa</h2>
      <address><time datetime="2019-11-23T18:55:05+00:00">23 Nov 2019, 18:55</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F23%2Fbentornato-jack-bonaventura-in-gol-a-san-siro-dopo-il-calvario-dellinfortunio%2F1328616%2F">Condividi521</a><a href="https://twitter.com/intent/tweet?text=Bentornato+Jack%21++Bonaventura+in+gol+a+San+Siro++dopo+il+calvario+dell%27infortunio&amp;url=https%3A%2F%2Fwww.cronachemaceratesi.it%2F2019%2F11%2F23%2Fbentornato-jack-bonaventura-in-gol-a-san-siro-dopo-il-calvario-dellinfortunio%2F1328616%2F">Tweet</a>Email521 Condivisioni</p>
      <p> </p>
      <p>
        <b>Jack è tornato. Tredici mesi dopo l’ultimo gol in Serie A Giacomo Bonaventura, centrocampista del Milan, è tornato a segnare in campionato. Lo ha fatto oggi durante il match di San Siro tra i rossoneri e il Napoli. Il calciatore di San Severino aveva siglato l’ultima rete il 7 ottobre 2018 nella gara disputata con il Chievo. Poi a fine ottobre il grave infortunio che lo ha tenuto lontano dai campi da gioco per circa un anno. Quest’anno il calciatore ha ripreso gli allenamenti con la squadra poi il difficile reinserimento nel team titolare con spezzoni di partita. Una gara da titolare con il Genoa e poi oggi a San Siro il centrocampista è tornato in campo per coprire la fascia sinistra anche grazie all’assenza del turco Hakan Calhanoglu per squalifica. Jack ha segnato la rete del definitivo 1-1 nel primo tempo della partita di questa sera. </b>
      </p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/bonaventura-gol-650x488.jpg"/>
        <figcaption>L’esultanza di Giacomo Bovanetura dopo il gol al Napoli</figcaption>
      </figure>
    </article>
  </body>
</html>