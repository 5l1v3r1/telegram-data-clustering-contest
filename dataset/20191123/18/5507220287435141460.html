<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188514/"/>
    <meta property="og:site_name" content="Janam TV"/>
    <meta property="article:published_time" content="2019-11-23T18:28:53+00:00"/>
    <meta property="og:title" content="‘മിഷന്‍ 2021’; സര്‍ക്കാര്‍ സ്‌കൂളുകളെ ദത്തെടുക്കാനൊരുങ്ങി കാലിക്കറ്റ് സര്‍വ്വകലാശാല"/>
    <meta property="og:description" content="കോഴിക്കോട്: മിഷന്‍ 2021 പദ്ധതിയുടെ ഭാഗമായി സര്‍ക്കാര്‍ സ്‌കൂളുകളെ ദത്തെടുക്കാനൊരുങ്ങി കാലിക്കറ്റ് സര്‍വ്വകലാശാല. വിദ്യാര്‍ത്ഥികളിലെ പഠനത്തിന്റെ"/>
  </head>
  <body>
    <article>
      <h1>‘മിഷന്‍ 2021’; സര്‍ക്കാര്‍ സ്‌കൂളുകളെ ദത്തെടുക്കാനൊരുങ്ങി കാലിക്കറ്റ് സര്‍വ്വകലാശാല</h1>
      <address><time datetime="2019-11-23T18:28:53+00:00">23 Nov 2019, 18:28</time> by <a rel="author">Janam TV Web Desk</a></address>
      <p>കോഴിക്കോട്: മിഷന്‍ 2021 പദ്ധതിയുടെ ഭാഗമായി സര്‍ക്കാര്‍ സ്‌കൂളുകളെ ദത്തെടുക്കാനൊരുങ്ങി കാലിക്കറ്റ് സര്‍വ്വകലാശാല. വിദ്യാര്‍ത്ഥികളിലെ പഠനത്തിന്റെ പിന്നോക്കാവസ്ഥ പരിഗണിക്കുക എന്ന ലക്ഷ്യത്തോടെയാണ് ലൈഫ് ലോംഗ് ലേണിംഗ് ആന്റ് എക്‌സ്റ്റന്‍ഷന്‍ വകുപ്പ് ഈ പദ്ധതി നടപ്പാക്കുന്നത്.</p>
      <p>മിഷന്‍ 2021ന്റെ ഉദ്ഘാടനം ഈ മാസം 25ന് മൂന്ന് മണിക്ക് വള്ളിക്കുന്ന് ഗവ.എല്‍.പി സ്‌കൂളില്‍ നടക്കും. രജിസ്ട്രാര്‍ ഡോ.സി.എല്‍.ജോഷിയാണ് പദ്ധതിയുടെ ഉദ്ഘാടനം നിര്‍വ്വഹിക്കുക. ലൈഫ് ലോംഗ് വിഭാഗം ഡയറക്ടര്‍ ഡോ.സി. നസീമ, പ്രധാനാദ്ധ്യാപിക സി.കൃഷ്ണകുമാരി തുടങ്ങിയവര്‍ ചടങ്ങില്‍ സംബന്ധിക്കും.</p>
      <p>പഠനത്തില്‍ പിന്നോക്കം നില്‍ക്കുന്ന വിദ്യാര്‍ത്ഥികള്‍ക്കായി മോട്ടിവേഷന്‍ ക്ലാസുകളും സ്‌പെഷ്യല്‍ ക്ലാസുകളും സംഘടിപ്പിക്കുക, പഠന വൈകല്യ പരിഹാര മാര്‍ഗങ്ങള്‍ നിര്‍ദ്ദേശിക്കുക തുടങ്ങിയവയാണ് മിഷന്‍ 2021 പദ്ധതി ലക്ഷ്യമിടുന്നത്. സര്‍വകലാശാല വിദ്യാഭ്യാസ പഠന വകുപ്പിലെ പത്ത് വിദ്യാര്‍ത്ഥികളാണ് ഈ പദ്ധതിക്ക് നേതൃത്വം നല്‍കുന്നത്.</p>
    </article>
  </body>
</html>