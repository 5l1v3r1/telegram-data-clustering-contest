<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/23/politics/allazei-o-eklogikos-xartis-tis-elladas/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-23T18:16:42+00:00"/>
    <meta property="og:title" content="Αλλάζει ο εκλογικός χάρτης της Ελλάδας"/>
    <meta property="og:description" content="Οι αλλαγές στη διαδικασία της προεδρικής εκλογής, η ψήφος των αποδήμων και η κατάργηση της απλής αναλογικής, διαμορφώνουν νέα δεδομένα"/>
  </head>
  <body>
    <article>
      <h1>Αλλάζει ο εκλογικός χάρτης της Ελλάδας</h1>
      <h2>Οι αλλαγές στη διαδικασία της προεδρικής εκλογής, η ψήφος των αποδήμων και η κατάργηση της απλής αναλογικής, διαμορφώνουν νέα δεδομένα</h2>
      <address><time datetime="2019-11-23T18:16:42+00:00">23 Nov 2019, 18:16</time> by <a rel="author">ΤοΒΗΜΑ Team</a></address>
      <p>Για τις πιο δύσκολες ασκήσεις ισορροπίας και συναίνεσης ετοιμάζεται η κυβέρνηση στις επόμενες κινήσεις της στην πολιτική σκακιέρα, προς την κατεύθυνση να ενώσει τα κομμάτια του παζλ το οποίο θα καθορίσει συνολικά νέους συσχετισμούς στον «εκλογικό χάρτη».</p>
      <p>Για το Μαξίμου το στοίχημα της υπεροχής στο πολιτικό σκηνικό παραμένει ανοιχτό σε ορίζοντα τετραετίας και επιδίωξή του είναι να αφήσει «σφραγίδα» (και) στις κομβικές θεσμικές διαδικασίες. Δεν είναι τυχαίο ότι επιδιώκει τις μεγάλες «εκλογικές» αλλαγές από τους πρώτους κιόλας μήνες διακυβέρνησης.</p>
      <p>
        <a href="https://www.in.gr/2019/11/23/greece/via-kata-gynaikon-gemise-athina-mov-skoupes-pou-katharizoun-patriarxia-seksismo-kai-ratsismo/">Βία κατά γυναικών : Γέμισε η Αθήνα μωβ σκούπες που «καθαρίζουν» πατριαρχία, σεξισμό και ρατσισμό</a>
      </p>
      <p>Το πράσινο φως ανάβει πλέον με την ολοκλήρωση της συνταγματικής αναθεώρησης την ερχόμενη Δευτέρα στη συνολική ψηφοφορία. Γιατί αυτή σηματοδοτεί αυτόματα την αντίστροφη μέτρηση για αποφάσεις που θα οδηγήσουν τις πολιτικές εξελίξεις, θα τεστάρουν την κυβερνητική σταθερότητα και τις αντοχές της αντιπολίτευσης και θα καθορίσουν τις επόμενες εκλογικές μάχες.</p>
      <p>Ολα αυτά συμπυκνώνονται σίγουρα στο κρισιμότερο κεφάλαιο «εκλογικός νόμος» – στις οποιεσδήποτε παραλλαγές του με στόχο του Κυριάκου Μητσοτάκη να καταργηθεί η απλή αναλογική -, ωστόσο δεν είναι μόνον αυτός.</p>
      <p>Με αφετηρία την ολοκλήρωση της συνταγματικής αναθεώρησης, κρίσιμα δεδομένα προκύπτουν επιπλέον για τα κόμματα, το εκλογικό σώμα και τις διαδικασίες από τη διαφαινόμενη συμφωνία για τη «λαϊκή εντολή» των αποδήμων, καθώς και από την αναμενόμενη αποσύνδεση της εκλογής Προέδρου της Δημοκρατίας από τις πρόωρες εκλογές.</p>
      <p>Το βέβαιο είναι ότι, με συμβιβασμούς ή χωρίς, οι στρατηγικές και οι στοχεύσεις της κάθε πλευράς διαφέρουν σε όλα: στον νόμο για τις βουλευτικές εκλογές, στον τρόπο ανάδειξης του κορυφαίου πολιτειακού παράγοντα (αν και καταγράφεται ευρύτατη πλειοψηφία υπέρ της αποσύνδεσης της εκλογής Προέδρου από τη διάλυση της Βουλής) και στην ψήφο των Ελλήνων του εξωτερικού από τον τόπο διαμονής τους, μία ρύθμιση που προφανώς δεν έχει μόνο θεσμικό χαρακτήρα.</p>
      <p>– Η αύξηση του αριθμού των εδρών στο ψηφοδέλτιο Επικρατείας και η μείωση σε τρεις κρίσιμες εκλογές Περιφέρειες</p>
      <p>– Η απλή αναλογική και η αλλαγή του εκλογικού νόμου</p>
      <p>– Το σενάριο των διπλών εκλογών</p>
      <p>
        <b>
          <a href="https://www.tanea.gr/print/2019/11/23/politics/allazei-cro-eklogikos-crxartis-crtis-elladas/">Διαβάστε περισσότερα στα ΝΕΑ ΣΑΒΒΑΤΟΚΥΡΙΑΚΟ που κυκλοφορούν</a>
        </b>
      </p>
      <p>
        <a href="http://wp.mgmt.tovima.gr/2019/11/22/society/me-aroma-esthonias-oi-nees-psifiakes-taytotites/">Με άρωμα Εσθονίας οι νέες ψηφιακές ταυτότητες</a>
      </p>
    </article>
  </body>
</html>