<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/karaman-oyuncularima-tesekkur-ediyorum-257640h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T18:53:00+00:00"/>
    <meta property="og:title" content="Karaman: Oyuncularıma teşekkür ediyorum"/>
    <meta property="og:description" content="Trabzonspor Teknik Direktörü Ünal Karaman, 3-0 kazandıkları MKE Ankaragücü maçının ardından yaptığı açıklamada, &quot;Geldiğimiz günden itibaren kaliteli oyuncu grubum inanılmaz bir duruş sergiliyor.&quot; dedi."/>
  </head>
  <body>
    <article>
      <h1>Karaman: Oyuncularıma teşekkür ediyorum</h1>
      <address><time datetime="2019-11-23T18:53:00+00:00">23 Nov 2019, 18:53</time> by <a rel="author">Yeni Çağ Gazetesi</a></address>
      <p>
        <b>Trabzonspor Teknik Direktörü Ünal Karaman, 3-0 kazandıkları MKE Ankaragücü maçının ardından yaptığı açıklamada, "Geldiğimiz günden itibaren kaliteli oyuncu grubum inanılmaz bir duruş sergiliyor." dedi.</b>
      </p>
      <p>Trabzonspor Teknik Direktörü Ünal Karaman, 3-0 kazandıkları MKE Ankaragücü maçının ardından yaptığı açıklamada, oyuncularına teşekkür etti.</p>
      <p>Sözlerine, başta Gazi Mustafa Kemal Atatürk olmak üzere öğretmenlerin gününü kutlayarak başlayan Karaman, şunları kaydetti:</p>
      <p>"Güçlü bir camiaya karşı müsabaka oynadık. Geldiğimiz günden itibaren kaliteli oyuncu grubum inanılmaz bir duruş sergiliyor. Saha içinde eksik kaldıklarında takım bilinciyle bunu kapatıyorlar. Oyuncularıma teşekkür ediyorum. Ankaragücü köklü bir kulüp. Zaten ben de futbolu Ankaragücü’nde bırakmıştım."</p>
      <related>
        <a href="https://www.yenicaggazetesi.com.tr/ahmet-agaoglu-yillik-gelirin-55-kati-borcumuz-vardi-ama-256703h.htm"/>
        <a href="https://www.yenicaggazetesi.com.tr/ahmet-agaoglu-trabzonsporun-borcunu-acikladi-252968h.htm"/>
      </related>
    </article>
  </body>
</html>