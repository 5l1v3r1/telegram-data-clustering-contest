<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/prykordonnyky-zatrymaly-vantazhnyj-avtomobil-yakyj-perevozyv-na-sobi-pozashlyahovyk.html"/>
    <meta property="og:site_name" content="1NEWS"/>
    <meta property="article:published_time" content="2019-11-23T18:57:07+00:00"/>
    <meta property="og:title" content="Прикордонники затримали вантажний автомобіль, який перевозив на собі позашляховик"/>
    <meta property="og:description" content="Прикордонники затримали вантажний автомобіль, який перевозив на собі позашляховик"/>
  </head>
  <body>
    <article>
      <h1>Прикордонники затримали вантажний автомобіль, який перевозив на собі позашляховик</h1>
      <address>
        <time datetime="2019-11-23T18:57:07+00:00">23 Nov 2019, 18:57</time>
      </address>
      <figure>
        <img src="https://1news.com.ua/wp-content/uploads/2019/11/news_20191123_155220_1574517140.jpg"/>
      </figure>
      <p>Сьогодні, 23 листопада, у Верховинському районі Івано-Франківської області, в межах контрольованого прикордонного району, охоронці кордону Чернівецького загону затримали вантажний автомобіль “ЗІЛ-131”, який перевозив на собі позашляховик “Nissan Patrol” іноземної реєстрації. Про це повідомляє пресслужба ДПСУ, пише 1NEWS, посилаючись на <a href="https://zik.ua/news/2019/11/23/na_prykarpatti_prykordonnyky_z_postrilamy_zatrymaly_vantazhivku_na_iakii_perevozyly_pozashliakhovyk_946288">ZIK</a>.</p>
      <p>“Перш ніж зупинити транспортний засіб, прикордонникам довелося здійснити кілька попереджувальних пострілів. Адже на законні вимоги зупинитися водій не реагував. Надалі вантажівка української реєстрації зупинилася. В кабіні знаходилося троє осіб. Жодних документів, які б посвідчували їхні особи у чоловіків не було. Документів на обидва автомобілі у них також не виявилося. Згодом від групи реагування, яка висунулась в сторону кордону для його перевірки, надійшла інформація про виявлення слідів автомобіля підвищеної прохідності, що вели з Румунії в Україну”, – йдеться у повідомленні.</p>
      <p>Наразі громадяни та автомобілі затримані, тривають заходи із встановлення усіх обставин справи.</p>
      <p>У відомстві зазначають, що вантажівку вдалося затримати за попередньою інформацією, яка надійшла дільничному інспектору прикордонної служби відділу “Шибени” від місцевого жителя.</p>
      <p>Нагадаємо, раніше у Шегинях прикордонники зупинили авто і виявили у вогнегаснику 5 кг бурштину</p>
    </article>
  </body>
</html>