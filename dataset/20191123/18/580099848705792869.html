<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/dunya/abdden-ortadoguda-dengeleri-degistirecek-f35-karari/haber-1024484"/>
    <meta property="og:site_name" content="Akşam"/>
    <meta property="article:published_time" content="2019-11-23T18:59:00+00:00"/>
    <meta property="og:title" content="ABD'den Ortadoğu'da dengeleri değiştirecek F-35 kararı"/>
    <meta property="og:description" content="ABD, Hill Hava Kuvvetleri Üssü'nde F-35 savaş uçaklarının da bulunduğu 34. Avcı Filosu'nu Birleşik Arap Emirlikleri'ne (BAE) konuşlandırıyor."/>
  </head>
  <body>
    <article>
      <h1>ABD'den Ortadoğu'da dengeleri değiştirecek F-35 kararı</h1>
      <h2>ABD, Hill Hava Kuvvetleri Üssü'nde F-35 savaş uçaklarının da bulunduğu 34. Avcı Filosu'nu Birleşik Arap Emirlikleri'ne (BAE) konuşlandırıyor.</h2>
      <address>
        <time datetime="2019-11-23T18:59:00+00:00">23 Nov 2019, 18:59</time>
      </address>
      <p>ABD, İran'la yaşanan gerilimler bahanesiyle bölgeye asker ve silah yığmaya devam ediyor.<br/><br/>Başkan Donald Trump, bu sevkiyatlar kapsamında Suudi Arabistan'a ek 3 bin asker ve hava savunma sistemleri gönderileceğine ilişkin Kongre'yi bilgilendirdiğini açıkladı.<br/><br/>ABD'nin İran'a karşı Suudi Arabistan'a asker ve silah gönderme planı dünya kamuoyunda geniş yankı uyandırırken, ABD'nin Standard-Examiner gazetesi Hill Hava Kuvvetleri Üssü'nden BAE'ye F-35'lerle donanmış bir filonun gönderileceğini ileri sürdü.<br/><br/>'388'inci Savaş Kanadı'nın komutanı Albay Steven Behmer'a dayandırılan iddiaya göre, 34. ve 466. filolar Utah'taki Hill Hava Üssü'nden ayrılarak BAE'nin başkenti Abu Dabi'nin 30 km güneyindeki El-Zafra (Al-dhafra) Hava Üssü'ne geçiyor.<br/><br/>ABD bu yılın başlarında Hill Hava Üssü'ndeki '4. Fighter Squadron'u Orta Doğu'ya gönderdi. Jetler ve ABD personeli 6 aylık görev süresinin ardından geri döndü.<br/><br/>Rude Rams olarak bilinen 34. Avcı Filosu, Amerikan ordusunun en yeni beşinci nesil savaş uçağı olan F-35'lerle donatıldı.  (star.com.tr)</p>
    </article>
  </body>
</html>