<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bc%ce%b5%ce%bb%ce%af%cf%83%cf%83%ce%b9%ce%b1-%cf%84%cf%81%ce%b1%cf%85%ce%bc%ce%b1%cf%84%ce%b9%cf%83%ce%bc%ce%ad%ce%bd%ce%bf%cf%82-%ce%b1%cf%83%cf%84%cf%85%ce%bd%ce%bf%ce%bc%ce%b9%ce%ba%cf%8c.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T18:53:50+00:00"/>
    <meta property="og:title" content="Μελίσσια: Τραυματισμένος αστυνομικός μετά από συμπλοκή σε κεντρικό δρόμο"/>
    <meta property="og:description" content="Ένας αστυνομικός της ομάδας ΔΙΑΣ τραυματίστηκε μετά από συμπλοκή με κακοποιούς στην περιοχή των Μελισσίων."/>
  </head>
  <body>
    <article>
      <h1>Μελίσσια: Τραυματισμένος αστυνομικός μετά από συμπλοκή σε κεντρικό δρόμο</h1>
      <address>
        <time datetime="2019-11-23T18:53:50+00:00">23 Nov 2019, 18:53</time>
      </address>
      <p>
        <b>Ένας αστυνομικός της ομάδας ΔΙΑΣ τραυματίστηκε μετά από συμπλοκή με κακοποιούς στην περιοχή των Μελισσίων.</b>
      </p>
      <p>Στην οδό Παπανδρέου στα Μελίσσια το απόγευμα του Σαββάτου 23/11 εκτυλίχθηκαν σκηνές βίας μετά από έλεγχο ύποπτου οχήματος</p>
      <p>Άνδρες της ομάδας ΔΙΑΣ της βορειοανατολικής Αττικής συνεπλάκησαν με σκληρούς όπως αποδείχθηκε κακοποιούς στην οδό Παπανδρέου στα Μελίσσια το απόγευμα του Σαββάτου.</p>
      <p>Κατά τη διενέργεια ελέγχου από τους αστυνομικούς σε ύποπτο όχημα, που κινούνταν στην περιοχή με επιβαίνοντες 3 άτομα, οι άνδρες της ομάδας ΔΙΑΣ εντόπισαν στο αυτοκίνητο διαρρηκτικά εργαλεία. Τότε ο ένας εκ των τριών ο Έλληνας ύποπτος επιτέθηκε εναντίον των αστυνομικών και τραυμάτισε τον έναν.</p>
      <p>Ακολούθησε συμπλοκή μπροστά στα μάτια των έκπληκτων περαστικών όπου οι αστυνομικοί κατόρθωσαν να ακινητοποιήσουν και τους τρεις δράστες και να τους συλλάβουν</p>
      <p>Ο τραυματίας αστυνομικός νοσηλεύεται εκτός κινδύνου στο 401 στρατιωτικό.</p>
    </article>
  </body>
</html>