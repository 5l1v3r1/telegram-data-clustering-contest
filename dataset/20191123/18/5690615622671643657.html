<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837433-kilkist-zagiblikh-cherez-protesti-v-iraku-zrosla-do-340"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T18:19:00+00:00"/>
    <meta property="og:title" content="Кількість загиблих через протести в Іраку зросла до 340"/>
    <meta property="og:description" content="КИЇВ. 23 листопада. УНН. Внаслідок сутичок між поліцейськими і протестувальниками в Іраку кількість загиблих зросла до 340, ще 61 людина була поранена. Про …"/>
  </head>
  <body>
    <article>
      <h1>Кількість загиблих через протести в Іраку зросла до 340</h1>
      <address><time datetime="2019-11-23T18:19:00+00:00">23 Nov 2019, 18:19</time> by <a rel="author">Дар'я Панченко</a></address>
      <p><b>КИЇВ. 23 листопада. УНН.</b> Внаслідок сутичок між поліцейськими і протестувальниками в Іраку кількість загиблих зросла до 340, ще 61 людина була поранена. Про це повідомляє <b>УНН</b> з посиланням на <a href="https://www.radiosvoboda.org/">Радіо Свобода</a>.</p>
      <p>"Кількість загиблих внаслідок сутичок між поліцейськими та протестувальниками в Іраку зросла до 340, за даними поліцейських та медиків, ще 61 людина отримала поранення", - йдеться у повідомленні.</p>
      <p>Вказано, що 22 листопада співробітники безпекових служб знову зіткнулися з мітингувальниками на центральному мосту в Багдаді. Двоє учасників протестів загинули від куль, ще двоє – від прямого попадання каністрою зі сльозогінним газом.</p>
      <p>"Поблизу міста Басра на півдні Іраку правоохоронці застосували силу, щоб відкрити доступ до головного порту країни Умм-Каср. Протестувальники блокували його протягом п’яти днів. Робота порту досі не відновлена в повному обсязі", - зазначили в ЗМІ.</p>
      <p>Нагадаємо, з жовтня в Іраку тривають <a href="https://www.unn.com.ua/uk/news/1835044-kilkist-zagiblikh-pid-chas-protestiv-v-iraku-zbilshilasya-do-319-osib">протести</a> проти корупції, погіршення рівня життя і високого рівня безробіття. Президент Іраку Бархам Салех 31 жовтня заявив, що влада працює над новим законом про вибори і реструктуризацією виборчої комісії. Глава держави підкреслив, що схвалить дострокові вибори після завершення відповідної роботи.</p>
    </article>
  </body>
</html>