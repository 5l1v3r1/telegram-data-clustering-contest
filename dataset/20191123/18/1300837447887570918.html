<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cultura/libri/2019/11/23/musica-in-una-graphic-novel-la-storia-di-michel-petrucciani_38c45d3f-b30b-4a67-aad7-61abaee48a19.html"/>
    <meta property="og:site_name" content="ANSA.it"/>
    <meta property="article:published_time" content="2019-11-23T18:57:15+00:00"/>
    <meta property="og:title" content="In una graphic novel la storia di Michel Petrucciani"/>
    <meta property="og:description" content="'Il pianista dalle ossa di cristallo' scomparso a 37 anni (ANSA)"/>
  </head>
  <body>
    <article>
      <h1>In una graphic novel la storia di Michel Petrucciani</h1>
      <h2>'Il pianista dalle ossa di cristallo' scomparso a 37 anni</h2>
      <address><time datetime="2019-11-23T18:57:15+00:00">23 Nov 2019, 18:57</time> by <a rel="author">Redazione ANSA</a></address>
      <p>
        <b>VANNI MASALA, MARILENA PASINI, 'IO SONO MICHEL PETRUCCIANI' (CURCI, PP.132)</b>
      </p>
      <p>'Io sono Michel Petrucciani' è la graphic novel pubblicata da Curci, con i disegni di Marilena Pasini e il testo di Vanni Masala, che racconta del 'pianista dalle ossa di cristallo', Michel Petrucciani, scomparso nel 1999 a 37 anni. Artista prodigio, era affetto dalla nascita dalla osteogenesi imperfetta, incidente genetico noto come 'Sindrome delle ossa di cristallo', che non gli permise di superare l'altezza di 102 cm e che lo condizionò per sempre.</p>
      <p>Ma è stato tra i più importanti pianisti del jazz, e tra le molte collaborazioni spiccano quelle con Wayne Shorter e Jim Hall, su disco e in concerto. Tra gli aneddoti riportati, nel 1997 Riccardo Muti, direttore musicale della Scala, propose a Petrucciani di suonare insieme un brano di Gershwin ed al suo stupore, gli rispose: 'Lo chiedo per due motivi: il primo è che quando ho annunciato la mia scelta all'orchestra, tutti si sono alzati in piedi in una standing ovation, il secondo motivo è che Mozart è morto'. Ma il progetto non si realizzò mai.<br/><b>   </b></p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>