<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188507/"/>
    <meta property="og:site_name" content="Janam TV"/>
    <meta property="article:published_time" content="2019-11-23T18:06:10+00:00"/>
    <meta property="og:title" content="ബ്രിട്ടനില്‍ ഗവേഷണം നടത്തുന്ന ഡോക്ടര്‍ എന്ന വ്യാജേന പണം തട്ടി; യുവതി പിടിയില്‍"/>
    <meta property="og:description" content="നാദാപുരം: ബ്രിട്ടനില്‍ ഗവേഷണം നടത്തുന്ന ഡോക്ടര്‍ എന്ന വ്യാജേന പണം തട്ടിയ യുവതി പിടിയില്‍. വെണ്ണല തുണ്ടിപ്പറമ്പില്‍ സന്ധ്യയെയാണ് പോലീസ് അറസ്റ്റ് ചെയ്തത്."/>
  </head>
  <body>
    <article>
      <h1>ബ്രിട്ടനില്‍ ഗവേഷണം നടത്തുന്ന ഡോക്ടര്‍ എന്ന വ്യാജേന പണം തട്ടി; യുവതി പിടിയില്‍</h1>
      <address><time datetime="2019-11-23T18:06:10+00:00">23 Nov 2019, 18:06</time> by <a rel="author">Janam TV Web Desk</a></address>
      <p>നാദാപുരം: ബ്രിട്ടനില്‍ ഗവേഷണം നടത്തുന്ന ഡോക്ടര്‍ എന്ന വ്യാജേന പണം തട്ടിയ യുവതി പിടിയില്‍. വെണ്ണല തുണ്ടിപ്പറമ്പില്‍ സന്ധ്യയെയാണ് പോലീസ് അറസ്റ്റ് ചെയ്തത്. ബംഗളൂരുവില്‍ സോഫ്റ്റ്‌വെയര്‍ ഉദ്യോഗസ്ഥനായ യുവാവില്‍ നിന്നാണ് ഇവര്‍ പണം തട്ടിയത്.</p>
      <p>6 വര്‍ഷം മുന്‍പ് ഡോ.പവിത്ര എന്ന ഫെയ്‌സ്ബുക്ക് പ്രൊഫൈലിലൂടെയാണ് യുവാവ് ഇവരെ പരിചയപ്പെട്ടത്. പിന്നീട് ഇരുവരും പ്രണയത്തിലാകുകയും ഒരുമിച്ച് താമസിച്ചു വരികയുമായിരുന്നു. എന്നാല്‍ യുവാവ് പല തവണ വിവാഹാഭ്യാര്‍ത്ഥന നടത്തിയെങ്കിലും ഗവേഷണത്തിനു ശേഷം വിവാഹം ചെയ്യാം എന്നാണ് യുവതി പറഞ്ഞിരുന്നത്. പിന്നീട് ഇവര്‍ ഒഴിവുകഴിവുകള്‍ പറഞ്ഞതിനെത്തുടര്‍ന്ന് സംശയം തോന്നിയ യുവാവ് പോലീസില്‍ പരാതി നല്‍കിയപ്പോഴാണ് കള്ളി വെളിച്ചത്തായത്.</p>
      <p>പോലീസിന്റെ ചോദ്യം ചെയ്യലില്‍ ഇവര്‍ വിവാഹമോചിതയാണെന്നും മൂന്നാറിലെ ഒരു സ്‌കൂളില്‍ സംഗീതാദ്ധ്യാപികയാണെന്നും കണ്ടെത്തി. രക്തജന്യ രോഗം ബാധിച്ചതായും ചികിത്സക്കു പണം വേണമെന്നും പറഞ്ഞ് പല തവണ ഇവര്‍ യുവാവില്‍ നിന്ന് പണം തട്ടിയിട്ടുണ്ടെന്നും പോലീസ് അറിയിച്ചു.</p>
    </article>
  </body>
</html>