<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/cod-rosu-de-ploi-si-van-in-italia-mae-a-emis-avertizare-de-calatorie-pentru-mai-multe-regiuni-printre-care-liguaria-piemonte-emilia-romagna-si-veneto.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-23T18:56:12+00:00"/>
    <meta property="og:title" content="Cod roșu de ploi și vânt în Italia. MAE a emis avertizare de călătorie pentru mai multe regiuni, printre care Liguaria, Piemonte, Emilia-Romagna și Veneto"/>
    <meta property="og:description" content="Ministerul Afacerilor Externe informează cetăţenii români care se află, tranzitează sau intenţionează să călătorească în Republica Italiană că Serviciul"/>
  </head>
  <body>
    <article>
      <h1> Cod roșu de ploi și vânt în Italia. MAE a emis avertizare de călătorie pentru mai multe regiuni, printre care Liguaria, Piemonte, Emilia-Romagna și Veneto </h1>
      <address><time datetime="2019-11-23T18:56:12+00:00">23 Nov 2019, 18:56</time> by <a rel="author">Redacția</a></address>
      <p>Ministerul Afacerilor Externe informează cetăţenii români care se află, tranzitează sau intenţionează să călătorească în Republica Italiană că Serviciul de Protecţie Civilă italian a emis, pentru zilele de 23 şi 24 noiembrie 2019, un cod roşu de precipitaţii intense şi vânt în zona centrală a regiunii Liguria, cod portocaliu pentru bazinul nordic al regiunii Piemonte, regiunea Emilia-Romagna şi sudul regiunii Veneto, precum şi cod galben pentru o mare parte din teritoriul Italiei (Trentino Alto Adige, Valle D’Aosta, Lazio, Umbria, Sicilia şi parţial în Friuli Venezia Giulia, Lombardia, Toscana, Abruzzo şi Calabria).</p>
      <p>Cetăţenii români pot solicita asistenţă consulară la numerele de telefon ale Ambasadei României la Roma: +390683523358; +390683523356; +390683523352; +390683523344, apelurile fiind redirecţionate către Centrul de Contact şi Suport al Cetăţenilor Români din Străinătate (CCSCRS) şi preluate de către operatorii Call Center, în regim de permanenţă.</p>
      <p>De asemenea, cetăţenii români care se confruntă cu o situaţie dificilă, specială, cu un caracter de urgenţă, au la dispoziţie numărul de telefon de permanenţă al Ambasadei României la Roma:+393451473935, respectiv al oficiilor consulare Torino: +393387568134; Trieste: +393408821688; Milano: +393661081444; Bologna: +393491178220; Bari: +393346042299; Catania: +393209653137.</p>
      <p>Ministerul Afacerilor Externe recomandă consultarea paginilor de Internet http://roma.mae.ro, www.mae.ro, pagina de Facebook a Ambasadei României în Italia (https://www.facebook.com/roma.mae.romania) şi reaminteşte faptul că cetăţenii români care călătoresc în străinătate au la dispoziţie aplicaţia „Călătoreşte în siguranţă” (http://www.mae.ro/app_cs), care oferă informaţii şi sfaturi de călătorie.</p>
      <p>
        <i>sursa foto: Pixabay</i>
      </p>
    </article>
  </body>
</html>