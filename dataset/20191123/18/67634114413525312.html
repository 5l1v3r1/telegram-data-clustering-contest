<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151529/"/>
    <meta property="og:site_name" content="AgroNews"/>
    <meta property="article:published_time" content="2019-11-23T18:01:00+00:00"/>
    <meta property="og:title" content="СБУ блокувало масштабну корупційну схему чиновників ДП «Адміністрація морських портів України»"/>
    <meta property="og:description" content="Служба безпеки України спільно з Генпрокуратурою блокувала масштабну корупційну схему, організовану чиновниками одеської філії держпідприємства «Адміністрація морських портів України». Передає пресцентр СБ України . Оперативники та слідчі спецслужби встановили факт привласнення посадовцями філії..."/>
  </head>
  <body>
    <article>
      <h1>СБУ блокувало масштабну корупційну схему чиновників ДП «Адміністрація морських портів України»</h1>
      <address><time datetime="2019-11-23T18:01:00+00:00">23 Nov 2019, 18:01</time> by <a rel="author">agronews.uaode/author</a></address>
      <p>
        <b>Служба безпеки України спільно з Генпрокуратурою блокувала масштабну корупційну схему, організовану чиновниками одеської філії держпідприємства «Адміністрація морських портів України». Передає <a href="https://ssu.gov.ua/ua/news/1/category/21/view/6744#.FAOq2ewV.dpbs">пресцентр</a> СБ України .</b>
      </p>
      <p>Оперативники та слідчі спецслужби встановили факт привласнення посадовцями філії та комерційною структурою майже 55 мільйонів гривень бюджетних коштів. Оборудка була здійснена під час реконструкції одного із причалів  Одеського морського порту вартістю близько 1 мільярда гривень.</p>
      <figure>
        <img src="https://agronews.ua/wp-content/uploads/2019/11/n_6744_13336272.jpg"/>
      </figure>
      <p>Підрядники, за «згодою» чиновників, вносили до звітної документації завідомо завищені ціни на будматеріали, використані під час ремонтних робіт.</p>
      <p>Наразі відбуваються обшуки в одеській філії ДП «Адміністрація морських портів України», в офісах комерційних структур, задіяних у протиправній оборудці. Вилучається документація, яка підтверджує функціонування корупційного механізму. </p>
      <p>Триває досудове слідство у кримінальному провадженні за ч. 2 ст. 212, ч. 5 ст. 191, ч. 5 ст. 27, ч. 5 ст. 191, ч. 2 ст. 366, ч. 2 ст. 364, ч.ч. 3, 4 ст. 358 Кримінального кодексу України.</p>
    </article>
  </body>
</html>