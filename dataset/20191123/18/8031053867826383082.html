<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ba%ce%b1%cf%86%ce%ad%cf%82-%ce%b8%ce%b1-%ce%bc%ce%b5%ce%b9%cf%89%ce%b8%ce%b5%ce%af-%ce%bf-%ce%b5%ce%b9%ce%b4%ce%b9%ce%ba%cf%8c%cf%82-%cf%86%cf%8c%cf%81%ce%bf%cf%82-%ce%ba%ce%b1%cf%84%ce%b1%ce%bd.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T18:04:25+00:00"/>
    <meta property="og:title" content="Καφές: Θα μειωθεί ο Ειδικός Φόρος Κατανάλωσης; – Τι εξετάζει η κυβέρνηση"/>
    <meta property="og:description" content="Το ενδεχόμενο της μείωσης του Ειδικού Φόρου Κατανάλωσης στον καφέ εξετάζει το οικονομικό επιτελείο της κυβέρνησης με στόχο τη μετακύλιση της ελάφρυνσης και στους καταναλωτές."/>
  </head>
  <body>
    <article>
      <h1>Καφές: Θα μειωθεί ο Ειδικός Φόρος Κατανάλωσης; – Τι εξετάζει η κυβέρνηση</h1>
      <address>
        <time datetime="2019-11-23T18:04:25+00:00">23 Nov 2019, 18:04</time>
      </address>
      <p>
        <b>Το ενδεχόμενο της μείωσης του Ειδικού Φόρου Κατανάλωσης στον καφέ εξετάζει το οικονομικό επιτελείο της κυβέρνησης με στόχο τη μετακύλιση της ελάφρυνσης και στους καταναλωτές.</b>
      </p>
      <p>Τη μείωση του ειδικού φόρου κατανάλωσης (ΕΦΚ) στον καφέ εξετάζει το οικονομικό επιτελείο της κυβέρνησης, στο πλαίσιο της δέσμης φοροελαφρύνσεων που φιλοδοξεί να εφαρμόσει το Μέγαρο Μαξίμου.</p>
      <p>Από το 2017, ο ΕΦΚ στον μη καβουρδισμένο καφέ ανέρχεται στα 2,00 ευρώ/κιλό, στον καβουρδισμένο στα 3,00 ευρώ/κιλό, στον στιγμιαίο καφέ στα 4,00 ευρώ/κιλό και στα παρασκευάσματα καφέ στα 4,00 ευρώ/κιλό.</p>
      <p>Σύμφωνα με την εφημερίδα «Real News», η κυβέρνηση μελετάει – σε συνεννόηση με τους εκπροσώπους των δανειστών – ένα ειδικό σχέδιο μείωσης του ΕΦΚ.</p>
      <p>Στόχος είναι η μείωση αυτή να μετακυλίσει και στον τελικό καταναλωτή, δεδομένου ότι ο καφές είναι ένα αγαθό μαζικής και ευρείας πόλωσης.</p>
      <p>Στα «όπλα» του οικονομικού επιτελείου συγκαταλέγεται και το επιχείρημα της φοροδιαφυγής, καθώς ο ΕΦΚ φέρεται να έχει δημιουργήσει μια ακόμη εστία φοροδιαφυγής, η οποία μάλιστα κυμαίνεται στο 10%.</p>
      <p>Σε κάθε περίπτωση, οι όποιες αποφάσεις θα ληφθούν κατόπιν συναίνεσης εκ μέρους των θεσμών.</p>
      <p>Υπενθυμίζεται ότι την Παρασκευή διακινήθηκαν διάφορα σενάρια σχετικά με την τύχη του υπερπλεονάσματος του 2019 και του πού αυτό θα διοχετευτεί.</p>
      <p>Μεταξύ άλλων, συγκεκριμένα, υπάρχουν εισηγήσεις, προκειμένου το άνω των 400 εκατ. ευρώ υπερπλεόνασμα – αντί μερίσματος – να χρηματοδοτήσει τη μείωση κάποια φορολογικής επιβάρυνσης.</p>
    </article>
  </body>
</html>