<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/sreshcha-na-blgarskite-medii-ot-tsyal-svyat-se-provede-v-tirana"/>
    <meta property="og:site_name" content="Новини БНТ"/>
    <meta property="article:published_time" content="2019-11-23T18:36:00+00:00"/>
    <meta property="og:title" content="Световна среща на българските медии се проведе в Тирана"/>
    <meta property="og:description" content="За 15-ти път БТА събра българските медии от цял свят, за да обсъдят отразяването на националните приоритети на България. Този път срещата беше в Албан..."/>
  </head>
  <body>
    <article>
      <h1>Световна среща на българските медии се проведе в Тирана</h1>
      <address><time datetime="2019-11-23T18:36:00+00:00">23 Nov 2019, 18:36</time> by <a rel="author">Татяна Йорданова</a></address>
      <p>
        <b>За 15-ти път БТА събра българските медии от цял свят, за да обсъдят отразяването на националните приоритети на България. Този път срещата беше в Албания - мястото където преди две години беше признато българско малцинство.</b>
      </p>
      <figure>
        <video src="https://nws2.bnt.bg/p/p/s/psn231119-20-albania-sreshta-bg-mediya-x264-726159.mp4"/>
      </figure>
      <p>Тази среща между българските медии от цял свят е по-специална. Защото освен журналисти събра в едно хоро българи от три места в Албания, които никога преди не се бяха виждали.</p>
      <blockquote>Максим Минчев, генерален директор на БТА: България има нужда от това единение. България има нужда от това самочувствие.</blockquote>
      <p>България има нужда да знае и къде стои в общата картина и кои са нейните приоритети - именно това е темата, която представители на български медии от цял свят обсъдиха днес.</p>
      <p>За 30 години преходът промени приоритетите.</p>
      <blockquote>Проф. Петър Стоянович, историк и министър на културата (2013-2014): Малките политики стават големи- демографска политика, задължително образование, проблемът с малцинствата. Това са новите големи теми.</blockquote>
      <p>И тук е задачата на медиите.</p>
      <blockquote>Максим Минчев, генерален директор на БТА: Да помагаме за това, щото националните приоритети да бъдат ясни на всички българи и да бъдат последователно следвани от тях.</blockquote>
      <p>Само ако знаем приоритетите си, ще можем да се хванем на едно хоро.</p>
      <related>
        <a href="http://news.bnt.bg/bg/a/svetovnata-sreshcha-na-blgarskite-medii-tazi-godina-e-v-tirana"/>
      </related>
    </article>
  </body>
</html>