<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/kosarka/170801/revolucija-reprezentaciji-srbije-kokoskov-dovodi-tim-nba-centra-nasih-korena"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T18:51:00+00:00"/>
    <meta property="og:title" content="Revolucija u reprezentaciji Srbije: Kokoškov dovodi u tim NBA centra naših korena!"/>
    <meta property="og:description" content="Košarkašku reprezentaciju Srbije očekuje period pun promena koji je započet dovođenjem Igora Kokoškova za selektora! Filozofija Kokoškova je potpuno drugačija od Saletove, pa bi &quot;orlovi&quot; mogli da neočekivano dobiju veliko pojačanje pod obručima u vidu sjajnog centra Finiks sansa Frenka Kaminskog."/>
  </head>
  <body>
    <article>
      <h1>Revolucija u reprezentaciji Srbije: Kokoškov dovodi u tim NBA centra naših korena!</h1>
      <h2>Košarkašku reprezentaciju Srbije očekuje period pun promena koji je započet dovođenjem Igora Kokoškova za selektora! Filozofija Kokoškova je potpuno drugačija od Saletove, pa bi "orlovi" mogli da neočekivano dobiju veliko pojačanje pod obručima u vidu sjajnog centra Finiks sansa Frenka Kaminskog.</h2>
      <address><time datetime="2019-11-23T18:51:00+00:00">23 Nov 2019, 18:51</time> by <a rel="author">Republika</a></address>
      <p>Bivši selektor "orlova" Aleksandar Đorđević propustio je priliku da ga kontaktira i pita za eventualni nastup, jer je imao stav da ne želi strance, ali novi kouč Igor Kokoškov neće napraviti tu grešku.</p>
      <p>Američki mediji puni su hvale za ovog momka koji ima vuče srpsko poreklo s obzirom na to da mu je deda s majčine strane s ovih prostora.</p>
      <p>Dok ga legendarni Čarls Barkli poredi sa Dirkom Novickim, ostali su složni u mišljenju da Kaminski Junior umnogome podseća na Divca. Iako trenutno igra na poziciji krilnog centra, Frenk sjajno pokriva i poziciju petice zbog visine od 2.13 centimetara i 110 kilograma koliko ima.</p>
      <p>Kokoškov je za "Košmagazin" otkrio da razmišlja o Kaminskom.</p>
      <p>- Baš sam ga spominjao jednoj novinarki Kingsa i drago mi je da ste to pomenuli. Znam da Kaminski ima delom i srpske korene, pretpostavljam sa majčine strane.</p>
      <figure>
        <img src="https://www.republika.rs/data/images/2019-11-23/124722_kaminski01-ap-darryl-webb_f.jpg?1574531401"/>
        <figcaption>Frenk Kaminski<cite>Tanjug/AP</cite></figcaption>
      </figure>
      <p>- Ne znam tačno detalje, baš ću to da podelim sa kolegama u svlačionici. Ako govorimo o tom širem spisku, svako ko ima takav potencijal ima pravo i da bude uzet u obzir. Kaminski je NBA igrač, razmatraćemo, videćemo, on je "stretch 5", ima dobru sezonu, Finiks Sans igraju dobro - rekao je Kokoškov bivši trener Finiks Sansa.</p>
      <p>Kaminski ove sezone igra u proseku 24 minuta i ima 10,9 poena po meču i 5,6 skokova.</p>
      <p>Takođe Kokoškov je u intervjuu za RTS najavio da će biti razmatran veliki broj igrača.</p>
      <p>- Taj spisak će biti glomazan, veliki, najvažnije je da ne propustimo nikog. Najvažnije je da nekog ne zaboravim, biće imena koja već reprezentuju srpsku košarku u NBA. Svi će biti ravnopravni. Nadam se da postoji entuzijazam, želja, ambicija kao i do sada da se reprezentuje svoja zemlja - rekao je Kokoškov.</p>
      <related>
        <h4>Pročitajte još:</h4>
        <a href="http://republika.rs/sport/kosarka/170765/Svi-treba-pomognemo-Kokoskovu-ceka-tezak-zadatak"/>
        <a href="http://republika.rs/sport/kosarka/170760/Mijailovic-obelodanio-Stizu-dva-pojacanja-zavrsnoj-fazi-pregovora-smo"/>
        <a href="http://republika.rs/sport/kosarka/170752/Nebojsa-Covic-stao-odbranu-sina-Neke-stvari-brzo-zaboravljaju-Filip-ide-nigde"/>
        <a href="http://republika.rs/sport/kosarka/170746/Sakota-Zvezda-veliki-klub-ogroman-izazov-koji-sam-cekao-selekcija-tima-dobra"/>
      </related>
    </article>
  </body>
</html>