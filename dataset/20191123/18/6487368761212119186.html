<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/jennifer-aniston-fiatalon/"/>
    <meta property="og:site_name" content="FEMINA"/>
    <meta property="article:published_time" content="2019-11-23T18:30:03+00:00"/>
    <meta property="og:title" content="Páratlan szépség volt Jennifer Aniston kislányként - Felismered a régi fotóin?"/>
    <meta property="og:description" content="Jennifer Aniston lehengerlően cuki volt már gyerekként is."/>
  </head>
  <body>
    <article>
      <h1>Páratlan szépség volt Jennifer Aniston kislányként - Felismered a régi fotóin?</h1>
      <h2>Jennifer Aniston lehengerlően cuki volt már gyerekként is.</h2>
      <address><time datetime="2019-11-23T18:30:03+00:00">23 Nov 2019, 18:30</time> by <a rel="author">Szántó Nóra</a></address>
      <p><b>Jennifer Aniston</b> a világ egyik legszebb nője, nem csoda, hogy olyan szívtiprók keresték a kegyeit, mint Brad Pitt vagy Justin Theroux. A színésznő már kiskorában hódított szépségével, most hála annak, hogy beadta derekát, és csatlakozott az Instagramhoz, meg is csodálhatjuk, milyen édes kislány volt. Ugyanis a Jóbarátok sztárja egy gyerekkori fotóval örvendeztette meg követőit.</p>
      <h3>Jennifer Aniston tündéri kislány volt, követői elolvadtak tőle</h3>
      <p>Idén októberben egy nap alatt rekord mennyiségű követőre tett szert az Instagramon. Jennifer Aniston sokáig ellenállt, nem akart saját fiókot a közösségi platformon, mert attól félt, hogy sok idejét elvenné az oldalának gondozása. Úgy tűnik, mégis rákapott a posztolás ízére, legelső képe telitalálat volt, a Jóbarátok szereplőivel készült szelfit több mint 15 millióan kedvelték. Rendszeresen rak fel azóta is különféle vicces vagy éppen retró képeket. Erre kiváló példa az a fotó, amin még kislányként látható. </p>
      <figure>
        <embed-post data-src="https://www.instagram.com/p/B3ut14EBFKY" data-service="Instagram"/>
      </figure>
      <p>Az elbűvölő fotón jól látszik, az ötvenéves sztár már gyerekként is csoda szép volt. Cuki arcocskáját egy kalap keretezi, az egyik kommentelő meg is jegyezte: "Hogy lehet, hogy még egy farmersapkában is csodálatos vagy? Ennek semmi értelme!”</p>
      <p>A világsztárok is elolvadtak a kép láttán, Resee Witherspoon sem bírta megállni, hogy ne írja le, mennyire édes volt kolléganője, de a sztármodell, Miranda Kerr is imádta az aranyos képet. </p>
      <figure>
        <img src="https://kep.cdn.indexvas.hu/1/0/3037/30377/303779/30377911_98e3684850635979d1525ff84f62b85f_wm.jpg"/>
        <figcaption>
          <cite>Fotó: Aaron Rapoport / Getty Images Hungary</cite>
        </figcaption>
      </figure>
      <p>Már kislányként látszott, milyen gyönyörű lánnyá ér majd, ez beigazolódott természetesen, hiszen kamaszként is elbűvölt mindenkit a szépségével. Mivel édesapja is színész volt, sőt keresztapja a Kojaket megformáló Telly Savalas, nem is volt kérdés, hogy ő is a színészkedést választja karrierjének. </p>
      <h3>Meghan hercegné olyan volt gyerekként, mint egy játékbaba</h3>
      <p>Édesanyja osztotta meg a tündéri fotókat, Meghan hercegné már akkor is minden képen bájosan mosolygott.</p>
      <figure>
        <img src="https://kep.index.hu/1/0/2102/21027/210279/21027986_db5c9da91964b3123ed494eaaa628871_wm.jpg"/>
        <figcaption>
          <a href="https://femina.hu/vilagsztar/meghan-hercegne-gyerekkori-fotok/">Nézegess képeket! 4 kép<br/><b>Tündéri kislány volt Meghan hercegné - Édesanyja osztotta meg a gyerekkori fotókat</b></a>
        </figcaption>
      </figure>
    </article>
  </body>
</html>