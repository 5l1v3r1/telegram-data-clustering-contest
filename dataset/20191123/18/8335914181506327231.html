<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/sedma-nagrada-za-v-kryg-6102463"/>
    <meta property="og:site_name" content="Vesti"/>
    <meta property="article:published_time" content="2019-11-23T18:46:00+00:00"/>
    <meta property="og:title" content="Седма награда за &quot;В кръг&quot;"/>
    <meta property="og:description" content="Ирини Жамбонас грабна наградата за най-добра актриса и в Испания"/>
  </head>
  <body>
    <article>
      <h1>Седма награда за "В кръг"</h1>
      <h2>Ирини Жамбонас грабна наградата за най-добра актриса и в Испания</h2>
      <address>
        <time datetime="2019-11-23T18:46:00+00:00">23 Nov 2019, 18:46</time>
      </address>
      <p>„В кръг“ на Стефан Командарев продължава със сериозните международни успехи и снощи взе поредна седма награда в 57-то издание на Международния кинофестивал в Хихон, Ислания. В конкуренция с още 18 филма от цял свят в основната състезателна програма, Ирини Жамбонас взе наградата за най-добра актриса, която е трета за нея след „Сърцето на Сараево“ и „Златна Роза“. „Гордеем се, че успяваме да съчетаем отлично представяне на филма по-света с прекрасния прием от българската публика по нашите кина, където вече ни гледаха 15 000 зрители“, коментира от Испания Стефан Командарев.</p>
      <figure>
        <img src="https://m4.netinfo.bg/media/images/40993/40993566/655-402-v-kryg.jpg"/>
      </figure>
      <p>„В кръг“ е вторият филм от планираната трилогия след реализацията на „Посоки“. Той разказва историите на три двойки патрулиращи полицаи в нощна София. В лентата са Ирини Жамбонас, Павел Поппандов, Асен Блатечки, Иван Бърнев, Васил Василев–Зуека, Стефан Денолюбов, Стоян Дойчев, Герасим Георгиев–Геро, Николай Урумов, Анастасия Ингилизова, Ованес Торосян и др. Режисьор е Стефан Командарев, оператор Веселин Христов, сценаристи Симеон Венциславов и Стефан Командарев, продуценти Стефан Командарев и Катя Тричкова за „Арго Филм“.</p>
      <figure>
        <img src="https://m.netinfo.bg/media/images/40993/40993564/655-402-v-kryg.jpg"/>
      </figure>
      <p>„В кръг“ e в кината в цяла България и се осъществява с медийната подкрепа на NOVA и подкрепата на ИА „Национален филмов център“, Столична община, фонд ЕВРОИМАЖ, Сръбски филмов център, Илиян Рангелов, КИА Моторс България и в партньорство със Синдикалната федерация на служителите на МВР.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/lyubopitno/nad-700-dushi-uvazhiha-galapremierata-na-v-kryg-6101791"/>
        <a href="https://www.vesti.bg/lyubopitno/350-policai-stanaha-na-kraka-na-v-kryg-6101741"/>
        <a href="https://www.vesti.bg/lyubopitno/v-kryg-beshe-predstaven-v-shveciia-predstoiat-ispaniia-i-estoniia-6102278"/>
      </related>
    </article>
  </body>
</html>