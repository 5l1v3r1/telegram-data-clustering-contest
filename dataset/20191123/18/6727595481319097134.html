<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/anything-can-happen-in-cricket-and-politics-bjp-leader-nitin-gadkari-on-ajit-pawars-surprise-move123.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T18:22:00+00:00"/>
    <meta property="og:title" content="'ഞാന്‍ പറഞ്ഞതല്ലേ ക്രിക്കറ്റിലും രാഷ്ട്രീയത്തിലും എന്തും സംഭവിക്കാമെന്ന്' ; അപ്രതീക്ഷ നീക്കത്തില്‍ പ്രതികരിച്ച് ബി.ജെ.പി നേതാവ് നിതിന്‍ ഗഡ്കരി"/>
    <meta property="og:description" content="Ajith Pawar Bjp Congress Maharashtra NCP Nithin Gadkari India നാഗ്പൂര്‍: ക്രിക്കറ്റിലും രാഷ്ട്രീയത്തിലും എന്തും സംഭവിക്കാമെന്ന് ആവര്‍ത്തിച്ച് കേന്ദ്രമന്ത്രി നിതിന്‍ ഗഡ്കര"/>
  </head>
  <body>
    <article>
      <h1>'ഞാന്‍ പറഞ്ഞതല്ലേ ക്രിക്കറ്റിലും രാഷ്ട്രീയത്തിലും എന്തും സംഭവിക്കാമെന്ന്' ; അപ്രതീക്ഷ നീക്കത്തില്‍ പ്രതികരിച്ച് ബി.ജെ.പി നേതാവ് നിതിന്‍ ഗഡ്കരി</h1>
      <address><time datetime="2019-11-23T18:22:00+00:00">23 Nov 2019, 18:22</time> by <a rel="author">ന്യൂസ് ഡെസ്‌ക്</a></address>
      <p>നാഗ്പൂര്‍: ക്രിക്കറ്റിലും രാഷ്ട്രീയത്തിലും എന്തും സംഭവിക്കാമെന്ന് ആവര്‍ത്തിച്ച് കേന്ദ്രമന്ത്രി നിതിന്‍ ഗഡ്കരി. മഹാരാഷ്ട്രയിലെ പുതിയ നീക്കങ്ങളുമായി ബന്ധപ്പെട്ടാണ് ഗഡ്കരിയുടെ പ്രതികരണം.</p>
      <p>ബി.ജെ.പിയുടെ നേതൃത്വത്തിലുള്ള പുതിയ സര്‍ക്കാര്‍ വിശ്വാസ വോട്ട് വിജയിക്കുമെന്ന ആത്മവിശ്വാസവും അദ്ദേഹം പ്രകടിപ്പിച്ചു.</p>
      <p>മഹാരാഷ്ട്രയില്‍ ആര് സര്‍ക്കാര്‍ രൂപീകരിച്ചാലും വിഷയമേ അല്ല’; രാഷ്ട്രീയത്തിലും ക്രിക്കറ്റിലും എന്തു വേണമെങ്കിലും സംഭവിക്കാമെന്ന് നിതിന്‍ ഗഡ്കരി നേരത്തെ പറഞ്ഞിരുന്നു.</p>
      <p>ചിലപ്പോള്‍ മല്‍സരം തോല്‍ക്കാമെന്നും അല്ലെങ്കില്‍ എപ്പോള്‍ വേണമെങ്കിലും കളി മാറാമെന്നും ഗഡ്കരി സൂചന നല്‍കിയിരുന്നു.</p>
      <related>
        <a href="https://www.doolnews.com/senior-ncp-leaders-try-to-convince-ajith-pawar.html?utm_source=doolnews&amp;utm_medium=related"/>
      </related>
      <p>മഹാരാഷ്ട്രയിലെ നാടകീയ സംഭവങ്ങളോട് എങ്ങനെ പ്രതികരിക്കുന്നു എന്ന മാധ്യങ്ങളുടെ ചോദ്യത്തോട് ഗഡ്കരി പ്രതികരിച്ചത് ഇങ്ങനെയാണ് – ” ഞാന്‍ നേരത്തെ പറഞ്ഞതുപോലെ ക്രിക്കറ്റിലും രാഷ്ട്രീയത്തിലും എന്തും സംഭവിക്കാം. ഞാന്‍ പറഞ്ഞതിന്റെ പ്രാധാന്യം ഇപ്പോള്‍ നിങ്ങള്‍ക്ക് മനസ്സിലായിക്കാണുമല്ലോ- അദ്ദേഹം പറഞ്ഞു.</p>
      <p>ദേവേന്ദ്ര ഫഡ്നാവിസിനെയും അജിത് പവാറിനെയും ഞാന്‍ അഭിനന്ദിക്കുന്നു. ഗവര്‍ണര്‍ നല്‍കിയ കാലയളവില്‍ അവര്‍ ഭൂരിപക്ഷം തെളിയിക്കുമെന്ന് ഗഡ്കരി പറഞ്ഞു.</p>
      <related>
        <a href="https://www.doolnews.com/maharashtra-going-to-resort-politics-232.html?utm_source=doolnews&amp;utm_medium=related"/>
      </related>
      <p>ഫഡ്നാവിസിന്റെയും അജിത് പവറിന്റെയും നേതൃത്വത്തില്‍ മഹാരാഷ്ട്രയ്ക്ക് സുസ്ഥിരമായ ഒരു സര്‍ക്കാര്‍ ലഭിക്കും. കൂടുതല്‍ വികസനത്തിന് സാക്ഷ്യം വഹിക്കുമെന്നും അദ്ദേഹം കൂട്ടിച്ചേര്‍ത്തു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>മഹാരാഷ്ട്രയിലെ ശിവസേന-എന്‍.സി.പി- കോണ്‍ഗ്രസ് സഖ്യത്തിനെതിരെ നേരത്തെത്തന്നെ നിതിന്‍ ഗഡ്കരി രംഗത്തെത്തിയിരുന്നു.</p>
      <p>ശിവസേന, എന്‍.സി.പി, കോണ്‍ഗ്രസ് എന്നിവ തമ്മിലുള്ള സഖ്യം അവസരവാദപരമാണ്. മഹാരാഷ്ട്രയില്‍ സര്‍ക്കാര്‍ രൂപീകരിച്ചാലും ആറെട്ടുമാസത്തിനപ്പുറം നീണ്ടുനില്‍ക്കില്ലെന്നുംഅദ്ദേഹം പറഞ്ഞിരുന്നു.</p>
      <p>അപ്രതീക്ഷിത നീക്കത്തിലൂടെയാണ് മഹാരാഷ്ട്ര മുഖ്യമന്ത്രിയായി ബി.ജെ.പി നേതാവ് ദേവേന്ദ്ര ഫഡ്നാവിസ് ചുമതലയേറ്റത്. ഉപമുഖ്യമന്ത്രിയായി എന്‍.സി.പിയുടെ അജിത് പവാറാണ് ചുമതലയേറ്റത്.</p>
      <p>മഹാരാഷ്ട്രയിലെ ജനങ്ങള്‍ക്ക് വേണ്ടിയാണ് താനിത് ചെയ്തതെന്നും ജനങ്ങളുടെ താല്‍പര്യം ശിവസേന മാനിച്ചില്ലെന്നും ഫഡ്നാവിസ് പറഞ്ഞു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>എന്‍.സി.പി നേതാവ് ശരദ് പവാറിന്റെ സഹോദരി പുത്രനാണ് ഉപമുഖ്യമന്ത്രിയായി ചുമതലയേറ്റ അജിത് പവാര്‍.</p>
      <figure>
        <iframe src="https://www.youtube.com/embed/Yymp6l-_vOA" width="560" height="315" data-service="Youtube" scrolling="no"/>
      </figure>
    </article>
  </body>
</html>