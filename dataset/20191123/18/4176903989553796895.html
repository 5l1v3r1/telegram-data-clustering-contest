<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/lider-hamasa-optuznica-protiv-netanijahua-podize-moral/"/>
    <meta property="og:site_name" content="Krstarica"/>
    <meta property="article:published_time" content="2019-11-23T18:47:00+00:00"/>
    <meta property="og:title" content="Lider Hamasa: Optužnica protiv Netanijahua podiže moral"/>
    <meta property="og:description" content="RAFA - Lider palestinske islamske organizacije Hamas Ismail Hanijeh ocenio je danas da podizanje optužnice za korupciju protiv premijera Izraela Benjamina"/>
  </head>
  <body>
    <article>
      <h1>Lider Hamasa: Optužnica protiv Netanijahua podiže moral</h1>
      <address><time datetime="2019-11-23T18:47:00+00:00">23 Nov 2019, 18:47</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521169-750x430.jpg"/>
        <figcaption>Foto: Tanjug/Flikr, ilustracija</figcaption>
      </figure>
      <p>RAFA – Lider palestinske islamske organizacije Hamas Ismail Hanijeh ocenio je danas da podizanje optužnice za korupciju protiv premijera Izraela Benjamina Netanijahua podiže moral palestinskog naroda.</p>
      <p>Obraćajući se novinarima u gradu Rafa u Pojasu Gaze, Hanijeh je rekao da je reč o ozbiljnim optužbama koje predstavljaju znak za „veću postojanost“ Palestinaca, prenosi AP.</p>
      <p>On je dodao da optužnica podstiće i na veći otpor „kako narodni tako i oružani“.</p>
      <p>Državni tužilac Izraela saopštio je u četvrtak da je podignuta optužnica protiv Netanijahua za prevaru, zloupotrebu poverenja i primanje mita.</p>
      <p>Netanijahu je prvi premijer na funkciji koji je optužen za neko krivično delo.</p>
      <p>Posle izbijanja skandala, on se suočio s pozivima da podnese ostavku.</p>
      <p>(Tanjug)</p>
    </article>
  </body>
</html>