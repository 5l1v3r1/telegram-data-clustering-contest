<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/techbazis/20191123-a-20-legjobb-star-wars-jatek.html"/>
    <meta property="og:site_name" content="Origo"/>
    <meta property="article:published_time" content="2019-11-23T18:00:00+00:00"/>
    <meta property="og:title" content="Top 20: a legjobb Star Wars-játékok"/>
    <meta property="og:description" content="A filmek mellett a játékok között is rengeteg feledhetetlen klasszikus akad."/>
  </head>
  <body>
    <article>
      <h1>Top 20: a legjobb Star Wars-játékok</h1>
      <address><time datetime="2019-11-23T18:00:00+00:00">23 Nov 2019, 18:00</time> by <a rel="author">Vaffler Dániel</a></address>
      <p>
        <b>Mondani sem kell, elképesztő mennyiségű játék jelent meg a Star Wars alapján az elmúlt 30 évben. Ezek közül kiválogatni 20-at nem egyszerű feladat, hiszen biztosan mindenkinek akad majd olyan kedvence, ami kimaradt a felhozatalból. Akárhogy is, a nagy Star Wars-láz közepette kellemes egy kicsit nosztalgiázni!</b>
      </p>
      <p>Nemrég megjelent a legújabb Star Wars-játék, a Jedi: Fallen Order, ami első benyomásaink alapján kiválóan sikerült. A napokban elindult az első élőszereplős Star Wars-sorozat, a The Mandalorian, és hamarosan érkezik a filmsorozat záró része, A Skywalker Kora is, így nem csoda, hogy a fél világot újra átjárja az Erő és a Star Wars-őrület.</p>
      <p>Döbbenetes, hogy az elmúlt 30 évben mennyi játék jelent meg a témában, és mennyi különböző műfajban a stratégiától a lövöldözősön át a szerepjátékig. A LucasArts és más megbízott stúdiók csak úgy ontották magukból a kreatív, fantáziadús Star Wars-játékokat, éppen ezért szomorú, hogy mióta a Disney megvásárolta a franchise-t, és a játékok fejlesztését az Electronic Artsra bízta, a mennyiség és a minőség is megcsappant.</p>
      <p>A felvásárlás óta eltelt 7 évben mindössze két játékot tudott összeizzadni a kiadó a Battlefront első és második részének képében, amihez most harmadikként csatlakozott a Star Wars - Jedi: Fallen Order, és amivel némileg szépíteni tudott az Electronic Arts. Talán éppen ezért esik olyan jól egy kicsit visszatekinteni a múltba!</p>
      <figure>
        <img src="https://cdn.nwmgroups.hu/s/img/i/1911/20191123swtop18.jpg?w=644&amp;h=362"/>
        <figcaption>
          <a href="https://www.origo.hu/techbazis/galeria/20191123-20-legjobb-star-wars-jatek.html">Kattintásra galéria nyílik, benne a 20 legjobb Star Wars-játékkal!</a>
          <cite>
            <a href="https://www.origo.hu/techbazis/galeria/20191123-20-legjobb-star-wars-jatek.html">Forrás: Origo</a>
          </cite>
        </figcaption>
      </figure>
    </article>
  </body>
</html>