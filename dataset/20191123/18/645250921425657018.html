<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/asfalistika/achtsiogloy-20-ayxisi-eisforon-gia-to-85-ton-mi-misthoton/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-23T18:47:58+00:00"/>
    <meta property="og:title" content="Αχτσιόγλου: 20% αύξηση εισφορών για το 85% των μη μισθωτών"/>
    <meta property="og:description" content="Ως απόλυτη εξαπάτηση της μεσαίας τάξης και των χαμηλότερων εισοδημάτων χαρακτηρίζει η τομεάρχης Εργασίας και Κοινωνικής Ασφάλισης του ΣΥΡΙΖΑ Έφη"/>
  </head>
  <body>
    <article>
      <h1>Αχτσιόγλου: 20% αύξηση εισφορών για το 85% των μη μισθωτών</h1>
      <address><time datetime="2019-11-23T18:47:58+00:00">23 Nov 2019, 18:47</time> by <a rel="author">stergios</a></address>
      <p>Ως απόλυτη εξαπάτηση της μεσαίας τάξης και των χαμηλότερων εισοδημάτων χαρακτηρίζει η τομεάρχης Εργασίας και Κοινωνικής Ασφάλισης του ΣΥΡΙΖΑ Έφη Αχτσιόγλου, το<a href="https://www.aftodioikisi.gr/asfalistika/eisfores-schedio-gia-exi-asfalistikes-klaseis-gia-toys-eleytheroys-epaggelmaties/"> νέο σύστημα εισφορών για μη μισθωτούς</a>, που ανακοίνωσε σήμερα ο υπουργός Εργασίας Γ. Βρούτσης.</p>
      <p>Η κα Αχτσιόγλου κάνει λόγο για «ευθεία, μεγάλη και αναίτια οικονομική επιβάρυνση της συντριπτικής πλειονότητας των μη μισθωτών. Συγκεκριμένα, με το σχέδιο που ο ίδιος παρουσίασε η κατώτατη εισφορά αυξάνεται από τα 175 στα 210 ευρώ τον μήνα. Αυξάνονται δηλαδή κατά 20% οι εισφορές για το 85% των μη μισθωτών και η ετήσια επιβάρυνσή τους είναι τουλάχιστον 420 ευρώ».</p>
      <p>Υποστηρίζοντας ότι το σχέδιο της κυβέρνησης της Ν.Δ ευνοεί μόνο μία απειροελάχιστη ελίτ εις βάρος του 85% των μη μισθωτών, η κα Αχτσιόγλου προσθέτει ότι η δήθεν «ελεύθερη» επιλογή ασφαλιστικής κλάσης που διαφημίζει ο κ. Βρούτσης πολύ απλά σημαίνει μεγάλη μείωση εισφορών για τα πολύ υψηλά εισοδήματα και μεγάλη επιβάρυνση των χαμηλότερων εισοδημάτων.</p>
      <p>«Η κοροϊδία επιβεβαιώνεται και από το γεγονός ότι προαιρετική καταβολή υψηλότερων εισφορών για υψηλότερη σύνταξη υπάρχει και σήμερα καθώς νομοθετήθηκε επί ΣΥΡΙΖΑ. Αυτό δεν είναι απλώς επιβάρυνση αλλά η απόλυτη εξαπάτηση της μεσαίας τάξης και των χαμηλότερων εισοδημάτων. Που όσα κατά παραγγελία πρωτοσέλιδα και αν διαμορφωθούν θα το διαπιστώσουν σύντομα στην τσέπη τους», καταλήγει στη δήλωσή της η τομεάρχης του ΣΥΡΙΖΑ.</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/ipourgeia/opeka-epidoma-paidioy-pote-tha-fanoyn-stis-trapezes-ta-chrimata/"/>
        <a href="https://www.aftodioikisi.gr/ipourgeia/koinoniko-merisma-einai-episimo-poio-poso-tha-dothei-quot-stocheymena-quot/"/>
        <a href="https://www.aftodioikisi.gr/proslipseis/proslipseis-anoichtes-550-theseis-se-ota-prokiryxeis/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/asfalistika/monimo-to-merisma-gia-2-5-ekat-syntaxioychoys-erchetai-diataxi-ekplixi/"/>
        <a href="https://www.aftodioikisi.gr/koinonia/ektakto-deltio-gia-ton-giryoni-erchontai-kataigides-kai-anemoi-10-mpofor/"/>
        <a href="https://www.aftodioikisi.gr/koinonia/athina-xilonei-ta-christoygenniatika-asterakia-o-kostas-mpakogiannis/"/>
      </related>
    </article>
  </body>
</html>