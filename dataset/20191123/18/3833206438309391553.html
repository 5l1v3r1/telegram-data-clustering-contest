<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Potres-na-kvadrat-Vegan-mama-ne-iska-da-ubie-vushkite-v-kosata-na-deteto-si-pita-kak-da-gi-pusne-zhivi-v-estestvenata-im-sreda-916153"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-23T18:35:00+00:00"/>
    <meta property="og:title" content="Потрес на квадрат! Веган мама не иска да &quot;убие&quot; въшките в косата на детето си, пита как да ги пусне живи в естествената им среда"/>
    <meta property="og:description" content="Майките на ХХI век отглеждат децата си със съвети, получени от други майки във форумите в интернет. ..."/>
  </head>
  <body>
    <article>
      <h1>Потрес на квадрат! Веган мама не иска да "убие" въшките в косата на детето си, пита как да ги пусне живи в естествената им среда</h1>
      <address>
        <time datetime="2019-11-23T18:35:00+00:00">23 Nov 2019, 18:35</time>
      </address>
      <p>Майките на ХХI век отглеждат децата си със съвети, получени от други майки във форумите в интернет. Което, разбира се, не изключва вероятността да се поддават на разнообразни модни течения. Сериозен бум напоследък регистрират всякакви организации за здравословно хранене и начин на живот, предаде репортер на <b>Plovdiv24.bg</b>.</p>
      <p>Веган обществата не правят изключение, като в социалните мрежи има специализирани групи, една от които е "Веган бебе". Тя е със статут "поверителна", т.е. случайни очи не могат да прочетат какво се пише там. Групата е създадена преди около 5 години и към момента в нея членуват 628 души. Не бебета, а родителите им, естествено.  </p>
      <p>В подобни затворени групи се търсят отговори на най-разнообразни въпроси. Някои от тях влизат директно в категория "Абсурди". Ето конкретен пример:</p>
      <p>Майка споделя, че момиченцето й е хванало въшки в яслата. Мамчето пита "как да изсели горките създания от косата на бебка и да ги пусне живи в естествената им среда". Нелепият въпрос е бил лайкнат с одобрение, обаче има и няколко групари, които са се усетили и са се похилили на написаната глупост. Добре че се е намерил някой да коментира с шеговит тон истината: "Вече бебка е естествената им среда!".</p>
    </article>
  </body>
</html>