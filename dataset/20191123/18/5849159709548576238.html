<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/minister-satyavathi-rathod-lay-foundation-for-development-works-at-manukota-1-1-10610459.html"/>
    <meta property="og:site_name" content="ntnews.com"/>
    <meta property="article:published_time" content="2019-11-23T18:51:00+00:00"/>
    <meta property="og:title" content="కేసీఆర్ నాయకత్వంలో వెనుకబడిన ప్రాంతాల అభివృద్ధి"/>
    <meta property="og:description" content="మహబూబాబాద్ లో 13 కోట్ల రూపాయల పనులకు మంత్రి శ్రీమతి సత్యవతి రాథోడ్ శంకుస్థాపన, ప్రారంభోత్సవం చేశారు. మహబూబాబాద్ అభివృద్ధి కార్యక్రమాల కోసం వచ్చిన మంత్రికి స్థా"/>
  </head>
  <body>
    <article>
      <h1>కేసీఆర్ నాయకత్వంలో వెనుకబడిన ప్రాంతాల అభివృద్ధి</h1>
      <address>
        <time datetime="2019-11-23T18:51:00+00:00">23 Nov 2019, 18:51</time>
      </address>
      <p>మహబూబాబాద్ లో 13 కోట్ల రూపాయల పనులకు మంత్రి శ్రీమతి సత్యవతి రాథోడ్ శంకుస్థాపన, ప్రారంభోత్సవం చేశారు. మహబూబాబాద్ అభివృద్ధి కార్యక్రమాల కోసం వచ్చిన మంత్రికి స్థానికులు అపూర్వ స్వాగతం పలికారు. ఈ సందర్భంగా సత్యవతి రాథోడ్ మాట్లాడుతూ... నా పుట్టిన ఊరు పక్కన ఈరోజు శంకుస్థాపన చేసుకున్న వాగు నుంచి నా చిన్నప్పుడు అనేక సార్లు దాటి వెళ్ళేవాళ్ళం. దీనిని అభివృద్ధి చేయాలని అనేక సార్లు అనుకున్నాం. కానీ గత పాలకుల నిర్లక్ష్యం వల్ల అభివృద్ధి ఇక్కడ జరగలేదు. <br/><br/>ఇప్పుడు సీఎం కేసీఆర్ నాయకత్వంలో వెనుకబడిన ప్రాంతాల అభివృద్ధి జరుగుతోంది. ఇందులో భాగంగా నేడు 9 కోట్ల రూపాయల వ్యయంతో నిర్మించే బ్రిడ్జి కి శంకుస్థాపన చేసుకోవడం సంతోషముగా ఉంది. గిరిజన శాఖ నుంచి దాదాపు 4 కోట్ల రూపాయలు వ్యయంతో రోడ్ల నిర్మాణాలకు ప్రారంభోత్సవం, శంకుస్థాపన చేసుకోవడం ఆనందంగా ఉంది.<br/><br/>గత ఎన్నికల్లో ఇక్కడ ఇచ్చిన హామీలతో ప్రజలు మా మీద విశ్వాసంతో మమ్మల్ని గెలిపించారు. ఇక్కడి ప్రజాప్రతినిధులు అంతా ఉమ్మడి కుటుంబంగా ఉన్నాం. అధికారుల సహకారంతో ప్రజాప్రతినిధులందరూ కలిసి ఇచ్చిన హామీలు నెరేవేర్చేందుకు ముందుండి పని చేస్తామని తెలిపారు. <br/><br/>అనంతరం ఎంపీ మాలోత్ కవిత మాట్లాడుతూ... మానుకోటని ఇక్కడి ప్రజల కోరిక మేరకు జిల్లా చేసి నేడు ఇక్కడి అభివృద్ధి పనులు కోసం మంత్రి శ్రీమతి సత్యవతి రాథోడ్ కోరిక మేరకు ఆర్థిక మాంద్యం ఉన్నా పెద్ద ఎత్తున నిధులు ఇస్తున్నందుకు ధన్యవాదాలు. జిల్లాలో నా పార్లమెంట్ నియోజక వర్గ పరిధిలో ఉన్న 3 ఏరియా హాస్పిటల్ ను 180 కోట్ల రూపాయలతో అప్ గ్రేడ్ చేస్తున్నందుకు కృతజ్ఞతలు తెలిపారు.</p>
    </article>
  </body>
</html>