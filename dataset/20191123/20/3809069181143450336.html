<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1417908/gkerero-na-skeftoyme-ti-synevi-kai-na-doyme-ta-lathi-mas"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T20:32:49+00:00"/>
    <meta property="og:title" content="Γκερέρο: «Να σκεφτούμε τι συνέβη και να δούμε τα λάθη μας»"/>
    <meta property="og:description" content="Ο φορ του Ολυμπιακού τόνισε πως όλοι στην ομάδα πρέπει να κάνουν την αυτοκριτική τους ενόψει της συνέχειας "/>
  </head>
  <body>
    <article>
      <h1>Γκερέρο: «Να σκεφτούμε τι συνέβη και να δούμε τα λάθη μας»</h1>
      <h2>Ο φορ του Ολυμπιακού τόνισε πως όλοι στην ομάδα πρέπει να κάνουν την αυτοκριτική τους ενόψει της συνέχειας </h2>
      <address><time datetime="2019-11-23T20:32:49+00:00">23 Nov 2019, 20:32</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο Ολυμπιακός άφησε απόψε δύο βαθμούς στη Νέα Σμύρνη και ο Γκερέρο δεν κρύφτηκε πίσω από το δάχτυλό του. «Νομίζω ότι μπήκαμε καλά στο γήπεδο. Στο πρώτο ημίχρονο είχαμε καλή εικόνα, την κατοχή και την υπεροχή, ελέγχαμε το παιχνίδι. Στο δεύτερο ημίχρονο κάναμε ευκαιρίες και τελικά το γκολ ήρθε. Δεν πετύχαμε άλλο τέρμα και στην μοναδική ευκαιρία ο Πανιώνιος ισοφάρισε. Αυτό είναι κάτι που πρέπει να το σκεφτούμε και να μην γίνει ξανά. Συμφωνώ με τον προπονητή μας. Ο κάθε ένας ξεχωριστά πρέπει να σκεφτεί τι συνέβη να δει τα λάθη του. Πρέπει να σκεφτόμαστε πιο σήμα φοράμε και αν θέλουμε να γίνουμε πρωταθλητές δεν πρέπει να κάνουμε αυτά τα λάθη. Δεν είναι πολλά τα πρόσωπα που έχουμε. Είναι δύο, εντός και εκτός έδρας. Δεν έχουμε βρει ακόμη ποιοι είμαστε εκτός και πρέπει να το βρούμε γρήγορα», είπε αρχικά στη NOVA. </p>
      <p>Και συνέχισε. «Πρέπει να αφήσουμε γρήγορα πίσω μας αυτό το ματς και να δείξουμε άλλο πρόσωπο στο επόμενο ματς για να βελτιώσουμε την αυτοπεποίθησή μας και να επιστρέψουμε πιο δυνατοί για το επόμενο ματς με τον ΠΑΟΚ. Ίσως χαλαρώσαμε λίγο μετά το γκολ αλλά είχαμε υπεροχή, κατοχή, ευκαιρίες. Δεν είναι δικαιολογία. Έπρεπε να βάλουμε κι άλλο γκολ. Μας συμβαίνει αυτό εκτός έδρας και δεχτήκαμε και γκολ σε μια αντεπίθεση. Δεν υπάρχει δικαιολογία. Κάνουμε λάθη που αφορούν την  ομάδα. Δεν είναι ψυχολογικό το πρόβλημα, η συμπεριφορά μας είναι σωστή. Τα στατιστικά δείχνουν ότι είμαστε καλά. Είχαμε πάνω από είκοσι τελικές. Όταν μια ομάδα έχει τόσες τελικές συνήθως νικάει. Ο τίτλος μπορεί να χαθεί από παιχνίδια σαν το σημερινό και πρέπει να είμαστε πιο προσεκτικοί». </p>
    </article>
  </body>
</html>