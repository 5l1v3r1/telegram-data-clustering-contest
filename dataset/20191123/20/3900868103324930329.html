<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1563010/kindyneyei-me-fylakisi-epeidi-kykloforoyse-gymnostithi-stospiti-tis"/>
    <meta property="og:site_name" content="NOOZ."/>
    <meta property="article:published_time" content="2019-11-23T20:00:00+00:00"/>
    <meta property="og:title" content="Κινδυνεύει με φυλάκιση επειδή κυκλοφορούσε γυμνόστηθη στο...σπίτι της"/>
    <meta property="og:description" content="Η Αμερικανίδα Τίλι Μπιουκάναν κινδυνεύει να καταδικαστεί σε φυλάκιση και να καταγραφεί στο μητρώο των σεξουαλικών παραβατών επειδή κυκλοφορούσε γυμνόστηθη μπροστά στα παιδιά του συζύγου της."/>
  </head>
  <body>
    <article>
      <h1>Κινδυνεύει με φυλάκιση επειδή κυκλοφορούσε γυμνόστηθη στο...σπίτι της</h1>
      <address>
        <time datetime="2019-11-23T20:00:00+00:00">23 Nov 2019, 20:00</time>
      </address>
      <p>
        <b>Η Αμερικανίδα Τίλι Μπιουκάναν κινδυνεύει να καταδικαστεί σε φυλάκιση και να καταγραφεί στο μητρώο των σεξουαλικών παραβατών επειδή κυκλοφορούσε γυμνόστηθη μπροστά στα παιδιά του συζύγου της.</b>
      </p>
      <p>Συγκεκριμένα, η εν λόγω γυναίκα έκανε εργασίες στο γκαράζ του σπιτιού της με τον σύζυγό της, <b>Ντέιβιντ Λέιν</b>, στα προάστια του <b>Σολτ Λέικ Σίτι</b>. Όταν έπεσε γύψος στα ρούχα τους, χρειάστηκε να γδυθούν συνεχίζοντας παράλληλα την δουλειά τους.</p>
      <p>Ωστόσο, την ίδια στιγμή μπήκαν μέσα τα παιδιά του συζύγου της, από άλλον γάμο, ηλικίας 9, 10 και 13 ετών και την είδαν γυμνόστηθη.</p>
      <p>Η γυναίκα εξήγησε πως θεωρεί τον εαυτό της φεμινίστρια και, συνεπώς, δε βρίσκει τον λόγο να μην κυκλοφορεί γυμνή από τη μέση και πάνω, με δεδομένο ότι το ίδιο κάνει και ο άντρας της.</p>
      <p>Σύμφωνα με την εφημερίδα Salt Lake Tribune, η αστυνομία πληροφορήθηκε για το συμβάν με αφορμή μια μη σχετική έρευνα της πρόνοιας για τα παιδιά, με την μητέρα των παιδιών να θεωρεί ανησυχητικό το συμβάν και να ενημερώνει τις αρχές.</p>
      <p>Η <b>Τίλι Μπιουκάναν</b> βρίσκεται αντιμέτωπη με τρεις κατηγορίες ''άσεμνης συμπεριφοράς ενώπιον παιδιπών'' και κινδυνεύει με ποινή φυλάκισης ενός έτους, ενώ δεν αποκλείεται να περιληφθεί το όνομά της στο μητρώο των σεξουαλικών παραβατών της Πολιτείας για μια δεκαετία.</p>
      <p>''Επειδή η <b>Τίλι Μπιουκάναν</b> είναι γυναίκα, ο γυμνός κορμός της θεωρείται εκ φύσεως φαύλος και πορνογραφικός ενώ ο γυμνός κορμός του συζύγου της είναι το σύμβολο της δύναμης και της υπερηφάνειας;'' διερωτήθηκε ο δικηγόρος, ενώ πρόσθεσε πως ο νόμος είναι αντισυνταγματικός και πως η Τίλι διώκεται μόνο λόγω του φύλου της, με τα πολιτικά δικαιώματά της να παραβιάζονται.</p>
    </article>
  </body>
</html>