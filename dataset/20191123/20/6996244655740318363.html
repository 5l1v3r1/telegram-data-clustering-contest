<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709535"/>
    <meta property="og:site_name" content="ישראל היום"/>
    <meta property="article:published_time" content="2019-11-23T20:17:21+00:00"/>
    <meta property="og:title" content="גנץ: &quot;פטריוט אמיתי לא היה מחזיק את אזרחי ישראל כבני ערובה&quot;"/>
    <meta property="og:description" content="פוליטי"/>
  </head>
  <body>
    <article>
      <h1>גנץ: "פטריוט אמיתי לא היה מחזיק את אזרחי ישראל כבני ערובה"</h1>
      <h2>יו"ר כחול לבן תקף בחריפות את רה"מ והצהיר: "אני אכהן ראשון ברוטציה ונתניהו יחליף אותי אם יזוכה" • גנץ קרא ל"ממשלת אחדות רחבה ככל האפשר"</h2>
      <address><time datetime="2019-11-23T20:17:21+00:00">23 Nov 2019, 20:17</time> by <a rel="author" href="https://www.israelhayom.co.il/writer_articles?tid=1" target="_blank">מערכת ישראל היום</a></address>
      <p><a href="https://www.israelhayom.co.il/article/709439">בני גנץ נשא דברים הערב (שבת),</a> לאור ההתפתחויות האחרונות ומצבו המשפטי של נתניהו. </p>
      <p>"נתניהו הוכיח בעבר שהוא פטריוט ישראלי", אמר גנץ, "ועל כך אנחנו מכירים לו תודה. אבל פטריוט אמיתי לא היה מחזיק את אזרחי ישראל כבני ערובה".</p>
      <p>גנץ פנה גם אל ראשי הליכוד: "אני פונה גם אל מנהיגי הליכוד – זה הזמן להניח את פחדי העבר בצד ולהשמיע את קולכם. הרי נתניהו הוא זה שאמר שראש ממשלה ששקוע עד צוואר בחקירות יקבל החלטות לא נכונות".</p>
      <p>גנץ קרא גם לממשלת אחדות "רחבה ככל האפשר", שבה יכהן בשנתיים הראשונות כראש ממשלה, ולאחריהן, "אם יזוכה, נתניהו יוכל לחזור לתפקיד".</p>
      <p>גנץ חיזק גם את גורמי אכיפת החוק כשאמר: "המשיכו לעשות את עבודתכם ללא פחד וללא מורא".</p>
      <p>על החלטת מנדלבליט מיום חמישי האחרון, אמר גנץ: :מדובר בערב עצוב מאוד למדינת ישראל, גם לי אישית כמי שמכיר את נתניהו שנים ועבד איתו. חשוב שכולנו נפנים - במדינת ישראל יש חוק וכל אזרח שווה בפניו".</p>
      <p>בהתייחסו לפלונטר הפוליטי אמר גנץ: "אף שהחזרתי את המנדט, אני ממשיך במאמצים להשגת רוב בכנסת כדי למנוע בחירות. במשא ומתן שניהלתי הייתי נכון לוויתורים, אך לא לוויתור על הבסיס הערכי שבגינו החלטתי להיכנס לפוליטיקה. לצערי, למרות כל המאמצים שלי להקמת ממשלת אחדות רחבה וליברלית, סירב נתניהו לפרק את בלוק החסינות שבנה לו. הבלוק של חברי כנסת שהכרחי לנתניהו, פגע למעשה באינטרסים הבסיסיים ביותר של אזרחי ישראל וברצון הבוחר".</p>
      <p>מהליכוד נמסר בתגובה: "אחרי שלא הצליח להקים ממשלה, בני גנץ מציע להקים ממשלה בראשותו. אם כחול לבן יעמידו יו״ר אחר במקום בני גנץ, נשקול להציע להם להוביל ברוטציה".</p>
    </article>
  </body>
</html>