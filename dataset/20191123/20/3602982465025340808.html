<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/ajax-dankzij-tandem-ziyech-promes-heel-eenvoudig-heracles/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T20:39:36+00:00"/>
    <meta property="og:title" content="Ajax dankzij tandem Ziyech-Promes heel eenvoudig langs Heracles"/>
    <meta property="og:description" content="Ajax is weer 3 punten rijker. De Amsterdammers hadden zaterdagvond in de eigen Johan Cruijff Arena geen kind aan Heracles Almelo: 4-1. De koploper begon wat gemakzuchtig aan de wedstrijd. Heracles leunde lekker achterover en Ajax kon het niet opbrengen om het bejubelde voetbal te laten zien. Het duurde dan ook tot minuut 26 voordat…"/>
  </head>
  <body>
    <article>
      <h1>Ajax dankzij tandem Ziyech-Promes heel eenvoudig langs Heracles</h1>
      <address>
        <time datetime="2019-11-23T20:39:36+00:00">23 Nov 2019, 20:39</time>
      </address>
      <p>
        <b>Ajax is weer 3 punten rijker. De Amsterdammers hadden zaterdagvond in de eigen Johan Cruijff Arena geen kind aan Heracles Almelo: 4-1.</b>
      </p>
      <p>De koploper begon wat gemakzuchtig aan de wedstrijd. Heracles leunde lekker achterover en Ajax kon het niet opbrengen om het bejubelde voetbal te laten zien. Het duurde dan ook tot minuut 26 voordat de 1e treffer viel. Hakim Ziyech slingerde de bal voor en Quincy Promes stond bij de 2e paal helemaal vrij om binnen te koppen.<br/><br/><b>Opsteker voor Labyad</b><br/>Pas 10 minuten na rust viel er weer iets te juichen. Dit keer kwam de voorzet van Daley Blind, die Zakaria Labyad bereikte. De middenvelder, die vanwege het ontbreken van David Neres in het elftal staat, schoof hem kundig binnen.<br/><br/><b>Gouden tandem</b><br/>Heracles leek zo een stunt op de buik te kunnen schrijven, zeker toen 4 minuten Promes de 3-0 op het scorebord zette. De aangever? Weer Ziyech. Vanaf rechts gaf de middenvelder voor en Promes hoefde de bal van dichtbij alleen maar in het doel te werken.<br/><br/><b>1e treffer</b><br/>4 minuten voor tijd zorgde Sergiño Dest voor het Amsterdamse slotakkoord. De rechtsback, ingevallen voor Noussair Mazraoui, maakte zijn 1e doelpunt voor Ajax. Zijn schot ging via de hak van Klaas-Jan Huntelaar in het doel.<br/><br/><b>Tegentreffer</b><br/>Toch hield André Onana zijn doel niet schoon. In de blessuretijd kreeg Cyriel Dessers een bal in de diepte en versloeg Dest op snelheid. Oog in oog met de doelman bleef de Heracles-spits ijzig koel.<br/><br/><b>Koploper</b><br/>Door de zege blijft koploper Ajax op 6 punten voorsprong van nummer 2 AZ. De Alkmaarders <a href="https://sportnieuws.nl/voetbal/az-moeite-fc-utrecht-en-verstevigt-plek-2/">wonnen</a> eerder op de avond van FC Utrecht.</p>
    </article>
  </body>
</html>