<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/europe/da-byde-brexit-london-umishleno-izpusna-sroka-da-predloji-evrokomisar-news_1409114.html"/>
    <meta property="og:site_name" content="Actualno.com"/>
    <meta property="article:published_time" content="2019-11-23T20:04:00+00:00"/>
    <meta property="og:title" content="Да бъде Brexit: Лондон умишлено изпусна срока да предложи еврокомисар"/>
    <meta property="og:description" content="Британското правителство не отговори в определения краен срок, до полунощ – на писмото от Европейската комисия във връзка с това, че още не е номинирало кандидат за еврокомисар."/>
  </head>
  <body>
    <article>
      <h1>Да бъде Brexit: Лондон умишлено изпусна срока да предложи еврокомисар</h1>
      <address><time datetime="2019-11-23T20:04:00+00:00">23 Nov 2019, 20:04</time> by <a rel="author" href="https://www.actualno.com/editors/uid/170" target="_blank">Илия Лазаров</a></address>
      <p>Британското правителство не отговори в определения краен срок, до полунощ – на писмото от Европейската комисия във връзка с това, че още <a href="https://www.actualno.com/europe/verikobritanija-bez-evrokomisar-zasega-news_1406105.html">не е номинирало кандидат за еврокомисар</a>. Това обявиха от ЕК, цитирани от bTV. <br/><br/><br/>На 14 ноември <a href="https://www.actualno.com/europe/velikobritanija-otiva-na-syd-zaradi-otkaza-da-predloji-evrokomisar-news_1406352.html">Брюксел започна правна процедура срещу Лондон</a> с мотива, че като не излъчва кандидат, нарушава задълженията си към Съюза. Отказът на Лондон да предложи свой кандидат отлага встъпването в длъжност на новата Комисия под председателството на Урсула фон дер Лайен.</p>
      <related>
        <a href="https://www.actualno.com/europe/velikobritanija-otiva-na-syd-zaradi-otkaza-da-predloji-evrokomisar-news_1406352.html"/>
      </related>
      <p><a href="https://www.actualno.com/europe/vyzmojnostta-komisijata-unker-da-raboti-i-sled-1-noemvri-vse-po-realna-news_1385186.html">Тя е писала два пъти до министър-председателя Борис Джонсън</a>, призовавайки го да назначи комисар. <br/>Новият председател на ЕК се надяваше да оглави 28-членния екип от висши служители на всяка от страните-членки на ЕС навреме, за да може нейната комисия да встъпи в длъжност на 1 декември. Британският премиер Борис Джонсън отказва да излъчи еврокомисар с аргумента, че страната му напуска ЕС и че на 12 декември британците ще гласуват на парламентарни избори.  </p>
    </article>
  </body>
</html>