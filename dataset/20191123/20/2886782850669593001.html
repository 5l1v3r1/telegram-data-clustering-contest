<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/23/a-fuggetlensegrol-szavaznak-bougainville-szigeten"/>
    <meta property="og:site_name" content="euronews"/>
    <meta property="article:published_time" content="2019-11-23T20:17:37+00:00"/>
    <meta property="og:title" content="A függetlenségről szavaznak Bougainville szigetén"/>
    <meta property="og:description" content="Szombaton kezdődött és két hétig tart a népszavazás a Pápua Új-Guineához tartozó, 200 ezer lakosú szigeten."/>
  </head>
  <body>
    <article>
      <h1>A függetlenségről szavaznak Bougainville szigetén</h1>
      <address>
        <time datetime="2019-11-23T20:17:37+00:00">23 Nov 2019, 20:17</time>
      </address>
      <p>Szombaton kezdődött és két hétig tart a népszavazás a Pápua Új-Guineához tartozó, 200 ezer lakosú Bougainville sziget függetlenné válásáról. Érdekesség, hogy a sziget a tőle 1200 kilométerre nyugatra található Pápua Új-Guinea tartománya.</p>
      <p>Különleges nevét a szigetet felfedező francia Louis Antoine de Bougainville-ről kapta, majd 1885-től német, aztán az I. világháborútól ausztrál gyarmat lett, 1975-től pedig átadták Pápua Új-Guineának. A sziget rézben és aranyban gazdag, de a helyiek ebből alig látnak valamennyi pénzt, viszont sok gondot okoz a környezetszennyezés.</p>
      <p>A népszavazás várhatóan két hétig tart, mivel sok az elszigetelt közösség és a kisebb sziget. Eredmény december közepén várható.</p>
    </article>
  </body>
</html>