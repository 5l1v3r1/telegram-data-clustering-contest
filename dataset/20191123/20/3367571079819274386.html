<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/in-evidenza/il-commento-della-ssc-napoli-finale-in-crescendo-si-riparte-da-qui-in-vista-di-anfield-415564"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-23T20:17:00+00:00"/>
    <meta property="og:title" content="Il commento della Ssc Napoli: &quot;Finale in crescendo, si riparte da qui in vista di Anfield&quot;"/>
    <meta property="og:description" content="Come di consueto, la Ssc Napoli ha commentato sul proprio sito la prova degli azzurri"/>
  </head>
  <body>
    <article>
      <h1>Il commento della Ssc Napoli: "Finale in crescendo, si riparte da qui in vista di Anfield"</h1>
      <h2>Come di consueto, la Ssc Napoli ha commentato sul proprio sito la prova degli azzurri</h2>
      <address><time datetime="2019-11-23T20:17:00+00:00">23 Nov 2019, 20:17</time> by <a rel="author">Antonio Gaito</a></address>
      <p>Come di consueto, la Ssc Napoli ha commentato sul proprio sito la prova degli azzurri:<i> "Finisce 1-1 a San Siro tra Milan e Napoli. Si decide tutto prima che arrivi la mezzora. Lozano segna la sua terza rete stagionale riprendendo in maniera rapace una traversa di Insigne. Pareggia di lì a poco Bonaventura, uno abbonato a segnare contro gli azzurri e che a dispetto del nome non è foriero di gran ventura per le nostre sorti. Poi il Napoli prende in mano la partita e sfiora per due volte il gol prima con Callejon e poi con Insigne sul finire di tempo. Nella ripresa poco spettacolo ma grande intensità agonistica e lotta palla su palla. Il Napoli ha un predonìminio sostanziale e ancora va vicino alla rete con un numero di Lozano e un destro di Insigne. Azzurri che chiudono in crescendo ma non si accende lo spiraglio per il successo. Si riparte da qui verso il mercoledì di Champions all'Anfield per la sfida contro il Liverpool".</i><br/> </p>
    </article>
  </body>
</html>