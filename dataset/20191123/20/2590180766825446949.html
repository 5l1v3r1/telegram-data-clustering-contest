<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185069/%E0%A6%86%E0%A6%AC%E0%A6%BE%E0%A6%B0%E0%A7%8B-%E0%A6%AC%E0%A6%BE%E0%A7%9C%E0%A6%B2-%E0%A6%B8%E0%A7%8D%E0%A6%AC%E0%A6%B0%E0%A7%8D%E0%A6%A3%E0%A7%87%E0%A6%B0-%E0%A6%A6%E0%A6%BE%E0%A6%AE-2"/>
    <meta property="og:site_name" content="somoynews.tv"/>
    <meta property="article:published_time" content="2019-11-23T20:04:00+00:00"/>
    <meta property="og:title" content="আবারো বাড়ল স্বর্ণের দাম"/>
    <meta property="og:description" content="দেড় মাসের ব্যবধানে আবারো দেশের বাজারে  স্বর্ণের দাম বেড়েছে। ২২, ২১ ও ১৮ ক"/>
  </head>
  <body>
    <article>
      <h1>আবারো বাড়ল স্বর্ণের দাম</h1>
      <address><time datetime="2019-11-23T20:04:00+00:00">23 Nov 2019, 20:04</time> by <a rel="author">সময় সংবাদ</a></address>
      <p><b>দেড় মাসের ব্যবধানে আবারো দেশের বাজারে  স্বর্ণের দাম বেড়েছে। ২২, ২১ ও ১৮ ক্যারেটের স্বর্ণের ভরিতে ১ হাজার ১৬৬ টাকা বাড়লেও অপরিবর্তিত রয়েছে সনাতন পদ্ধতিতে প্রতি ভরির দাম।</b><br/><br/>শনিবার (২৩ নভেম্বর) বাংলাদেশ জুয়েলারি সমিতির (বাজুস) প্রেসবিজ্ঞপ্তিতে স্বর্ণের দাম বাড়ানোর এ তথ্য জানায়।<br/><br/>রোববার (২৪ নভেম্বর) থেকে নতুন দামে বিক্রি হবে অলংকার তৈরির এ ধাতুর। এর আগে স্বর্ণের দাম বেড়েছিল চলতি বছরের ১১ সেপ্টেম্বর।<br/><br/>বাজুস নির্ধারিত নতুন মূল্য তালিকায় দেখা গেছে, ২২ ক্যারেটের প্রতিভরির দাম নির্ধারণ করা হয়েছে ৫৮ হাজার ২৮ টাকা। শনিবার পর্যন্ত এ মানের স্বর্ণের দাম রয়েছে ৫৬ হাজার ৮৬২ টাকা।<br/><br/>২১ ক্যারেটের প্রতিভরির দাম ধরা হয়েছে ৫৫ হাজার ৬৯৬ টাকা। বর্তমানে বিক্রি হচ্ছে ৫৪ হাজার ৫২৯ টাকা। একইভ‍াবে ১৮ ক্যারেটের প্রতিভরির দাম হবে ৫০ হাজার ৬৮০ টাকা। এখন রয়েছে ৪৯ হাজার ৫১৩ টাকা।<br/><br/>সনাতন পদ্ধতিতে প্রতিভরির অপরিবর্তিত দাম রয়েছে ২৯ হাজার ১৬০ টাকা। এছাড়া ২১ ক্যারেট ক্যাডমিয়াম রূপার দাম প্রতিভরি ৯৩৩ টাকা।<br/><br/><br/>বাংলাদেশ জুয়েলারি সমিতির সাধারণ সম্পাদক দিলীপ কুমার আগরওয়ালা বলেন, আর্ন্তজাতিক বাজারের সঙ্গে সঙ্গতি রেখে দেশের বাজারে স্বর্ণের দাম বাড়ানো হয়েছে।<br/><br/> </p>
    </article>
  </body>
</html>