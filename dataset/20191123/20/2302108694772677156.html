<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/live-a-doua-zi-de-vot-in-diaspora-peste-113-000-de-romani-au-votat.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-23T20:30:13+00:00"/>
    <meta property="og:title" content="S-a încheiat a doua zi de alegeri în Diaspora: A fost depășit numărul total de voturi din turul doi – 2014. Cel mai probabil, duminică se va înregistra un record spectaculos de prezență la vot în străinătate"/>
    <meta property="og:description" content="Românii din străinătate au votat, sâmbătă, pentru a doua zi, în turul al doilea al alegerilor prezidențiale. Pe parcursul celor două zile s-a menținut un"/>
  </head>
  <body>
    <article>
      <h1> S-a încheiat a doua zi de alegeri în Diaspora: A fost depășit numărul total de voturi din turul doi – 2014. Cel mai probabil, duminică se va înregistra un record spectaculos de prezență la vot în străinătate </h1>
      <address><time datetime="2019-11-23T20:30:13+00:00">23 Nov 2019, 20:30</time> by <a rel="author">Ioana Milonean</a></address>
      <p>Românii din străinătate au votat, sâmbătă, pentru a doua zi, în turul al doilea al alegerilor prezidențiale. Pe parcursul celor două zile s-a menținut un ritm de vot accelerat și, astfel, a fost depășit numărul total de voturi înregistrate în Diaspora în turul doi al alegerilor prezidențiale din 2014. Dacă valul se români care vor merge la urne se va menține și duminică, atunci aceștia vor înregistra un nou record spectaculos al participării la vot.</p>
      <p>
        <a href="https://prezenta.bec.ro/prezidentiale24112019/abroad-precincts">
          <b>Urmărește LIVE prezența la vot în timp real în diaspora</b>
        </a>
      </p>
      <p>
        <a href="http://www.mae.ro/maps/4083">
          <b>Vedeți aici harta interactivă a secțiilor de votare din străinătate</b>
        </a>
      </p>
      <p>
        <b>Ora 22:40  – A fost depășit numărul total de români care au votat în străinătate în turul doi al alegerilor prezidențiale din 2014! Urnele se redeschid duminică dimineață pentru a treia zi de vot a Diasporei care va înregistra, cel mai probabil, un nou record spectaculos. </b>
      </p>
      <p><b>Ora 22:13</b> – Până acum au votat puțin peste 377.000 de români din străinătate. Ritmul a scăzut simțitor, s-a înjumătățit numărul de alegători care votează într-o oră, dar rămâne peste nivelul înregistrat în primul tur, la aceeași oră.</p>
      <p><b>Ora 21:03</b> – Ritmul a început să scadă ușor, de la 27.000 la 21.000 de votanți în ultima oră. Spre comparație, între ora 20:00 și 21:00, în primul tur votaseră 14.000 de români.</p>
      <p><b>Ora 21:00</b> – Până la această oră au votat 364.850 de români. Avansul față de primul tur este de 80.000 de votanți.</p>
      <figure>
        <img src="https://cdn.g4media.ro/wp-content/uploads/2019/11/vot-grafic-1.jpg"/>
      </figure>
      <figure>
        <img src="https://cdn.g4media.ro/wp-content/uploads/2019/11/vot-grafic-1.jpg"/>
      </figure>
      <p>
        <i>Autor infografice: Bogdan Goada</i>
      </p>
      <p><b>Ora 20:46</b> – Au votat peste 360.000 de români din străinătate. Datele arată că se păstrează ritmul de 27.000 de alegători/oră.</p>
      <figure>
        <img src="https://cdn.g4media.ro/wp-content/uploads/2019/11/vot-grafic.jpg"/>
      </figure>
      <figure>
        <img src="https://cdn.g4media.ro/wp-content/uploads/2019/11/vot-grafic.jpg"/>
      </figure>
      <p>
        <i>Autor infografice: Bogdan Goada</i>
      </p>
      <p><b>Ora 20:20</b> – A fost depășit numărul de 350.000 de votanți.</p>
      <p><b>Ora 20:00</b> – 343.727 de români au votat până la această oră în Diaspora, cu 73.000 mai mulți decât în turul întâi, la aceeași oră. În ultima oră au votat 27.000 de români și, dacă se menține acest ritm, în aproximativ o oră numărul de alegători îl poate depăși pe cel total înregistrat în Diaspora în turul doi din 2014. Totodată, până la miezul nopții (ora României) ar putea fi atins pragul de 400.000 de votanți.</p>
      <p><b>Ora 19:00</b> – Până la această oră au votat 316.601 români din Diaspora. Dintre aceștia, 169.162 sunt bărbați și 147.439 femei. Din totalul votanților, cei mai mulți sunt bărbați cu vârste între 45 și 64 de ani.</p>
      <p><b>Ora 18:30</b> – Peste 100.000 de români au votat în ultimele 4 ore, iar ritmul crește constant. În turul doi al alegerilor prezidențiale din 2014 au votat, în total, 379.000 de români din Diaspora. </p>
      <figure>
        <img src="https://cdn.g4media.ro/wp-content/uploads/2019/11/grafic-vot.jpg"/>
      </figure>
      <figure>
        <img src="https://cdn.g4media.ro/wp-content/uploads/2019/11/grafic-vot.jpg"/>
      </figure>
      <p>
        <i>Autor infografice: Bogdan Goada</i>
      </p>
      <p>
        <b>Ora 18:25:Numărul voturilor din diaspora a depășit 300.000. La primul tur, acest prag a fost depășit abia după miezul nopții (ora României). </b>
      </p>
      <p><b>Ora 18:03</b> – La fel ca în turul întâi, cei mai mulți români au votat în Italia (53.101), Germania (44.814) și Marea Britanie (48.303). Reamintim că în turul întâi s-a înregistrat un record absolut al prezenței la vot în Diaspora, iar acel record va fi cel mai probabil depășit cu mult în această rundă finală.</p>
      <p><b>Ora 18:00</b> – Aproape 289.000 de mii de români au votat, în total până acum. În turul întâi, această cifră a fost atinsă abia după ora 21:00, cu peste 56.000 de voturi față de turul întâi la aceeași oră. Deși diferența față de turul întâi crește, ritmul de vot a scăzut ușor, comparativ cu celelalte ore din această zi.</p>
      <p><b>Ora 17:00</b> – Numărul votanților crește constant. 261.000 de români din Diaspora și-au exprimat opțiunea electorală până la această oră, cu 48.000 mai mult decât în turul întâi al alegerilor, la aceeași oră.</p>
      <p><b>Ora 16:15</b> – Ritmul numărului de români care vin la vot în Diaspora crește constant, la fel și diferența față de turul întâi înregistrată la aceleași ore.</p>
      <figure>
        <img src="https://cdn.g4media.ro/wp-content/uploads/2019/11/grafic-prezenta-vot.jpg"/>
      </figure>
      <figure>
        <img src="https://cdn.g4media.ro/wp-content/uploads/2019/11/grafic-prezenta-vot.jpg"/>
      </figure>
      <p>
        <i>Autor infografice: Bogdan Goada</i>
      </p>
      <p><b>Ora 16:00</b> – Aproape 235.000 de români s-au prezentat la urne în Diaspora, cu 40.000 de votanți mai mult față de turul I al alegerilor prezidențiale.</p>
      <p><b>Ora 15:05</b> – Eugen Tomac, președintele PMP, a votat la Consulatul General al României de la Zaječar, Serbia.</p>
      <figure>
        <img src="https://cdn.g4media.ro/wp-content/uploads/2019/11/Eugen-Tomac-vot-turul-2-prezidentiale-Serbia.jpg"/>
      </figure>
      <figure>
        <img src="https://cdn.g4media.ro/wp-content/uploads/2019/11/Eugen-Tomac-vot-turul-2-prezidentiale-Serbia.jpg"/>
      </figure>
      <p>„Am ales să fiu alături de comunitatea românească din Valea Timocului invitat fiind la un eveniment, dar și pentru a atrage atenția asupra obligației pe care o avem de a nu-i abandona pe românii de aici (…) Am votat astăzi alături de românii din Valea Timocului cu speranța că Președintele României ca membru în Consiliul European, va contribui activ la extinderea Uniunii Europene în Balcani, dar și la est de Prut”, a fost mesajul liderului PMP postat pe Facebook.</p>
      <p><b>Ora 15:00</b> – 23.000 de români au ieșit la vot în Diaspora între orele 14:00 și 15:00, prezența ajungând la 210.795. În turul I al alegerilor prezidențiale, la aceeași oră, prezența era mai mică cu peste 32.000 de români.</p>
      <p>
        <b>Ora 14.35 – Numărul voturilor din diaspora a depășit 200.000. La primul tur, acest prag s-a depășit sâmbătă, la ora 16.30.</b>
      </p>
      <p><b>Ora 14.30</b> – Secretarul general al PNL, Robert Sighiartău, și prim-vicepreședintele PNL Rareș Bogdan au votat la o secție de la Madrid.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpnl.ro%2Fvideos%2F752658691875568%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p><b>Ora 14.00</b> – Un număr de 187.775 de români din străinătate și-au exprimat votul.</p>
      <p><b>Ora 13.00</b> – Încă 16.000 de români au votat în ultimele trei sferturi de oră, numărul total al voturilor în străinătate ajungând la 166.040.</p>
      <figure>
        <img src="https://cdn.g4media.ro/wp-content/uploads/2019/11/grafic2.png"/>
      </figure>
      <figure>
        <img src="https://cdn.g4media.ro/wp-content/uploads/2019/11/grafic2.png"/>
      </figure>
      <p>
        <i>Autor infografice: Bogdan Goada</i>
      </p>
      <p><b>Ora 12.15</b> – S-a depășit pragul de 150.000 de voturi totale în diaspora (dintre acestea 17.503 sunt prin corespodență). Ritmul în care românii din diaspora votează crește de la o oră la alta. S-au înregistrat 20.000 de voturi într-o oră și un sfert.</p>
      <p>A doua zi de vot este la acest moment în desfăşurare la secţiile de votare din Europa, Asia, Africa şi Australia.</p>
      <p>Ministerul Afacerilor Externe reiterează recomandarea adresată cetăţenilor români aflaţi în străinătate pe durata alegerilor prezidenţiale de a se prezenta la vot pe durata ambelor zile pentru a evita eventuale aglomerări în cursul zilei de mâine.</p>
      <p><b>Ora 11.00</b> – 130.988 de români au votat în diaspora, din care 113.485 la secții. În ultima oră, aproximativ 9.500 de români au mers la urne.</p>
      <figure>
        <img src="https://cdn.g4media.ro/wp-content/uploads/2019/11/grafic1.png"/>
      </figure>
      <figure>
        <img src="https://cdn.g4media.ro/wp-content/uploads/2019/11/grafic1.png"/>
      </figure>
      <p>
        <i>Autor infografice: Bogdan Goada</i>
      </p>
      <p>Deși la acest tur de scrutin au votat prin corespondență cu aproximativ 8.000 de români mai puțin decât în primul tur, numărul total de voturi este mai mare.</p>
      <p><b>Ora 10.00</b> – Încă 5.000 de români au votat în ultima oră la secțiile din străinătate, astfel că numorul total al voturilor înregistrate în diaspora a ajuns la 121.494.</p>
      <p><b>Ora 9.00</b> – Numărul românilor din diaspora care au votat a ajuns la 116.466, din care 98.963 au votat la secțiile deschise în străinătate.</p>
      <p>La primul tur, până sâmbătă la ora 9.00, la secțiile din străinitate votaseră 82.000 de români.</p>
      <p><b>Ora 7.00</b> – Au votat în total 113.547 de persoane, din care 96.044 la urne și 17.503. Cea mai mare prezență se înregistrează în trei secții din Londra, una de la Chișinău și una din Bruxelles.</p>
      <p>Românii din afara ţării pot vota sâmbătă, la cel de-al doilea tur al alegerilor prezidenţiale, între ora locală 7.00 şi ora locală 21.00, la acest scrutin ei având la dispoziţie trei zile pentru a se prezenta la urne și 835 de secții de votare.</p>
      <p>Cetăţenii românii din străinătate au putut vota vineri între ora locală 12.00 şi ora locală 21.00, iar duminică urnele vor fi deschise între ora locală 7.00 şi ora locală 21.00. Alegătorii care la ora 21.00 se află la sediul secţiei de votare, precum şi cei aflaţi la rând în afara acestuia pot să îşi exercite dreptul de vot până la ora locală 23.59.</p>
      <p>Finala prezidențialelor e disputată de Klaus Iohannis (PNL) și Viorica Dăncilă (PSD).</p>
      <p>Prezenţa la vot la cel de-al doilea tur al alegerilor prezidenţiale din 2014, în străinătate, a fost de 379.116 de alegători.</p>
      <p>
        <i>Sursa foto: Ministerul Afacerilor Externe</i>
      </p>
      <p>
        <i>Autor infografice: Bogdan Goada</i>
      </p>
    </article>
  </body>
</html>