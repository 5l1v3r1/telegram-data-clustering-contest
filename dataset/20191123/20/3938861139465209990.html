<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_na-trasi-stalosya-zhahlive-potrijne-zitknennya-ye-zhertvi/939578"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T20:22:00+00:00"/>
    <meta property="og:title" content="На трасі сталося жахливе потрійне зіткнення, є жертви"/>
    <meta property="og:description" content="На трасі Київ-Чоп у Львівській області сталося потрійне смертельне зіткнення за участі вантажівки Renault і двох мікроавтобусів Renault Trafic. ДТП сталася сьогодні близько 3 години ночі між населеними пунктами Любинці і Гірне в Стрийському районі. Про це повідомляє регіональне управління ..."/>
  </head>
  <body>
    <article>
      <h1>На трасі сталося жахливе потрійне зіткнення, є жертви</h1>
      <address><time datetime="2019-11-23T20:22:00+00:00">23 Nov 2019, 20:22</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939578_w_300.jpg?v=0"/>
        <figcaption>У Львівській області в результаті аварії загинула людина, ще 7 осіб отримали поранення. Фото: Нацполіція</figcaption>
      </figure>
      <p>На трасі Київ-Чоп у Львівській області сталося потрійне смертельне зіткнення за участі вантажівки Renault і двох мікроавтобусів Renault Trafic.</p>
      <p>ДТП сталася сьогодні близько 3 години ночі між населеними пунктами Любинці і Гірне в Стрийському районі. Про це повідомляє регіональне управління Нацполіції.</p>
      <p>Аварія сталася через 49-річного водія фури, який не впорався з керуванням і зіткнувся з двома мікроавтобусами.</p>
      <p>В результаті зіткнення загинула пасажирка одного з Renault Trafic. Водій цього мікроавтобуса і ще шість пасажирів отримали тілесні ушкодження і були госпіталізовані. Серед постраждалих троє неповнолітніх віком 15-17 років.</p>
      <p>Правоохоронці відкрили кримінальну справу за статтею про порушення правил безпеки дорожнього руху. Винуватця ДТП затримали.</p>
      <blockquote>У Чернігівській області водій мікроавтобуса Volkswagen <a href="https://gazeta.ua/articles/np/_vodij-zbiv-na-smert-shkolyarku-ta-vtik/939572">збив на смерть</a> неповнолітню дівчинку і втік з місця події. Чоловіка згодом вдалося відшукати і затримати.</blockquote>
    </article>
  </body>
</html>