<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904925/eerste-kans-voor-frutos-coach-onderhandelt-met-topclub-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-23T20:45:00+00:00"/>
    <meta property="og:title" content="Eerste kans voor Frutos? 'Coach onderhandelt met topclub'"/>
    <meta property="og:description" content="Nicolas Frutos blijft wachten op zijn grote doorbraak als trainer. De Argentijn mocht al even opdraven als interim-trainer bij Anderlecht en was al beloftencoach en interim-trainer in Argentinië en Chili. Nu kan hij hopen op een kans bij een grote Argentijnse club."/>
  </head>
  <body>
    <article>
      <h1>Eerste kans voor Frutos? 'Coach onderhandelt met topclub'</h1>
      <address>
        <time datetime="2019-11-23T20:45:00+00:00">23 Nov 2019, 20:45</time>
      </address>
      <p>
        <b>Nicolas Frutos blijft wachten op zijn grote doorbraak als trainer. De Argentijn mocht al even opdraven als interim-trainer bij Anderlecht en was al beloftencoach en interim-trainer in Argentinië en Chili. Nu kan hij hopen op een kans bij een grote Argentijnse club.</b>
      </p>
      <p>In de Argentijnse media valt de lezen dat de topclub Independiente interesse toont in de ex-speler van RSC Anderlecht. Frutos speelde in het verleden voor Independiente, waar hij op de radar verscheen van Anderlecht.</p>
      <p>Nu mag hij hopen op een terugkeer en een job als trainer bij de club. Frutos is naar verluidt al aan het onderhandelen met de club, maar krijgt ook stevige concurrentie. Ook Diego Forlan (ex-Manchester United) en Esteban Cambiasso (ex-Internazionale) worden gelinkt aan de club.</p>
      <p>Een akkoord werd er nog niet gevonden met die twee trainers, waardoor de kans op een terugkeer van Frutos groter wordt met de dag. Het zou alvast zijn eerste echte kans betekenen bij een topclub.</p>
    </article>
  </body>
</html>