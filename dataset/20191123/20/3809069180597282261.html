<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1417913/lymperakis-eimaste-omada-me-metallo"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T20:46:20+00:00"/>
    <meta property="og:title" content="Λυμπεράκης: «Είμαστε ομάδα με μέταλλο»"/>
    <meta property="og:description" content="Ο νεαρός μπακ του Πανιωνίου υπογράμμισε πως οι «κυανέρυθροι» είναι πολύ σκληροί για να λυγίσουν "/>
  </head>
  <body>
    <article>
      <h1>Λυμπεράκης: «Είμαστε ομάδα με μέταλλο»</h1>
      <h2>Ο νεαρός μπακ του Πανιωνίου υπογράμμισε πως οι «κυανέρυθροι» είναι πολύ σκληροί για να λυγίσουν </h2>
      <address><time datetime="2019-11-23T20:46:20+00:00">23 Nov 2019, 20:46</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο Πανιώνιος πήρε απόψε αποτέλεσμα κόντρα στον Ολυμπιακό και ο Οδυσσέας Λυμπεράκης στάθηκε στη διπλή του σημασία, ενόψει της αναμέτρησης με τον Παναιτωλικό που ακολουθεί. «Έχει μεγαλύτερη σημασία ο βαθμός για εμάς απέναντι στην καλύτερη ομάδα του πρωταθλήματος, με τους καλύτερους παίκτες. Ήταν σημαντικός βαθμός και ψυχολογικά γιατί μας βοηθάει ενόψει Παναιτωλικού. Το αξίζαμε και προχωράμε. Με την εμφάνιση και το αποτέλεσμα με τον Άρη πιστέψαμε ότι μπορούμε να τα βάλουμε με όλους. Από εκεί πήραμε ψυχολογία και συνεχίζουμε κανονικά», είπε αρχικά στη NOVA.</p>
      <p>Και συνέχισε. «Ο Πανιώνιος είναι τεράστια ομάδα. Κάθε χρόνο δείχνουμε ότι ανταποκρινόμαστε σε όλες τις δυσκολίες. Είμαστε ομάδα με μέταλλο και δείχνουμε ότι μπορούμε να τα καταφέρουμε. Είναι κομβικό ματς το επόμενο με τον Παναιτωλικό. Από το πρώτο ως το τελευταίο λεπτό θα παλέψουμε για τη νίκη και θα νικήσουμε».</p>
    </article>
  </body>
</html>