<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/world/2019/11/23/842664"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T20:40:00+00:00"/>
    <meta property="og:title" content="কেনিয়ায় ভয়াবহ ভূমিধস, নিহত ২৪"/>
    <meta property="og:description" content="অতিবৃষ্টির কারণে কেনিয়ার ওয়েস্ট পোকোট কাউন্টির নিয়ারকুলিয়ান ও পারুয়া নামের দুই গ্রাম ভূমিধসের ঘটনা ঘটেছে। এতে কমপক্ষে ২৪ জন নিহত হয়েছেন। এ ঘটনায় আরো অনেকেই নিখোঁজ রয়েছেন। স্থানীয় গণমাধ্যমকে দেশটির কর্মকর্তারা জানিয়েছেন, স্থানীয় সময় শনিবার পর্যন্ত সাত শিশুসহ কমপক্ষে ১২ জনের লাশ উদ্ধার করা হয়েছে। ভারী বর্ষণ ও ভূমিধসের কারণে গ্রাম দুটির রাস্তাগুলো চলাচলের অযোগ্য হয়ে গেছে। এছাড়া একটি সেতু পানিতে তলিয়ে গেছে। কাউন্টি কমিশনার এ্যাপোলো ওকেলো জানিয়েছেন, খারাপ আবহাওয়ার কারণে উদ্ধার অভিযান ব্যাহত হচ্ছে। তিনি বলেন, আমরা তলিয়ে যাওয়া সেতুটির কাছে যাওয়ার চেষ্টা করছি। কিন্তু এখনো প্রবল বর্ষণ হচ্ছে। "/>
  </head>
  <body>
    <article>
      <h1>কেনিয়ায় ভয়াবহ ভূমিধস, নিহত ২৪</h1>
      <address><time datetime="2019-11-23T20:40:00+00:00">23 Nov 2019, 20:40</time> by <a rel="author">কালের কণ্ঠ অনলাইন</a></address>
      <p>অতিবৃষ্টির কারণে কেনিয়ার ওয়েস্ট পোকোট কাউন্টির নিয়ারকুলিয়ান ও পারুয়া নামের দুই গ্রাম ভূমিধসের ঘটনা ঘটেছে। এতে কমপক্ষে ২৪ জন নিহত হয়েছেন। এ ঘটনায় আরো অনেকেই নিখোঁজ রয়েছেন।</p>
      <p>স্থানীয় গণমাধ্যমকে দেশটির কর্মকর্তারা জানিয়েছেন, স্থানীয় সময় শনিবার পর্যন্ত সাত শিশুসহ কমপক্ষে ১২ জনের লাশ উদ্ধার করা হয়েছে। ভারী বর্ষণ ও ভূমিধসের কারণে গ্রাম দুটির রাস্তাগুলো চলাচলের অযোগ্য হয়ে গেছে। এছাড়া একটি সেতু পানিতে তলিয়ে গেছে।</p>
      <p>কাউন্টি কমিশনার এ্যাপোলো ওকেলো জানিয়েছেন, খারাপ আবহাওয়ার কারণে উদ্ধার অভিযান ব্যাহত হচ্ছে। তিনি বলেন, আমরা তলিয়ে যাওয়া সেতুটির কাছে যাওয়ার চেষ্টা করছি। কিন্তু এখনো প্রবল বর্ষণ হচ্ছে। </p>
    </article>
  </body>
</html>