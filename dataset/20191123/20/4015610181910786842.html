<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815848"/>
    <meta property="og:site_name" content="Sportal.bg"/>
    <meta property="article:published_time" content="2019-11-23T20:09:00+00:00"/>
    <meta property="og:title" content="Безмилостната серия на Берое продължава"/>
    <meta property="og:description" content="Безмилостната серия на Берое Стара Загора в женската баскетболна А група, Изток, продължава. Вицешампионките надвиха Локомотив Стара Загора със ..."/>
  </head>
  <body>
    <article>
      <h1>Безмилостната серия на Берое продължава</h1>
      <address><time datetime="2019-11-23T20:09:00+00:00">23 Nov 2019, 20:09</time> by <a rel="author">SPORTAL.BG</a></address>
      <p>Безмилостната серия на Берое Стара Загора в женската баскетболна А група, Изток, продължава. Вицешампионките надвиха Локомотив Стара Загора със 115:46 (25:20, 28:6, 27:11, 35:9). Теодора Динева продължи серията си от резултатни мачове и завърши с 28 точки, 6 борби, 4 асистенции и 5 отнети топки. По 20 точки добавиха Радослава Бъчварова и Калина Аксентиева. Аксентиева добави и 11 борби. Близо до дабъл-дабъл бе и Жаклин Златанова - 18 точки и 9 борби. Нито една състезателка на Локомотив не премина границата от 10 точки. По 8 вкараха Златка Маданкова (10 борби) и Валерия Алексиева. <br/><br/>Така Берое остава начело с осем точки от четири мача. Втори е Академик Пловдив с шест.<br/><br/>Монтана 2003 също продължава без проблеми в женската А група. В зона Запад шампионките си позволиха една слаба четвърт - последната, при победата над Шампион 2006 в София с 86:49 (26:8, 26:9, 25:10, 9:22) Всички 10 състезателки в групата на тима, воден от Стефан Михайлов, записаха точки в мача. С 18 точки се разписа Ана Мария Коляндрова. Тя добави 12 борби и 6 откраднати топки. Радостина Димитрова завърши с 15 точки, а с 12 - Габриела Николова. С по 10 точки се отличиха Димана Макариева и Габриела Костова. За Шампион капитанът Елена Димова отново бе над всички с 15 точки. 14 добави Микаела Дамянова, която направи и 9 грешки. <br/><br/>Монтана води с две точки на отбора на НСА, който победи Септември 97 с 72:66 (23:10, 19:16, 18:17, 12:23).</p>
    </article>
  </body>
</html>