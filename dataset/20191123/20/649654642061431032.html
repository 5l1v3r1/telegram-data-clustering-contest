<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/svet/senat-bolivije-odobrio-nove-izbore-ali-bez-moralesa/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-23T20:32:55+00:00"/>
    <meta property="og:title" content="Senat Bolivije odobrio nove izbore ali bez Moralesa"/>
    <meta property="og:description" content="Senat Bolivije odobrio je danas održavanje novih predsedničkih i parlamentarnih izbora ali bez doskorašnjeg predsednika Eva Moralesa, koji je otišao u Meksiko nakon što je podneo ostavku."/>
  </head>
  <body>
    <article>
      <h1>Senat Bolivije odobrio nove izbore ali bez Moralesa</h1>
      <address><time datetime="2019-11-23T20:32:55+00:00">23 Nov 2019, 20:32</time> by <a rel="author">Beta</a></address>
      <p>
        <b>Senat Bolivije odobrio je danas održavanje novih predsedničkih i parlamentarnih izbora ali bez doskorašnjeg predsednika Eva Moralesa, koji je otišao u Meksiko nakon što je podneo ostavku.</b>
      </p>
      <p>Tekst je jednoglasno usvojio gornji dom parlamenta, naveo je Senat na Tviteru i dodao da tekst o izborima treba još da usvoji donji dom. Ukoliko oba doma usvoje tekst, treba da usledi odobrenje prelazne predsednice Henin Anjes.</p>
      <p>Prelazna vlada treba da započne dijalog sa demonstrantima koji su pristalice Moralesa, kako bi se smirila situacija pošto je u neredima na protestima poginulo više od 30 osoba.</p>
      <p>Tekst koji je usvojio Senat predvidja, izmedju ostalog, poništavanje rezultata predsedničkih izbora održanih 20. oktobra, na kojima Morales tvrdi da je pobedio.</p>
      <p>U tekstu se takodje navodi da svaka osoba koja je imala dva uzastopna mandata ne može da se kandiduje za treći, čime je Moralesu onemogućeno da se ponovo kandiduje za predsednika Bolivije. Morales je imao tri mandata od kada je došao na vlast 2006. godine.</p>
      <h3>Povezani tekstovi:</h3>
    </article>
  </body>
</html>