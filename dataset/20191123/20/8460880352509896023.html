<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/sport/helyi-sport/a-kozarmisleny-az-ellovas-a-mohacs-rivalis-ellen-nyert-2139816/"/>
    <meta property="og:site_name" content="BAMA"/>
    <meta property="article:published_time" content="2019-11-23T20:00:00+00:00"/>
    <meta property="og:title" content="A Kozármisleny az éllovas, a Mohács rivális ellen nyert"/>
    <meta property="og:description" content="Az NB I. B-s női kézilabda bajnokság kilencedik fordulójában a Mohács második, a Kozármisleny hetedik győzelmét gyűjtötte be."/>
  </head>
  <body>
    <article>
      <h6 class="kicker">KÉZILABDA</h6>
      <h1>A Kozármisleny az éllovas, a Mohács rivális ellen nyert</h1>
      <address><time datetime="2019-11-23T20:00:00+00:00">23 Nov 2019, 20:00</time> by <a rel="author">K. B.</a></address>
      <h4>Az NB I. B-s női kézilabda bajnokság kilencedik fordulójában a Mohács második, a Kozármisleny hetedik győzelmét gyűjtötte be.</h4>
      <p>Nem volt egyszerű dolga a Mohácsnak a Dorog vendégeként. Bár az első félidőt nagy előnnyel, 16-10-es vezetéssel zárta Füzesi Ferenc alakulata, a hazaiak ledolgozták hátrányukat a szünet után. A végjátékban viszont Ragoncsa és Bozsovics góljaival fordított, és behúzta a meccset a Mohács.</p>
      <p><b>Dorogi ESE–Mohácsi TE 1888 25-26 (10-16)</b><br/>Női kézilabda NB I. B., 9. forduló. Dorog, 110 néző. A Mohács gólszerzői: Dittrich 7, Rittlinger 5, Bozsovics 4, Kaló 3, Takács E. 2, Spán 2, Ragoncsa 2, Hahner. Edző: Füzesi Ferenc.</p>
      <p>A Kozármisleny nem játszott szurkolói idegeivel az éllovas Budaörs ellen. Egy 18-12-es első félidőt követően szinte végig tartotta ezt a különbséget, így újabb sikert könyvelhetett el. Ráadásul két pontra csökkentette az első helyezettel szembeni hátrányát.</p>
      <p><b>Kozármisleny SE–Budaörs 30-25 (18-12)</b><br/>Női kézilabda NB I. B., 9. forduló. Kozármisleny, 300 néző. Kozármisleny: Polics 6, Halmai 5, Szemmelrock 4, Schaffer 3, Halász 3, Gulya 3, Hosszú B. 3, Tóth T. 2, Linder. Edző: Kovács Tamás.</p>
    </article>
  </body>
</html>