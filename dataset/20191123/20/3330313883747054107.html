<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904918/live-discussie-twee-ex-tricolores-op-de-bank-bij-ado-willem-ii-weer-met-saddiki.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T20:08:00+00:00"/>
    <meta property="og:title" content="LIVE-discussie: Twee ex-Tricolores op de bank bij ADO, Willem II weer met Saddiki"/>
    <meta property="og:description" content="Subtopper Willem II wil graag blijven aanhaken en hoopt de thuiszege op PSV (2-1) van twee weken geleden dan ook een passend vervolg te geven. ADO Den Haag is laagvlieger en kan een goed resultaat wel gebruiken. Dries Saddiki keert terug in de basiself bij Willem II. De middenvelder was twee weken geleden nog geschorst toen de Tilburgers met 2-1 van PSV wonnen, maar tegen ADO is hij er weer bij. Bij de selectie is ook weer plaats voor Marios Vrousai. De Griekse middenvelder annex aanvaller lag er een tijdje uit met een enkelblessure, maar kan zaterdagavond weer zijn opwachting maken voor de Tricolores."/>
  </head>
  <body>
    <article>
      <h1>LIVE-discussie: Twee ex-Tricolores op de bank bij ADO, Willem II weer met Saddiki</h1>
      <address>
        <time datetime="2019-11-23T20:08:00+00:00">23 Nov 2019, 20:08</time>
      </address>
      <p>
        <b>Subtopper Willem II wil graag blijven aanhaken en hoopt de thuiszege op PSV (2-1) van twee weken geleden dan ook een passend vervolg te geven. ADO Den Haag is laagvlieger en kan een goed resultaat wel gebruiken.</b>
      </p>
      <p>Dries Saddiki keert terug in de basiself bij Willem II. De middenvelder was twee weken geleden nog geschorst toen de Tilburgers met 2-1 van PSV wonnen, maar tegen ADO is hij er weer bij. Bij de selectie is ook weer plaats voor Marios Vrousai. De Griekse middenvelder annex aanvaller lag er een tijdje uit met een enkelblessure, maar kan zaterdagavond weer zijn opwachting maken voor de Tricolores.</p>
      <p>ADO Den Haag heeft twee spelers in de selectie die een verleden hebben in Tilburg. Beide spelers, Thom Haye en Erik Falkenburg, staan echter niet aan de aftrap op het veld waar zij al zo vaak speelden. Falkenburg wordt in de spits vervangen door Tomas Necid, terwijl het Haagse middenveld gevormd wordt door John Goossens, Danny Bakker en Lex Immers. In de achterhoede debuteert de jonge Dehninio Muringen.</p>
      <p>
        <u>De opstellingen:</u>
      </p>
      <p><b>Willem II</b>: Wellenreuther; Heerkens, Holmén, Peters, Nelom; Llonch, Saddiki, Ndayishimiye; Köhlert, Pavlidis, Nunnely.</p>
      <p><b>ADO Den Haag</b>: Koopmans; Pinas, Beugelsdijk, Muringen, Meijers; Bakker, Goossens, Immers; Summerville, Necid, Hooi.</p>
    </article>
  </body>
</html>