<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/xiaomi-sa-v-buducom-roku-planuje-viac-zamerat-na-europsky-trh-tahunom-maju-byt-dostupne-high-end-smartfony/"/>
    <meta property="og:site_name" content="Vosveteit"/>
    <meta property="article:published_time" content="2019-11-23T20:10:19+00:00"/>
    <meta property="og:title" content="Xiaomi sa v budúcom roku plánuje viac zamerať na európsky trh. Ťahúňom majú byť dostupné high-end smartfóny"/>
    <meta property="og:description" content="Spoločnosť Xiaomi plánuje v budúcom roku agresívnejšie „zaútočiť“ na európsky trh. Populárny čínsky výrobca dostupnej elektroniky chce nadviazať na svoj rastúci podiel na európskom trhu. S odvážnym vyhlásením prišiel generálny riaditeľ spoločnosti Xiaomi, Lu Weibing, ktorý plány spoločnosti postavil na nedávnom prieskume trhu, ktorý jasne poukázal na neustály rast spoločnosti. Najnovší prieskum od spoločnosti Canalys …"/>
  </head>
  <body>
    <article>
      <h1>Xiaomi sa v budúcom roku plánuje viac zamerať na európsky trh. Ťahúňom majú byť dostupné high-end smartfóny</h1>
      <address><time datetime="2019-11-23T20:10:19+00:00">23 Nov 2019, 20:10</time> by <a rel="author">Tomáš Sedláček</a></address>
      <p>Spoločnosť <a href="https://vosveteit.sk/xiaomi/"><b>Xiaomi</b></a> plánuje v budúcom roku agresívnejšie „zaútočiť“ na európsky trh. Populárny čínsky výrobca dostupnej elektroniky chce nadviazať na svoj rastúci podiel na európskom trhu. S odvážnym vyhlásením prišiel generálny riaditeľ spoločnosti Xiaomi,<b> Lu Weibing</b>, ktorý plány spoločnosti postavil na nedávnom prieskume trhu, ktorý jasne poukázal na neustály rast spoločnosti.</p>
      <p>Najnovší prieskum od spoločnosti <a href="https://www.canalys.com/newsroom/canalys-european-smartphone-market-q3-2019">Canalys</a> jasne poukazuje na to, že na európskom trhu najviac dominuje juhokórejská spoločnosť <b>Samsung</b> s podielom <b>35,7%</b>. Na druhej priečke je spoločnosť <b>Huawei s 22,2%</b>, tretiu priečku obsadil <b>Apple s 18,6%</b> a na štvrtej priečke sa usadilo práve <b>Xiaomi s 10,5%</b> podielom na trhu.</p>
      <figure>
        <img src="https://vosveteit.sk/wp-content/uploads/2019/11/xiaomi-redmi-europsky-trh-so-smartfonmi.jpg"/>
        <figcaption>Zdroj: Canalys</figcaption>
      </figure>
      <p>Pokiaľ sa pozrieme na počet dodaných smartfónov, <b>Samsung</b> sa môže pochváliť až <b>18,1 miliónmi dodaných smartfónov</b>. Druhý <b>Huawei</b> dodal <b>11,6 milióna smartfónov</b>, <b>Apple 9,8 milióna</b> a <b>Xiaomi zhruba 5,5 milióna smartfónov.</b></p>
      <h3>Skvelý medziročný nárast</h3>
      <figure>
        <img src="https://vosveteit.sk/wp-content/uploads/2019/11/xiaomi-redmi-europsky-trh-so-smartfonmi-2.jpg"/>
        <figcaption>Zdroj: Canalys</figcaption>
      </figure>
      <p>Vyššie spomenuté čísla však bežnému človeku nič nenaznačujú. Oveľa relevantnejším číslom, ktorý otvorí oči naozaj každému, je fakt, že spoločnosť prekročila trhový podiel na úrovni <b>10%</b>, pričom <b>medziročný nárast narástol až o 73%</b>. Fanúšikov Xiaomi iste neprekvapí, že skvelé výsledky dosiahla spoločnosť najmä vďaka výkonným high-end smartfónom s naozaj prívetivými cenami.</p>
      <h3>Plány do budúcna</h3>
      <figure>
        <img src="https://vosveteit.sk/wp-content/uploads/2019/11/xiaomi-redmi-europsky-trh.jpg"/>
        <figcaption>Zdroj: Weibo</figcaption>
      </figure>
      <p>Skvelé tohtoročné výsledky sú pre spoločnosť Xiaomi veľký úspech a v budúcom roku v tejto taktike plánuje pokračovať. Podľa Lu Weibinga sa spoločnosť plánuje opäť zamerať na<b> posilnenie svojej pozície na trhu</b>, ako aj na trhu s high-end smartfónmi od značiek <b>Xiaomi a Redmi</b>, ktoré budú <b>aj naďalej cenovo valcovať svojich konkurentov. </b></p>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h4>Mohlo by Vás zaujímať</h4>
    </article>
  </body>
</html>