<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/karaiancheva-simeonov-mozhe-da-byde-izbran-za-zam-predsedatel-na-parlamenta-6102466"/>
    <meta property="og:site_name" content="Vesti"/>
    <meta property="article:published_time" content="2019-11-23T20:41:00+00:00"/>
    <meta property="og:title" content="Караянчева: Симеонов може да бъде избран за зам-председател на парламента"/>
    <meta property="og:description" content="Всяка парламентарна група можеда предложи зам.-председател, защити кандидатурата Караянчева"/>
  </head>
  <body>
    <article>
      <h1>Караянчева: Симеонов може да бъде избран за зам-председател на парламента</h1>
      <h2>Всяка парламентарна група можеда предложи зам.-председател, защити кандидатурата Караянчева</h2>
      <address><time datetime="2019-11-23T20:41:00+00:00">23 Nov 2019, 20:41</time> by <a rel="author">Виолета Русенова</a></address>
      <aside>
        <a href="https://vbox7.com/emb/external.php?vid=6135692176&amp;autoplay=1">Видео</a>
      </aside>
      <p>Председателят на Народното събрание Цвета Караянчева застана зад избора на Валери Симеонов за заместник-председател на праламента.</p>
      <p>Пред журналисти в Златоград Караянчева коментира протестите по този повод на майките на деца с увреждания и исканата от тях оставка на Валери Симеонов.</p>
      <p>"По правилник всяка парламентарна група има право да посочи заместник-председател. Г-н Валери Симеонов е един от ръководителите на един от коалиционните партньори, така че няма нищо чудно в това. За думите си като вицепремиер той понесе своя кръст, подаде оставка", заяви Караянчева.</p>
      <p>
        <a href="https://www.vesti.bg/bulgaria/valeri-simeonov-e-noviiat-zam.-predsedatel-na-ns-6102315">Валери Симеонов е новият зам.-председател на НС</a>
      </p>
      <p>"Той е избран като народен представител и мисля, че няма нищо лошо в това неговата парламентарна група да го предложи на този пост. Не знам какво влагат протестиращите в личността на г-н Валери Симеонов. За мен той приключи с предния период и като народен представител има право да бъде избран", продължи председателят на Народното събрание.</p>
      <p>По повод поисканата от лидера на БСП Корнелия Нинова оставка на премиера Бойко Борисов председателят на парламента каза: "Разбирам, че госпожа Нинова иска да управлява, но все пак българският народ избира кой да управлява и за колко време".</p>
      <p>
        <a href="https://www.vesti.bg/bulgaria/simeonov-koaliciiata-s-gerb-ne-zavisi-ot-tezi-izbori-6101358">Симеонов: Коалицията с ГЕРБ не зависи от тези избори</a>
      </p>
      <p>Караянчева беше в Зланоград за обявяването на 2020 за година на Момчил юнак. В най-южния град беше отслужена панахида за загиналите за свободата на Родопите. Караянчева е в инициативния комитет, който иска да издигне паметник на Момчил в цял ръст на ГКПП Златоград. </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/sistemata-ni-ubiva-gotovi-sme-da-vdignem-ciala-bylgariia-6102438"/>
        <a href="https://www.vesti.bg/mestni-izbori2019/veselin-mareshki-pylen-proval-na-malkiia-koalicionen-partnior-6101728"/>
        <a href="https://www.vesti.bg/bulgaria/simeonov-koaliciiata-s-gerb-ne-zavisi-ot-tezi-izbori-6101358"/>
      </related>
    </article>
  </body>
</html>