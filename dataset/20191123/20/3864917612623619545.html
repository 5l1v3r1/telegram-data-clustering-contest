<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2824202-petro-porosenko-meta-nasoi-delegacii-trimati-svitovu-koaliciu-navkolo-ukraini.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T20:15:00+00:00"/>
    <meta property="og:title" content="Порошенко: Мета нашої делегації - тримати світову коаліцію навколо України"/>
    <meta property="og:description" content="Петро Порошенко вшанував пам’ять жертв Голодомору в канадському Галіфаксі, де проходить Міжнародний форум безпеки."/>
  </head>
  <body>
    <article>
      <h1>Порошенко: Мета нашої делегації - тримати світову коаліцію навколо України</h1>
      <h2>Петро Порошенко вшанував пам’ять жертв Голодомору в канадському Галіфаксі, де проходить Міжнародний форум безпеки.</h2>
      <address>
        <time datetime="2019-11-23T20:15:00+00:00">23 Nov 2019, 20:15</time>
      </address>
      <p>Про це п'ятий Президент України написав у <a href="https://www.facebook.com/story.php?story_fbid=1833598013441249&amp;id=474409562693441">Facebook</a>.</p>
      <p>«Вшанував пам’ять жертв Голодомору біля пам’ятника українцям, які приїхали наприкінці 19 століття в Канаду. Він знаходиться в місті Галіфакс, де проходить Міжнародний форум безпеки. Мета нашої делегації - тримати світову коаліцію навколо України для рішучої відсічі російської агресії», - зазначив Порошенко.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpetroporoshenko%2Fvideos%2F854845541580089%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Він нагадав, що Канада однією із перших у світі визнала Голодомор геноцидом українського народу. І один із перших пам’ятників, присвячений Голодомору, встановлено в канадському Едмонтоні. Саме там, за словами Порошенка, в понеділок українська делегація вшанує пам‘ять жертв Голодомору разом з діаспорою.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2822819-porosenko-zustrivsa-z-prezidentom-enp-govorili-pro-evrointegraciu-ta-sankcii.html">Порошенко зустрівся з президентом ЄНП - говорили про євроінтеграцію та санкції</a>
      </blockquote>
      <p>«Сталінський режим навмисно намагався знищити покоління українців. І зараз Росія під керівництвом Кремля продовжує справу Сталіна. І має таку саму мету: знищити Україну як державу й українців як націю. Але як тоді українська нація відродилася, так і зараз нічого у них не вийде. Які б інструменти вони не використовували: <a href="https://www.ukrinform.ua/tag-gibridna-vijna">гібридну агресію</a>, зовнішню збройну агресію, намагання розколоти державу, знищити зсередини – Україна об’єднається і відродиться», - наголосив політик.</p>
      <p>
        <i>Фото: eurosolidarity.org</i>
      </p>
    </article>
  </body>
</html>