<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/le-interviste/pioli-a-mtv-siamo-stati-attenti-e-determinati-ma-certe-ingenuita-devono-essere-eliminate-352958"/>
    <meta property="og:site_name" content="MilanNews.it"/>
    <meta property="article:published_time" content="2019-11-23T20:32:00+00:00"/>
    <meta property="og:title" content="Pioli a MTV: &quot;Siamo stati attenti e determinati, ma certe ingenuità devono essere eliminate&quot;"/>
    <meta property="og:description" content="Queste le parole di Stefano Pioli a Milan TV dopo l'1-1 contro il Napoli: "/>
  </head>
  <body>
    <article>
      <h1>Pioli a MTV: "Siamo stati attenti e determinati, ma certe ingenuità devono essere eliminate"</h1>
      <address><time datetime="2019-11-23T20:32:00+00:00">23 Nov 2019, 20:32</time> by <a rel="author">Enrico Ferrazzi</a></address>
      <p>Queste le parole di Stefano Pioli a Milan TV dopo l'1-1 contro il Napoli: </p>
      <p>Sulla partita: "Abbiamo fatto la partita. Abbiamo incontrato una squadra che non sta vivendo un momento felicissimo, ma ha qualità. Siamo stati attenti e determinati. Peccato aver segnato un solo gol per quello che abbiamo creato. A livello di prestazione stiamo crescendo, nonostante le tante assenze. Ho avuto segnali importanti da chi ha giocato. Dobbiamo fare punti nelle prossime partite".</p>
      <p>Su Bonaventura: "Ha giocato con qualità e determinazione. Quando ha calciato in porta ha messo grande determinazione in quel tiro. Abbiamo bisogno di tornare a fare risultato, anche per i tifosi che sono sempre al nostro fianco. La squadra ha grande voglia di uscire da questo momento".</p>
      <p>Sull'atteggiamento della squadra: "Non possiamo fare a meno dell'intensità. Bisogna stare sempre sul pezzo, ma sono convinto che possiamo fare ancora meglio".</p>
      <p>Sui black-out della squadra: "Purtroppo non siamo a settembre, ma quasi a dicembre. Certi errori devono essere eliminati, se vogliamo tornare a vincere dobbiamo evitare certe ingenuità e certe scelte sbagliate".</p>
    </article>
  </body>
</html>