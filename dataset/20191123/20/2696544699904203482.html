<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/gazdasag/20191123_online_vasarlas_internet_magyarok"/>
    <meta property="og:site_name" content="HVG.hu"/>
    <meta property="article:published_time" content="2019-11-23T20:05:00+00:00"/>
    <meta property="og:title" content="Ötezer milliárd forintot szórnak el egy évben a magyarok az interneten"/>
    <meta property="og:description" content="Vásárolunk. Az M1-nek nyilatkozó szakértő szerint ötezer milliárd forintért."/>
  </head>
  <body>
    <article>
      <h1>Ötezer milliárd forintot szórnak el egy évben a magyarok az interneten</h1>
      <address><time datetime="2019-11-23T20:05:00+00:00">23 Nov 2019, 20:05</time> by <a rel="author">MTI</a></address>
      <p>
        <b>Vásárolunk. Az M1-nek nyilatkozó szakértő szerint ötezer milliárd forintért.</b>
      </p>
      <blockquote>Egyetlen év alatt ötezer milliárd forintot tesz ki az online vásárlások mértéke Magyarországon</blockquote>
      <p>- mondta Rajnai Zoltán, Magyarország kiberkoordinátora szombat este az <i>M1</i>-en.</p>
      <p>A szakértő elmondta, a biztonságos online vásárlás érdekében érdemes a már jól ismert oldalakat felkeresni. Meg kell győződni arról is, hogy a honlapon megtalálható-e a bolt számlaszáma, elérhetősége és telephelye.</p>
      <p>"Bizonyos kötelezettségek feltüntetése is a bizalmat erősítheti, ilyenek lehetnek a szállítási határidőre, vagy az esetleges cserére vonatkozó információk" - tette hozzá.</p>
      <p>Hangsúlyozta, a legnagyobb probléma a külföldi online boltokkal van. Ezek ugyanis gyakran magyarnak tűnnek, és csak akkor derül ki, hogy külföldiek, amikor valamilyen gond merül fel a megvásárolt termék szállításakor.</p>
      <related>
        <a href="https://hvg.hu/kkv/20150830_Glattfelder_iden_jelentos_bovules_varhato"/>
        <a href="https://hvg.hu/tudomany/20180208_online_vasarlas_foldrajzi_korlatozasok_eu_unios_szabaly"/>
      </related>
    </article>
  </body>
</html>