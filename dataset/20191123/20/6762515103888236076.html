<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-reczna/turniej-450-lecia-unii-lubelskiej-polska-ukraina-wynik-meczu-i-relacja/2bkt3y9"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-23T20:47:36+00:00"/>
    <meta property="og:title" content="Kolejna wysoka wygrana polskich szczypiornistek"/>
    <meta property="og:description" content="W drugim dniu rozgrywanego w Lublinie Turnieju 450-lecia Unii Lubelskiej piłkarek ręcznych Polska pokonała Ukrainę 30:17 (16:8). To druga wygrana biało-czerwonych, które w piątek zwyciężyły Litwę 37:19."/>
  </head>
  <body>
    <article>
      <h1>Kolejna wysoka wygrana polskich szczypiornistek</h1>
      <address>
        <time datetime="2019-11-23T20:47:36+00:00">23 Nov 2019, 20:47</time>
      </address>
      <p>
        <b>
          <b>W drugim dniu rozgrywanego w Lublinie Turnieju 450-lecia Unii Lubelskiej piłkarek ręcznych Polska pokonała Ukrainę 30:17 (16:8). To druga wygrana biało-czerwonych, które w piątek zwyciężyły Litwę 37:19.</b>
        </b>
      </p>
      <p>
        <a href="https://plebiscyt.przegladsportowy.pl/">Wybieraj sportowca roku w Plebiscycie „Przeglądu Sportowego”. Głosuj codziennie &gt;&gt;</a>
      </p>
      <p>Biało-Czerwone na początek turnieju w Lublinie odniosły okazałe zwycięstwo, pokonując Litwę 37:19 (19:8). Ich kolejnymi rywalkami była reprezentacja Ukrainy, która przynajmniej z założenia, miała postawić naszej drużynie wyższe wymagania.</p>
      <p>Ten mecz Polki zaczęły bardzo mocno i po 10. minutach prowadziły już 7:0. Bardzo dobrze grała Aleksandra Zych, wspomagana przez niezwykle doświadczoną Karolinę Kudłacz-Gloc. Kolejne minuty tylko powiększały przewagę naszej drużyny. Kiedy na 14:4 trafiła Daria Zawistowska, wydawało się, że może dojść do jeszcze większego pogromu niż dzień wcześniej. Do przerwy jednak na tablicy wyników widniał wynik 16:8, bo Ukrainki w końcówce nieco wzięły się do pracy.</p>
      <related>
        <a href="http://onet.tv/s/przegladsportowy/piotr-zyla-w-zeszlym-roku-zabilem-wszystkie-emocje-i-nic-mnie-nie-cieszylo/629yc9"/>
      </related>
      <p>W drugiej połowie trener Polek nieco rotował składem, przez co nasze rywalki aż tak bardzo nie odstawały. Dwukrotnie rzutów przez całe boisko próbowała Zych, za drugim razem trafiając w słupek. Ostatecznie Biało-Czerwone wygrały 30:17 i w niedzielnym meczu z Białorusią powalczą o zwycięstwo w całym turnieju.</p>
      <p>
        <b>POLSKA – UKRAINA 30:17 (16:8)</b>
      </p>
      <p><b>POLSKA</b>: Gawlik, Płaczek, Zima 1 – Jakubowska, Górna 2, Kobylińska 2, Grzyb 3, Kudłacz-Gloc 6, Janiszewska, Zawistowska 1, Zych 5, Więckowska 2, Drabik 2, Szarawaga 1, Świerżewska 3, Achruk 2.</p>
      <p><b>UKRAINA</b>: Baloh, Woronko, Sałtaniuk – Dobrovolska, Dmytryszyn, Diablo 1, Pawluk 1, Wałowa, Smolinh 3, Furmaniec, Szypliak, Melekiecewa, Sawczyn 2, Horilska, Kompaniec 7, Perederij 3.</p>
      <p><b>Sędziowali</b>: Michał Fabryczny, Jakub Rawicki (Polska). Widzów 1750.</p>
    </article>
  </body>
</html>