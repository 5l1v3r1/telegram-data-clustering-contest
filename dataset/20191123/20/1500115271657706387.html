<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/lifestyle/sport/artikel/4932121/excuus-van-basten-voor-ongepaste-opmerking"/>
    <meta property="og:site_name" content="RTL Boulevard"/>
    <meta property="article:published_time" content="2019-11-23T20:24:18+00:00"/>
    <meta property="og:title" content="Marco van Basten door het stof na ongepaste opmerking"/>
    <meta property="og:description" content="Marco van Basten (55) heeft excuses gemaakt voor een ongepaste opmerking, live op televisie in het voetbalprogramma De Eretribune van FOX Sports. De voormalige topspits en oud-bondscoach van Oranje zat in de studio om de wedstrijden in de eredivisie te analyseren. Aan het einde van een interview van Hans Kraay jr. met Frank Wormuth, de Duitse trainer van Heracles Almelo, zei Marco &quot;Sieg Heil&quot;."/>
  </head>
  <body>
    <article>
      <h1>Marco van Basten door het stof na ongepaste opmerking</h1>
      <address>
        <time datetime="2019-11-23T20:24:18+00:00">23 Nov 2019, 20:24</time>
      </address>
      <p>Marco van Basten (55) heeft excuses gemaakt voor een ongepaste opmerking, live op televisie in het voetbalprogramma De Eretribune van FOX Sports. De voormalige topspits en oud-bondscoach van Oranje zat in de studio om de wedstrijden in de eredivisie te analyseren. Aan het einde van een interview van Hans Kraay jr. met Frank Wormuth, de Duitse trainer van Heracles Almelo, zei Marco "Sieg Heil".</p>
      <blockquote>"Het was niet de bedoeling mensen daarmee te choqueren"</blockquote>
      <p>De 55-jarige Utrechter deed dat nadat Hans Kraay jr. in gebrekkig Duits een samenvatting had gegeven van het strijdplan van Wormuth. Terwijl op beeld te zien was hoe de trainer lachend wegliep bij het interview, hoorden de tv-kijkers Marco van Basten de woorden zeggen die als de Hitlergroet bekend staan. Het leidde tot heel wat commotie op de sociale media.</p>
      <figure>
        <iframe data-src="https://twitter.com/lawfulhamster/status/1198320195867201536?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/RobdeKeijzer/status/1198516628910231553?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Oneindigend/status/1198385293860253696?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/marcelbar8/status/1198358196554993669?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>In de rust van de wedstrijd tussen Ajax en Heracles bood Marco zijn verontschuldigingen aan. "Ik zei iets wat later door veel mensen is opgepikt. Het was niet de bedoeling mensen daarmee te choqueren, excuses hiervoor."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/lifestyle/fashion/artikel/4931171/een-feestoutfit-met-ballen-voetbalclubs-komen-kerstkleding"/>
        <a href="https://www.rtlboulevard.nl/lifestyle/sport/artikel/4930961/vader-wesley-sneijder-werkt-thuis-aan-herstel"/>
        <a href="https://www.rtlboulevard.nl/video/tv-fragmenten/video/4930136/rico-verhoeven-en-badr-hari-zijn-helemaal-klaar-voor-het-gevecht"/>
        <a href="https://www.rtlboulevard.nl/lifestyle/sport/artikel/4928456/cristiano-ronaldo-geheim-getrouwd-met-georgina-rodriguez"/>
        <a href="https://www.rtlboulevard.nl/video/tv-fragmenten/video/4927481/biografie-raymond-van-barneveld-de-winkel"/>
      </related>
      <related>
        <a href="https://www.rtlboulevard.nl/lifestyle/fashion/artikel/4931171/een-feestoutfit-met-ballen-voetbalclubs-komen-kerstkleding"/>
      </related>
    </article>
  </body>
</html>