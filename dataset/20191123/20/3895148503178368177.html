<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79551_Vesovic_Musimy_poprawic_gre_w_obronie.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-23T20:41:34+00:00"/>
    <meta property="og:title" content="Vesović: Musimy poprawić grę w obronie"/>
    <meta property="og:description" content="- Stworzyliśmy sobie wiele okazji, szczególnie w pierwszej połowie. Zabrakło nam skuteczności i koncentracji w kluczowych momentach, dlatego nie udało nam się strzelić gola. Najważniejszy moment spotkania był wówczas, kiedy Pogoń zdobyła pierwszą bramkę. Od tego momentu spotkanie wyglądało zupełnie inaczej - mówi po przegranym meczu z Pogonią Marko Vesović."/>
  </head>
  <body>
    <article>
      <h1>Vesović: Musimy poprawić grę w obronie</h1>
      <address><time datetime="2019-11-23T20:41:34+00:00">23 Nov 2019, 20:41</time> by <a rel="author">Woytek i Wiśnia</a></address>
      <p>- Stworzyliśmy sobie wiele okazji, szczególnie w pierwszej połowie. Zabrakło nam skuteczności i koncentracji w kluczowych momentach, dlatego nie udało nam się strzelić gola. Najważniejszy moment spotkania był wówczas, kiedy Pogoń zdobyła pierwszą bramkę. Od tego momentu spotkanie wyglądało zupełnie inaczej - mówi po przegranym meczu z Pogonią <b>Marko Vesović</b>.<br/><br/>- Nawet przy wyniku 1-0 mieliśmy dobrą okazję, niestety Paweł nie wykorzystał sytuacji sam na sam. Brak skuteczności był naszym największym problemem. Nie wiem co mam powiedzieć, bo mieliśmy dobre okazje, dominowaliśmy nad przeciwnikiem, lecz kiedy nie zdobywasz bramki, a robi to przeciwnik, to trudno jest się potem podnieść.<br/><br/>- Musimy poprawić grę w obronie, ponieważ moim zdaniem Pogoń strzeliła gole w bardzo prosty sposób. Sami musimy stworzyć sobie dziesięć szans, aby pokonać bramkarza, a rywal wręcz przeciwnie - nie potrzebuje zbyt wiele prób, żeby zdobyć bramkę. Musimy nad tym ciężko pracować każdego dnia. Trzeba nadal mocno trenować i zrobić wszystko, aby w następnym meczu wykorzystać te okazje, które sobie wypracowujemy - dodał reprezentant Czarnogóry.</p>
    </article>
  </body>
</html>