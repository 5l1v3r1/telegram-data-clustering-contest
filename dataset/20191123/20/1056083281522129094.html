<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301062/%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D9%87%D8%B1-%D8%B3%D8%B1%D8%A8%D8%A7%D8%B2-%DB%8C%DA%A9-%D9%85%D9%87%D8%A7%D8%B1%D8%AA-%D8%AF%D8%B1-%D8%B3%D9%BE%D8%A7%D9%87-%D9%84%D8%B1%D8%B3%D8%AA%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-23T20:36:55+00:00"/>
    <meta property="og:title" content="اجرای طرح «هر سرباز یک مهارت» در سپاه لرستان"/>
    <meta property="og:description" content="ایسنا/لرستان معاون هماهنگ کننده سپاه لرستان، گفت: با هدف ایجاد اشتغال برای سربازان بعد از اتمام خدمت طرح «هر سرباز یک مهارت» در سپاه برگزار می‌شود."/>
  </head>
  <body>
    <article>
      <h1>اجرای طرح «هر سرباز یک مهارت» در سپاه لرستان</h1>
      <address><time datetime="2019-11-23T20:36:55+00:00">23 Nov 2019, 20:36</time> by <a rel="author">مرضیه حافظی</a></address>
      <p>ایسنا/لرستان معاون هماهنگ کننده سپاه لرستان، گفت: با هدف ایجاد اشتغال برای سربازان بعد از اتمام خدمت طرح «هر سرباز یک مهارت» در سپاه برگزار می‌شود.</p>
      <p>محسن رشیدی در گفت‌وگو با ایسنا، در رابطه با رویکرد بسیج در بحث فساد، بیان کرد: همه آحاد ملت موظف هستند از فساد جلوگیری کنند.</p>
      <p>وی با اشاره به این‌که به گفته رئیس قوه قضاییه خط قرمز ما فساد است ریز و درشت ندارد و هرکس به حقوق بیت‌المال تعرض کند دستش را از بازو قطع می‌کنیم، اظهار کرد: پیرو این سخنان بسیج ظرفیت خود را در این زمینه خواهد گذاشت.</p>
      <p>رشیدی با بیان این‌که هرکسی به نوبه خود مفسده‌ای را می‌بیند وظیفه دارد به مراجع قضایی اطلاع دهد، عنوان کرد: از باب امربه‌معروف و نهی‌ازمنکر بر همه ما واجب است این امر را انجام دهیم.</p>
      <p>معاون هماهنگ کننده سپاه حضرت ابوالفضل (ع) لرستان با اشاره به ایجاد پایگاه‌های آموزشی با شعار «هر سرباز یک مهارت» در سپاه لرستان، بیان کرد: در حال حاضر تمام سربازان سپاه استان حداقل یک مهارت دارند که بعداز اتمام سربازی مهارتی داشته و بتوانند با دریافت وام اشتغال‌زایی از سپاه، برای خود شغلی را ایجاد کنند.</p>
      <p>وی با اشاره به هجمه‌های دشمن به فرهنگ ایثار و شهادت، ادامه داد: برگزاری یادواره‌های شهدا یکی‌ از راه‌های مقابله با هجمه‌ای دشمنان است که باید جدی گرفته شود.</p>
      <p>رشیدی تأکید کرد: یکی‌از روش‌های دشمن در جنگ فرهنگی تضعیف روحیه ایثار و شهادت و برگزاری یادواره‌های شهداست.</p>
      <p>انتهای پیام</p>
    </article>
  </body>
</html>