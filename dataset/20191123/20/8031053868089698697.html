<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%ce%b9-%ce%b1%ce%bb%ce%bb%ce%ac%ce%b6%ce%b5%ce%b9-%cf%83%cf%84%ce%bf%ce%bd-%cf%83%cf%84%ce%bf%ce%bb%ce%b9%cf%83%ce%bc%cf%8c-%cf%84%ce%b7%cf%82-%ce%b1%ce%b8%ce%ae%ce%bd%ce%b1%cf%82-%ce%b5%ce%bd.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T20:15:06+00:00"/>
    <meta property="og:title" content="Τι αλλάζει στον στολισμό της Αθήνας εν όψει Χριστουγέννων – Η απόφαση Μπακογιάννη"/>
    <meta property="og:description" content="Τι περιλαμβάνει το σχέδιο του δημάρχου, Κώστα Μπακογιάννη, για τον στολισμό της Αθήνας εν όψει Χριστουγέννων."/>
  </head>
  <body>
    <article>
      <h1>Τι αλλάζει στον στολισμό της Αθήνας εν όψει Χριστουγέννων – Η απόφαση Μπακογιάννη</h1>
      <address>
        <time datetime="2019-11-23T20:15:06+00:00">23 Nov 2019, 20:15</time>
      </address>
      <p>
        <b>Τι περιλαμβάνει το σχέδιο του δημάρχου, Κώστα Μπακογιάννη, για τον στολισμό της Αθήνας εν όψει Χριστουγέννων.</b>
      </p>
      <p>«Γενναίες» αλλαγές στον χριστουγεννιάτικο στολισμό της Αθήνας σχεδιάζει ο μεγαλύτερος δήμος της χώρας, εν όψει της έναρξης της εορταστικής περιόδου.</p>
      <p>Πέραν του νέου χριστουγεννιάτικου δέντρου, το οποίο θα κοσμεί την πλατεία Συντάγματος, αναμένονται αλλαγές τόσο στη φωταγώγηση των δρόμων, όσο και στον ευρύτερο στολισμό της πόλης.</p>
      <p>Οι παραπάνω κινήσεις, μάλιστα, θα αποτελέσουν δωρεά και χορηγία διάφορων εταιρειών και ιδρυμάτων, χωρίς να επιβαρύνουν τον δημοτικό προϋπολογισμό.</p>
      <p>Η ανανέωση του χριστουγεννιάτικου στολισμού της Αθήνας εντάσσεται στο πλαίσιο του προγράμματος «Υιοθέτησε την πόλη σου», το οποίο εκπόνησε ο δήμαρχος, Κώστας Μπακογιάννης, στις αρχές Οκτωβρίου.</p>
      <p>Οι αλλαγές θα υλοποιηθούν σταδιακά και θα γίνονται ολοένα και πιο εμφανείς, όσο πλησιάζουν τα Χριστούγεννα και η Πρωτοχρονιά.</p>
    </article>
  </body>
</html>