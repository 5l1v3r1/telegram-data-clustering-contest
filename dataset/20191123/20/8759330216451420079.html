<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904921/clement-neemt-eigen-speler-op-de-korrel-dan-ga-ik-hem-zeker-berispen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-23T20:30:00+00:00"/>
    <meta property="og:title" content="Clement neemt eigen speler op de korrel: &quot;Dan ga ik hem zeker berispen&quot;"/>
    <meta property="og:description" content="Club Brugge won vrijdag met sprekend gemak van KV Oostende. Het werd 2-0 voor de competitieleider. Achteraf was er echter ook veel te doen om de fout van Emmanuel Dennis, die over de schreef ging."/>
  </head>
  <body>
    <article>
      <h1>Clement neemt eigen speler op de korrel: "Dan ga ik hem zeker berispen"</h1>
      <address>
        <time datetime="2019-11-23T20:30:00+00:00">23 Nov 2019, 20:30</time>
      </address>
      <p>
        <b>Club Brugge won vrijdag met sprekend gemak van KV Oostende. Het werd 2-0 voor de competitieleider. Achteraf was er echter ook veel te doen om de fout van Emmanuel Dennis, die over de schreef ging.</b>
      </p>
      <p>De Nigeriaan kwam met de studs vooruit op het been van zijn tegenstanders. De VAR en scheidsrechter grepen niet in. Maar Philippe Clement lijkt niet tevreden met de ingreep van zijn speler.</p>
      <p>"Ik heb de beelden niet kunnen zien. Maar als Dennis een zware fout maakte, ga ik hem daar zeker voor berispen. We hebben het in de rust nog benadrukt om geen domme fouten te maken", gaf Clement aan op zijn persconferentie na de wedstrijd.</p>
      <p>Het is niet de eerste keer dat Dennis in zijn enthousiasme over de schreef gaat. Afgelopen seizoen kreeg hij nog een rode kaart in de partij tegen KAA Gent voor een soortgelijke fout. Nu kwam Dennis er vanaf met een gele kaart.</p>
      <aside>Lees meer<br/><a href="https://www.voetbalprimeur.be/nieuws/904814/kv-oostende-coach-wilde-rood-voor-dennis-hij-brak-bijna-een-been-.html?itm_source=www.voetbalprimeur.be&amp;itm_medium=highlighted-content">KV Oostende-coach wilde rood voor Dennis: “Laatste fout was de ergste”</a></aside>
    </article>
  </body>
</html>