<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hokej.cz/hokej-v-cislech-kdo-nejcasteji-vede-a-kdo-nejvic-prohrava/5044085"/>
    <meta property="og:site_name" content="Hokej.cz"/>
    <meta property="article:published_time" content="2019-11-23T20:13:00+00:00"/>
    <meta property="og:title" content="Hokej v číslech: Kdo nejčastěji vede a kdo nejvíc prohrává?"/>
    <meta property="og:description" content="Které týmy si zatím užívají nejvíce času ve vedení a jak se s tím vypořádávají? A naopak kdo nejčastěji musí dotahovat? A jaký vliv vlastně má samotný stav utkání na hru?"/>
  </head>
  <body>
    <article>
      <h1>Hokej v číslech: Kdo nejčastěji vede a kdo nejvíc prohrává?</h1>
      <address><time datetime="2019-11-23T20:13:00+00:00">23 Nov 2019, 20:13</time> by <a rel="author" href="https://hokej.cz/archiv-clanku/autor/129268" target="_blank">Ondřej Hudec</a></address>
      <p>
        <b>Které týmy si zatím užívají nejvíce času ve vedení a jak se s tím vypořádávají? A naopak kdo nejčastěji musí dotahovat? A jaký vliv vlastně má samotný stav utkání na hru?</b>
      </p>
      <figure>
        <a href="https://hokejkashop.cz/">
          <img src="https://hokej.cz/files/images/84/hokejka-shop-700x100px.jpg"/>
        </a>
      </figure>
      <h3>Kdo nejvíc vede?</h3>
      <figure>
        <img src="https://hokej.cz/files/images/206/casvevedeni-asasfsafas.png"/>
      </figure>
      <p>Jednoznačnými lídry v tomto ohledu jsou Oceláři. Ti letos vedli už téměř <b>675 minut</b>, a to je zhruba o <b>80 minut více</b> než druhé Karlovy Vary. Právě mezi nimi a třetí Kometou Brno je rozdíl ještě vetší, když si hráči Brna vedení užívali <b>487 minut a 13 sekund</b>.</p>
      <p>Přes 400 minut vedení v dosavadním průběhu extraligy vedli už i hráči Sparty a Liberce.</p>
      <h3>Kdo nejvíce prohrává?</h3>
      <figure>
        <img src="https://hokej.cz/files/images/206/caspriprohravani-asasfafewrfre.png"/>
      </figure>
      <p>Naopak nejvíce času dotahováním soupeřů tráví hráči Kladna: Rytíři prohrávali už <b>583 minut</b>. Dokázali však hned čtyřikrát zvítězit, když byli pozadu po první třetině. Určitě nepřekvapí, že hodně minut s gólovým deficitem už mají za sebou i Pardubice, které se nacházejí na posledním místě tabulky.</p>
      <p>Často musejí dotahovat i Litvínov se Zlín, stejně tak i trápící se Hradec Králové. </p>
      <h3>Vliv na statistiky</h3>
      <p>Jaký vliv má tedy skóre na samotné statistiky střel a gólů? Určitě totiž budete souhlasit s tím, že týmy volí odlišné styly hry za různých stavů skóre. Společně budeme sledovat tři statistiky – poměr střeleckých pokusů (CF%), poměr střeleckých pokusů ze slotu (SCF%) a poměr vstřelených branek (GF%).</p>
      <figure>
        <img src="https://hokej.cz/files/images/206/statseffect-asdasadads.png"/>
      </figure>
      <p>Z grafu můžeme vyčíst několik zajímavých (a i očekávaných) údajů. Týmy, které vedou, jsou většinou přestříleny a mají i méně šancí. Ovšem dokáží vstřelit víc branek než týmy, které dotahují. To naznačuje, že dotahující týmy ve větší porci případů nejsou schopny vyrovnat.</p>
      <p>Při průběžné remíze je potom hra víceméně vyrovnaná a všechny námi sledované statistiky se pohybují <b>kolem 50 %</b>. Naopak, když týmy dotahují, jejich průměrný poměr střeleckých pokusů je <b>nad 55 %</b>. Pozitivní je i poměr střeleckých pokusů ze slotu, kdy týmy při prohrávání mají poměr <b>52,19 %</b>. Poměr branek však je mezi týmy, které brání vedení a které dotahují, jen lehce <b>přes 50 %</b>. Znamená to tedy, že gólů padá na obě strany velice podobně.</p>
      <related>
        <a href="https://hokej.cz/hokej-v-cislech-zapas-dvou-trapicich-se-tymu-kdo-je-na-tom-lepe/5044045"/>
        <a href="https://hokej.cz/hokej-v-cislech-senkerik-tahne-energii-v-bodovani-obrancu-je-druhy/5043968"/>
        <a href="https://hokej.cz/hokej-v-cislech-proc-litvinov-nevyuziva-presilovky/5043903"/>
      </related>
    </article>
  </body>
</html>