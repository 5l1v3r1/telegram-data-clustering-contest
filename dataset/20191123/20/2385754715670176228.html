<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/598792/mat-kai-tiagko-katharisan-tin-mpougada-gia-tin-omonoia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-23T20:55:00+00:00"/>
    <meta property="og:title" content="Ματ και Τιάγκο καθάρισαν την μπουγάδα για την Ομόνοια!"/>
    <meta property="og:description" content="Η Ομόνοια επικράτησε της ΕΝΠ με 2-0 στο Παραλίμνι για την 10η αγωνιστική του πρωταθλήματος. Οι πράσινοι, με γκολ των Ντάρμπισαϊαρ στο 9' και Τιάγκο στο..."/>
  </head>
  <body>
    <article>
      <h1>Ματ και Τιάγκο καθάρισαν την μπουγάδα για την Ομόνοια!</h1>
      <address><time datetime="2019-11-23T20:55:00+00:00">23 Nov 2019, 20:55</time> by <a rel="author">Θεόδωρος Κόμπος</a></address>
      <p>Η Ομόνοια επικράτησε της ΕΝΠ με 2-0 στο Παραλίμνι για την 10η αγωνιστική του πρωταθλήματος. Οι πράσινοι, με γκολ των Ντάρμπισαϊαρ στο 9' και Τιάγκο στο 47', πέρασαν άνετα από το "Τάσος Μάρκου" και έφτασαν τις 3 συνεχόμενες νίκες, ενώ ανέβηκαν, έστω και προσωρινά, στην πρώτη θέση της βαθμολογίας. Αντίθετα, η ΕΝΠ απογοήτευσε με την εμφάνισή της και κόλλησε στην προτελευταία θέση, με 5 βαθμούς.<br/> <br/><a href="https://sportime.sigmalive.com/podosfairo/kypros/a-katigoria/52452_live-enp-omonoia-0-2">Διαβάστε πως εξελίχθηκε ο αγώνας.<br/></a> <br/>Καλύτερα στον αγωνιστικό χώρο μπήκε η Ομόνοια, βάζοντας από πολύ νωρίς πίεση. Oι πράσινοι σκόραραν στο 9' λεπτό με τον Ντάρμπισάϊαρ, μετά από εκτέλεση κόρνερ. Μετά το γκολ, το παιχνίδι είχε μέτριο ρυθμό αν και έγιναν ορισμένες φάσεις μπροστά στην εστία των δύο τερματοφυλάκων. Παρόλα αυτά, το ημίχρονο έκλεισε με την Ομόνοια να έχει το προβάδισμα και να πηγαίνει στα αποδυτήρια με το 1-0.<br/> <br/>Στην επανάληψη, και συγκεκριμένα στο 47', οι φιλοξενούμενοι διπλασίασαν τον δείκτη του σκορ με τον Τιάγκο.Ο Μποτεάκ σέντραρε και ο Τιάγκο μπήκε στην πορεία της μπάλας κάνοντας το 2-0 για την ομάδα του.Οι βυσσινί μετά το γκολ της Ομόνοιας ανέβασαν την απόδοσή τους και έψαξαν το γκολ που θα τους έβαζε στο ματς, χωρίς όμως αποτέλεσμα. Την πρώτη της τεράστια ευκαιρία η Ένωση έχασε στο 89΄ με τον Αγκίρι, ο οποίος με κεφαλιά έστειλε την μπάλα μόλις έξω.</p>
    </article>
  </body>
</html>