<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skijumping.pl/wiadomosci/27098/kolejna-metamorfoza-piotra-zyly---wraca-radosc-ze-skokow/"/>
    <meta property="og:site_name" content="Skijumping.pl"/>
    <meta property="article:published_time" content="2019-11-23T20:25:00+00:00"/>
    <meta property="og:title" content="Kolejna metamorfoza Piotra Żyły - wraca radość ze skoków"/>
    <meta property="og:description" content="- Zawsze jest ciekawiej, gdy pojawiają się emocje. Można powiedzieć, że w zeszłym roku zabiłem wszystkie i nic mnie nie cieszyło. Myślę, iż w tym roku emocje dają mi dodatkowe chęci i motywację - zauważa Piotr Żyła, który w sobotę rozpoczął swój piętnasty sezon Pucharu Świata w karierze. 32-latek otwierał skład reprezentacji Polski, a jego wyniki to 131 i 117 metrów."/>
  </head>
  <body>
    <article>
      <h1>Kolejna metamorfoza Piotra Żyły - wraca radość ze skoków</h1>
      <address>
        <time datetime="2019-11-23T20:25:00+00:00">23 Nov 2019, 20:25</time>
      </address>
      <p>
        <b>- Zawsze jest ciekawiej, gdy pojawiają się emocje. Można powiedzieć, że w zeszłym roku zabiłem wszystkie i nic mnie nie cieszyło. Myślę, iż w tym roku emocje dają mi dodatkowe chęci i motywację - zauważa Piotr Żyła, który w sobotę rozpoczął swój piętnasty sezon Pucharu Świata w karierze. 32-latek otwierał skład reprezentacji Polski, a jego wyniki to 131 i 117 metrów.</b>
      </p>
      <p>- W drugiej serii chyba nie dało się więcej zrobić. Wyleciałem nisko, patrzę, że linii nie ma i uuu &lt;śmiech&gt;... Niemniej, tak bywa i taki jest sport. Z drugiego skoku nie byłem zadowolony, wiadomo. W zawodach drużynowych liczą się metry, a dłuższe loty sprawiają znacznie większą przyjemność.</p>
      <p>- Sobota była lepszym dniem. Oddawałem normalne skoki, na jakie mnie aktualnie stać. W piątek miałem większe chęci, przez co skoki wyglądały, jak wyglądały... Dobrze, że na początek dostałem kubeł zimnej wody, bo byłem za bardzo zestresowany. Własne oczekiwania mnie przerosły, ale wyciągnąłem wnioski i w sobotę było w porządku.</p>
      <p>- Nie trzeba było wielu rozmów z trenerem, ponieważ była to prosta analiza. Jak powiedziałem, problem był oczywisty. Rywalizacja to coś, co chcemy i lubimy robić. Zawsze jest ciekawiej, gdy pojawiają się emocje. Można powiedzieć, że w zeszłym roku zabiłem wszystkie i nic mnie nie cieszyło. Myślę, iż w tym roku emocje dają mi dodatkowe chęci i motywację.</p>
      <p>- Obecność emocji pozwala zrobić krok naprzód, a nie skakać tylko na równym poziomie. Cały poprzedni rok był totalnym zabiciem emocji, ale skaczę po to, żeby cieszyć się z możliwości mierzenia się z najlepszymi.</p>
      <p>
        <i>
          <b>Korespondencja z Wisły, Dominik Formela</b>
        </i>
      </p>
      <figure>
        <iframe src="https://www.youtube.com/embed/8_bDDxXmejc" width="640" height="360" data-service="Youtube" scrolling="no"/>
      </figure>
      <hr/>
      <p>Dominik Formela, źródło: Informacja własna</p>
    </article>
  </body>
</html>