<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/otvlechen-ot-pirati-srbin-razkaza-zloveshcha-istoriya_news711029.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T20:37:00+00:00"/>
    <meta property="og:title" content="Отвлечен от пирати сърбин разказа зловеща история"/>
    <meta property="og:description" content="Александър Тереки е бил на борда на кораб в Гвинейския залив"/>
  </head>
  <body>
    <article>
      <h1>Отвлечен от пирати сърбин разказа зловеща история</h1>
      <h2>Александър Тереки е бил на борда на кораб в Гвинейския залив</h2>
      <address>
        <time datetime="2019-11-23T20:37:00+00:00">23 Nov 2019, 20:37</time>
      </address>
      <p>https://blitz.bg/svyat/otvlechen-ot-pirati-srbin-razkaza-zloveshcha-istoriya_news711029.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574533457-bttt.jpg"/>
      </figure>
      <p><b>Сръбският гражданин Александър Тереки, който е бил на борда на кораб, нападнат от пирати в Гвинейския залив, пристигна днес в Белград с полет от Франкфурт, предаде Танюг. </b><br/><br/>Беше страшно. Сега съм добре. Спасих се. Отивам си у дома, каза за в. "Вечерне новости" Тереки, който бе посрещнат на летището от съпругата си.</p>
      <p>По-рано днес сръбското външно министерство съобщи, че е получило от властите в Екваториална Гвинея съобщение, че при пиратското нападение са отвлечени седем моряци, един от които е сръбски гражданин. Тереки каза за телевизия РТС, че е бил на борда на нападнатия кораб, но с група други моряци се е измъкнал от нападателите.</p>
      <p>Тереки работел на кораб на компания Ексън мобил, който снабдявал с хранителни продукти петролна платформа във водите на Екваториална Гвинея. Корабът напуснал петролното поле, разположено на 12 морски мили от брега, и се насочил към пристанище Луба на южния остров Биоко, когато бил нападнат.</p>
      <p>От 2016 година насам Гвинeйският зaлив е нoвoтo нaй-oпacнo мяcтo нa Зeмятa зa ĸopaбoплaвaнeтo. в този район морските пирати са известни с прилаганото от тях насилие, сочи доклад на американската организация  Oceans Beyond Piracy. По-paнo пиpaтитe отвличали танкери с петрол, но поради спада в цената на суровината, сега отвличат хора за откуп.</p>
      <p>Пиратите отвлекли седем души от екипажа, а други осем успели да се скрият. Освен сърбина в екипажа е и мало моряци от Република Южна Африка, Филипините и Камерун. Засега не са известни други подробности за пиратите и мотивите за нападението.</p>
    </article>
  </body>
</html>