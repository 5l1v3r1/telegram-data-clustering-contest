<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Silovana-i-udavljena-Obnovljena-istraga-ubistva-od-prije-23-godine/570174?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T20:06:13+00:00"/>
    <meta property="og:title" content="Silovana i udavljena: Obnovljena istraga ubistva od prije 23 godine"/>
    <meta property="og:description" content="BERLIN - Njemačka policija obnovila je istragu ubistva djevojčice od prije 23 godine u pokrajini Sjeverna Rajna Vestfalija."/>
  </head>
  <body>
    <article>
      <h1>Silovana i udavljena: Obnovljena istraga ubistva od prije 23 godine</h1>
      <address><time datetime="2019-11-23T20:06:13+00:00">23 Nov 2019, 20:06</time> by <a rel="author">Srna</a></address>
      <p>BERLIN - Njemačka policija obnovila je istragu ubistva djevojčice od prije 23 godine u pokrajini Sjeverna Rajna Vestfalija.</p>
      <p>Istražioci su u gradu Gravenbroih danas počeli DNK testiranje više stotina muškaraca u nadi da će razjasniti ubistvo Klaudije Ruf, koja je tada imala 11 godina.</p>
      <p>Klaudija je oteta u maju 1996. godine dok je šetala susjedovog psa u Gravenbroihu, oko 40 kilometara sjeverozapadno od Kelna.</p>
      <p>Silovana je, a utvrđeno je i da je udavljena. Njeno djelimično zapaljeno tijelo pronađeno je dva dana kasnije.</p>
      <p>U vezi sa njenom smrću niko nije optužen, navodi BBC.</p>
      <p>Svi muškarci, koji su u vrijeme izvršenja krivičnog djela bili stariji od 14 godina, pozvani se da učestvuju u DNK testiranju.</p>
      <p>Poziv je upućen za najmanje 900 muškaraca da bi uporedila DNK uzorak pronađen na mjestu zločina.</p>
      <p>Onima koji su pristali policija je uzela uzorak pljuvačke u lokalnoj osnovnoj školi.</p>
      <p>Njen otac Fridhelm prošle sedmice rekao je da poslije više od 23 godina postoji mogućnost da bude riješena tužna sudbina njegove ćerke.</p>
      <p>"Počinilac se previše dugo sakrivao", rekao je on.</p>
      <p>Portparol policije rekao je listu "Bild" da vlada veliko interesovanje da se ovaj slučaj riješi.</p>
    </article>
  </body>
</html>