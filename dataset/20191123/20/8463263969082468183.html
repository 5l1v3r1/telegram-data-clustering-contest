<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/boks-zawodowy/855906/boks-mb-boxing-night-6-krzysztof-zimnoch-krzysztof-twardowski-sensacja-zimnoch-z"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-23T20:36:56+00:00"/>
    <meta property="og:title" content="Boks. MB Boxing Night 6: Krzysztof Zimnoch - Krzysztof Twardowski. Sensacja! Zimnoch znokautowany już w drugiej rundzie!"/>
    <meta property="og:description" content="Do ogromnej sensacji doszło podczas sobotniej gali MB Boxing Night 6 w Radomiu. Krzysztof Zimnoch został znokautowany przez Krzysztofa Twardowskiego już w drugiej rundzie."/>
  </head>
  <body>
    <article>
      <h1>Boks. MB Boxing Night 6: Krzysztof Zimnoch - Krzysztof Twardowski. Sensacja! Zimnoch znokautowany już w drugiej rundzie!</h1>
      <address><time datetime="2019-11-23T20:36:56+00:00">23 Nov 2019, 20:36</time> by <a rel="author" href="https://sportowefakty.wp.pl/autor/jakub-madej" target="_blank">Jakub Madej</a></address>
      <h4>Do ogromnej sensacji doszło podczas sobotniej gali MB Boxing Night 6 w Radomiu. Krzysztof Zimnoch został znokautowany przez Krzysztofa Twardowskiego już w drugiej rundzie.</h4>
      <related>
        <a href="https://sportowefakty.wp.pl/boks-zawodowy/855823/boks-wilder-ortiz-czas-na-wielki-rewanz-sprawdz-gdzie-obejrzec-walke-transmisja"/>
      </related>
      <p>Bardzo spokojnie rozpoczął pojedynek  (22-3-1, 15 KO). 36-latek był od przeciwnika aktywniejszy, jednak nie była to znacząca przewaga. Krzysztof Twardowski (6-2, 3 KO) starał się wykorzystać spokojny początek i próbował zaskoczyć rywala, jednak ostatecznie nie Zimnoch bez problemu dotrwał do końca rundy.</p>
      <p>Już na początku drugiej odsłony Twardowski trafił Zimnocha lewym prostym i prawym sierpowym, którym widocznie naruszył 36-latka. Krzysztof Twardowski nie czekał i od razu przeszedł do ofensywy atakując przeciwnika serią ciosów. W pewnym momencie Zimnoch przestał się bronić, co szybko zauważył sędzia i przerwał pojedynek.</p>
      <related>
        <h4>Zobacz także: </h4>
        <a href="https://sportowefakty.wp.pl/boks-zawodowy/855771/boks-wilder-ortiz-fenomenalna-forma-mistrza-na-wazeniu-pretendent-ciezszy-o-8-ki"/>
      </related>
      <p>Dla Zimnocha był to nieudany powrót do zawodowego ringu po ponad dwuletniej przerwie. 36-latek w ostatniej walce przegrał przez nokaut z Joeyem Abellem.</p>
      <p>Wcześniej Zimnoch toczył udane pojedynki w kategorii ciężkiej, w których pokonywał między innymi Michaela Granta, Mike'a Mollo czy Marcina Rekowskiego.</p>
      <related>
        <h4>Zobacz także: </h4>
        <a href="https://sportowefakty.wp.pl/boks-zawodowy/855641/boks-deontay-wilder-luis-ortiz-2-znamy-zarobki-bokserow"/>
      </related>
      <p>Twardowski odniósł bez wątpienia najważniejsze zwycięstwo w zawoodwej karierze. Była to szósta wygrana i czwarty nokaut w karierze 23-latka.</p>
      <p>W poprzednich starciach zawodnik z Nowego Sącza przegrywał z Juergenem Uldedajem i Piotr Podłuckim, wygrywał natomiast z Attilą Tiborem Nagym czy Artsiomem Charniakevichem.</p>
      <p><b>Zobacz również:</b><br/>-&gt; <a href="https://sportowefakty.wp.pl/boks-zawodowy/855902/boks-mb-boxing-night-6-calkowita-dominacja-polaka-kamil-gardzielik-bez-problemu-">MB Boxing Night 6: całkowita dominacja Polaka. Kamil Gardzielik bez problemu pokonał Mikalaia Kuzmitskiego</a><br/>-&gt; <a href="https://sportowefakty.wp.pl/boks-zawodowy/855898/boks-mb-boxing-night-6-ciekawy-poczatek-gali-w-radomiu-kamil-mlodzinski-lepszy-o">MB Boxing Night 6: ciekawy początek gali w Radomiu. Kamil Młodziński lepszy od Jakuba Dobrzyńskiego</a></p>
      <p>WP SportoweFakty</p>
    </article>
  </body>
</html>