<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/panionios_osfp_1_1_o_olympiakos_epaikse_me_ti_fotia_kai_kaike-589195/"/>
    <meta property="og:site_name" content="Real.gr"/>
    <meta property="article:published_time" content="2019-11-23T20:01:00+00:00"/>
    <meta property="og:title" content="Εξαιρετικά αμφίβολος για το ντέρμπι του ΟΑΚΑ ο Ριντ"/>
    <meta property="og:description" content="Ο Ολυμπιακός ήταν κυρίαρχος από την αρχή στο ματς με τον Πανιώνιο, προηγήθηκε στο σκορ, έχασε πολλές ευκαιρίες, ωστόσο δεν βρήκε το δεύτερο γκολ και οι &quot;κυανέρυθροι&quot; των τιμώρησαν στο τέλος, όπως δείχνει και το τελικό 1-1."/>
  </head>
  <body>
    <article>
      <h1>
        <a href="https://www.real.gr/athlitismos/arthro/eksairetika_amfibolos_gia_to_ntermpi_tou_oaka_o_rint-589192/">Εξαιρετικά αμφίβολος για το ντέρμπι του ΟΑΚΑ ο Ριντ</a>
      </h1>
      <address><time datetime="2019-11-23T20:01:00+00:00">23 Nov 2019, 20:01</time> by <a rel="author">filathlos.gr</a></address>
      <p>
        <b>Ο Ολυμπιακός ήταν κυρίαρχος από την αρχή στο ματς με τον Πανιώνιο, προηγήθηκε στο σκορ, έχασε πολλές ευκαιρίες, ωστόσο δεν βρήκε το δεύτερο γκολ και οι "κυανέρυθροι" των τιμώρησαν στο τέλος, όπως δείχνει και το τελικό 1-1.</b>
      </p>
      <p>Μετά από αυτό το αποτέλεσμα, οι Πειραιώτες είναι πιθανό να πάνε ισόβαθμοι στο παιχνίδι με τον ΠΑΟΚ (είναι στο -3 και παίζει αύριο με την Λάρισα), ενώ οι Νεοσμυρνιώτες πήραν βαθμό... ανάσα στην προσπάθειά τους να μείνουν στην κατηγορία.</p>
      <p>Πιο συγκεκριμένα, οι "ερυθρόλευκοι" μπήκαν στην αναμέτρηση, έχοντας καλή κυκλοφορία της μπάλας, μη αφήνοντας τον Πανιώνιο να πλησιάσει την περιοχή τους. Η πρώτη καλή φάση ήρθε στο 12΄ όταν ο Μαλέρμπ έδιωξε την κεφαλιά του Λοβέρα. Στη συνέχεια, οι φιλοξενούμενοι δεν μπορούσαν να δημιουργήσουν καλές προϋποθέσεις από τα πλάγια και προσπαθούσαν να απειλήσουν με μακρινά σουτ.</p>
      <p>Ο Ποντένσε ήταν ο πιο δραστήριος παίκτης, όμως η ωραία ενέργεια που έκανε στο 42΄ πέρασε λίγο άουτ, όπως και η κεφαλιά του Γκερέρο ένα λεπτό αργότερα. Ο Πανιώνιος από την πλευρά του είχε μία καλή στιγμή στην τελευταία φάση του πρώτου ημιχρόνου, αλλά ο Σα μπλόκαρε το σουτ του Γιάννη Μασούρα.</p>
      <p>Στο δεύτερο ημίχρονο, ο Μάρτινς αποφάσισε να περάσει στο παιχνίδι τον Βαλμπουενά, και ο Γάλλος τον δικαίωσε για την επιλογή του, καθώς στο 55΄ εκτέλεση εύστοχα το πέναλτι που έδωσε ο Κομίνης σε χέρι του Παπαγεωργίου μετά από σέντρα του Γκασπάρ.</p>
      <p>Από εκείνη την στιγμή και μετά οι Πειραιώτες κυκλοφορούσαν καλύτερα την μπάλα και ανά διαστήματα δημιουργούσαν ευκαιρίες, όμως ο Μαλέρμπ ήταν σε ετοιμότητα, ενώ και η τύχη ήταν με το μέρος των γηπεδούχων, ειδικά στη φάση του 66΄ όταν ο Ποντένσε έκανε ωραία ενέργεια όμως το σουτ που έπιασε κόντραρε και πέρασε ελάχιστα έξω.</p>
      <p>Από την πλευρά του, ο τεχνικός του Πανιωνίου, Νίκκι Παπαβασιλείου ζητούσε από τους παίκτες του να μην κλείνονται πίσω και στη μοναδική ευκαιρία που δημιούργησαν σόκαραν τους "ερυθρόλευκους". Πιο συγκεκριμένα, στο 88΄ ο Εμμανουηλίδης με σουτ έξω από την περιοχή νίκησε τον Σα (είχε κακή θέση στην εστία) για το 1-1.</p>
      <p>Στα ελάχιστα λεπτά που απέμεναν οι παίκτες του Μαρτίνς δημιούργησαν δύο καλές ευκαιρίες, αλλά ούτε ο Ελ Αραμπί, ούτε ο Βαλμπουενά μπόρεσαν να στείλουν την μπάλα στα δίχτυα του Μαλέρμπ.</p>
      <p>
        <b>Οι συνθέσεις του αγώνα:</b>
      </p>
      <p><b>Πανιώνιος:</b> Μαλέρμπ, Παπαγεωργίου, Λυμπεράκης, Ευαγγέλου, Σταυρόπουλος, Παπανικολάου (80’ Εμμανουηλίδης), Κόρμπος, Οικονομίδης (87’ Γρίβας), Άρσε, Αραμπούλι, Γ. Μασούρας (52’ Ουμάρ Καμαρά)</p>
      <p><b>Ολυμπιακός:</b> Σα, Γκασπάρ, Τσιμίκας, Μεριά, Σεμέδο, Καμαρά (90 1' Ελ Αραμπί), Μπουχαλάκης, Σουντανί (73’ Γ. Μασούρας), Ποντένσε, Λοβέρα (46’ Βαλμπουενά), Γκερέρο</p>
    </article>
  </body>
</html>