<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_mozhemo-prosto-zbilshuvati-kilkist-privatnogo-biznesu-u-zaliznichnij-galuzi-ekspert-pro-privatizaciyu-ukrzaliznici/939415"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T20:23:00+00:00"/>
    <meta property="og:title" content="&quot;Можемо просто збільшувати кількість приватного бізнесу у залізничній галузі&quot; - експерт про приватизацію Укрзалізниці"/>
    <meta property="og:description" content="У житті Укрзалізниці присутні приватні компанії. Це стосується виготовлення, ремонту вагонів чи локомотивів. Але часткова приватизація самої компанії є ризикованою ідеює. Про це в коментарі для Gazeta.ua каже експерт з інфраструктури Українського інституту могутнього Володимир ..."/>
  </head>
  <body>
    <article>
      <h1>"Можемо просто збільшувати кількість приватного бізнесу у залізничній галузі" - експерт про приватизацію Укрзалізниці</h1>
      <address><time datetime="2019-11-23T20:23:00+00:00">23 Nov 2019, 20:23</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939415_w_300.jpg?v=0"/>
        <figcaption>Володимир Шульмейстер: варто запускати приватні локомотивні компанії, давати їм пріоритети у ремонтуванні. Фото: ТСН</figcaption>
      </figure>
      <p>У житті Укрзалізниці присутні приватні компанії. Це стосується виготовлення, ремонту вагонів чи локомотивів. Але часткова приватизація самої компанії є ризикованою ідеює.</p>
      <p>Про це в коментарі для <a href="https://gazeta.ua/">Gazeta.ua</a> каже експерт з інфраструктури Українського інституту могутнього <b>Володимир Шульмейстер</b>.</p>
      <p>"Найбільша проблема Укрзалізниці - це її збитковість. Вона роками працювала, висмоктуючи інфраструктурні ресурси держави. Не було ніякого оновлення активів. Тому зараз маємо нестачу вагонів та локомотивів. Укрзалізниця потребує близько трьох мільярдів доларів інвестицій у рік. Сама компанія генерує щорічно до мільярду. Тобто вона є збитковою на дві третини", - пояснює експерт.</p>
      <p>За його словами, потрібні гроші можна взяти у вигляді зовнішніх кредитів або інвестицій.</p>
      <p>"Але на сьогодні Укрзалізниця маєі так багато кредитів, які не може використовувати ефективно. Брали кредит від Європейського банку на електрифікацію однієї з ділянок залізничного полотна. Ці гроші досі не реалізували, але Укрзалізниця сплачує відсотки.</p>
      <p>Інший варіант залучити гроші - інвестиції. Це не має бути обов'язково приватизація акцій саме Укрзалізниці. Можемо просто збільшувати кількість приватного бізнесу у залізничній галузі. Запускати приватні локомотивні компанії, давати їм пріоритети у ремонтуванні. Наприклад, якась іноземна фабрика могла б відкрити у нас свій філіал та виробляти двигуни внутрішнього згорання для локомотивів. Це теж будуть інвестиції, які допоможуть покращити стан речей на Укрзалізниці", - вважає Володимир Шульмейстер.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_ukrzaliznicyu-mozhut-kupiti-tilki-ukrayinski-biznesmeni-dlya-vlasnogo-zisku-ekspert/939414"/>
      </related>
      <p>Якщо ж піти шляхом приватизації акцій самої державної корпорації, наражаємось на ризики, каже він.</p>
      <p>"Якась компанія фактично купить шматок Укрзалізниці у держави. Але немає жодного закордонного інвестора, який би погодився на це виключно заради економічного зиску. Підприємство збиткове і не привабливе. Є горизонт планування інвестицій. Тобто час, коли вкладені гроші окупляться. У випадку з Укрзалізницею це надто довго, тож економічної вигоди вона дати не може. Купити акції компанії можуть тільки українські бізнесмени з метою використати її для себе. Будуть дуже сильно впливати на стратегічні інтереси, лобіюватимуть власну позицію, а не комерційні завдання. Це ще більше погіршить стан Укрзалізниці.</p>
      <p>Раніше ми на мільярди доларів купували американські локомотиви. Це нищило вітчизняну промисловість та зменшувало кількість робочих місць. Вже зараз маємо великий дефіцит професійних кадрів. Головна кадровая проблема Укрзалізниці - неефективний менеджмент. Варто змінювати верхівку керівництва. Якщо воно буде професійно працювати, зможемо вирішити кадрову проблему", - додає експерт.</p>
      <blockquote>29 жовтня голова правління Укрзалізниці підписав на інвестиційному форумі в Маріуполі угоду про початок процедури розміщення частини акцій компанії на біржі з Міністерством інфраструктури та Європейським банком реконструкцій і розвитку.</blockquote>
    </article>
  </body>
</html>