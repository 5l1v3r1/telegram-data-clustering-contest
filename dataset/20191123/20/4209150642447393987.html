<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/zivot-stil/zivot/Spanija-demografsku-krizu-pretvorila-u-biznis-Prodaje-napustena-sela/570179?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T20:35:51+00:00"/>
    <meta property="og:title" content="Španija demografsku krizu pretvorila u biznis: Prodaje napuštena sela"/>
    <meta property="og:description" content="Rosi Kostoja je Špankinja koja je demografsku krizu u svojoj zemlji pretvorila u pravi biznis."/>
  </head>
  <body>
    <article>
      <h1>Španija demografsku krizu pretvorila u biznis: Prodaje napuštena sela</h1>
      <address><time datetime="2019-11-23T20:35:51+00:00">23 Nov 2019, 20:35</time> by <a rel="author">Anadolija</a></address>
      <p>Rosi Kostoja je Špankinja koja je demografsku krizu u svojoj zemlji pretvorila u pravi biznis.</p>
      <p>Kako navode lokalni mediji, 50-godišnja Kostoja je zajedno sa suprugom Markom Adkinsonom otvorila kompaniju koja prodaje napuštene kuće i sela diljem Španije, posebno u regiji Galicija u kojoj je ova Špankinja odrasla, a koja se posljednjih godina suočava sa masovnim odlaskom stanovnika u bogatije regije i druge evropske zemlje.</p>
      <p>Prema nekim podacima, u regiji Galicija, na sjeverozapadu Španije, napuštena su čak 3.562 sela u kojima danas skoro da niko ne živi.</p>
      <p>Kostoja, uvidjevši krizu u kojoj se našao ovaj dio Španije, otvorila je agenciju koja kupuje kuće i sela i prodaje ih klijentima koji dolaze iz raznih dijelova svijeta, ponajviše iz Velike Britanije i Amerike.</p>
      <p>U razgovoru sa novinarima je kazala da je njen cilj da jednog dana ova napuštena sela ponovo budu popunjena stanovnicima, a posebno djecom.</p>
      <p>Interes za kućama u ovim selima je veliki, zbog čega je nedavno za jednu nekretninu morala sama odabrati kupca od čak 200 zainteresovanih kandidata.</p>
      <p>Cijene najjeftinijih kuća su nešto ispod 50.000 evra, dok neke koštaju i do 2 miliona.</p>
    </article>
  </body>
</html>