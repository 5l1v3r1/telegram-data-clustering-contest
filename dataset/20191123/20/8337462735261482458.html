<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://himachalabhiabhi.com/himachal-latest/himachal/executive-council-meeting-held-today-at-himachal-pradesh-university.html"/>
    <meta property="og:site_name" content="Himachal Abhi Abhi"/>
    <meta property="article:published_time" content="2019-11-23T20:48:00+00:00"/>
    <meta property="og:title" content="एचपीयू ईसीः 356 पद भरने को मंजूरी, विवि को सीयू का दर्जा देने का प्रस्ताव पास"/>
    <meta property="og:description" content="बैठक में कार्यकारिणी परिषद् ने सर्वसम्मति से प्रस्ताव पास कर विश्वविद्यालय को केंद्रीय विश्वविद्यालय का दर्जा देने की मांग की है। यह प्रस्ताव सीएम के..."/>
  </head>
  <body>
    <article>
      <h1>एचपीयू ईसीः 356 पद भरने को मंजूरी, विवि को सीयू का दर्जा देने का प्रस्ताव पास</h1>
      <h2>विवि में कुलपति प्रो. सिकंदर कुमार की अध्यक्षता में हुई कार्यकारिणी परिषद की बैठक</h2>
      <address>
        <time datetime="2019-11-23T20:48:00+00:00">23 Nov 2019, 20:48</time>
      </address>
      <p><b>शिमला।</b> हिमाचल प्रदेश विश्वविद्यालय में आज कार्यकारिणी परिषद् की बैठक कुलपति प्रो. सिकंदर कुमार की अध्यक्षता में हुई। बैठक में कई महत्तवपूर्ण फैसले लिए गए। बैठक में हिमाचल प्रदेश विश्वविद्यालय में रिक्त पड़े शिक्षकों और कर्मचारियों के पदों को भरने की मंजूरी भी कार्यकारिणी परिषद् ने दे दी है। इसमें शिक्षकों के 356 पदों को भरने की स्वीकृति दी गई है। इसमें आचार्य/निदेशक/प्राचार्य के 49 पद, सह आचार्य के 93 पद और सहायक आचार्य के 214 पद शामिल हैं। इसके अलावा विश्वविद्यालय अनुदान आयोग और राज्य सरकार की गाइड लाईन के अनुसार विश्वविद्यालय को एक युनिट मानकर 200 रोस्टर प्वाइंट के आधार पर भर्ती करने के लिए स्वीकृति प्रदान की गई। शिक्षकों और गैर शिक्षक कर्मचारियों के पदों को भरने के लिए कुलपति द्वारा रोस्टर तैयार करने के लिए गठित की गई समिति की सिफारिशों को भी मंजूरी दी गई। इसके साथ ही इन पदों को भरने के लिए विज्ञापन जारी करने की स्वीकृति प्रदान की गई है। बैठक में कार्यकारिणी परिषद् ने सर्वसम्मति से प्रस्ताव पास कर विश्वविद्यालय को केंद्रीय विश्वविद्यालय (Central university) का दर्जा देने की मांग की है। यह प्रस्ताव सीएम के माध्यम से केंद्र सरकार को भेजा जाएगा।</p>
      <h3>
        <a href="https://bit.ly/2o1uDv9">हिमाचल और देश-दुनिया की ताजा अपडेट के लिए join करें हिमाचल अभी अभी का Whats App Group… </a>
      </h3>
      <p>कार्यकारिणी परिषद् ने 29 नवंबर को होने जा रहे विश्वविद्यालय के 25वें दीक्षांत समारोह की स्वीकृति प्रदान की। साथ ही विश्वविद्यालय अनुदान आयोग के निर्देशानुसार खादी पर आधारित हिमाचली परिधानों में दीक्षांत समारोह करवाने की भी मंजूरी दी। कार्यकारिणी परिषद् ने पिछली आयोजित की गई बैठक में लिए गए निर्णयों का पुष्टिकरण किया। इस दौरान शैक्षणिक परिषद् द्वारा अनुमोदित किए गए प्रस्तावों और वित्त समिति द्वारा अनुमोदित प्रस्तावों को स्वीकृति प्रदान की गई।</p>
      <h3>नॉनसब्सिडाइड सीटों को सब्सिडाइजड सीट में बदलने की मंजूरी</h3>
      <p>कार्यकारिणी परिषद् ने विवि के विधि विभाग में नॉन सब्सिडाइजड की सीटों को सब्सिडाईजड सीट में बदलने की विभागीय कौंसिल की सिफारिश को स्वीकृति दे दी है। इसके अतिरिक्त बैठक में विवि के 9 सुरक्षा कर्मचारियों के वेतन संबंधी विसंगति को संशोधन करने की स्वीकृति दी। कार्यकारिणी परिषद् ने विश्वविद्यालय अनुदान आयोग के 2018 शिक्षक / प्राचार्य / निदेशक के भर्ती संबंधी समिति के नियमों को अपनाने की भी स्वीकृति प्रदान की गई। कार्यकारिणी परिषद् द्वारा कृषि लागत योजना में 22 वर्ष पुरानी वेतन विसंगति को दूर कर 2000-3500 से 2200-4000 करने की स्वीकृति प्रदान की।</p>
      <figure>
        <a href="https://hppcb.nic.in/">
          <img src="https://himachalabhiabhi.com/wp-content/uploads/2019/10/happy-diwali-1-1.jpg"/>
        </a>
      </figure>
      <h3>
        <a href="https://tiny.cc/yvph6y">हिमाचल अभी अभी Mobile App का नया वर्जन अपडेट करने के लिए इस link पर Click करें… </a>
      </h3>
      <related>
        <h4>RELATED NEWS</h4>
        <a href="https://himachalabhiabhi.com/latest-news/special-gram-sabhas-will-be-held-in-all-gram-panchayats-in-himachal-on-constitution-day.html"/>
        <a href="https://himachalabhiabhi.com/himachal-latest/himachal/siu-raid-in-a-snooker-in-kullu.html"/>
        <a href="https://himachalabhiabhi.com/latest-news/490-crores-has-been-released-to-all-panchayats-of-the-state.html"/>
        <a href="https://himachalabhiabhi.com/latest-news/himachal-congress-president-kuldeep-rathore-statement-on-maharashtra-issue.html"/>
        <a href="https://himachalabhiabhi.com/himachal-latest/shimla/cricket-competition-of-state-high-court-judges-and-lawyers-start-in-shimla.html"/>
        <a href="https://himachalabhiabhi.com/himachal-latest/himachal/2-died-three-injured-in-road-accident-kangra-pathiyar-himachal.html"/>
      </related>
    </article>
  </body>
</html>