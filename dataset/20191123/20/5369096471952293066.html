<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/777993/papavasiliou-ypochreosi-mas-na-kanoume-ta-panta-gia-na-sosoume-ton-panionio/"/>
    <meta property="og:site_name" content="to10.gr"/>
    <meta property="article:published_time" content="2019-11-23T20:15:24+00:00"/>
    <meta property="og:title" content="Παπαβασιλείου: «Υποχρέωση μας να κάνουμε τα πάντα για να σώσουμε τον Πανιώνιο»"/>
    <meta property="og:description" content="Ο προπονητής του Πανιωνίου, Νικόδημος Παπαβασιλείου, μετά την ισοπαλία που απέσπασε η ομάδα του από τον Ολυμπιακό, στάθηκε στην πίστη των παικτών ακόμα και όταν βρέθηκαν πίσω στο σκορ."/>
  </head>
  <body>
    <article>
      <h1>Παπαβασιλείου: «Υποχρέωση μας να κάνουμε τα πάντα για να σώσουμε τον Πανιώνιο»</h1>
      <h2>Ο προπονητής του Πανιωνίου, Νικόδημος Παπαβασιλείου, μετά την ισοπαλία που απέσπασε η ομάδα του από τον Ολυμπιακό, στάθηκε στην πίστη των παικτών ακόμα και όταν βρέθηκαν πίσω στο σκορ.</h2>
      <address><time datetime="2019-11-23T20:15:24+00:00">23 Nov 2019, 20:15</time> by <a rel="author">to10.gr</a></address>
      <p><a href="https://www.to10.gr/podosfero/superleague/777976/panionios-olybiakos-1-1/">Ο Πανιώνιος απέσπασε ισοπαλία από τον Ολυμπιακό με 1-1</a> στο γήπεδο της Νέας Σμύρνης και ο προπονητής των κυανέρυθρων στάθηκε στο γεγονός πως οι ποδοσφαιριστές του παρέμειναν πιστοί στο πλάνο τους και μετά το 0-1 υπέρ του Ολυμπιακού.</p>
      <p>Παράλληλα,λ ο τεχνικός του Πανιωνίου μίλησε για το μομέντουμ που χτίζει η ομάδα  και στην ομοψυχία που υπάρχει στα αποδυτήρια, ενώ ανέφερε πως πρέπει να κάνουν τα πάντα για να σώσουν την ομάδα.</p>
      <p>
        <a href="https://www.to10.gr/basket/777844/panathinaikos-o-alkis-david-ke-schesi-ton-giannakopoulo/">
          <i>Παναθηναϊκός: O Άλκης Δαυίδ και η σχέση με τον Γιαννακόπουλο</i>
        </a>
      </p>
      <p>
        <b>Αναλυτικά όσα δήλωσε ο Νικόδημος Παπαβασιλείου στην κάμερα της Nova:</b>
      </p>
      <p>«Κάναμε ένα καλό ματς απέναντι σε μια πολύ πιο ποιοτική ομάδα από μας. Ήμασταν συγκεντρωμένοι στο πλάνο μας και παρότι δεχθήκαμε το γκολ, δεν σταματήσαμε να πιστεύουμε. Το διεκδικήσαμε μέχρι τέλους και δίκαια πήραμε την ισοπαλία. Στα τελευταία τέσσερα ματς είμαστε σε καλό μομέντουμ.</p>
      <p>Η ομάδα αποκτάει αυτοπεποίθηση, παίζουμε πιο απλά, πιο γρήγορα, ξέρουμε τι κάνει ο καθένας στο γήπεδο και στα αποδυτήρια υπάρχει ομοψυχία. Η ομάδα αυτή έχει μεγάλο μέταλλο. Είναι υποχρέωση μας για τον κόσμο της ομάδας και για την ιστορία της ομάδας να κάνουμε τα πάντα για να τη σώσουμε».</p>
      <p>
        <b>
          <a href="https://www.to10.gr/podosfero/superleague/777993/papavasiliou-ypochreosi-mas-na-kanoume-ta-panta-gia-na-sosoume-ton-panionio/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>