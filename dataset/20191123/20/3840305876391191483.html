<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/sport/gheorghe-hagi-mirel-radoi-antrenor-nationala-306975.html"/>
    <meta property="og:site_name" content="B1 TV"/>
    <meta property="article:published_time" content="2019-11-23T20:17:26+00:00"/>
    <meta property="og:title" content="Gheorghe Hagi: „Cred că Mirel Rădoi va fi antrenorul naționalei României”"/>
    <meta property="og:description" content="Gheorghe Hagi crede că noul selecţioner al naţionalei va fi Mirel Rădoi.  „Eu zic că echipa naţională are antrenor, aşa cred eu. Cred că Rădoi va fi. Aşa, ca opinie a mea, şi Mircea Lucescu ar fi..."/>
  </head>
  <body>
    <article>
      <h1>Gheorghe Hagi: „Cred că Mirel Rădoi va fi antrenorul naționalei României”</h1>
      <address><time datetime="2019-11-23T20:17:26+00:00">23 Nov 2019, 20:17</time> by <a rel="author">Redacția B1.ro</a></address>
      <p>Gheorghe Hagi crede că noul selecţioner al naţionalei va fi Mirel Rădoi. </p>
      <p>„Eu zic că echipa naţională are antrenor, aşa cred eu. Cred că Rădoi va fi. Aşa, ca opinie a mea, şi Mircea Lucescu ar fi ceva de nivel foarte înalt. Dar nu vreau să fac eu speculaţii. Mirel - cred că el e antrenorul. (...) I-aş zice să accepte chiar dacă există acel risc, cum am avut şi eu acea perioadă când nu am acceptat, dar câteodată anumite lucruri ca să câştigi trebuie să şi rişti. El ştie mai bine”, a declarat Hagi, citat de <a href="https://www.news.ro/sport/hagi-crede-ca-noul-antrenor-al-primei-reprezentative-va-fi-mirel-radoi-1922405723022019112019178624">News.ro.</a></p>
      <p>În opinia antrenorului formaţiei Viitorul, principala problemă a naţionalei este că nu mai ştie să atace.</p>
      <p>„Echipa României nu mai ştie să atace. Nu am văzut acest lucru în ultimele două meciuri în care trebuia să atacăm, nu am putut să o facem chiar dacă întâlneam adversari buni, aici e cheia. Cheia succesului în viitor aceasta e, trebuie gândit foarte serios pentru că noi trebuie să atacăm ca să ajungi bun, puternic, mare, trebuie să ai jucatori şi trebuie să ai jucători care ştiu să atace şi apoi să se apere, adică faci ambele faze, dar când ai nevoie să produci rezultat şi să câştigi trebuie să ştii să ataci şi să marchezi goluri. Aici e minusul nostru”, a afirmat fostul internaţional.</p>
    </article>
  </body>
</html>