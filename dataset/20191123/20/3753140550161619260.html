<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/23/rosiya_vela_kampaniyu_schob_pereklasty_na_ukrayinu_vidpovidalnist_za_vtruchannya_u_vybory_v_ssha_new_york_times"/>
    <meta property="og:site_name" content="espreso.tv"/>
    <meta property="article:published_time" content="2019-11-23T20:34:00+00:00"/>
    <meta property="og:title" content="Росія вела кампанію, щоб перекласти на Україну відповідальність за втручання у вибори в США, - New York Times"/>
    <meta property="og:description" content="Росія протягом кількох років вела цілеспрямовану кампанію, аби перекласти відповідальність на втручання у президентські вибори у США на Україну"/>
  </head>
  <body>
    <article>
      <h1>Росія вела кампанію, щоб перекласти на Україну відповідальність за втручання у вибори в США, - New York Times</h1>
      <address>
        <time datetime="2019-11-23T20:34:00+00:00">23 Nov 2019, 20:34</time>
      </address>
      <p>Росія протягом кількох років вела цілеспрямовану кампанію, аби перекласти відповідальність на втручання у президентські вибори у США на Україну</p>
      <p>Про це із посиланням на New York Times повідомляє <a href="https://www.dw.com/ru/the-new-york-times-%D1%81%D0%BE%D0%BE%D0%B1%D1%89%D0%B8%D0%BB%D0%B0-%D0%BE-%D1%84%D0%B0%D0%BB%D1%8C%D1%81%D0%B8%D1%84%D0%B8%D0%BA%D0%B0%D1%86%D0%B8%D0%B8-%D1%80%D1%84-%D0%B2%D0%BC%D0%B5%D1%88%D0%B0%D1%82%D0%B5%D0%BB%D1%8C%D1%81%D1%82%D0%B2%D0%B0-%D0%BA%D0%B8%D0%B5%D0%B2%D0%B0-%D0%B2-%D0%B2%D1%8B%D0%B1%D0%BE%D1%80%D1%8B-%D0%B2-%D1%81%D1%88%D0%B0/a-51379392?maca=rus-rss-ru-all-1126-xml-mrss">DW</a>.</p>
      <p>За інформацією видання, співробітники розвідки РФ передавали фальсифіковані дані про "втручання" Києва російським і українським бізнесменам, а ті в свою чергу надавали їх американським політикам і журналістам.</p>
      <p>Згодом ця підроблена інформація дійшла до оточення президента США Дональда Трампа, яке спробувало використовувати її для захисту глави Білого дому в ході підготовки демократами імпічменту, зазначається далі в матеріалі. Зокрема, адвокат глави Білого дому Рудольф Джуліані заявляв про докази українського втручання у вибори США.</p>
      <p>Спроби республіканців захистити главу Білого дому виявилися в центрі уваги після того, як колишній радник Трампа по Росії Фіона Гілл піддала критиці поширення ними "вигаданого наративу", що не Москва, а Київ втручався в хід американських виборів.</p>
      <p>Виступаючи 21 листопада в комітеті з розвідки Палати представників з показаннями в рамках процедури підготовки імпічменту Трампу, Гілл з упевненістю заявила про поширення теорії змови і "політично мотивованою брехні", яка служить інтересам Кремля. Вона також вказала, що поширення неправдивої інформації відбулося, ймовірно, в ході кампанії, що проводиться російськими службами безпеки.</p>
      <p>Представники американських спецслужб повідомили сенаторів про організовану Росією кампанію з фальсифікації доказів зламу Україною серверів Демократичної партії в 2016 році.</p>
      <p>За даними видання, секретний брифінг був також присвячений розвитку російської тактики втручання, в тому числі зростаючим здібностям більш ретельно приховувати проведення подібних операцій. Американські спецслужби вважають, що Москва може подвоїти свої зусилля під час виборчої кампанії 2020 року.</p>
      <ul>
        <li>Нагадаємо, 19 листопада у Конгресі відбулися <a href="https://espreso.tv/news/2019/11/19/impichment_trampa_v_kongresi_pochalysya_publichni_slukhannya_chotyrokh_klyuchovykh_svidkiv">публічні слухання чотирьох ключових свідків</a> у справі про імпічмент президента Трампа. Показання дали Олександр Віндман, Дженніфер Вільямс, Курт Волкер і Том Моррісон.</li>
      </ul>
    </article>
  </body>
</html>