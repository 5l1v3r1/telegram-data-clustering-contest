<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/techbazis/20191122-xbox-project-scarlett-konzol-teljesitmeny-ar-ertek-nem-draga.html"/>
    <meta property="og:site_name" content="Origo"/>
    <meta property="article:published_time" content="2019-11-23T20:54:00+00:00"/>
    <meta property="og:title" content="Nem lesz drága a következő-generációs Xbox"/>
    <meta property="og:description" content="Négyszer jobb teljesítménye lesz az új konzolnak, mint az Xbox One X-nek, de csak 499 dollárba kerülhet."/>
  </head>
  <body>
    <article>
      <h1>Nem lesz drága a következő-generációs Xbox</h1>
      <address><time datetime="2019-11-23T20:54:00+00:00">23 Nov 2019, 20:54</time> by <a rel="author">Origo</a></address>
      <p>
        <b>Négyszer jobb teljesítménye lesz az új konzolnak, mint az Xbox One X-nek, de csak 499 dollárba kerülhet.</b>
      </p>
      <p>A PlayStation 4 és az Xbox One széria csatájában a Microsoft maradt alul, azonban a múlt hibáit nem szeretné megismételni a redmondi csapat. Az Xbox-csapat vezetője, Phil Spencer nemrég azt mondta, hogy sem teljesítményben, sem árazásban nem maradnak majd alul, ha a PS5 és a Project Scarlett versenyéről van szó.</p>
      <figure>
        <img src="https://cdn.nwmgroups.hu/s/img/i/1911/2019112248.jpg?w=644&amp;h=322"/>
        <figcaption>
          <cite>Forrás: Microsoft</cite>
        </figcaption>
      </figure>
      <p>Az általában megbízható információkat szállító PSErebus forrásai szerint 499 dolláros vételárral <a href="https://www.tweaktown.com/news/68853/project-scarlett-cost-499-4x-xbox-one-performance/index.html">számolhatunk </a>majd az új Xboxnál. Mindezt annak ellenére, hogy teljesítményben négyszeres előrelépést várhatunk.</p>
      <p>Bár kár lenne bármit biztosra venni, a mostani információk passzolnak ahhoz, amiket Spencer mondott korábban. A Sonyval szemben csak agresszív árazással járhat sikerrel a Microsoft, vagyis a 499 dolláros vételár hihetőnek tűnik. Erre már csak azért is van szüksége a Microsoftnak, mert hardverben közel azonos lesz a két konzol.</p>
    </article>
  </body>
</html>