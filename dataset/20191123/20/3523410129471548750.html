<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641629/%D8%AD%D9%85%D8%A7%DB%8C%D8%AA-%D8%B9%D8%A8%D8%AF%D8%A7%D9%84%D9%84%D9%87-%D9%85%D9%87%D8%AA%D8%AF%DB%8C-%D8%B3%D8%B1%DA%A9%D8%B1%D8%AF%D9%87-%DA%A9%D9%88%D9%85%D9%84%D9%87-%D8%A7%D8%B2-%D8%A2%D8%AA%D8%B4-%D8%B2%D8%AF%D9%86-%D8%A8%D8%A7%D9%86%DA%A9-%D9%87%D8%A7-%D9%88-%D8%A7%D8%AA%D9%88%D8%A8%D9%88%D8%B3-%D9%87%D8%A7%DB%8C-%D8%B4%D9%87%D8%B1%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T20:49:00+00:00"/>
    <meta property="og:title" content="حمایت عبدالله مهتدی سرکرده کومله از آتش زدن بانک ها و اتوبوس های شهری"/>
    <meta property="og:description" content="عبدالله مهتدی سرکرده گروهک تروریستی و تجزیه طلب کومله، از تخریب اموال مردم توسط اغتشاشگران حمایت کرد و از آمریکا نیز درخواست کرد تا به طور جدی تر، از اغتشاشگران حمایت کند."/>
  </head>
  <body>
    <article>
      <h1>
        <a href="https://www.bultannews.com/fa/news/641629/%D8%AD%D9%85%D8%A7%DB%8C%D8%AA-%D8%B9%D8%A8%D8%AF%D8%A7%D9%84%D9%84%D9%87-%D9%85%D9%87%D8%AA%D8%AF%DB%8C-%D8%B3%D8%B1%DA%A9%D8%B1%D8%AF%D9%87-%DA%A9%D9%88%D9%85%D9%84%D9%87-%D8%A7%D8%B2-%D8%A2%D8%AA%D8%B4-%D8%B2%D8%AF%D9%86-%D8%A8%D8%A7%D9%86%DA%A9-%D9%87%D8%A7-%D9%88-%D8%A7%D8%AA%D9%88%D8%A8%D9%88%D8%B3-%D9%87%D8%A7%DB%8C-%D8%B4%D9%87%D8%B1%DB%8C">حمایت عبدالله مهتدی سرکرده کومله از آتش زدن بانک ها و اتوبوس های شهری</a>
      </h1>
      <h2>عبدالله مهتدی سرکرده گروهک تروریستی و تجزیه طلب کومله، از تخریب اموال مردم توسط اغتشاشگران حمایت کرد و از آمریکا نیز درخواست کرد تا به طور جدی تر، از اغتشاشگران حمایت کند.</h2>
      <address><time datetime="2019-11-23T20:49:00+00:00">23 Nov 2019, 20:49</time> by <a rel="author">بولتن نیوز | bultannews.com</a></address>
      <p><b>گروه بین الملل _ گروه دفاعی</b>: عبدالله مهتدی سرکرده گروهک تروریستی و تجزیه طلب <b>کومله</b>، در گفتگوی زنده با تلویزیون بی بی سی فارسی، ضمن حمایت از <b>اغتشاشگران</b> در ایران، اعلام کرد که آتش زدن بانک ها و اتوبوس ها جزء نشدنی از مبارزات خیابانی است!</p>
      <p> </p>
      <p>به گزارش بولتن نیوز،<b> عبدالله مهتدی</b> سرکرده گروهک تروریستی کومله همچنین اعتراف کرد که دستگیرشدگان از عوامل تحت امر این گروهک بودند و خواستار آزادی اغتشاشگران شد!</p>
      <p> </p>
      <p>سرکرده کومله همچنین به صراحت اعلام کرد که کومله حامی اغتشاشات است و برای رسیدن به هدف، باید آتش زد و این آتش زدن بانک ها، اتوبوس های شهری و نهادهایی که از بودجه بیت المال استفاده می کنند را هم شامل می شود!</p>
      <p> </p>
      <p>عبدالله مهتدی در بخش دیگری از سخنان خود، ضمن ارائه آمار کاملا غلط از کشته شدن مردم کردستان در تجمعات اخیر، اعلام کرد که این گروهک به بسیاری از هواداران خود اعلام کرده بود که به اغتشاشات ادامه دهند و در صورت لزوم با مامورین برخورد کنند.</p>
      <p> </p>
      <p>سرکرده کومله در ادامه خواستار حمایت جدی دولت آمریکا از این نوع تجمعات شد و کومله و دمکرات را گروههایی خواند که از هر فرصتی برای رسیدن به اهداف خود استفاده خواهند کرد.</p>
      <p> </p>
      <p>در چند روز اخیر برخی منابع محلی در کردستان، از شناسایی و دستگیری دهها عضو و هوادار رسمی گروهک تروریستی کومله توسط سربازان گمنام امام زمان(عج) در استان کردستان، خبر داده بودند، گفته می شود تعدادی از دستگیرشدگان زنان نقاب دار مسلح بودند.</p>
      <p> </p>
      <p>انتهای پیام/#</p>
    </article>
  </body>
</html>