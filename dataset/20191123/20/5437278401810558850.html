<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/geen-winnaar-handbaltopper-tussen-lions-en-bevo"/>
    <meta property="og:site_name" content="1limburg"/>
    <meta property="article:published_time" content="2019-11-23T20:01:09+00:00"/>
    <meta property="og:title" content="Geen winnaar in handbaltopper tussen Lions en Bevo"/>
    <meta property="og:description" content="De handballers van Herpertz Bevo hebben in de BeNE-league in een spannende wedstrijd de punten gedeeld. In de Stadssporthal in Sittard eindigde de wedstrijd in 29-29."/>
  </head>
  <body>
    <article>
      <h1>Geen winnaar in handbaltopper tussen Lions en Bevo</h1>
      <h2>De handballers van Herpertz Bevo hebben in de BeNE-league in een spannende wedstrijd de punten gedeeld. In de Stadssporthal in Sittard eindigde de wedstrijd in 29-29.</h2>
      <address><time datetime="2019-11-23T20:01:09+00:00">23 Nov 2019, 20:01</time> by <a rel="author">Wim Puts</a></address>
      <p>Lions opende in eigen huis de score tegen de nummer drie uit de BeNe-league, die eind augustus in Panningen met 35-26 verslagen werd.</p>
      <p><b>Gat dichten</b><br/>Na dat doelpunt kwam Bevo op voorsprong, maar het team van coach Christoph Jauernik kwam terug. Na 10-10 kwam Bevo met 16-13 voor, maar de Leeuwen wisten dat gat te dichten en stonden halverwege de wedstrijd met 18-17 voor.</p>
      <p><b>Sterk begin Bevo <br/></b>Bevo begon sterk aan de tweede helft en sloeg opnieuw een gat van drie doelpunten. Door een foute wissel moesten de mannen van coach Jo Smeets het korte tijd met een man minder doen. Lions maakte daarvan gebruik om de stand weer gelijk te trekken. Het bleef spannend in de wedstrijd, die pure reclame was voor het handbal.</p>
      <p><b>Afspeelfout<br/></b>Drie minuten voor het einde schoot Ivo Steins bij de stand 26-28 de bal van zeven meter tegen de binnenkant van de paal. Ook Rob Schmeitz had kort daarna een penalty gestopt. Het bleef ongemeen spannend tot de laatste seconden, maar Rob Schmeitz profiteerde van een slordige afspeelfout van Bevo en dat leverde in de slotminuten de gelijkmaker op.</p>
      <p>De wedstrijd leverde een punt voor beide teams, maar een overwinning voor het publiek dat een geweldige wedstrijd kreeg voorgeschoteld.</p>
      <figure>
        <iframe data-src="https://twitter.com/OCI_LIONS/status/1198325592749416448?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>