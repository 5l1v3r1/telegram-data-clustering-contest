<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1417912/papavasileioy-imoyn-sigoyros-gia-paihnidi-pirame-megalo-apotelesma"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T20:44:07+00:00"/>
    <meta property="og:title" content="Παπαβασιλείου: «Ήμουν σίγουρος για το παιχνίδι, πήραμε μεγάλο αποτέλεσμα»"/>
    <meta property="og:description" content="Ο προπονητής της ομάδας του Πανιωνίου ήταν πανευτυχής για το ματς και την προσπάθεια των παικτών του συλλόγου του. Που στάθηκε για την συνέχεια."/>
  </head>
  <body>
    <article>
      <h1>Παπαβασιλείου: «Ήμουν σίγουρος για το παιχνίδι, πήραμε μεγάλο αποτέλεσμα»</h1>
      <h2>Ο προπονητής της ομάδας του Πανιωνίου ήταν πανευτυχής για το ματς και την προσπάθεια των παικτών του συλλόγου του. Που στάθηκε για την συνέχεια.</h2>
      <address><time datetime="2019-11-23T20:44:07+00:00">23 Nov 2019, 20:44</time> by <a rel="author" href="http://www.gazzetta.gr/dimosiografos/dimitris-tomaras" target="_blank">Δημήτρης Τομαράς</a></address>
      <p>Ο Νίκι Παπαβασιλείου επισήμανε στην συνέντευξη Τύπου για:</p>
      <p><b>Το παιχνίδι με τον Ολυμπιακό: </b>Πήραμε ένα πολύ μεγάλο αποτέλεσμα απέναντι σε μία πολύ μεγάλη ομάδα με πιο μεγάλη ποιότητα από εμάς. Αξίζουν συγχαρητήρια στα παιδιά και στο πλάνο που είχαμε δουλέψει να χτυπήσουμε τον ανττίπαλο την αντεπίθεση. Έγινε μεγάλη προσπάθεια στο τακτικό κομμάτι. Ο Γρίβας είναι ένα παιδί που έπρεπε να παίξει με την Κ-19 αλλά πήρε την ευκαιρία του. Είναι πολύ σημαντικό παιδιά από την Ακαδημία να παίρνουν την ευκαιρία τους. Για εμάς δεν αλλάζουν πολλά.</p>
      <p>Είναι μία μέρα που πρέπει να την χαρούμε αλλά ξέρουμε πόσο δύσκολη συνέχεια έχουμε. Αύριο ξεκουραζόμαστε και μετά έχουμε τον τελικό με τον Παναιτωλικό. Ήμουν πολύ σίγουρος. Τα παιδιά αντιλαμβάνονται το τι πρέπει να κάνουν και τι να δουλέψουν. Είμαστε πολύ συγκεκριμένοι στο τι πρέπει να κάνουμε. Συνεχίζουμε την προσπάθεια που έχουμε να κάνουμε.</p>
      <p><b>Το πόσο σημαντικό είναι το 1-1 με τον Ολυμπιακό: </b>Πολύ σημαντικό. Από την αρχή που ήρθα εδώ γνώριζα την δυσκολία και το πως θα πάνε τα πράγματα. Ήμουν σίγουρος πως μέσα από την σκληρή δουλειά θα τα καταφέρναμε. Όταν δώσεις σε ένα νέο παιδί πίστη και καλή ψυχολογία μπορεί να σε εκπλήξει. Όταν ήρθα είχαμε ένα ή δύο παιδιά σε Εθνικές και τώρα έχουμε έξι. Ο Αραμπούλι που κλήθηκε και άλλα παιδιά. Η ομάδα και οι επιτυχίες κάνουν σημαντική την προσπάθεια. Έχω πει στα παιδιά εάν κάνει ένας 20 γκολ και πέσουμε δεν έχει σημασία. Εάν σώσουμε την ομάδα αυτό θα είναι σημαντικό. Δεν είναι εύκολο για Έλληνες παίκτες. Εδώ παίρνουν την ευκαιρία και πρέπει να την αρπάξουν. Με τέτοιες εμφανίσεις και τα παιδιά και ο Πανιώνιος θα βγει από την δύσκολη θέση.</p>
      <p><b>Τον Ατρόμητο και την αλλαγή εικόνας της ομάδας: </b>Δεν είχαμε καλή εικόνα με τον Ατρόμητο. Όμως ένα παιχνίδι μπορεί να γυρίσει αντίθετα με το πως σχεδιάζεις. Είχαμε ένα πέναλτι και μετά το γκολ η ψυχολογία ήταν στο μηδέν. Τελείωσε αυτό. Μετά μιλήσαμε με τα παιδιά. Η αλλαγή έγινε στο Κύπελλο όπου κερδίσαμε τον Ολυμπιακό Βόλου. Με τον Άρη πήραμε ένα καλό αποτέλεσμα και σε δύσκολες συνθήκες και αυτό έδωσε ψυχολογία στα παιδιά. Η νίκη στην Ξάνθη μας έδωσε φοβερή ψυχολογία με μία πολύ καλή ομάδα. Εμείς την περιορίσαμε και βρήκαμε και 13 φάσεις στην αντεπίθεση. Δεν κλέψαμε ένα ματς. Πήγαμε εκεί με θράσος και πήραμε ένα παιχνίδι. Το βλέπουμε κάθε μέρα. Ότι έχει αλλάξει η ομάδα.</p>
      <p><b>Τις ανακοινώσεις που προηγήθηκαν του αγώνα: </b>Δεν μας επηρεάζει εμάς αυτό. Εμείς είμαστε στην τελευταία θέση. Κάθε ματς είναι αγώνας επιβίωσης. Τώρα ανακοινώσεις και τέτοια... Εμείς θέλουμε τον κόσμο να είναι κοντά μας και βλέπουμε πως ανταποκρίνεται. Εμείς θα προσπαθήσουμε να ανταμείψουμε τον κόσμο με την σωτηρία της ομάδας.</p>
    </article>
  </body>
</html>