<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/23/7232837/"/>
    <meta property="og:site_name" content="Українська правда"/>
    <meta property="article:published_time" content="2019-11-23T20:39:40+00:00"/>
    <meta property="og:title" content="Керівник Приватбанку потрапив до лікарні"/>
    <meta property="og:description" content="Голова правління Приватбанку Петр Крумханзл був госпіталізований після занять у спортзалі, але на даний момент його здоров’ю нічого не загрожує."/>
  </head>
  <body>
    <article>
      <h1>Керівник Приватбанку потрапив до лікарні</h1>
      <address>
        <time datetime="2019-11-23T20:39:40+00:00">23 Nov 2019, 20:39</time>
      </address>
      <p>Голова правління Приватбанку Петр Крумханзл був госпіталізований після занять у спортзалі, але на даний момент його здоров'ю нічого не загрожує.</p>
      <p><b>Джерело</b>: коментар прессекретаря Приватбанку Олега Серги <a href="https://finance.liga.net/bank/novosti/glava-privatbanka-popal-v-bolnitsu">LIGA.net</a></p>
      <p><b>Пряма мова</b> Серги: "Була необхідність у медичній допомозі та діагностиці. Пан Крумханзл почуває себе добре, ніякої загрози здоров'ю немає. Зараз він перебуває в лікарні. Після кількох днів відпочинку і реабілітації повернеться до роботи".</p>
      <p><b>Деталі</b>: Прессекретар також спростував діагноз "інфаркт", про який раніше повідомив у своєму <a href="https://t.me/dubinskypro/5203">Telegram</a>-каналі депутат від "Слуги народу" Олександр Дубінський.</p>
      <p><b>Довідка</b>: Чех Петр Крумханзл очолив Приватбанк на початку 2018 року. До того він працював операційним директором Home Credit China.</p>
      <p>З 2008 року по 2011 рік Крумханзл працював в Україні операційним директором "Райффайзен банку аваль", після чого повернувся до ЄС і зайнявся консалтингом у сфері фінансових послуг.</p>
      <related>
        <a href="https://www.pravda.com.ua/news/2019/11/22/7232778/"/>
        <a href="https://www.pravda.com.ua/news/2019/11/22/7232743/"/>
        <a href="https://www.pravda.com.ua/news/2019/11/15/7232049/"/>
      </related>
    </article>
  </body>
</html>