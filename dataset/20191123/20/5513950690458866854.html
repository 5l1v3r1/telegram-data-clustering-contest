<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936372-gw-om-sprangningarna-klassiskt-hogerextremistiskt-scenario"/>
    <meta property="og:site_name" content="Nyheter24"/>
    <meta property="article:published_time" content="2019-11-23T20:41:27+00:00"/>
    <meta property="og:title" content="GW om våldsdåden: &quot;Klassiskt högerextremistiskt scenario&quot;"/>
    <meta property="og:description" content="Senaste tidens sprängningar och våldsdåd i Sverige har rört upp starka känslor på många håll. Nu ger sig krimprofessorn Leif GW Persson in i diskussionen."/>
  </head>
  <body>
    <article>
      <h1>GW om våldsdåden: "Klassiskt högerextremistiskt scenario"</h1>
      <address><time datetime="2019-11-23T20:41:27+00:00">23 Nov 2019, 20:41</time> by <a rel="author" href="https://nyheter24.se/profil/hannes.bjernhagen" target="_blank">Hannes Bjernhagen</a></address>
      <p>
        <b>Senaste tidens sprängningar och våldsdåd i Sverige har rört upp starka känslor på många håll. Nu ger sig krimprofessorn Leif GW Persson in i diskussionen.</b>
      </p>
      <p><b><a href="https://nyheter24.se/leif-gw-persson/">Leif GW Persson</a></b>, 74, är hela Sveriges krimprofessor. </p>
      <p>I alla stora och uppmärksammade fall lyssnas det väldigt noga till vad brottsexperten har att säga.</p>
      <h3>Eskalerande våldet </h3>
      <p>Under den senaste tiden har de olika våldsdåden i Sverige varit ett flitigt diskussionsämne.</p>
      <p>Antalet sprängningar i Sverige sticker ut jämfört med andra europeiska länder. Något som sociologen<b> Amir Rostami</b> kallat för "exceptionellt" i en intervju med <a href="https://www.aftonbladet.se/nyheter/a/4qlxgE/exceptionell-niva-av-sprangningar-i-sverige">Aftonbladet</a>. </p>
      <p>Sprängningarna ökar dessutom jämfört med hur det har sett ut tidigare, skrev <a href="https://www.svt.se/nyheter/lokalt/smaland/antalet-sprangningar-okar-i-sverige">SVT</a> tidigare i november.</p>
      <h3>Håller inte med polisen</h3>
      <figure>
        <img src="https://cdn03.nyheter24.se/eb53c54a03d802dc05/2019/11/23/1594166/sdlEOmltYf1c8Q-nh.jpg"/>
        <figcaption>Leif GW Persson utesluter inte att högerextrema grupperingar kan ligga bakom vissa av dåden. Bildkälla: Maja Suslin/TT</figcaption>
      </figure>
      <p>Leif GW Persson delar inte polisledningens syn på våldsdåden, som går ut på att det är de kriminella gängen som spränger. </p>
      <p>Istället så utesluter inte krimprofessorn att radikala högerextrema grupperingar kan ligga bakom sprängningarna.</p>
      <p>– När det gäller handgranater och molotovcocktails och personer som går att koppla ihop med skjutningarna så har jag inga problem. Men när det kommer till sånt där, det är väldigt svårt att hitta den anknytningen, då kan det vara allt från ungdomar som rört ihop fyrverkeripjäser och smällt av sig fingrarna, till sånt där som riktar sig mot bostadsområden lite hipp som happ, och då är jag inte med, säger Leif GW Persson till <a href="https://www.magasinetparagraf.se/nyheter/196443-klassiskt-hogerextremistiskt-scenario/?fbclid=IwAR1eUOlHtlPGGkcngjshcthREqgVPZwkpPrkw8mgF4frWmfKY13KfMvzOhs">Magasinetparagraf</a>.</p>
      <p>Och fortsätter:</p>
      <p>– Man kan inte utesluta att en del sprängningar handlar om ett klassiskt högerextremistisk scenario. Om att skrämmas. Vill man pigga upp kriminalpolitiken i en viss riktning, så kan man bara inte utesluta förekomsten av sånt.</p>
      <h3>"Betydande misstag"</h3>
      <p>Krimprofessorn menar att dåd som istället riktas mot verksamheter, personer eller speciella mål tyder på att kriminella gäng ligger bakom. </p>
      <p>– När polisen drar likhetstecken mellan sprängningar å ena sidan och gängskjutningar å andra, och säger att det är samma aktörer är risken stor att man gör sig skyldig till ett misstag som är betydande, säger Leif GW Persson. </p>
      <p>Han tror att polisen letar på fel ställen och att sprängningarna inte varit riktade till något annat än att det ska komma till allmänhetens kännedom. </p>
      <p>Krimprofessorn nämner också att det i vissa vittnesuppgifter framkommit att personer blivit varnade inför sprängningarna – och att det "inte alls" ingår i mönstret när det handlar om gänguppgörelser.</p>
      <p><b>Läs mer:</b> <a href="https://nyheter24.se/nyheter/936538-akessons-nya-attack-pa-lofven-lever-i-en-annan-varld">Åkessons nya attack mot Löfven: "Lever i en annan värld"</a></p>
      <p><a href="https://nyheter24.se/leif-gw-persson">Leif GW Persson<br/></a>/<br/><a href="https://nyheter24.se/brott-och-straff">Brott och straff</a></p>
      <figure>
        <a href="https://nyheter24.se/profil/hannes.bjernhagen">
          <img src="https://cdn03.nyheter24.se/7c00c39c024b004b00/profile/avatars/107082_1563373825.jpg"/>
        </a>
      </figure>
      <p><a href="https://nyheter24.se/profil/hannes.bjernhagen">Hannes Bjernhagen </a><br/>hannes.bjernhagen@nyheter24.se</p>
    </article>
  </body>
</html>