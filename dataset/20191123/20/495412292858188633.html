<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-reggio-emilia-varese-streaming-video-tv-anticipo-al-palabigi-basket/1950554/"/>
    <meta property="og:site_name" content="IlSussidiario"/>
    <meta property="article:published_time" content="2019-11-23T20:14:02+00:00"/>
    <meta property="og:title" content="DIRETTA/ Reggio Emilia Varese (43-48) streaming video tv: intervallo lungo"/>
    <meta property="og:description" content="Diretta Reggio Emilia Varese streaming video tv: risultato live della partita di basket al PalaBigi, anticipo della decima giornata di Serie A."/>
  </head>
  <body>
    <article>
      <h1>DIRETTA/ Reggio Emilia Varese (43-48) streaming video tv: intervallo lungo</h1>
      <h2>Diretta Reggio Emilia Varese streaming video tv: risultato live della partita di basket al PalaBigi, anticipo della decima giornata di Serie A</h2>
      <address><time datetime="2019-11-23T20:14:02+00:00">23 Nov 2019, 20:14</time> by <a rel="author" href="https://www.ilsussidiario.net/autori/mauro-mantegazza/" target="_blank">Mauro Mantegazza</a></address>
      <h4>DIRETTA REGGIO EMILIA VARESE (43-48): INTERVALLO LUNGO</h4>
      <p>Siamo nel corso del secondo quartotra Reggio Emilia e Varese, gara che viaggia sui binari dell’equilibrio, siamo 29-29. Pochissimi secondi all’intervallo lungo, siamo ora sul 43-48. Si va quindi all’intervallo lungo sul 43-48. Andiamo a scoprire tutti i realizzatori del match. Reggio Emilia: Johnson 11, Upshaw 3, Mekel 5, Fontecchio 15, Pardon 4, Vojvoda 3, Candl 2. Varese: Clark 19, Tambone 6, Simmons 5, Ferrero 2, Mayo 1, Jakovics 3, Peak 4, Vene 8. Gara che promette grande spettacolo anche alla ripresa delle ostilità. (agg. Umberto Tessier)</p>
      <h4>JOHNSON SETTE PUNTI</h4>
      <p>Inizia la gara tra Reggio Emilia e Varese, la compagine ospite è avanti sul 4-8, Vene, con sei punti siglati, ha iniziato alla grande la sua partita. Clark mette la bomba da tre, 4-11 e grande partenza della compagine ospite. Mekel fa uno su due da tiro libero, siamo 8-13. Simmons fa due su due da tiri libero, 8-15. Simmons da due, gara molto equilibrata. Johnson da tre, siamo ora 13-16. Al momento, Clark, con sette punti, è il migliore della gara. Jakovics fa due su due da tiri liberi, la gara è ora sul 13-20. Mancano pochi minuti alla fine di un primo periodo molto combattuto. Vojvoda mette la bomba da tre, siamo sul 23-20. Il primo quarto termina con il vantaggio di Reggio Emilia. (agg. Umberto Tessier)</p>
      <h4>STREAMING VIDEO E DIRETTA TV: COME VEDERE LA PARTITA</h4>
      <p>Non sarà possibile assistere alla <b>diretta tv</b> di <b>Reggio Emilia Varese</b>, che non è tra le partite trasmesse per questa decima giornata di campionato; tuttavia l’appuntamento classico per tutti gli appassionati è sulla piattaforma Eurosport Player, che fornisce a tutti gli abbonati l’intera gamma delle gare di Serie A in <b>diretta streaming video</b>. Dovrete dunque dotarvi di apparecchi mobili come PC, tablet e smartphone per seguire la sfida, mentre sul sito ufficiale www.legabasket.it sono consultabili le informazioni utili come il tabellino play-by-play e le statistiche dei giocatori in campo al PalaBigi.</p>
      <h4>PALLA A DUE</h4>
      <p>Tutto è pronto per <b>Reggio Emilia Varese</b>, ma nei pochi minuti che ancora ci separano dalla palla a due dell’anticipo della decima giornata della Serie A di basket, vediamo le statistiche delle due formazioni in questo campionato. Quattro vittorie e altrettante sconfitte in otto partite disputate sia per la Grissin Bon Reggio Emilia sia per la Openjobmetis Varese, il dato più curioso è che entrambe le compagini hanno incassato finora 636 punti. Differenze minime anche nella produzione offensiva: 649 punti per Reggio Emilia e 645 per Varese, di conseguenza differenza punti +13 per gli emiliani e +9 per i lombardi. Nella media dei punti segnati per partita, sono 81,1 per Reggio Emilia e 80,6 per Varese, mentre logicamente è identica (79,5) la media dei punti subiti. La Grissin Bon non fa differenza tra casa e trasferta, con due vittorie e altrettante sconfitte sia al PalaBigi sia lontano da Reggio Emilia, mentre Varese vanta un bilancio di 3-1 in casa e 1-3 in trasferta. Adesso però basta numeri: fra pochissimo sarà il campo a parlare, Reggio Emilia Varese comincia! (Aggiornamento di Mauro Mantegazza)</p>
      <h4>L’ANALISI DI COACH CAJA</h4>
      <p>Sempre più vicina la diretta di <b>Reggio Emilia Varese</b>, se torniamo ancora alla scorsa giornata sicuramente possiamo notare che le parole di coach Attilio Caja erano state molto più soddisfatte rispetto a quelle del collega Buscaglia. Logico, dal momento che domenica scorsa Varese aveva ottenuto un successo di prestigio contro l’Umana Reyer Venezia: «Come prima cosa faccio i complimenti ai ragazzi, che hanno fatto una partita di altissimo livello e la vittoria è stata assolutamente meritata – aveva esordito Caja in conferenza stampa -. Siamo stati avanti nel punteggio per 42 minuti e sarebbe stata una piccola ingiustizia perdere. Inoltre, quando la partita poteva girare a nostro sfavore, siamo stati bravi a riprenderla in mano. Abbiamo commesso qualche ingenuità dovuta alla scarsa abitudine a giocare su questi livelli, ma sono stati bravi i miei ragazzi a reagire. Siamo stati eccellenti sia a livello difensivo, dove abbiamo fatto una partita importante, sia in contropiede; menzione d’onore per il grande pubblico presente che ha creato una grande atmosfera. Dopo le ultime due partite avevamo bisogno di una partita come questa che ci ha dato fiducia. Si è vista l’importanza della squadra: Peak non è stato brillante, ma abbiamo avuto tanto da Clark e Jakovičs. Vorrei inoltre sottolineare la prestazione di Matteo Tambone: in 18 minuti ha fatto canestri pesanti nei momenti importanti. L’interpretazione della partita è stata perfetta; anche nei momenti di difficoltà abbiamo mantenuto la lucidità e la presenza in campo. Ancora complimenti alla squadra”. (Aggiornamento di Mauro Mantegazza)</p>
      <h4>PAROLA A BUSCAGLIA</h4>
      <p>In avvicinamento a <b>Reggio Emilia Varese</b>, abbiamo già riferito che settimana scorsa la Grissin Bon ha subito una pesante sconfitta a Sassari. Torniamo dunque brevemente in sala stampa al Palaserradimigni per rileggere quello che era stato il commento di un deluso coach della Grissin Bon Reggio Emilia, Maurizio Buscaglia, sulla pesante battuta d’arresto della sua squadra: “Abbiamo fatto una partita imbarazzante. Giocando così non andiamo da nessuna parte, se pensiamo di giocare come ha giocato Sassari, non abbiamo capito nulla. Quello che dobbiamo fare è lottare su ogni pallone, abbiamo invece perso quattro palle nell’ultimo minuto ed è un segnale negativo. Stasera (sabato scorso, ndR) c’è poco commento da fare. Quando si gioca così, è colpa anche dell’allenatore. Non dobbiamo pensare di arrivare ai playoff, ma affrontare gara per gara. Gli infortuni avrebbero dovuto dare una maggiore spinta, che invece non c’è stata. Camminare mentre gli altri corrono, ribaltare la palla in 14 secondi, mentre gli altri lo fanno in 3, non è tollerabile”. Oggi Reggio Emilia saprà riscattarsi? (Aggiornamento di Mauro Mantegazza)</p>
      <h4>ORARIO E PRESENTAZIONE PARTITA</h4>
      <p><b>Reggio Emilia Varese</b>, in <b>diretta</b> dal PalaBigi della città emiliana questa sera, sabato 23 novembre 2019 alle <b>ore 20.30</b>, è l’anticipo che apre il programma della decima giornata della Serie A di basket. Sarà una partita da seguire certamente con grande attenzione, perché <b>Reggio Emilia Varese</b> metterà di fronte due squadre che sono appaiate a quota 8 punti in classifica con quattro vittorie e altrettante sconfitte in otto partite disputate, avendo entrambe già osservato il turno di riposo. Di conseguenza, si tratta di due formazioni che navigano a centro gruppo in classifica, con legittime ambizioni di puntare alla zona playoff (che per il momento vorrebbe dire soprattutto Final Eight di Coppa Italia) ma anche la necessità di guardarsi alle spalle, soprattutto per chi stasera uscirà sconfitto dal PalaBigi, perché pure la lotta salvezza non è lontana.</p>
      <h4>DIRETTA REGGIO EMILIA VARESE: IL CONTESTO</h4>
      <p>Verso la diretta di <b>Reggio Emilia Varese</b>, abbiamo già detto che le due squadre finora hanno avuto lo stesso cammino in campionato. La scorsa giornata tuttavia è stata molto diversa per la Grissin Bon Reggio Emilia e per la Openjobmetis Varese. Gli emiliani infatti hanno incassato una <a href="https://www.ilsussidiario.net/news/diretta-sassari-reggio-emilia-streaming-video-tv-due-squadre-in-salute-basket-a1/1948725/">pesante sconfitta per 100-81 a Sassari</a>, al termine di una partita che ha visto i sardi avere la meglio su Reggio Emilia in tutti i parziali, con l’allungo decisivo nel corso del terzo quarto ed esito finale mai in discussione, nonostante i 20 punti di Giuseppe Poeta per la Grissin Bon. Varese invece ha colto una <a href="https://www.ilsussidiario.net/news/diretta-varese-venezia-streaming-video-tv-match-di-cartello-a-masnago-basket-a1/1948854/">preziosissima vittoria contro Venezia a Masnago per 93-91</a> dopo un tempo supplementare. Gli uomini di coach Attilio Caja avevano fatto benissimo nel primo tempo, poi hanno subito la rimonta dei campioni d’Italia che ha portato la sfida all’overtime, ma Varese ha saputo reagire prendendosi la vittoria, con citazione d’obbligo per Josh Mayo, autore di 25 punti dei quali ben 11 nel supplementare.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-olimpia-milano-anadolu-efes-streaming-video-tv-e-un-big-match-eurolega/1951360/"/>
        <a href="https://www.ilsussidiario.net/news/diretta-brindisi-falco-streaming-video-tv-sfida-delicata-in-champions-league/1950534/"/>
        <a href="https://www.ilsussidiario.net/news/diretta-oldenburg-trento-streaming-video-tv-dentro-o-fuori-per-laquila-eurocup/1950582/"/>
        <a href="https://www.ilsussidiario.net/news/diretta-morabanc-virtus-bologna-streaming-video-tv-v-nere-devastanti-eurocup/1950565/"/>
        <a href="https://www.ilsussidiario.net/news/diretta-tofas-bursa-venezia-streaming-video-tv-qualificazione-reyer-in-eurocup/1950603/"/>
        <a href="https://www.ilsussidiario.net/news/diretta-olimpia-milano-maccabi-streaming-video-tv-scontro-al-vertice-in-eurolega/1950517/"/>
      </related>
    </article>
  </body>
</html>