<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90398"/>
    <meta property="og:site_name" content="Denník politika"/>
    <meta property="article:published_time" content="2019-11-23T20:35:17+00:00"/>
    <meta property="og:title" content="Žaloba na izraelského premiéra Netanjahua zvýšila podľa Hamasu morálku Palestínčanov"/>
    <meta property="og:description" content="23.11.2019 (Webnoviny.sk) – Po obžalovaní izraelského premiéra Benjamina Netanjahua z korupcie sa zvýšila Palestínčanom morálka. Uviedol to líder palestínskeho militantného hnutia Hamas Ismáíl Haníja. Ako povedal novinárom v sobotu v Rafahu, vážne obvinenia voči Netanjahuovi sú pre Palestínčanov znamením pre „väčšiu neotrasiteľnosť“."/>
  </head>
  <body>
    <article>
      <h1>Žaloba na izraelského premiéra Netanjahua zvýšila podľa Hamasu morálku Palestínčanov</h1>
      <address><time datetime="2019-11-23T20:35:17+00:00">23 Nov 2019, 20:35</time> by <a rel="author">Webnoviny</a></address>
      <p>23.11.2019 (Webnoviny.sk) – Po obžalovaní izraelského premiéra Benjamina Netanjahua z korupcie sa zvýšila Palestínčanom morálka. Uviedol to líder palestínskeho militantného hnutia Hamas Ismáíl Haníja. Ako povedal novinárom v sobotu v Rafahu, vážne obvinenia voči Netanjahuovi sú pre Palestínčanov znamením pre <i>„väčšiu neotrasiteľnosť“</i>.</p>
      <p>Líder Hamasu, ktorý ovláda Pásmo Gazy, tiež dodal, že žaloba znamená viac <i>„odporu, a to ľudového aj ozbrojeného“</i>.</p>
      <p>Netanjahu čelí od štvrtku žalobe, no všetky obvinenia z korupcie odmieta. Izraelský generálny prokurátor ho po trojročnom vyšetrovaní oficiálne obvinil z podvodu, zneužitia dôvery a prijímania úplatkov.</p>
      <p>Netanjahu obvinenia označil za pokus o jeho zvrhnutie.</p>
      <p>Viac k témam: <a href="https://www.webnoviny.sk/tag/korupcia/"><u>korupcia</u></a><br/>Zdroj: Webnoviny.sk – <a href="https://www.webnoviny.sk/zaloba-na-izraelskeho-premiera-netanjahua-zvysila-podla-hamasu-moralku-palestincanov/"><u>Žaloba na izraelského premiéra Netanjahua zvýšila podľa Hamasu morálku Palestínčanov</u></a> © SITA Všetky práva vyhradené.</p>
    </article>
  </body>
</html>