<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/14-yasindaki-cocuk-cinayet-isledi-41381072"/>
    <meta property="og:site_name" content="Hürriyet"/>
    <meta property="article:published_time" content="2019-11-23T20:14:00+00:00"/>
    <meta property="og:title" content="14 yaşındaki çocuk cinayet işledi"/>
    <meta property="og:description" content="İzmir’in Konak ilçesinde 14 yaşındaki bir çocuk tarafından silahlı saldırıya uğrayarak ağır yaralanan kişi, kaldırıldığı hastanede yaşamını yitirdi."/>
  </head>
  <body>
    <article>
      <h1>14 yaşındaki çocuk cinayet işledi</h1>
      <h2>İzmir’in Konak ilçesinde 14 yaşındaki bir çocuk tarafından silahlı saldırıya uğrayarak ağır yaralanan kişi, kaldırıldığı hastanede yaşamını yitirdi.</h2>
      <address><time datetime="2019-11-23T20:14:00+00:00">23 Nov 2019, 20:14</time> by <a rel="author">AA</a></address>
      <p>Olay, akşam saatlerinde ilçeye bağlı Yenişehir Mahallesi'nde meydana geldi.</p>
      <p>
        <b>VÜCUDUNA 3 KURŞUN İSABET ETTİ</b>
      </p>
      <p>İddiaya göre, 35 AN 8071 plakalı minibüsün içerisinde bulunan Ahmet Saral (57), henüz belirlenemeyen sebepten dolayı O.K. (14) tarafından silahlı saldırıya uğradı. Silah seslerini duyan çevredeki vatandaşlar durumu polis ve 112 Acil Sağlık ekiplerine bildirdi.</p>
      <p>Olay yerine gelen sağlık ekiplerince ilk müdahalesi yapılan ağır yaralı şahıs, <a href="http://www.hurriyet.com.tr/haberleri/izmir">İzmir</a> Sağlık Bilimleri Üniversitesi Tepecik Eğitim ve Araştırma Hastanesine kaldırıldı. Vücuduna 3 kurşun isabet eden Saral, yapılan tüm müdahalelere rağmen kurtarılamadı.</p>
      <p>Öte yandan, <a href="http://www.hurriyet.com.tr/haberleri/cinayet">cinayet</a> zanlısı O.K., suç aleti ile birlikte yakalanarak Çocuk Şube Müdürlüğüne götürülürken, olayla ilgili başlatılan soruşturma devam ediyor.</p>
    </article>
  </body>
</html>