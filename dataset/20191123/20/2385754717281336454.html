<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598793/volivia-egkrithike-to-nomosxedio-gia-tin-dieksagogi-neon-proedrikon"/>
    <meta property="og:site_name" content="SIGMALIVE"/>
    <meta property="article:published_time" content="2019-11-23T20:43:00+00:00"/>
    <meta property="og:title" content="Βολιβία: Εγκρίθηκε το νομοσχέδιο για την διεξαγωγή νέων προεδρικών"/>
    <meta property="og:description" content="Η Γερουσία της Βολιβίας ενέκρινε σήμερα το νομοσχέδιο για την διοργάνωση νέων προεδρικών και βουλευτικών εκλογών προκειμένου να τερματιστεί η αστάθεια στην..."/>
  </head>
  <body>
    <article>
      <h1>Βολιβία: Εγκρίθηκε το νομοσχέδιο για την διεξαγωγή νέων προεδρικών</h1>
      <address><time datetime="2019-11-23T20:43:00+00:00">23 Nov 2019, 20:43</time> by <a rel="author">SigmaLive</a></address>
      <p>Η Γερουσία της Βολιβίας ενέκρινε σήμερα το νομοσχέδιο για την διοργάνωση νέων προεδρικών και βουλευτικών εκλογών προκειμένου να τερματιστεί η αστάθεια στην χώρα μετά την παραίτηση του Έβο Μοράλες, που κατηγορήθηκε για νοθεία στις προηγούμενες εκλογές, της 20ής Οκτωβρίου.<br/> <br/> <br/>Με το νομοσχέδιο ακυρώνεται η νίκη του Μοράλες. Απαγορεύεται επίσης στον πρώην πρόεδρο, ο οποίος ζει αυτοεξόριστος στο Μεξικό, να θέσει υποψηφιότητα στις επόμενες εκλογές.<br/> <br/>Μετά την ψηφοφορία στην Γερουσία, η οποία μεταδόθηκε απευθείας από την τηλεόραση, το νομοσχέδιο θα πρέπει τώρα να εγκριθεί και από την Κάτω Βουλή και να επικυρωθεί στην συνέχεια από την μεταβατική πρόεδρο Τζανίν Άνιες.</p>
    </article>
  </body>
</html>