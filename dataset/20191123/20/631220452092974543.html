<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ajansspor.com/haber/aykut-kocaman-soyleyecek-cok-fazla-bir-sey-yok-342436"/>
    <meta property="og:site_name" content="AJANSSPOR"/>
    <meta property="article:published_time" content="2019-11-23T20:27:00+00:00"/>
    <meta property="og:title" content="Aykut Kocaman: &quot;Söyleyecek çok fazla bir şey yok&quot;"/>
    <meta property="og:description" content="TFF Süper Lig’in 12. hafta mücadelesinde Beşiktaş, deplasmanda karşılaştığı maçta İttifak Holding Konyaspor'u 1-0 mağlup etti. Karşılaşma sonrası Aykut Kocaman yayıncı kuruluşa açıklamalarda bulundu. Kocaman'ın açıklamalarından Ajansspor'un..."/>
  </head>
  <body>
    <article>
      <h1>Aykut Kocaman: "Söyleyecek çok fazla bir şey yok"</h1>
      <address>
        <time datetime="2019-11-23T20:27:00+00:00">23 Nov 2019, 20:27</time>
      </address>
      <p>TFF Süper Lig’in 12. hafta mücadelesinde Beşiktaş, deplasmanda karşılaştığı maçta İttifak Holding Konyaspor'u 1-0 mağlup etti.</p>
      <p>Karşılaşma sonrası Aykut Kocaman yayıncı kuruluşa açıklamalarda bulundu.</p>
      <p>Kocaman'ın açıklamalarından Ajansspor'un derledikleri şu şekilde:</p>
      <p>"Hoş bir durum değildi maç öncesinde. Bir adım daha ötesine gitti. Skordan da ziyade şu önemli. Skor yapmaya giderken ki halimiz öz güvensizdi. Maç her iki takıma da gidebilirdi. Bir takımın galip geleceği maç gibi görünmüyor. Farkı yaratan ofansif anlamda Beşiktaş'ın, gol becerisi yüksek oyunculara sahip olmasıydı. Söyleyecek çok fazla bir şey yok. Her an yeni bir plan var ama ne kadarı uygulanabiliyor? Bu durumları ilk kez yaşamıyorum. Kafamızda oluyor ama bunların hayata geçmesi kolay olmuyor. Hayatın içinde kendi başka gerçekleri var."</p>
      <p>İttifak Holding Konyaspor Teknik Direktörü Aykut Kocaman ise üzgün olduğunu ve ligde Yeni Malatyaspor maçı ile başlayan özgüven eksikliğinin devam ettiğini belirtti. Takımla ilgili tüm kararları kendisinin aldığını belirten Kocaman, hataların da kendisinde oluğunu söyledi.</p>
      <p>Özellikle son 4 maçtaki sıkıntıları geride bırakmak için maça çıktıklarını ifade eden Kocaman, ofsayt nedeniyle iptal edilen golle ilgili ise hakemin kolay karar verdiğini belirtti.</p>
      <p>Maçın ilk 30 dakikasında kontrolün kendilerinde olduğunu ve ikinci yarı oyunun açıldığı bölümlerde tehlikenin başladığını belirten Kocaman, ''Hem Beşiktaş adına, hem bizim adımıza oyun daha fazla açıldı. Kaptığımız toplarla 4 kişilik, 5 kişilik hızlı hücumlara gitmeye çalıştık. Fakat hücumdaki beceri sorunumuz, sonuçlanamadığı gibi top kayıplarından sonra Beşiktaş'ın atağı başladı. Oyun her iki takımın da kontrolünün biraz dışına çıktı. Burada bir tane kurşun gelecekti. Top kayıplarından sonra biz bu kurşunu atmayı beceremedik. Beşiktaş maçı alacak neticeyi sağlayan bir ayakla beraber öne geçmeyi başardı" dedi.</p>
    </article>
  </body>
</html>