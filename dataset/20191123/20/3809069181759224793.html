<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1417906/mantzios-eihame-ti-dynami-kai-tin-thelisi-gia-ti-niki"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T20:29:03+00:00"/>
    <meta property="og:title" content="Μάντζιος: «Είχαμε τη δύναμη και την θέληση για τη νίκη»"/>
    <meta property="og:description" content="Ο Άκης Μάντζιος έμεινε ικανοποιημένος από τη νίκη της Λαμίας επί της Ξάνθης τονίζοντας πως η ομάδα του έβγαλε δύναμη και θέληση."/>
  </head>
  <body>
    <article>
      <h1>Μάντζιος: «Είχαμε τη δύναμη και την θέληση για τη νίκη»</h1>
      <h2>Ο Άκης Μάντζιος έμεινε ικανοποιημένος από τη νίκη της Λαμίας επί της Ξάνθης τονίζοντας πως η ομάδα του έβγαλε δύναμη και θέληση.</h2>
      <address><time datetime="2019-11-23T20:29:03+00:00">23 Nov 2019, 20:29</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>
        <b>Αναλυτικά όσα είπε στη κάμερα της ΕΡΤ:</b>
      </p>
      <p>«Τα καλά αποτελέσματα φτιάχνουν και την ψυχολογία, δουλεύω αρκετά καλά με τα παιδιά. Πιστεύω πως η Λαμία είναι καλή ομάδα, με έμπειρους παίκτες. Σίγουρα μια αλλαγή προπονητή κάποιες φορές βγαίνει, κάποιες φορές όχι, αλλά νομίζω πως η δουλειά που γίνεται είναι πάρα πολύ καλή. Στο δεύτερο ημίχρονο ήμασταν κυρίαρχοι και δίκαια κερδίσαμε.</p>
      <p>Είχαμε και δύναμη και θέληση για τη νίκη κι αν εξαιρέσουμε την πρώτη ευκαιρία της Ξάνθης, σε όλο το υπόλοιπο διάστημα δεν απειληθήκαμε. Ξέραμε πως η Ξάνθη είναι μια ομάδα που αμύνεται και παίζει πολύ καλά τις αντεπιθέσεις και τις στατικές φάσεις. Ήμασταν προετοιμασμένοι κατάλληλα γι' αυτό, ήμασταν καλά διαβασμένοι και πιστεύω στο τέλος πως μπορούσαμε να έχουμε πετύχει ακόμα ένα τέρμα και να τελειώσουμε το παιχνίδι».</p>
    </article>
  </body>
</html>