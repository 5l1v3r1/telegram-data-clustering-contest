<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-ternana-viterbese-streaming-video-tv-riscatto-rossoverde-serie-c/1950784/"/>
    <meta property="og:site_name" content="IlSussidiario"/>
    <meta property="article:published_time" content="2019-11-23T20:05:57+00:00"/>
    <meta property="og:title" content="Diretta/ Ternana Viterbese (risultato 0-0) streaming video tv: Ferrante spreca!"/>
    <meta property="og:description" content="Diretta Ternana Viterbese streaming video e tv: risultato live del match al Liberati, per la sedicesima giornata del campionato di Serie C nel girone C."/>
  </head>
  <body>
    <article>
      <h1>Diretta/ Ternana Viterbese (risultato 0-0) streaming video tv: Ferrante spreca!</h1>
      <h2>Diretta Ternana Viterbese streaming video e tv: risultato live del match al Liberati, per la sedicesima giornata del campionato di Serie C nel girone C.</h2>
      <address><time datetime="2019-11-23T20:05:57+00:00">23 Nov 2019, 20:05</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA TERNANA VITERBESE (0-0): FERRANTE SPRECA!</h4>
      <p>A metà primo tempo è ancora 0-0 fra Ternana e Viterbese. Al 5′ già ammonito Baschirotto tra gli ospiti per un fallo su Furlan, quindi al 14′ i rossoverdi sono pericolosi con una conclusione di Celli che non ha fortuna. Sono gli umbri a fare la partita, con gli etruschi messi sotto pressione dal gioco avversario. Al 16′ la Ternana spreca una grande occasione, con un cross dalla sinistra di Mammarella che trova Ferrante, la deviazione da due passi sembra a colpo sicuro ma il pallone finisce addosso a Pini che respinge, ma l’attaccante rossoverde poteva fare molto di più. Pallino del gioco saldamente in mano ai padroni di casa, la Viterbese attende il momento giusto per ripartire. Queste le formazioni schierate dal 1′ dai due allenatori. <b>TERNANA (4-3-1-2): </b>Tozzo; Nesta, Suagher, Celli, Mammarella; Paghera, Salzano, Palumbo; Furlan, Marilungo, Ferrante<b>. A disp</b>.: Iannarilli, Marcone, Diakite, Parodi, Russo, Sini, Mucciante, Damian, Salzano, Defendi, Niosi, Vantaggiato. <b>All</b>.: Gallo <b>VITERBESE (3-5-2):</b> Pini; Markic, Atanasov, Baschirotto; De Giorgi, Bensaja, Errico, Besea, Sibilia; Bezzicheri Tounkara. A disp.: Vitali, Antezza, Millillo, Zanoli, Urso, Ricci, Molinaro, De Falco, Bianchi. <b>All</b>.: Calabro. (agg. di Fabio Belli)</p>
      <h4>STREAMING VIDEO E TV: COME VEDERE LA PARTITA</h4>
      <p>Per seguire la <b>diretta tv</b> di <b>Ternana Viterbese</b>, sabato 23 novembre 2019, non ci si potrà collegare sui canali in chiaro o a pagamento sul digitale terrestre o sul satellite. Il match sarà disponibile in esclusiva in <b>diretta streaming video</b> via internet per tutti gli abbonati a Elevensports, che potranno collegarsi tramite pc sul sito elevensports.it, oppure con dispositivi mobili come tablet o smartphone o tramite smart tv all’app ufficiale Elevensports.</p>
      <h4>SI GIOCA</h4>
      <p><b>Ternana Viterbese</b> si gioca: squadre ormai in campo, andiamo però a scoprire quali sono le rispettive statistiche nel girone C del campionato di Serie C in corso, giunto ormai già alla sua sedicesima giornata. Campionato fin qui di alto livello per la Ternana, che ha vinto nove partite, venendo sconfitta tre volte, oltre ad altrettanti pareggi. Unico appunto negativo la difesa per la formazione rossonere umbra, che ha subito 15 gol (con l’attacco a quota 21 reti). La Viterbese Castrense ha fin qui disputato un torneo tra numerosi alti (sei vittorie, unite a tre pareggi) e bassi (sei sconfitte), situazione fotografata anche dalle reti fatte (24) e subite (21) dalla compagine laziale. Adesso però basta numeri e parole: a parlare sarà solamente il campo, Ternana Viterbese comincia!</p>
      <h4>I BOMBER</h4>
      <p>La diretta di <b>Ternana Viterbese</b> mette di fronte i bomber Alexis Ferrante e Mamadou Tounkara. L’attaccante dei padroni di casa ha siglato fino a questo momento 5 reti. Classe 1995 di origine argentina è stato naturalizzato italiano ed è arrivato alle Fere in prestito dal Pescara. Non si tratta di una vera e propria ariete d’area di rigore, ma un giocatore che abbina fisicità a rapidità. Spesso viene utilizzato anche come attaccante d’esterno. Dall’altra parte il classe 1996 di Blanes è maggiormente dotato fisicamente e abile a muoversi soprattutto in verticale. Nel 2012, quando aveva ancora 16, era stato pescato dalla Lazio dalla cantera del Barcellona. Dopo un lungo percorso in prestito non era riuscito però a esplodere, trovando in Serie C la sua dimensione naturale. (agg. di Matteo Fantozzi)</p>
      <h4>TESTA A TESTA</h4>
      <p>C’è un unico precedente per la diretta di <b>Ternana Viterbese</b> e anche piuttosto recente. Le due squadre infatti si sono affrontate per una sola volta lo scorso febbraio nei sedicesimi di finale di Coppa Italia di Serie C. La gara era stata aperta da un gol di Marilungo dopo appena 4 giri di orologio. I padroni di casa avevano trovato la via del pari a sei minuti dalla fine con Polidori dopo il cartellino rosso che era stato combinato poco prima a Bergamalli. Al minuto 106 nei supplementari Ngissah aveva siglato la rete del definitivo 2-1 che permetteva così ai padroni di casa di andare in vantaggio. Nel finale si erano scaldati gli animi con un rosso per parte a Ngissah e Marilungo. Oggi le due squadre si affronteranno per la prima volta in Serie C. (agg. di Matteo Fantozzi)</p>
      <h4>ORARIO E PRESENTAZIONE PARTITA</h4>
      <p><b>Ternana Viterbese</b>, partita <b>diretta</b> dal signor Marco D’Ascanio e in programma sabato 23 novembre 2019 alle ore 20.45 presso lo stadio Liberati di Terni, sarà un match valevole per la sedicesima giornata del campionato di <b>Serie C 2019-2020</b>. <a href="https://www.ilsussidiario.net/news/diretta-teramo-ternana-streaming-video-tv-sfida-incerta-al-bonolis-serie-c/1949280/"><b>Dopo l’ultimo pareggio contro il Teramo</b></a> gli umbri hanno perso il secondo posto nel girone C, restando a una lunghezza di distanza dal Monopoli e vedendo l’inarrestabile Reggina capolista scappar via a 7 punti di distanza. In casa la Ternana è reduce però da 2 vittorie consecutive e proverà ad allungare la serie positiva contro una Viterbese che non ha tratto giovamento dal ritorno di Antonio Calabro in panchina. Partita sfortunata e senza soddisfazione l’ultima persa tra le mura amiche dello stadio Rocchi, con gli etruschi <a href="https://www.ilsussidiario.net/news/diretta-viterbese-cavese-streaming-video-tv-tre-punti-pesanti-in-palio-serie-c/1949301/"><b>battuti di misura dalla Cavese</b></a> e rimasti all’ottavo posto, al confine della zona play off e soprattutto senza vittorie ormai da 3 giornate di campionato, periodo in cui la Viterbese è riuscita a racimolare solo un punto.</p>
      <h4>PROBABILI FORMAZIONI TERNANA VITERBESE</h4>
      <p>Le probabili formazioni che dovrebbero scendere in campo in Ternana Viterbese, sabato 23 novembre 2019 alle ore 20.45 presso lo stadio Liberati di Terni, match valevole per la sedicesima giornata del campionato di Serie C. La Ternana allenata da Fabio Gallo sarà schierato con un 4-3-1-2: Tozzo; Parodi, Suagher, Celli, Mammarella; Paghera, Proietti, Salzano; Partipilo; Marilungo, Ferrante. Risponderà la Viterbese guidata in panchina da Antonio Calabro con un 3-5-2:<b> </b>Vitali; Atanasov, Markic, Baschirotto; De Giorgi, Besea, Baschirotto, De Falco, Simonelli; Volpe, Tounkara.</p>
      <h4>LE QUOTE PER LE SCOMMESSE</h4>
      <p>Per chi scommetterà sulla sfida, l’agenzia Snai propone il successo interno a una quota di 1.65, l’eventuale pareggio a una quota di 3.50 e la vittoria in trasferta viene invece offerta ad una quota di 4.85. Passando invece al numero di gol complessivi realizzato nel corso della partita, over 2.5 quotato 1.90 mentre l’under 2.5 viene proposto a una quota di 1.75.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-torino-inter-streaming-video-dazn-lex-mazzarri-sfida-conte-serie-a/1950944/"/>
        <a href="https://www.ilsussidiario.net/news/diretta-reggio-emilia-varese-streaming-video-tv-anticipo-al-palabigi-basket/1950554/"/>
        <a href="https://www.ilsussidiario.net/news/diretta-busto-arsizio-cuneo-streaming-video-rai-match-da-testa-coda-volley-a1/1951697/"/>
        <a href="https://www.ilsussidiario.net/news/diretta-reggina-rende-streaming-video-tv-derby-per-la-capolista-serie-c/1951646/"/>
        <a href="https://www.ilsussidiario.net/news/diretta-flamengo-river-plate-streaming-video-dazn-finale-di-copa-libertadores/1950672/"/>
        <a href="https://www.ilsussidiario.net/news/diretta-real-madrid-real-sociedad-streaming-video-dazn-bel-match-al-bernabeu/1950666/"/>
      </related>
    </article>
  </body>
</html>