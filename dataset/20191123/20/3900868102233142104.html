<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1563009/kina-apatewnas-o-mystikos-praktoras-poy-zitise-asylo-stin-aystralia"/>
    <meta property="og:site_name" content="NOOZ."/>
    <meta property="article:published_time" content="2019-11-23T20:05:00+00:00"/>
    <meta property="og:title" content="Κίνα: «Απατεώνας ο... μυστικός πράκτορας που ζήτησε άσυλο στην Αυστραλία»"/>
    <meta property="og:description" content="Ως απατεώνα που έχει καταδικαστεί και καταζητείται στην Κίνα, χαρακτηρίζει το επίσημο πρακτορείο Xinhua τον Κινέζο που ζήτησε άσυλο στην Αυστραλία ισχυριζόμενος ότι εργαζόταν ως μυστικός πράκτορας μέχρι που αυτομόλησε, επικαλούμενο τις αστυνομικές αρχές της Σαγκάης."/>
  </head>
  <body>
    <article>
      <h1>Κίνα: «Απατεώνας ο... μυστικός πράκτορας που ζήτησε άσυλο στην Αυστραλία»</h1>
      <address>
        <time datetime="2019-11-23T20:05:00+00:00">23 Nov 2019, 20:05</time>
      </address>
      <p>
        <b>Ως απατεώνα που έχει καταδικαστεί και καταζητείται στην Κίνα, χαρακτηρίζει το επίσημο πρακτορείο Xinhua τον Κινέζο που ζήτησε άσυλο στην Αυστραλία ισχυριζόμενος ότι εργαζόταν ως μυστικός πράκτορας μέχρι που αυτομόλησε, επικαλούμενο τις αστυνομικές αρχές της Σαγκάης.</b>
      </p>
      <p>Σύμφωνα με το κινεζικό πρακτορείο, ο 26χρονος Ουάνγκ Λιτσιάνγκ, 26 ετών, κατάγεται από το Νανπίνγκ της επαρχίας Φουτζιάν και το 2016 καταδικάστηκε σε φυλάκιση 15 μηνών για και σε άλλο ενάμιση έτος με αναστολή για μια απάτη.</p>
      <p>Στις 19 Απριλίου φέτος η αστυνομία της Σαγκάης ξεκίνησε έρευνα σε βάρος του γιατί φέρεται ότι εξαπάτησε ένα πρόσωπο με το όνομα Σου και του απέσπασε το ποσό των 4,6 εκατομμυρίων γουάν (περίπου 650.000 ευρώ) προκειμένου να προχωρήσει σε μια επένδυση σχετική με εισαγωγές αυτοκινήτων. Ο Ουάνγκ είχε φύγει για το Χονγκ Κονγκ εννέα ημέρες νωρίτερα, έχοντας στην κατοχή του πλαστό κινεζικό διαβατήριο και πλαστή ταυτότητα μονίμου κατοίκου της πρώην βρετανικής αποικίας.</p>
      <p>Πολλά αυστραλιανά μέσα ενημέρωσης, συμπεριλαμβανομένης της εφημερίδας The Sydney Morning Herald, έγραψαν σήμερα ότι ο Ουάνγκ διέφυγε στην Αυστραλία και παραδέχτηκε ότι εργαζόταν ως κατάσκοπος στο Χονγκ Κονγκ και την Ταϊβάν. Σύμφωνα με το Nine ζει πλέον στο Σίδνεϊ με την οικογένειά του και έχει ζητήσει πολιτικό άσυλο στην Αυστραλία, ισχυριζόμενος ότι κινδυνεύει η ζωή του.</p>
      <related>
        <a href="https://www.nooz.gr/world/1562927/kinezos-praktoras-etsi-kataskopeyei-i-kina-alles-chwres-an-epistrepsw-tha-pethanw-"/>
      </related>
    </article>
  </body>
</html>