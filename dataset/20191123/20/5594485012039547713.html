<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/vili-lilkov-izravni-ss-zemyata-zhltopavetnitsite_news711024.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T20:02:00+00:00"/>
    <meta property="og:title" content="Вили Лилков изравни със земята жълтопаветниците"/>
    <meta property="og:description" content="Да, България” е най-ляво либерална формация, в която ДСБ губи своя образ, коментира той"/>
  </head>
  <body>
    <article>
      <h1>Вили Лилков изравни със земята жълтопаветниците</h1>
      <h2>Да, България” е най-ляво либерална формация, в която ДСБ губи своя образ, коментира той</h2>
      <address>
        <time datetime="2019-11-23T20:02:00+00:00">23 Nov 2019, 20:02</time>
      </address>
      <p>https://blitz.bg/politika/vili-lilkov-izravni-ss-zemyata-zhltopavetnitsite_news711024.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574531810-bttt.jpg"/>
      </figure>
      <p>
        <b>Бившият лидер на ДСБ-София Вили Лилков подложи на унищожителна критика жълтопаветниците на провалените политици Христо Иванов и Радан Кънев.</b>
      </p>
      <p>„Да, България” е най-ляво либерална формация, в която ДСБ губи своя образ. На балотажа техните избиратели се разделиха, а немалка част не подкрепиха никого. Привържениците на "Да, България" и Борис Бонев гласуваха за Мая Манолова, разкри Лилков в предаването "Офанзива с Любо Огнянов" по Канал 3.<br/><br/>Някога Лилков бе сред основателите на ДСБ, но напусна партията заради залитането й вляво. Броени дни преди местните избори той подкрепи Йорданка Фандъкова и призова десните да се обединят около кандидатурата й.</p>
      <p>Победата на Фандъкова отложи поне с година формирането на мощна ляво популистка вълна. Ако Манолова беше станала кмет на София, това щеше да даде сериозни аргументи на левицата да иска предсрочни избори, коментира още Лилков.<br/><br/>Според него хората в „Да, България” не принадлежат на старата десница. Това бяха хора, които подкрепят "Зелените" и "Да, България", а не старата десница. Демократичната общност трябва да престане да клечи, а да се вдигне и да се обедини, препоръча Лилков.</p>
      <p>"Ключови фигури на ДСБ се оттеглиха и партията вече не може да дава сериозна политическа експертиза. Оттеглих се от формацията, защото видях, че като част от ДБ партията отива категорично наляво, разказа бившият лидер на ДСБ-София. Според него  "Топлофикация" може да се оздрави с външен мениджмънт. Разделяне на производството и доставка на токна две, а общината да контролира дейността.</p>
      <p>"Голямата тема на СО е визията за София и новия устройствен план. Приоритетите бяха все едни и същи – екология, транспорт и образование. Време е да се сменят тези приоритети.<br/><br/>Активизиране на градската периферия, оживяване на центъра на София, активна жилищна политика и подобряване на градската среда, минералните извори и спортната инфраструктура, препоръча Вили Лилков. И заяви, че за него БСП са абсолютно неефективни в общинския съвет като опозиция.</p>
    </article>
  </body>
</html>