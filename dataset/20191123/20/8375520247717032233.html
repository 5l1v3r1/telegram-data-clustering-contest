<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/nadzvichayna-podiya-u-kishinevi-cholovik-u-moroz-zalishiv-bez-opalennya-10-tis-osib-641977.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-23T20:59:23+00:00"/>
    <meta property="og:title" content="Надзвичайна подія у Кишиневі. Чоловік у мороз залишив без опалення 10 тис. осіб"/>
    <meta property="og:description" content="Психічно хворий чоловік позбавив 10 тисяч чоловік опалення в мороз"/>
  </head>
  <body>
    <article>
      <h1>Надзвичайна подія у Кишиневі. Чоловік у мороз залишив без опалення 10 тис. осіб</h1>
      <address>
        <time datetime="2019-11-23T20:59:23+00:00">23 Nov 2019, 20:59</time>
      </address>
      <h4>Психічно хворий чоловік позбавив 10 тисяч чоловік опалення в мороз</h4>
      <p>У Кишиневі психічно хворий чоловік заліз на опору високовольтної ЛЕП висотою понад 20 метрів і відмовився спускатися.</p>
      <p>Про це повідомляє <a href="https://www.interfax.ru/">«Інтерфакс».</a></p>
      <p>Прес-секретар Генерального інспекторату поліції Наталія Статі розповіла, що особу людини встановлено, він перебуває на обліку в психіатричній клініці.</p>
      <p>За її словами, на місці події весь день працюють рятувальники, швидка допомога, поліція і психологи, однак їм не вдалося переконати порушника спуститися. Рятувальники розтягнули брезент, щоб він зміг стрибнути.</p>
      <p>Щоб убезпечити людину, близько 11:00 ранку за місцевим часом (12:00 за Києвом) в чотирьох мікрорайонах Кишинева відключили електроенергію.</p>
      <p>До 20:00 вдалося забезпечити електроенергією з альтернативних джерел живлення два мікрорайони, ще стільки ж залишаються без світла і тепла в п'ятиградусний мороз. Відзначається, що це близько 10 тисяч громадян. Також в частині міста не ходять тролейбуси і не працюють світлофори.</p>
      <p>В результаті чоловіка, який знаходився понад дев'ять годин на опорі лінії електропередачі, вдалося зняти. Прессекретар Департаменту цивільного захисту і надзвичайних ситуацій МВС Молдови Ліліана Пушкашу розповіла, що рятувальники використовували спецтехніку і зняли його до 20.30 за місцевим часом. Вона додала, що чоловік кричав і плювався. За словами його сусідів, він неодноразово різав колеса у машин у дворі, бив посуд, одного разу зламав паркан.</p>
      <p>Нагадаємо, цього тижня прем’єрміністр України <a href="https://glavcom.ua/economics/finances/goncharuk-prijihav-na-lvivshchinu-cherez-zriv-opalyuvalnogo-sezonu-639770.html">Олексій Гончарук прибув на Львівщину</a> з робочою поїздкою через ситуацію з опалювальним сезоном у Новояворівську та Новому Роздолі.</p>
      <p>До слова, наприкінці жовтня мер Нового Роздолу <a href="https://glavcom.ua/news/mer-novogo-rozdolu-pishov-u-vidstavku-cherez-zriv-opalyuvalnogo-sezonu-635399.html">пішов у відставку через зрив опалювального сезону</a>.</p>
      <related>
        <a href="https://glavcom.ua/news/na-zaporizhzhi-zatrimali-cholovika-za-pogrozi-pidirvati-policeyskiy-viddilok-641967.html"/>
        <a href="https://glavcom.ua/kyiv/news/u-kijevi-pochali-vidkrivati-punkti-obigrivu-641951.html"/>
        <a href="https://glavcom.ua/country/criminal/u-zaporizhzhi-politsija-vikrila-pidozrjuvanogo-u-kradizhtsi-avtomobilja-641947.html"/>
      </related>
    </article>
  </body>
</html>