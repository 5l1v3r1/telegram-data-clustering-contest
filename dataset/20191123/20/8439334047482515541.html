<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/sto-mikroskopio-oi-rogmoseis-ston-boak.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-23T20:42:00+00:00"/>
    <meta property="og:title" content="Στο &quot;μικροσκόπιο&quot; οι ρωγμώσεις στον ΒΟΑΚ"/>
    <meta property="og:description" content="Αυτοψία πραγματοποίησαν ο Δρ. Γεωλόγος Χαράλαμπος Φασουλάς και ο Πρόεδρος του Συλλόγου Πρόληψης Τροχαίων Ατυχημάτων Γιάννης Λιονάκης."/>
  </head>
  <body>
    <article>
      <h1>Στο "μικροσκόπιο" οι ρωγμώσεις στον ΒΟΑΚ</h1>
      <address>
        <time datetime="2019-11-23T20:42:00+00:00">23 Nov 2019, 20:42</time>
      </address>
      <p>
        <b>Αυτοψία πραγματοποίησαν ο Δρ. Γεωλόγος Χαράλαμπος Φασουλάς και ο Πρόεδρος του Συλλόγου Πρόληψης Τροχαίων Ατυχημάτων Γιάννης Λιονάκης.</b>
      </p>
      <slideshow>
        <figure>
          <img src="https://goodnet.gr/files/goodnet/YLI%202019/NOEMBRIOS%202019/23-11/5-18.jpg"/>
        </figure>
        <figure>
          <img src="https://goodnet.gr/files/goodnet/YLI%202019/NOEMBRIOS%202019/23-11/6-18.jpg"/>
        </figure>
        <figure>
          <img src="https://goodnet.gr/files/goodnet/YLI%202019/NOEMBRIOS%202019/23-11/7-10.jpg"/>
        </figure>
        <figure>
          <img src="https://goodnet.gr/files/goodnet/YLI%202019/NOEMBRIOS%202019/23-11/8-7.jpg"/>
        </figure>
      </slideshow>
      <p>Αυτοψία στις ρωγμώσεις που έχει υποστεί ο Βόρειος Οδικός Άξονας στο ύψος της Αγίας Πελαγίας πραγματοποίησαν το πρωί ο Δρ.Γεωλόγος Χαράλαμπος Φασουλάς και ο Πρόεδρος του Συλλόγου Πρόληψης Τροχαίων Ατυχημάτων Γιάννης Λιονάκης.</p>
      <p>Σύμφωνα με τις πρώτες εκτιμήσεις από την αυτοψία που πραγματοποίησαν φαίνεται πως οφείλεται στα όμβρια ύδατα.</p>
      <p>Το νερό όπως φαίνεται βρίσκει δίοδο κάτω από την άσφαλτο.</p>
      <p>Αναλυτικά η ανακοίνωση του Γιάννη Λιονάκη:</p>
      <p>Να η αιτία των ρωγμώσεων στα Λινοπεράματα !<br/>Κάναμε το απόγευμα επιτόπια επίσκεψη με το φίλο το Μπάμπη Φασουλά,Δρ Γεωλόγο ,Υπεύθυνο του τμήματος Γωπικοιλότητας του Μουσείου Φυσικής Ιστορίας ,στις 2 μεγάλες επάλληλες ρωγμές επί του οδοστρώματος στα Λινοπεράματα.</p>
      <p>Βέβαιοι πως οι ειδικοί έκαναν τις σχετικές παρατηρήσεις,να προσθέσουμε και τις δικές μας ,κυρίως του κ.Φασουλά και κυρίως ΕΞΩ από το δρόμο, προς τη θάλασσα.</p>
      <p>Οι ρωγμές λοιπόν έχουν πεταλοειδές σχήμα που αγκαλιάζουν σχεδόν όλο το εύρος του οδοστρώματος ,φτάνοντας μέχρι και το μέσο του εσωτερικού ρεύματος κυκλοφορίας.</p>
      <p>Το κοίλο τμήμα της πρώτης ρώγμωσης φαίνεται να έχει υποστεί ήδη μικρή καθίζηση της τάξης μερικών εκατοστών.<br/>Ο έλεγχος που έγινε στο υποκειμένο του δρόμου υπόστρωμα και στο πρανές έδειξε ότι στο σημείο αυτό το υπόστρωμα αποτελείται, σε μεγάλο τμήμα του,από σαθρές επιχωματώσεις οι οποίες είναι μάλιστα εμποτισμένες σε νερό.<br/>Το σαθρό αυτό υπόστρωμα φτάνει μέχρι και 15-20 μέτρα κάτω απο τη στάθμη του δρόμου προς τη θάλασσα,ενώ σχηματίζει μια ζώνη πλάτους μέχρι 10 μέτρα.</p>
      <p>Το πρόβλημα των ρωγμώσεων φαίνεται ότι οφείλεται στην παροχέτευση μεγάλων ποσοτήτων όμβριου νερού στο πρανές, αμέσως δίπλα και κάτω απο την άσφαλτο, στο σημείο ακριβώς που το βόρειο άκρο της μεγαλύτερης ρωγμής εξέρχεται του οδοστρώματος.<br/>Το νερό στο σημείο αυτό έχει αρχίσει να υποσκάπτει το πρανές, όχι όμως και το παράπλευρο της ασφάλτου χωμάτινο τμήμα του δρόμου. Ισως το όμβριο νερό που συγκεντρώνεται στο κανάλι αποστράγγισης στην άκρη του δρόμου να βρίσκει δίοδο κάτω απο την άσφαλτο και να εκφορτίζεται στο πρανές στο απέναντι άκρο του δρόμου.</p>
      <p>Η κατάσταση έχει τα χαρακτηριστικά έναρξης μικρής, τοπικής κατολίσθησης λόγω του εμποτισμού και της υποσκαφής του τμήματος αυτού του σαθρού υποβάθρου του οδοστρώματος που αποτελείται απο τις επιχωματώσεις.</p>
      <p>Σίγουρα θα πρέπει άμεσα να αποτραπεί η παραπέρα εκφόρτιση όμβριων υδάτων στο τμήμα αυτού του πρανούς στο εξωτερικό τμήμα του δρόμου, καθώς και να αποστραγγιστεί και να σταθεροποιηθεί το τμήμα του πρανούς με τις επιχωματώσεις.<br/>Με πιο απλά λόγια ,έχει μπει νερό κάτω από την άσφαλτο πιθανόν από το παραπάνω φρεάτιο του δρόμου και βγαίνει προς την θάλασσα δημιουργώντας αυτές τις ρωγμώσεις και που αν δεν εντοπιστεί και κλειστεί αυτή η δίοδος του νερού το πρόβλημα θα ενταθεί.</p>
      <p>Σημ.Η περιφέρεια κάλυψε πάλι αυτές τις ρωγμές,αλλά το θέμα είναι ,από ότι φαίνεται ,πιο σοβαρό ,και χρήζει άμεσης αντιμετώπισης .</p>
      <p>Μαθαίνουμε πως λειτουργούν προς αυτήν την κατεύθυνση οι υπηρεσίες ,και βέβαια το πρόβλημα είναι πολύ μεγάλο ,και προφανώς δεν είναι τόσο εύκολο στην αποκατάσταση του, κυρίως λόγω των εδαφολογικών και γεωμετρικών συνθηκών .<br/>Α!Το ρυακοφάγωμα που βλέπετε είναι πολύ φρέσκο!</p>
      <p>Δηλαδή ,πάντα με τον κοινό νου,πρέπει να ετοιμαζόμαστε για πολλά πολλά επιπλέον χιλιόμετρα,και ποιος ξέρει για πόσο χρόνο"</p>
    </article>
  </body>
</html>