<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/kosta-runjaic-szczesliwy-wieczor-dla-pogoni-kibicow-i-miasta/75847"/>
    <meta property="og:site_name" content="Legia.Net"/>
    <meta property="article:published_time" content="2019-11-23T20:48:00+00:00"/>
    <meta property="og:title" content="Kosta Runjaić: Szczęśliwy wieczór dla Pogoni, kibiców i miasta"/>
    <meta property="og:description" content="- Za nami szczęśliwy i dobry wieczór, wspaniałe osiągnięcie dla drużyny, naszych kibiców oraz miasta. Jestem bardzo zadowolony. Sądzę, iż byliśmy dzisiaj lepszym zespołem, lecz rezultat nie oddaje tego wszystkiego, co wydarzyło się podczas spotkania. Podczas przedmeczowej konferencji mówiłem, że o wyniku będą dziś decydowały szczegóły i faktycznie tak było. Stworzyliśmy sobie trochę sytuacji. Reasumując - zasłużone zwycięstwo. Możemy być dumni - powiedział Kosta Runjaić, trener Pogoni po meczu z Legią."/>
  </head>
  <body>
    <article>
      <h1>Kosta Runjaić: Szczęśliwy wieczór dla Pogoni, kibiców i miasta</h1>
      <address><time datetime="2019-11-23T20:48:00+00:00">23 Nov 2019, 20:48</time> by <a rel="author">Marcin Szymczyk, Maciej Ziółkowski</a></address>
      <p>
        <b>- Za nami szczęśliwy i dobry wieczór, wspaniałe osiągnięcie dla drużyny, naszych kibiców oraz miasta. Jestem bardzo zadowolony. Sądzę, iż byliśmy dzisiaj lepszym zespołem, lecz rezultat nie oddaje tego wszystkiego, co wydarzyło się podczas spotkania. Podczas przedmeczowej konferencji mówiłem, że o wyniku będą dziś decydowały szczegóły i faktycznie tak było. Stworzyliśmy sobie trochę sytuacji. Reasumując - zasłużone zwycięstwo. Możemy być dumni - powiedział Kosta Runjaić, trener Pogoni po meczu z Legią.</b>
      </p>
      <p>- Nie miałem żadnych wątpliwości przy wyborze podstawowej „jedenastki”. Podczas odprawy mówiłem zawodnikom, że każdy zasłużył na to, żeby znaleźć się w wyjściowym składzie, ponieważ dobrze pracował podczas treningów. Niestety nie jest to możliwe. W trakcie wszystkich zajęć przed meczem z Legią, mieliśmy odpowiednią koncentrację oraz zaangażowanie, które są bardzo ważne do przygotowania się właśnie do takich spotkań. Sezon jest jeszcze długi, potrzebujemy wszystkich graczy. Ci, którzy w tej chwili znajdują się być może w drugim-trzecim rzędzie, mogą odegrać jeszcze ważne role.</p>
      <p>- Z pewnością jesteśmy już dalej niż byliśmy wcześniej, ale przed nami jeszcze wiele starć ligowych. Byliśmy zmotywowani jak przed każdym meczem. Teraz zmierzymy się z Arką, która po zmianie trenera prezentuje się solidnie. Będzie to równie trudny, jeśli nie trudniejszy mecz niż ten przeciwko Legii.</p>
      <p>- Konieczne jest w tej chwili, abyśmy znaleźli odpowiednią równowagę między luzem, a potrzebną agresją oraz wyostrzeniem się jej podczas treningów i przygotowaniu się na kolejne spotkania. Jest nam do tego potrzebne zaangażowanie zespołu.</p>
      <p>- Iker Guarrotxena w pierwszym spotkaniu przeciwko Legii pokazał się z bardzo dobrej strony i miał wkład w zwycięstwo. Nadal pozostaje ważnym zawodnikiem Pogoni. Dzisiaj na sukces zapracowało jedenastu zawodników. Mamy jednak wielu dobrych graczy, nie zawsze możemy wystawić wszystkich. Ważnym zadaniem dla nas jest dobranie odpowiedniej równowagi pomiędzy spokojem, wyostrzeniem się i wyborem kadry.</p>
      <p>- Adam Buksa powinien usłyszeć sporo pozytywnych słów nie tylko ode mnie, ale od wielu osób. Gdybyśmy na mecz z Legią wystawili jednak tylko Stipicę i Buksę, nie wygraliśmy tego starcia. Wkład w zwycięstwo mieli wszyscy zawodnicy, którzy byli świetni. To był zdecydowanie sukces zespołowy, drużynowy. Słowa uznania kieruję do całej drużyny.</p>
    </article>
  </body>
</html>