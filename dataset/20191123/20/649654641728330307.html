<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/ekonomija/kapa-star-spemna-da-bude-manjinski-akcionar-krasa/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-23T20:36:14+00:00"/>
    <meta property="og:title" content="Kapa star spemna da bude manjinski akcionar Kraša"/>
    <meta property="og:description" content="Kompanija Kapa star (Kappa star) u vlasništvu srpskog bioznismena Nebojše Šaranovića saopštila je danas da je spremna da bude manjinski akcionar hrvatskog Kraša &quot;čije će delovanje biti usmereno na dobrobit kompanije i radnika&quot;."/>
  </head>
  <body>
    <article>
      <h1>Kapa star spemna da bude manjinski akcionar Kraša</h1>
      <address><time datetime="2019-11-23T20:36:14+00:00">23 Nov 2019, 20:36</time> by <a rel="author">Beta</a></address>
      <p>
        <b>Kompanija Kapa star (Kappa star) u vlasništvu srpskog bioznismena Nebojše Šaranovića saopštila je danas da je spremna da bude manjinski akcionar hrvatskog Kraša „čije će delovanje biti usmereno na dobrobit kompanije i radnika“.</b>
      </p>
      <p>Kapa star u Krašu ima vlasnički udeo od 25,7 odsto koji je plaćen više od 45 miliona evra.</p>
      <p>Skupština Kraš Esopa danas je sve svoje akcije „Kraša“ prodala Mesnoj industriji braće Pivac, preneli su hrvatski mediji, čime je sprečeno da kompaniju preuzme Šaranović.</p>
      <p>Mesna industrija braće Pivac će sada imati 49,18 odsto vlasništva u Krašu.</p>
      <p>„Od početka su nas upozoravali na sinhronizovano delovanje Mesne industrije Pivac i Kraš Esopa, tako da ovaj razvoj događaja u potpunosti potvrđuje takve spekulacije. To sinhronizovano delovanje je i formalno potvrđeno potpisom ugovora“, navodi se u saopštenju kompanije Kapa star.</p>
      <h3>Povezani tekstovi:</h3>
    </article>
  </body>
</html>