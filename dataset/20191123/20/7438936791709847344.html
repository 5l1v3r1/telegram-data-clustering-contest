<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Stehlikova-LES-Nase-spoluprace-vyplyva-ze-zasady-spolecne-hajit-demokraticke-hodnoty-604462"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-23T20:57:00+00:00"/>
    <meta property="og:title" content="Stehlíková (LES): Naše spolupráce vyplývá ze zásady společně hájit demokratické hodnoty"/>
    <meta property="og:description" content="Zdravice první místopředsedkyně Liberálně ekologické strany Džamily Stehlíkové"/>
  </head>
  <body>
    <article>
      <h1>Stehlíková (LES): Naše spolupráce vyplývá ze zásady společně hájit demokratické hodnoty</h1>
      <address>
        <time datetime="2019-11-23T20:57:00+00:00">23 Nov 2019, 20:57</time>
      </address>
      <p>
        <b>Zdravice první místopředsedkyně Liberálně ekologické strany Džamily Stehlíkové</b>
      </p>
      <p>Vážený pane předsedo, paní delegátky, páni delegáti,</p>
      <p>děkuji za toto pozvání jménem LES a za možnost v reálu ukázat, jak vypadá taková koordinace demokratických středopravicových sil, tak zcela v duchu provolání z Letné. Liberální ekologická strana spolupracuje s TOP 09 již pátým rokem a od doby svého vzniku se navzájem podporujeme před volbami. Osvědčilo se nám budování společných kandidátek, delegování osobností strany LES na kandidátky TOP 09 a vzájemná podpora kandidátů například kandidátů do Senátu. Můžeme říci, že jsme se podporovali navzájem v komunálních, krajských, sněmovních, senátních a evropských volbách. Právě v posledních evropských volbách projekt Společně pro Evropu dokázal, že skoro dvacet subjektů včetně TOP 09, hnutí STAN a LES, je schopno se spojit, když jde o záchranu demokracie.</p>
      <p>Podporujeme se navzájem i na expertní bázi. Například v oblasti vytváření efektivního ekologického programu. Tady je takový příklad, kdy několik exministrů životního prostředí a dalších odborníků ze strany LES a TOP 09 vytvořili Memorandum o ochraně životního prostředí pro Českou republiku. Věřím, že se budeme navzájem podporovat i v budoucnu, a to i po volbě nového vedení Vaší strany. Naše spolupráce totiž naprosto přirozeně vyplývá ze zásady společně hájit demokratické polistopadové hodnoty. Právní stát, ochranu lidských práv a svobod zejména v okamžiku, kdy v Parlamentu sedí komunisté a kvazifašisté. Komunisté se podílejí na vládě a ta je vedená oligarchou ve střetu zájmů Andrejem Babišem s vydatnou podporou z Hradu proruského Miloše Zemana. V této situaci jsem přesvědčena, že společný postup demokratických pravicových stran je cestou, jak porazit Andreje Babiše v čestných volbách. Ještě jednou děkuji za pozvání a děkuji za pozornost.</p>
      <p>DŽAMILA STEHLÍKOVÁ, PRVNÍ MÍSTOPŘEDSEDKYNĚ LIBERÁLNĚ EKOLOGICKÉ STRANY</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Pospisil-Tesim-se-na-spolupraci-s-budoucim-vedenim-TOP-09-604449"/>
        <a href="https://www.parlamentnilisty.cz/politika/politici-volicum/Stepanek-Zeleni-Doufam-ze-tuto-zemi-vratime-na-cestu-ustavnosti-604432"/>
        <a href="https://www.parlamentnilisty.cz/politika/politici-volicum/Jelinkova-KDU-CSL-Jako-skutecni-demokrate-muzeme-spolecne-porazit-plizive-zlo-604425"/>
        <a href="https://www.parlamentnilisty.cz/arena/monitor/Pospisil-se-vyslovil-pro-spolupraci-stran-s-cilem-porazit-Babise-604427"/>
      </related>
    </article>
  </body>
</html>