<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/nauka-tehnologija/nauka/U-Egiptu-pronadjene-mumificirane-macke-lavovi-krokodili/570176?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T20:13:16+00:00"/>
    <meta property="og:title" content="U Egiptu pronađene mumificirane mačke, lavovi, krokodili"/>
    <meta property="og:description" content="Arheolozi koji rade na iskopavanju nekropole iz doba starog Egipta pronašli su veliki broj mumificiranih životinja, uključujući lavove, krokodile, ptice i mačke."/>
  </head>
  <body>
    <article>
      <h1>U Egiptu pronađene mumificirane mačke, lavovi, krokodili</h1>
      <address><time datetime="2019-11-23T20:13:16+00:00">23 Nov 2019, 20:13</time> by <a rel="author">Srna</a></address>
      <p>Arheolozi koji rade na iskopavanju nekropole iz doba starog Egipta pronašli su veliki broj mumificiranih životinja, uključujući lavove, krokodile, ptice i mačke.</p>
      <p>Arheolozi su pronašli 25 drvenih kutija ispisanih hijeroglifima i sa mumificiranim ostacima mačaka, krokodila i svetih ptica, kao i sa statuama različitih životinja i drvenih egipatskih bogova.</p>
      <p>Mumije su pronađene u čuvenoj Džoserovoj stepenastoj piramidi u Sakari.</p>
      <p>Ministarstvo za antikvitete Egipta saopštilo je danas da se nakon preliminarnih testova može reći skoro sa potpunom sigurnošću da se radi o mumijama mladunaca lavova starosti oko osam mjeseci.</p>
      <p>Iz Ministarstva su naveli da svi životinjski ostaci datiraju iz takozvanog kasnog perioda Egipta od 664. do 332. godine prije nove ere.</p>
      <p>Tokom arheoloških istraživanja relativno često se nailazi na mumificirane mačke, ali skoro nikad na lavove, navodi AP.</p>
      <p>Ministar za antikvitete Kaled al-Anani rekao je da će biti provedena dodatna istraživanja na pronađenim mumijama.  </p>
    </article>
  </body>
</html>