<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1417903/martins-den-eihame-kala-teleiomata-kai-o-panionios-mas-timorise-me-mia-fasi"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T20:25:14+00:00"/>
    <meta property="og:title" content="Μαρτίνς: «Δεν είχαμε καλά τελειώματα και ο Πανιώνιος μας τιμώρησε με μία φάση»"/>
    <meta property="og:description" content="Ο Πορτογάλος τεχνικός των Πειραιωτών επιχείρησε να εξηγήσει το τι δεν πήγε καλά στο 1-1 του Ολυμπιακού με τον Πανιώνιο στη Νέα Σμύρνη."/>
  </head>
  <body>
    <article>
      <h1>Μαρτίνς: «Δεν είχαμε καλά τελειώματα και ο Πανιώνιος μας τιμώρησε με μία φάση»</h1>
      <h2>Ο Πορτογάλος τεχνικός των Πειραιωτών επιχείρησε να εξηγήσει το τι δεν πήγε καλά στο 1-1 του Ολυμπιακού με τον Πανιώνιο στη Νέα Σμύρνη.</h2>
      <address><time datetime="2019-11-23T20:25:14+00:00">23 Nov 2019, 20:25</time> by <a rel="author" href="http://www.gazzetta.gr/dimosiografos/dimitris-tomaras" target="_blank">Δημήτρης Τομαράς</a></address>
      <p>Ο Μαρτίνς είπε στην συνέντευξη Τύπου για:</p>
      <p><b>Το ματς με τον Πανιώνιο: </b>Το πιο δύσκολο είναι να δημιουργήσεις ευκαιρίες. Εμείς το κάναμε. Σε πολλά παιχνίδια είχαμε φάσεις και ευκαιρίες και δεν τελειώσαμε τον αγώνα. Είδαμε σήμερα έλλειψη υπευθυνότητας. Δεν είχαμε την υπευθυνότητα να κρατήσουμε το αποτέλεσμα και δεν τελειώσαμε το ματς στην τελευταία μπαλιά και στο τελευταίο σουτ. Σε ένα ματς που είχαμε υπεροχή είχαμε πρόβλημα στην τελευταία μπαλιά και στην τελευταία φάση.</p>
      <p><b>Το ότι ο Ολυμπιακός δεν τελειώνει τα ματς: </b>Πράγματι ήταν μία τιμωρία από την πλευρά του αντιπάλου μας. Είχαμε τόσες πολλές ευκαιρίες. Είναι δύσκολο να το εξηγήσεις αυτό. Αυτό που μας λείπει είναι το τελείωμα. Πρέπει να είμαστε πιο καθοριστικοί και ουσιαστικοί. Μας τιμώρησε ο αντίπαλός μας καθώς στην μία ευκαιρία που είχε σκόραρε.</p>
      <p><b>Την συνέχεια και τον ΠΑΟΚ: </b>Πράγματι αντιμετωπίζουμε το πιο σημαντικό παιχνίδι στην επόμενη αγωνιστική. Θα γίνει ανάλυση για το τι φταίει και να το διορθώσουμε. Πριν τον ΠΑΟΚ έχουμε την Τότεναμ και εκεί εάν δεν έχουμε αποτελεσματικότητα θα περάσουμε δύσκολα με αντίπαλο μία αγγλική ομάδα. Θα πρέπει να είμαστε πιο αποτελεσματικοί και σίγουροι. Κάναμε άσχημα πράγματα. Κάναμε και σωστά πράγματα όπως το ότι είχαμε την κατοχή και την υπεροχή. Να εντοπίσουμε το πρόβλημα με τα τελειώματα.</p>
      <p><b>Την διαφορά από το πρωτάθλημα στην Ευρώπη:</b> Όχι. Πιστεύω ότι έχουμε δύο πρόσωπα αλλά δεν είναι από Ελλάδα σε Ευρώπη. Το ένα εντός έδρας και το άλλο εκτός. Στο γήπεδό μας είμαστε πιο δυναμικοί και αποφασιστικοί. Εκτός έδρας μας λείπει αυτό σε οποιοδήποτε ματς ή σε οποιοδήποτε επίπεδο.</p>
    </article>
  </body>
</html>