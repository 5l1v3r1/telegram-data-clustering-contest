<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/sport/nhl-washington-v-zostave-s-panikom-pre/431902-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-23T20:44:00+00:00"/>
    <meta property="og:title" content="NHL: Washington v zostave s Pánikom prehral s Vancouverom po nájazdoch"/>
    <meta property="og:description" content="Slovenský hokejista Richard Pánik odohral za Washington viac ako 11 minút, pripísal si dva strelecké pokusy a v prvej tretine aj menší trest za podrazenie."/>
  </head>
  <body>
    <article>
      <h1>NHL: Washington v zostave s Pánikom prehral s Vancouverom po nájazdoch</h1>
      <h2>Slovenský hokejista Richard Pánik odohral za Washington viac ako 11 minút, pripísal si dva strelecké pokusy a v prvej tretine aj menší trest za podrazenie.</h2>
      <address><time datetime="2019-11-23T20:44:00+00:00">23 Nov 2019, 20:44</time> by <a rel="author">TASR</a></address>
      <p>New York 23. novembra (TASR) - Hokejisti Washingtonu prehrali v sobotňajšom dueli zámorskej NHL doma s Vancouverom 1:2 po nájazdoch. Jediný úspešný exekútor v nich bol až v siedmej sérii útočník hostí Bo Horvat.</p>
      <p>Slovenský hokejista Richard Pánik odohral za Washington viac ako 11 minút, pripísal si dva strelecké pokusy a v prvej tretine aj menší trest za podrazenie. V riadnom hracom čase padli oba góly ešte v prvej časti, na zásah domáceho Jakuba Vránu odpovedal Elias Pettersson. Pre Capitals to je druhá prehra za sebou. Hrdinom hostí bol brankár Jacob Markström, ktorý zlikvidoval 32 striel a sedem nájazdov.</p>
      <p>Calgary ukončilo sériu šiestich prehier, keď vyhralo na ľade Philadelphie 3:2 po nájazdoch. Autorom víťazného zásahu bol Matthew Tkachuk.</p>
      <h3>NHL - sobotňajšie výsledky:</h3>
      <p>Washington - Vancouver 1:2</p>
      <p>Philadelphia - Calgary 2:3</p>
      <related>
        <h4>Prečítajte si aj:</h4>
        <a href="https://www.teraz.sk/sport/nhl-jaros-zazil-vitazny-tohtosezo/431801-clanok.html"/>
        <a href="https://www.teraz.sk/sport/nhl-sekera-a-chara-asistovali-dallas/431608-clanok.html"/>
        <a href="https://www.teraz.sk/sport/nhl-montreal-podlahol-ottawe-tatar-s/431371-clanok.html"/>
      </related>
    </article>
  </body>
</html>