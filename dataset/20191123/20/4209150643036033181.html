<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/nauka-tehnologija/okolina/Beograd-u-trci-za-Zelenu-prijestonicu-Evrope/570182?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T20:55:40+00:00"/>
    <meta property="og:title" content="Beograd u trci za &quot;Zelenu prijestonicu Evrope&quot;"/>
    <meta property="og:description" content="Beograd je jedini grad van EU kojem je prihvaćena kandidatura za &quot;Zelenu prijestonicu Evrope&quot; 2022. godine, javila je Radio-televizija Srbije."/>
  </head>
  <body>
    <article>
      <h1>Beograd u trci za "Zelenu prijestonicu Evrope"</h1>
      <address><time datetime="2019-11-23T20:55:40+00:00">23 Nov 2019, 20:55</time> by <a rel="author">Srna</a></address>
      <p>Beograd je jedini grad van EU kojem je prihvaćena kandidatura za "Zelenu prijestonicu Evrope" 2022. godine, javila je Radio-televizija Srbije.</p>
      <p>To znači da moraju da se povećaju zelene površine, riješi problem otpada i otpadnih voda, energetske efikasnosti i saobraćaja, i to uz finansijsku podršku Evrope.</p>
      <p>U trci je 18 gradova iz deset zemalja.</p>
      <p>Stručnjaci već godinu dana uz pomoć Evropske banke za obnovu i razvoj i Japana prate kvalitet vazduha, vode, saobraćaja.</p>
      <p>Naredni korak je izrada projekata koji će se sprovoditi u narednih tri do pet godina.</p>
      <p>"Dalje će se razvijati projekat `Vinča`. Razvijaće se projekat `Veliko selo` oko tretmana otpadnih voda. Što se tiče mobilnosti, radiće se projekat, koji se već i radi, metro. Kupujemo nove autobuse, imaćemo izvestan broj električnih autobusa u ovoj nabavci. Cilj nam je da imamo 200 kilometara biciklističkih staza, a razvijamo i pešačke zone", rekao je gradonačenlnik Zoran Radojičić.</p>
      <p>Za program zelenih gradova Evropska banka i zemlje donatori prikupili su oko milijardu evra.</p>
      <p>Direktor EBRD za Zapadni Balkan Žužana Hargitai rekla je da su već finansirali dobro poznati projekat "Vinča".</p>
      <p>Među najvažnijim problemima koje Beograd mora da riješi su selekcija komunalnog otpada i javni saobraćaj.</p>
      <p>Hargitai je ukazala na nedostatak kanti za selektivno bacanje otpada, a naglasila je i da bi htjela da u Beogradu više uživa u javnom saobraćaju.</p>
      <p>Dosadašnji pobjednici u trci za nagradu ustanovljenu 2008. godine su, između ostalih, Stokholm, Bristol, Hamburg, Kopenhagen, LJubljana.</p>
      <p>Zelena prestonica ove godine je Oslo, sljedeće Lisabon, a 2021. godine je finski grad Lahti.</p>
    </article>
  </body>
</html>