<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ba%cf%85%ce%b2%ce%ad%cf%81%ce%bd%ce%b7%cf%83%ce%b7-%cf%83%cf%87%ce%b5%ce%b4%ce%b9%ce%b1%cf%83%ce%bc%cf%8c%cf%82-%ce%b3%ce%b9%ce%b1-%ce%bc%cf%8c%ce%bd%ce%b9%ce%bc%ce%bf-%ce%bc%ce%ad%cf%81%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T16:45:02+00:00"/>
    <meta property="og:title" content="Κυβέρνηση: Σχεδιασμός για μόνιμο μέρισμα σε 2,5 εκατομμύρια συνταξιούχους"/>
    <meta property="og:description" content="Το σενάριο που σχεδιάζει η κυβέρνηση σχετικά με το μόνιμο μέρισμα σε 2,5 εκτ. συνταξιούχους προβλέπεται να δίνεται κάθε Δεκέμβριο κλιμακωτά."/>
  </head>
  <body>
    <article>
      <h1>Κυβέρνηση: Σχεδιασμός για μόνιμο μέρισμα σε 2,5 εκατομμύρια συνταξιούχους</h1>
      <address>
        <time datetime="2019-11-23T16:45:02+00:00">23 Nov 2019, 16:45</time>
      </address>
      <p>
        <b>Το σενάριο που σχεδιάζει η κυβέρνηση σχετικά με το μόνιμο μέρισμα σε 2,5 εκτ. συνταξιούχους προβλέπεται να δίνεται κάθε Δεκέμβριο κλιμακωτά.</b>
      </p>
      <p>Ένα νέο μόνιμο μηχανισμό στήριξης του συστήματος κοινωνικής ασφάλισης και των συνταξιούχων αναζητά η κυβέρνηση με την προσδοκία αυτός να τεθεί σε πλήρη λειτουργία το 2020. Μάλιστα στο νομοσχέδιο που θα κατατεθεί στη Βουλή τον Ιανουάριο σχεδιάζεται να υπάρχει διάταξη η οποία και θα προβλέπει ότι κάθε χρόνο μέρος από το υπερπλεόνασμα θα πηγαίνει στον Ενιαίο Φορέα Κοινωνικής Ασφάλισης, ούτως ώστε να αυξηθεί το εισόδημα 2.500.000 συνταξιούχων, σύμφωνα με το ρεπορτάζ της κυριακάτικης «Realnews».</p>
      <p>Το πλάνο που εξετάζεται από το υπουργείο Εργασίας έχει και αυτό τη φιλοσοφία της αναλογικής προσέγγισης, δηλαδή τα ποσά να δίνονται με βάση το μηνιαίο εισόδημα των συνταξιούχων. Επίσης εξετάζεται η θέσπιση αυστηρών εισοδηματικών και περιουσιακών κριτηρίων ώστε να πηγαίνει το μεγαλύτερο μέρος της βοήθειας στους οικονομικά ασθενέστερους.</p>
      <p>Όπως αναφέρεται στο εν λόγω δημοσίευμα η κίνηση αυτή δεν συνδέεται με τη διανομή του κοινωνικού μερίσματος που θα προκύψει φέτος και η οποία θα χρηματοδοτηθεί με 436 εκατομμύρια ευρώ.</p>
    </article>
  </body>
</html>