<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815810"/>
    <meta property="og:site_name" content="Sportal.bg"/>
    <meta property="article:published_time" content="2019-11-23T16:55:00+00:00"/>
    <meta property="og:title" content="Служебна загуба и сериозна глоба за Спартак (Варна)"/>
    <meta property="og:description" content="Три санкции ще бъдат наложени на Спартак (Варна), след като неговите фенове нахлуха на терена и прекратиха двубоя с Черноморец в Балчик в 75-ата ..."/>
  </head>
  <body>
    <article>
      <h1>Служебна загуба и сериозна глоба за Спартак (Варна)</h1>
      <address><time datetime="2019-11-23T16:55:00+00:00">23 Nov 2019, 16:55</time> by <a rel="author">SPORTAL.BG</a></address>
      <p>Три санкции ще бъдат наложени на <a href="https://www.sportal.bg/statistics_team_news.php?champ=26&amp;team=16">Спартак (Варна)</a>, след като неговите фенове нахлуха на терена и прекратиха двубоя с Черноморец в Балчик в 75-ата минута при 1:0 за домакините. Според наредбата на Спартак ще бъде присъдена служебна загуба с 0:3, което означава, че Черноморец печели служебно с 4:0, научи "Петел".</p>
      <p>На варненци ще бъде наложена също сериозна парична глоба и ще бъдат лишени от домакинство най-малко за два мача. Ако това стане факт, "соколите" ще приемат Кариана на 30 ноември и <a href="https://www.sportal.bg/statistics_team_news.php?champ=26&amp;team=402">Нефтохимик</a> на 7 декември на стадиона извън Балчик, където домакинства тази есен.<br/><br/>Първите варианти са срещата с Кариана да се играе в Разград, а с Нефтохимик – в <a href="https://www.sportal.bg/statistics_team_news.php?champ=18&amp;team=66">Несебър</a>, тъй като според наредбата двубоите трябва да са в градове по посока на гостуващите тимове и на стадиони, които имат лиценз за Втора лига.</p>
    </article>
  </body>
</html>