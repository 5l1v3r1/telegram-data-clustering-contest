<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/pershi-osobi-derzhavi-vshanuvali-pamyat-zhertv-golodomoriv-fotoreportazh-641946.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-23T16:15:08+00:00"/>
    <meta property="og:title" content="Перші особи держави вшанували пам’ять жертв Голодоморів (фоторепортаж)"/>
    <meta property="og:description" content="Українці згадували жертв штучного голоду 30-х років минулого сторіччя"/>
  </head>
  <body>
    <article>
      <h1>Перші особи держави вшанували пам’ять жертв Голодоморів (фоторепортаж)</h1>
      <address>
        <time datetime="2019-11-23T16:15:08+00:00">23 Nov 2019, 16:15</time>
      </address>
      <h4>Українці згадували жертв штучного голоду 30-х років минулого сторіччя</h4>
      <p>У Києві до 86-х роковин Голодомору пройшли врочисті заходи, де вшанували загиблих українців під час штучно створеного голоду в 1932-1933 роках.</p>
      <p>Участь у заходах у Національному музеї голодомору – геноциду участь у жалобних заходах взяли вищі посадові особи держави, зокрема, президент Володимир Зеленський з дружиною, прем’єрміністр Олексій Гончарук, експрезидент Віктор Ющенко з дружиною і інші представники органів державної влади, органів місцевого самоврядування, громадськості, духовенства, іноземні гості.</p>
      <p>Президент Володимир Зеленський заявив, що Голодомор був геноцидом українського народу, що вчинив тоталітарний сталінський режим.</p>
      <p>«Як взагалі може з’явитися думка знищити цілий народ? Як можна забрати у людей останню крихту хліба, а з нею – останню крихту надії. Надії, що ти або хоча б твої діти доживуть до наступного ранку», - наголосив Зеленський.</p>
      <p>Президент навів цифри, що від Голодомору 1932-1933 років померло від чотирьох до восьми мільйонів українців. Ці втрати зіставні з нашими втратами у Другій світовій війні.</p>
      <p>«Ми – українці. І нам усе до снаги. Але є дві речі, яких ми ніколи не зможемо. Не зможемо це забути. І не зможемо це пробачити», - заявив Зеленський.</p>
      <p>Також сьогодні о 16:00 пройшла загальнонаціональна акція «Запали свічку».</p>
      <p>1 з 8<br/><a href="https://glavcom.ua/country/society/pershi-osobi-derzhavi-vshanuvali-pamyat-zhertv-golodomoriv-fotoreportazh-641946.html#">на весь екран згорнути</a></p>
      <figure>
        <img src="https://glavcom.ua/img/gallery/6419/46/675053_big.jpg"/>
      </figure>
      <figure>
        <img src="https://glavcom.ua/img/gallery/6419/46/675054_big.jpg"/>
      </figure>
      <figure>
        <img src="https://glavcom.ua/img/gallery/6419/46/675055_big.jpg"/>
      </figure>
      <figure>
        <img src="https://glavcom.ua/img/gallery/6419/46/675056_big.jpg"/>
      </figure>
      <figure>
        <img src="https://glavcom.ua/img/gallery/6419/46/675057_big.jpg"/>
      </figure>
      <figure>
        <img src="https://glavcom.ua/img/gallery/6419/46/675058_big.jpg"/>
      </figure>
      <figure>
        <img src="https://glavcom.ua/img/gallery/6419/46/675059_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Нагадаємо, вранці 23 листопада <a href="https://glavcom.ua/country/society/prezident-z-druzhinoju-vshanuvali-pam-jat-zhertv-golodomoru-1932-1933-rokiv-641890.html">президент з дружиною вшанували пам’ять жертв Голодомору 1932-1933 років.</a></p>
      <p>Президентське подружжя поклало пам’ятні колоски скорботи до знаку жертвам Голодомору, що на Михайлівській площі у Києві. Володимир та Олена Зеленські також вшанували пам’ять загиблих хвилиною мовчання.</p>
      <p>Як повідомлялося, <a href="https://glavcom.ua/country/society/u-nacionalnomu-muzeji-golodomoru-genocidu-vshanovuyut-zagiblih-ukrajinciv-641930.html">у Національному музеї Голодомору – геноциду вшановують загиблих українців.</a></p>
      <p>Сьогодні, 23 листопада, у храмах провели поминальні панахиди за загиблими внаслідок голодоморів в Україні.</p>
      <p>До 30 листопада триватиме виставка-реквієм «Не згасне в серці пам’яті свіча» у Міській спеціалізованій молодіжній бібліотеці «Молода гвардія».</p>
      <p>До 29 листопада у Державному архіві Києва відбуватиметься виставка архівних документів «До Дня пам’яті жертв Голодомору 1932-1933 років в Україні».</p>
      <p>До слова, за останніми соціологічними дослідженнями, <a href="https://glavcom.ua/news/73-ukrajinciv-zapalyat-cogo-riku-svichku-pamyati-sociologi-640943.html">в Україні 82% громадян вважають, що Голодомор 1932-33 рр. був геноцидом</a> українського народу. </p>
      <p>День пам’яті жертв Голодоморів відзначається щорічно в четверту суботу листопада на підставі президентських указів 1998 та 2007 років. У ХХ сторіччі українці пережили три голодомори: 1921-1923, 1932-1933 і голод 1946-1947 років. Утім, наймасштабнішим був Голодомор 1932-1933 років – геноцид українського народу, здійснюваний тоталітарним комуністичним режимом СРСР.</p>
      <related>
        <a href="https://glavcom.ua/sport/news/providni-futbolisti-kijivskogo-dinamo-vshanuvali-u-socmerezhah-zhertv-golodomoriv-641941.html"/>
        <a href="https://glavcom.ua/country/society/chi-vvazhaje-zelenskiy-golodomor-genocidom-stala-vidoma-poziciya-prezidenta-641940.html"/>
        <a href="https://glavcom.ua/country/society/inozemci-pro-golodomor-unikalni-foto-vid-avstriyskogo-inzhenera-641925.html"/>
      </related>
    </article>
  </body>
</html>