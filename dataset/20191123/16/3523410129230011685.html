<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641616/%D8%B1%D8%B4%D8%AF-%DB%B2%DB%B5-%D8%AF%D8%B1%D8%B5%D8%AF%DB%8C-%D8%AA%D8%B3%D9%87%DB%8C%D9%84%D8%A7%D8%AA-%D8%B3%D8%A7%D8%AE%D8%AA-%D9%85%D8%B3%DA%A9%D9%86-%D8%AF%D8%B1-%DB%B7-%D9%85%D8%A7%D9%87%D9%87-%D8%A7%D9%85%D8%B3%D8%A7%D9%84"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T16:38:00+00:00"/>
    <meta property="og:title" content="رشد ۲۵ درصدی تسهیلات ساخت مسکن در ۷ ماهه امسال"/>
    <meta property="og:description" content="بانک عامل بخش مسکن از افزایش ۲۵ درصدی اعطای تسهیلات ساخت مسکن در ۷ ماهه نخست امسال نسبت به سال گذشته خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/641616/%D8%B1%D8%B4%D8%AF-%DB%B2%DB%B5-%D8%AF%D8%B1%D8%B5%D8%AF%DB%8C-%D8%AA%D8%B3%D9%87%DB%8C%D9%84%D8%A7%D8%AA-%D8%B3%D8%A7%D8%AE%D8%AA-%D9%85%D8%B3%DA%A9%D9%86-%D8%AF%D8%B1-%DB%B7-%D9%85%D8%A7%D9%87%D9%87-%D8%A7%D9%85%D8%B3%D8%A7%D9%84">رشد ۲۵ درصدی تسهیلات ساخت مسکن در ۷ ماهه امسال</a>
      </h1>
      <h2>بانک عامل بخش مسکن از افزایش ۲۵ درصدی اعطای تسهیلات ساخت مسکن در ۷ ماهه نخست امسال نسبت به سال گذشته خبر داد.</h2>
      <address><time datetime="2019-11-23T16:38:00+00:00">23 Nov 2019, 16:38</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، تقاضای انبوه برای دریافت <b>تسهیلات ساخت مسکن</b> در اولین ماه از پاییز امسال باعث شد روند کاهشی دریافت این نوع تسهیلات مسکن طی نیمه اول امسال، سرانجام در ماه مهر تغییر چشمگیر پیدا کند و افزایشی شود.</p>
      <p>آمار پرداخت تسهیلات مشارکت مدنی توسط شعب بانک مسکن در سراسر کشور نشان می‌دهد که در هفت ماهه اول امسال تعداد تسهیلات پرداختی به سازنده‌ها ۲۵ درصد نسبت به هفت ماه اول سال گذشته رشد کرده است.</p>
      <p>همچنین ارزش تسهیلات مشارکت مدنی ارایه شده به بازار ساخت نیز ۲۱ درصد افزایش داشته است. این در حالی است که در نیمه اول امسال تعداد تسهیلات مشارکت مدنی پرداخت شده تنها ۳ درصد نسبت به نیمه اول سال ۹۷ افزایش یافته بود و پنج ماه اول نیز حدود ۱۸ درصد افت داشته بود.</p>
      <p>کارنامه تأمین مالی بخش مسکن در هفت ماهه اول سال ۹۸ تحت تاثیر رکود سراسری معاملات خرید خانه و همچنین رکود ساختمانی قرار گرفته است به گونه ­ای که با کاهش تقاضای دریافت تسهیلات در کل بازار مسکن، تعداد کل تسهیلات پرداختی ۱۱.۷ درصد کاهش پیدا کرده است.</p>
      <p>رشد ۲۵ درصدی تعداد تسهیلات پرداختی در حوزه مشارکت مدنی (ساخت مسکن) بیانگر اثر متفاوت سیاست­ های اعتباری بانک عامل بخش مسکن در سال جاری در حوزه تحریک بازار ساخت و ساز و سرمایه­ گذاری ­های ساختمانی است.</p>
      <p>بانک مذکور در ابتدای امسال با اجرای سیاست­ های اعتباری مختص سال ۹۸، پرداخت تسهیلات با سقف ریالی مناسب و بدون نیاز به سپرده ­گذاری برای تولید و عرضه مسکن مطابق الگوی مصرف را در دستور کار شعب قرار داد.</p>
      <p>بر اساس این سیاست، سازنده­ ها و انبوه ­سازان حرفه­ ای و صاحب صلاحیت در شهرهای مختلف کشور در صورت استفاده از فناوری­ های نوین و احداث واحدهای مسکونی با میانگین مساحت سازگار با الگوی مصرف - میانگین ۷۵ تا ۹۰ مترمربع - از بیشترین سقف تسهیلات ساخت بهره ­مند می­ شوند. همچنین سازنده­ هایی که حساب­ های بانکی خود را در بانک تخصصی مسکن متمرکز کنند از اولویت تامین مالی برای پروژه ­های ساختمانی خود برخوردار خواهند شد.</p>
      <p>رشد قابل توجه تقاضای انبوه‌سازان</p>
      <p>محمد حسن علمداری مدیر امور اعتباری بانک عامل بخش مسکن در این باره اعلام کرد: رشد قابل توجه تقاضا از طرف انبوه­ سازان و شرکت ­های ساختمانی برای دریافت تسهیلات مشارکت مدنی ساخت مسکن در مهر ماه امسال نتیجه و محصول اجرای سیاست ­های اعتباری سال ۹۸ این بانک است.</p>
      <p>وی افزود: این سیاست­ ها در طول نیمه اول امسال باعث ترغیب، برنامه ­ریزی و اقدام تولیدکنندگان مسکن برای طراحی، تعریف و اجرای پروژه ­های جدید ساختمانی با هدف استفاده از تسهیلات بدون سپرده شد و با توجه به زمان ­بر بودن برنامه­ ریزی­ های ساختمانی و همچنین فراهم کردن شرایط دریافت تسهیلات از سمت سازنده ­ها، اکنون در شروع نیمه دوم امسال شاهد میوه‌دهی سیاست­‌های اعتباری بانک عامل بخش مسکن در حوزه ترغیب تولید و عرضه مسکن هستیم.</p>
      <p>علمداری تاکید کرد: رشد ۲۵ درصدی در تعداد تسهیلات مشارکت مدنی پرداخت شده، مربوط به بازار ساخت و ساز است و ارتباطی به روند پرداخت تسهیلات مربوط به بازسازی اماکن مسکونی حوادث غیرمترقبه همچون سیل و زلزله نیست چرا که تسهیلات بازسازی در گروه تسهیلات مشارکت مدنی طبقه ­بندی نمی­ شود.</p>
      <p>براساس این گزارش، در هفت ماهه اول امسال بیش از ۲۱ هزار فقره تسهیلات مشارکت مدنی توسط بانک تخصصی حوزه ساخت و ساز پرداخت شد. ارزش ریالی این تسهیلات بیش از یک هزار و ۸۶۰ میلیارد تومان بوده است. رشد ۲۵ درصدی در تعداد پرداخت تسهیلات ساخت مسکن طی هفت ماهه اول امسال مدیون جهش اساسی پرداخت تسهیلات در ماه مهر است.</p>
      <p>بر اساس کارنامه بانک مذکور در تامین مالی بازار ساخت و ساز مسکونی در اولین ماه از پاییز ۹۸، پرداخت تسهیلات مشارکت مدنی در مهر ماه امسال ۱۴۰ درصد نسبت به مهر سال گذشته افزایش پیدا کرد.</p>
      <p>در مهر ماه پارسال ۲ هزار و ۷۰۰ فقره تسهیلات مشارکت مدنی پرداخت شد اما افزایش تقاضا از سمت تولیدکنندگان مسکن در مهر ماه امسال برای دریافت تسهیلات باعث شد بیش از ۶ هزار و ۵۰۰ فقره تسهیلات مشارکت مدنی توسط بانک در این ماه پرداخت شود.</p>
      <p>پیش‌بینی می­‌شود ادامه این روند افزایشی در پرداخت تسهیلات مشارکت مدنی ساخت ناشی از رشد تقاضا از سمت تولیدکنندگان مسکن باعث شود عرضه مسکن جدید در شهرها رونق بگیرد. در ماه­ های آینده شتاب­گیری طرح اقدام ملی تولید مسکن نیز در تغییر شرایط رکودی بازار ساخت و ساز اثر خواهد گذاشت.</p>
    </article>
  </body>
</html>