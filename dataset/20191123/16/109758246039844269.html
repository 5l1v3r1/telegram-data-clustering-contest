<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281623-fram-med-vuxenblojan-alien-isolation-slapps-till-switch-i-vinter"/>
    <meta property="og:site_name" content="FZ.se"/>
    <meta property="article:published_time" content="2019-11-23T16:00:00+00:00"/>
    <meta property="og:title" content="Fram med vuxenblöjan – Alien: Isolation släpps till Switch i vinter"/>
    <meta property="og:description" content="Har du en xenomorph i fickan eller är du bara glad att se mig?"/>
  </head>
  <body>
    <article>
      <h1>Fram med vuxenblöjan – Alien: Isolation släpps till Switch i vinter</h1>
      <h2>Har du en xenomorph i fickan eller är du bara glad att se mig?</h2>
      <address><time datetime="2019-11-23T16:00:00+00:00">23 Nov 2019, 16:00</time> by <a rel="author" href="https://www.fz.se/medlem/233563" target="_blank">Jonny Myrén</a></address>
      <p>Är du trött på färgglatt svamphoppande och pojkar i gröna tunikor som ränner omkring på soldränkta fält? Då kan du med fördel sätta siktet på skräckpärlan <i><a href="https://www.fz.se/recension/189452-alien-isolation">Alien: Isolation</a></i>, som vi nu vet kommer släppas till Nintendo Switch den 5 december. Spelet har blivit något av en modern klassiker, och trots att det har fem år på nacken ser det fortfarande riktigt bra ut.</p>
      <p>Spelet utspelar sig efter den första Alien-filmen ombord på rymdstationen Sevastopol, där Amanda Ripley försöker ta reda på vad som hände med hennes mamma Ellen och hennes besättning. Inte helt oväntat dröjer det dock inte länge förrän saker börjar gå utför, och det kan eventuellt ha något att göra med en viss utomjording samt ett gäng obehagligt artiga androider.</p>
      <p>Spelet hyllades bland annat för den oförutsägbara AI man utrustat xenomorphen med och hur otroligt trogna man varit förlagans design. Samtidigt är det många som tycker att spelet tappar udden efter ett tag och att det borde vara några timmar kortare. Hursomhelst är det ett riktigt stabilt spel som varmt rekommenderas till skräckälskande Switch-ägare.</p>
      <h3>Läs mer</h3>
      <figure>
        <img src="https://cdn.fz.se/artikel/bild/1411585?l=eyJyZXNvdXJjZSI6IlwvYXJ0aWtlbFwvYmlsZFwvMTQxMTU4NSIsImZpbHRlcnMiOltdLCJwYXJhbXMiOltdLCJrZXkiOiJmMzkxNzFlMzk3M2JlNjgwZDI2ODA2YjI1ZGIwZWViNyJ9"/>
        <figcaption>Får det lov att vara salt i sci-fi-såret? Alien: Isolation 2 utvecklas inte</figcaption>
      </figure>
      <figure>
        <img src="https://cdn.fz.se/artikel/bild/1418215?l=eyJyZXNvdXJjZSI6IlwvYXJ0aWtlbFwvYmlsZFwvMTQxODIxNSIsImZpbHRlcnMiOltdLCJwYXJhbXMiOltdLCJrZXkiOiIyNzdhZjQzN2NlODUzYWY5MjBiOTczNGE2ZWFhNTQ5NiJ9"/>
        <figcaption>I Alien Isolations är Xenomorphen i plural.</figcaption>
      </figure>
      <figure>
        <img src="https://cdn.fz.se/artikel/bild/1412625?l=eyJyZXNvdXJjZSI6IlwvYXJ0aWtlbFwvYmlsZFwvMTQxMjYyNSIsImZpbHRlcnMiOltdLCJwYXJhbXMiOltdLCJrZXkiOiJiYmM2ZjQyMzcyM2U1ZmYxNmEwZDdmNDIxNGRkMWE0ZSJ9"/>
        <figcaption>Alien: Isolations mellansekvenser görs om till webbserie</figcaption>
      </figure>
    </article>
  </body>
</html>