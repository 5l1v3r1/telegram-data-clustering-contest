<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474348-co-jeszcze-wymysli-spurek-zmienia-historie-na-herstorie"/>
    <meta property="og:site_name" content="wPolityce.pl"/>
    <meta property="article:published_time" content="2019-11-23T16:22:53+00:00"/>
    <meta property="og:title" content="Co jeszcze wymyśli? Spurek nawołuje do 16 dni bez przemocy, ale nie podoba jej się &quot;historia&quot;. Mówiła więc o... &quot;herstorii&quot;"/>
    <meta property="og:description" content="&quot;Bez niej nie byłoby pewnych rozwiązań prawnych chroniących kobiety przed przemocą&quot;."/>
  </head>
  <body>
    <article>
      <h1>Co jeszcze wymyśli? Spurek nawołuje do 16 dni bez przemocy, ale nie podoba jej się "historia". Mówiła więc o... "herstorii"</h1>
      <address><time datetime="2019-11-23T16:22:53+00:00">23 Nov 2019, 16:22</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Europosłanka Sylwia Spurek w przerwach między domaganiem się podwyższania cen mięsa i dyskusji o zakazie polowań postanowiła zająć się zatrzymaniem przemocy. Na Twitterze promuje akcję „16 dni przeciw przemocy wobec kobiet”. Nagrała nawet wideo, w którym przypomina Izabelę Jarugę-Nowacką, którą określiła „pryncypialną feministką”.</b>
      </p>
      <p>CZYTAJ TAKŻE: <a href="https://wpolityce.pl/polityka/473812-chciala-drozszego-miesateraz-spurek-bierze-sie-za-polowania">Chciała wyższych cen mięsa, teraz Spurek domaga się debaty o zakazie polowania: To okrucieństwo wobec zwierząt</a></p>
      <p>
        <a href="https://wpolityce.pl/polityka/473258-jak-ona-to-wymyslila-kuriozalne-wywody-spurek">Jak ona to wymyśliła? Kuriozalne wywody Spurek: Obok walki o prawa kobiet ważne jest zwracanie uwagi na prawa zwierząt</a>
      </p>
      <p>
        <a href="https://wpolityce.pl/spoleczenstwo/472758-spurek-domaga-sie-w-ke-edukacji-seksualnej-dla-najmlodszych">Spurek rozlicza KE z działań ws. zdrowia reprodukcyjnego i domaga się edukacji seksualnej dla najmłodszych. Internauci bezlitośni</a>
      </p>
      <blockquote>Dołączyłam do jej zespołu w 2002 roku i zostałam skromną urzędniczką w Kancelarii Prezesa Rady Ministrów w Biurze Pełnomocniczki Rządu ds. równego statusu kobiet i mężczyzn. Ona wtedy była już znaną działaczką, pryncypialną feministką. Mowa o Izabeli Jarudze-Nowackiej. Wtedy przyszła do nas i powiedziała: napiszmy ustawę chroniącą kobiety przed przemocą w rodzinie, wzorujmy się na najlepszych rozwiązaniach</blockquote>
      <p>— powiedziała Spurek.</p>
      <blockquote>Zaczęłyśmy pisać projekt ustawy, sięgałyśmy do rozwiązań austriackich. Wtedy ten projekt budził bardzo wiele kontrowersji. Izabela Jaruga-Nowacka broniła go bardzo pryncypialnie, ale niestety nie udało się przeforsować rozwiązań nakazujących sprawcy przemocy w rodzinie natychmiastowe opuszczenie lokalu. Nie udało się też ochronić dzieci przed przemocą, przed klapsami, przed biciem</blockquote>
      <p>— dodała Spurek.</p>
      <p>Podniosłą atmosferę, jaką chciała zapewne uzyskać Spurek niweczy trochę fakt, że w napisach do nagrania zamiast „austriackich” widzimy „austryjackich”.</p>
      <figure>
        <img src="https://wpolityce.pl/p/635404"/>
        <figcaption>autor: SCREEN TT</figcaption>
      </figure>
      <p>Oczywiście europosłanka mówiła o wielkim znaczeniu tego projektu dla historii. Wygląda jednak, że Spurek nie spodobało się, że w słowie „historia” pierwsze trzy literki tworzą słowo „his” - w języku angielskim wskazujący na rodzaj męski bądź nijaki w trzeciej osobie. Dlatego postanowiła „historię” przerobić na… „herstorię”.</p>
      <blockquote>Niedługo 16 dni… W takich sytuacjach powinniśmy pamiętać kobietach jak Izabela Jaruga-Nowacka. To jest część naszej historii, część naszej herstorii. Bez niej nie byłoby pewnych rozwiązań prawnych chroniących kobiety przed przemocą. To ona zapoczątkowała cały system, który teraz wygląda zupełnie inaczej niż w 2005 roku, kiedy przyjmowany był pierwszy projekt</blockquote>
      <p>— powiedziała Spurek.</p>
      <figure>
        <iframe data-src="https://twitter.com/SylwiaSpurek/status/1198250786226147328" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jak widać każdy pretekst jest dobry. Chyba jednak lepiej by było, gdyby przemocy nie było w ogóle, przez cały rok, a nie tylko przez 16 dni…</p>
      <p>wkt/TT</p>
    </article>
  </body>
</html>