<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904883/fraser-kan-weer-kiezen-en-heeft-luxeprobleem-gelijkwaardig-aan-elkaar-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T16:11:00+00:00"/>
    <meta property="og:title" content="Fraser kan weer kiezen en heeft 'luxeprobleem': &quot;Gelijkwaardig aan elkaar&quot;"/>
    <meta property="og:description" content="Sparta-trainer Frank Fraser moet zondag tegen Vitesse een keuze maken tussen doelmannen Tim Coremans en Ariel Harush. Coremans heeft drie wedstrijden schorsing uitgezeten na zijn beruchte kopstoot tegenover FC Groningen-spits Kaj Sierhuis en werd tegen FC Utrecht, PSV en sc Heerenveen vervangen door zijn Israëlische collega. De eerste keus kan zondag weer in actie komen, maar Fraser laat vooralsnog in het midden of dit ook daadwerkelijk gaat gebeuren. Hoewel Sparta met Harush onder de lat één punt uit drie wedstrijden pakte, is de trainer tevreden over de verrichtingen van de tweede doelman. &quot;Ze zijn gelijkwaardig aan elkaar&quot;, vertelt hij aan het Algemeen Dagblad over de concurrentiestrijd met Coremans. &quot;De beslissing zit in mijn hoofd. Maar een definitieve keuze heb ik nog niet gemaakt.&quot; Schorsing voorbij voor 'kopstoot-keeper': 'Kritiek terecht, maar niemand vermoord' Prominente rol Honda in nieuw systeem Vitesse: 'Hij brengt extra kwaliteit'"/>
  </head>
  <body>
    <article>
      <h1>Fraser kan weer kiezen en heeft 'luxeprobleem': "Gelijkwaardig aan elkaar"</h1>
      <address>
        <time datetime="2019-11-23T16:11:00+00:00">23 Nov 2019, 16:11</time>
      </address>
      <p>
        <b>Sparta-trainer Frank Fraser moet zondag tegen Vitesse een keuze maken tussen doelmannen Tim Coremans en Ariel Harush. Coremans heeft drie wedstrijden schorsing uitgezeten na zijn beruchte kopstoot tegenover FC Groningen-spits Kaj Sierhuis en werd tegen FC Utrecht, PSV en sc Heerenveen vervangen door zijn Israëlische collega.</b>
      </p>
      <p>De eerste keus kan zondag weer in actie komen, maar Fraser laat vooralsnog in het midden of dit ook daadwerkelijk gaat gebeuren. Hoewel Sparta met Harush onder de lat één punt uit drie wedstrijden pakte, is de trainer tevreden over de verrichtingen van de tweede doelman. "Ze zijn gelijkwaardig aan elkaar", vertelt hij aan het <i>Algemeen Dagblad</i> over de concurrentiestrijd met Coremans. "De beslissing zit in mijn hoofd. Maar een definitieve keuze heb ik nog niet gemaakt."</p>
      <p>Fraser spreekt van een 'luxeprobleem' op Het Kasteel. Binnen zijn technische staf zijn er voorstanders van een rentree van Coremans én voorstanders van het handhaven van Harush. "Het zal van nuances afhangen wat de doorslag zal geven", kondigt de eindverantwoordelijke aan. "We hebben twee prima keepers."</p>
      <p>Sparta trapt zondagmiddag om 16.45 uur af tegen Vitesse. <i>De Kasteelheren</i> krijgen vrijwel zeker te maken met Keisuke Honda, die speelgerechtigd is en na tien jaar terug kan keren op de Eredivisie-velden.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/903681/schorsing-voorbij-voor-kopstoot-keeper-kritiek-terecht-maar-niemand-vermoord-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904735/slutsky-kiest-eindelijk-voor-de-aanval-geen-sprake-van-paniek-bij-vitesse-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>