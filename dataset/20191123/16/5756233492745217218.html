<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622994/%DB%8C%DA%A9-%D9%81%D8%B1%D9%85%D8%A7%D9%86%D8%AF%D9%87-%D8%B3%D9%BE%D8%A7%D9%87-%D8%AC%D9%88%D8%A7%D8%A8-%D8%AE%D9%88%D9%86-%DA%A9%D8%B4%D8%AA%D9%87%E2%80%8C%D8%B4%D8%AF%DA%AF%D8%A7%D9%86-%D8%B1%D8%A7-%DA%86%D9%87-%DA%A9%D8%B3%DB%8C-%D8%A8%D8%A7%DB%8C%D8%AF-%D8%A8%D8%AF%D9%87%D8%AF-%D9%85%D8%B1%D8%A7%D8%AC%D8%B9%D9%87-%DA%A9%D9%86%D9%86%D8%AF%D9%87-%D8%A8%D9%87-%D8%B3%D9%BE%D8%A7%D9%87-%D8%A8%D8%B1%D8%A7%DB%8C-%D8%AF%D8%B1%DB%8C%D8%A7%D9%81%D8%AA-%DA%A9%D9%85%DA%A9-%D8%B2%DB%8C%D8%A7%D8%AF-%D8%B4%D8%AF%D9%87"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T16:44:00+00:00"/>
    <meta property="og:title" content="یک فرمانده سپاه: جواب خون کشته‌شدگان را چه کسی باید بدهد؟ / مراجعه کننده به سپاه برای دریافت کمک زیاد شده"/>
    <meta property="og:description" content="فرمانده سپاه ناحیه مرکزی شهرستان رشت با اشاره به مشکلات موجود در کشور گفت: مردم گله‌مند هستند اما در نا آرامی های اخیر سپاه و بسیج اجازه ندادند در رشت اغتشاش شود."/>
  </head>
  <body>
    <article>
      <h1>یک فرمانده سپاه: جواب خون کشته‌شدگان را چه کسی باید بدهد؟ / مراجعه کننده به سپاه برای دریافت کمک زیاد شده</h1>
      <address>
        <time datetime="2019-11-23T16:44:00+00:00">23 Nov 2019, 16:44</time>
      </address>
      <p>
        <i>فرمانده سپاه ناحیه مرکزی شهرستان رشت با اشاره به مشکلات موجود در کشور گفت: مردم گله‌مند هستند اما در نا آرامی های اخیر سپاه و بسیج اجازه ندادند در رشت اغتشاش شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سرهنگ جمشید اصحابی فرمانده سپاه ناحیه مرکزی شهرستان رشت در نشست خبری با بیان اینکه مراجعه کننده به سپاه برای دریافت کمک زیاد شده است، گفت: جمعیت خیرین کریم اهل بیت سپاه شهرستان رشت نیز در این هفته راه اندازی خواهد شد.</p>
      <p> اصحابی با اشاره به مشکلات موجود در کشور گفت: مردم گله‌مند هستند اما در نا آرامی های اخیر سپاه و بسیج اجازه ندادند در رشت اغتشاش شود و در همان روز اول همه چیز را کنترل کردند.</p>
      <p>وی با طرح این سوال که جواب خون کشته‌شدگان را چه کسی باید بدهد، افزود: دولت در شرایط فعلی باید بر بازار نظارت جدی داشته باشد.</p>
      <p>به گزارش پایگاه اطلاع رسانی دیارمیرزا،فرمانده سپاه ناحیه مرکزی شهرستان رشت با تاکید بر اینکه باید مطالبه‌گری درست را به مردم نشان دهیم، افزود: رهبر معظم انقلاب چند سال پیش در مورد چنین اتفاقاتی هشدار داده بودند و خدا را شکر می کنیم که توانسیم با یاری حق و بسیجیان انقلابی این فتنه را جمع و به زباله‌دان تاریخ بفرستیم.</p>
    </article>
  </body>
</html>