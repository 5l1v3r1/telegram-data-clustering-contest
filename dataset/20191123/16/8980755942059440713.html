<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/atalanta-juve-la-moviola-live-65429"/>
    <meta property="og:site_name" content="il BiancoNero"/>
    <meta property="article:published_time" content="2019-11-23T16:30:00+00:00"/>
    <meta property="og:title" content="Atalanta-Juve, la MOVIOLA: mani Khedira, quanti dubbi. Cuadrado, il Var non interviene perché..."/>
    <meta property="og:description" content="Vittoria bianconera a Bergamo: Atalanta-Juve finisce 1-3, grazie alle reti di Higuain e Dybala dopo il sigillo iniziale di Gosens. Di seguito gli episodi da moviola della giornata, analizzati da IlBianconero.com."/>
  </head>
  <body>
    <article>
      <h1>Atalanta-Juve, la MOVIOLA: mani Khedira, quanti dubbi. Cuadrado, il Var non interviene perché...</h1>
      <address>
        <time datetime="2019-11-23T16:30:00+00:00">23 Nov 2019, 16:30</time>
      </address>
      <p> Vittoria bianconera a Bergamo: Atalanta-Juve finisce 1-3, grazie alle reti di Higuain e Dybala dopo il sigillo iniziale di Gosens. Di seguito gli episodi da <b>moviola </b>della giornata, analizzati da <i><b>IlBianconero.com</b></i>.</p>
      <p>
        <b>Atalanta – Juventus</b>
      </p>
      <p>Rocchi</p>
      <p>Peretti – Cecconi </p>
      <p>Iv: Doveri </p>
      <p>Var: Aureliano </p>
      <p>Avar: Carbone</p>
      <p>
        <b>GLI EPISODI</b>
      </p>
      <p>
        <b>81' - Gol di Higuain, ma a inizio azione sembra esserci un fallo di mano da parte di Cuadrado. I bergamaschi invocano il Var, che però non può intervenire: l'azione non è infatti 'continuativa', essendo stata interrotta più volte dagli interventi dei giocatori dell'Atalanta. <a href="https://www.ilbianconero.com/a/perche-il-var-non-poteva-intervenire-sul-fallo-di-cuadrado-58493">Ecco la spiegazione.</a> Si lamenta Gollini: ammonito.<br/>77' - Il Var controlla l'intervento di Emre Can, che ha liberato l'area su cross di Freuler: il gomito è largo, anche qui resiste il dubbio su un precedente tocco con il piede. Rocchi, dopo aver analizzato l'azione, sentenzia: non è calcio di rigore.<br/>73' - Proteste sul gol Juve: prima del sinistro vincente deviato da Toloi, Higuain aveva toccato lo stesso centrale nel tentativo di calciare in porta. Il Var ha controllato: niente estremi per il rigore.</b>
      </p>
      <p>61' - Fallo tattico di Toloi su Higuain: ammonizione sacrosanta.</p>
      <p>48' - L'Atalanta chiede un calcio di rigore. Su cross di Gomez, De Sciglio tocca però con la schiena. Anche il Var ravvisa la regolarità del tocco.</p>
      <p>46' - Primo intervento della ripresa. Djimsiti-Cuadrado si scontrano in area piccola, il centrale rifila un colpo al costato al colombiano. L'arbitro ravvisa l'irregolarità, ma non sanziona l'intervento.</p>
      <p>46' - Brutto colpo di Cuadrado, rifilato a De Roon: giallo giusto.</p>
      <p>44' - Intervento da dietro di Gosens su Bentancur: fallo duro, giallo corretto.</p>
      <p>40' - Fallo di Freuler su Higuain: giallo. Ed è un'altra decisione giusta.</p>
      <p>26' - Giallo per Dybala per proteste</p>
      <p>
        <b>14' - Calcio di rigore per l'Atalanta: Gomez alza la sfera, che tocca la mano di Khedira. Il fallo dovrebbe esserci: il dubbio è legato a un eventuale tocco col piede da parte del tedesco. <br/>9' - Brutto fallo di Palomino, che colpisce da dietro Higuain. Giallo giusto, anche in questo caso.<br/>7' - Giallo per Higuain. Il Pipita parte in velocità, ma Gollini è tempestivo nell'allontanare con i piedi in uscita bassa. Il 9 lascia lì la gamba e colpisce il portiere: decisione giusta.</b>
      </p>
      <p>1' - Calcio d'inizio</p>
    </article>
  </body>
</html>