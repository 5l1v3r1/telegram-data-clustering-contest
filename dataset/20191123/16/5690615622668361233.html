<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837423-politsiya-vidpustila-zatrimanikh-za-shtovkhaninu-na-trans-marshi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T16:40:00+00:00"/>
    <meta property="og:title" content="Поліція відпустила затриманих за штовханину на Транс-марші"/>
    <meta property="og:description" content="КИЇВ. 23 листопада. УНН. Поліція відпустила шістьох осіб, які були затримані на Транс-марші у Києві через штовханину. Їхні дії кваліфікували як дрібне …"/>
  </head>
  <body>
    <article>
      <h1>Поліція відпустила затриманих за штовханину на Транс-марші</h1>
      <address><time datetime="2019-11-23T16:40:00+00:00">23 Nov 2019, 16:40</time> by <a rel="author">Дар'я Панченко</a></address>
      <p><b>КИЇВ. 23 листопада. УНН.</b> Поліція відпустила шістьох осіб, які були затримані на Транс-марші у Києві через штовханину. Їхні дії кваліфікували як дрібне хуліганство. Про це повідомляє <b>УНН</b> з посиланням на відділ комунікації поліції Києва.</p>
      <p>"Після з’ясування усіх обставин та відібраних пояснень, правоохоронці відпустили затриманих осіб. За вчинення правопорушень відносно них складено адміністративні протоколи за ст. 173 (Дрібне хуліганство) Кодексу України про адміністративні правопорушення", - йдеться у повідомленні.</p>
      <p>Нагадаємо, в Києві за протиправні дії під час акції з нагоди Міжнародного дня пам’яті трансгендерних людей поліцейські затримали <a href="https://www.unn.com.ua/uk/news/1837413-protivniki-trans-marshu-vlashtuvali-shtovkhaninu-z-politsiyeyu-zatrimali-shistokh">шістьох осіб</a>.<br/><br/>Також нагадаємо, учасників Транс-маршу у Києві закидали <a href="https://www.unn.com.ua/uk/news/1837407-u-kiyevi-zakidali-yaytsyami-uchasnikiv-trans-marshu">яйцями</a>.</p>
    </article>
  </body>
</html>