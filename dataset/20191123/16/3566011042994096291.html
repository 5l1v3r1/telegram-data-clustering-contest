<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549516.html/%D9%85%D9%85%D9%86%D9%88%D8%B9%DB%8C%D8%AA-%D9%81%D8%B9%D8%A7%D9%84%DB%8C%D8%AA-%D9%87%D8%A7%DB%8C-%D8%A8%D8%AF%D9%86%DB%8C-%D8%AF%D8%B1-%D9%81%D8%B6%D8%A7%DB%8C-%D8%A8%D8%A7%D8%B2-%D9%85%D8%AF%D8%A7%D8%B1%D8%B3-%D8%AA%D9%87%D8%B1%D8%A7%D9%86-%D8%AA%D8%A7-6-%D8%A2%D8%B0%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T16:22:00+00:00"/>
    <meta property="og:title" content="ممنوعیت فعالیت‌های بدنی در فضای باز مدارس تهران تا 6 آذر"/>
    <meta property="og:description" content="سخنگوی آموزش و پرورش شهر تهران گفت: فعالیت‌های بدنی در فضای باز مدارس شهر تهران تا روز چهارشنبه 6 آذر امسال ممنوع است."/>
  </head>
  <body>
    <article>
      <h1>ممنوعیت فعالیت‌های بدنی در فضای باز مدارس تهران تا 6 آذر</h1>
      <address>
        <time datetime="2019-11-23T16:22:00+00:00">23 Nov 2019, 16:22</time>
      </address>
      <p>سخنگوی آموزش و پرورش شهر تهران گفت: فعالیت‌های بدنی در فضای باز مدارس شهر تهران تا روز چهارشنبه 6 آذر امسال ممنوع است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مسعود ثقفی سخنگوی آموزش و پرورش شهر تهران گفت: با توجه به افزایش آلاینده‌های جوی و روند آلودگی هوا در شهر تهران، فعالیت‌های بدنی در فضای باز مدارس تا روز چهارشنبه 6 آذر امسال ممنوع است.</p>
      <p>  وی ادامه داد: مدیران مدارس مناطق نوزده‌گانه شهر تهران موظف هستند از فعالیت بدنی در محیط باز مدرسه تا روز تعیین شده جلوگیری به عمل آورند.   محمد رستگاری معاون پایش و نظارت محیط زیست استان تهران نیز به فارس گفت: با توجه به اطلاعات دریافت شده ار ایستگاه‌های سنجش آلودگی هوا شاخص کیفیت هوای شهر تهران طی 24 ساعت گذشته منتهی به ساعت 11 امروز بر روی عدد 111 بوده‌ است و این عدد بیانگر شرایط ناسالم برای گرو‌ه‌های حساس است.   وی اظهار داشت: با توجه به اطلاعیه‌های اداره کل هواشناسی استان تهران پیش‌بینی می‌شود شرایط نامطلوب هوا تا پایان روز سه شنبه در شهرهای تهران، ورامین، شهرری و اسلامشهر همچنان ادامه خواهد داشت.   منبع: فارس انتهای پیام/</p>
    </article>
  </body>
</html>