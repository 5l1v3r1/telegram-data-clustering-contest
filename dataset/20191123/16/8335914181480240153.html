<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/preustanoveno-dvizhenie-na-gkpp-s-gyrciia-6102461"/>
    <meta property="og:site_name" content="Vesti"/>
    <meta property="article:published_time" content="2019-11-23T16:36:00+00:00"/>
    <meta property="og:title" content="Преустановено движение на ГКПП с Гърция"/>
    <meta property="og:description" content="На ГКПП &quot;Ивайловград - Кипринус&quot; е преустановено пропускането заради технически проблем"/>
  </head>
  <body>
    <article>
      <h1>Преустановено движение на ГКПП с Гърция</h1>
      <h2>На ГКПП "Ивайловград - Кипринус" е преустановено пропускането заради технически проблем</h2>
      <address><time datetime="2019-11-23T16:36:00+00:00">23 Nov 2019, 16:36</time> by <a rel="author">Виолета Русенова</a></address>
      <p>От 12.30 на ГКПП „Ивайловград - Кипринус“ временно е преустановено пропускането на автомобили и в двете посоки поради технически проблем в системата на гръцките власти, съобщават от „Гранична полиция”.</p>
      <p>​На границата с Румъния трафикът е интензивен на ГКПП „Силистра“ на изход за товарни автомобили. Поради лоши метеорологични условия ферибота на ГКПП „Сомовит - Никопол“ не работи.</p>
      <p>На границата с Република Турция на ГКПП „Капитан Андреево“ и ГКПП „Лесово“ трафикът е силно интензивен на изход за товарни автомобили.</p>
      <p>На границата с Република Гърция на ГКПП „Кулата“ трафикът е интензивен на вход за товарни автомобили. Поради извършване на ремонтни работи на ГКПП „Кулата“ е възможно да има промени в организацията на движението на товарните автомобили през пункта. Трасетата ще се ремонтират поетапно, без да се спира преминаването на превозни средства.</p>
      <p>На българо-сръбската и на границата със Северна Македония трафикът е нормален на всички гранични контролно-пропускателни пунктове.</p>
      <p>На 24 ноември 2019 г. за времето от 09.00 часа до 13.00 часа на ГКПП „Кардам - Негру вода“ ще бъде спряно електрозахранването и преустановено извършването на гранични проверки поради извършване на ремонтни дейности. Препоръчва се използването на алтернативни маршрути.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/hvanaha-rekordna-pratka-heroin-na-dunav-most-6102242"/>
        <a href="https://www.vesti.bg/bulgaria/intenziven-trafik-tapa-na-granicata-s-turciia-6099911"/>
        <a href="https://www.vesti.bg/bulgaria/protest-i-blokada-na-dunav-most-6099699"/>
      </related>
    </article>
  </body>
</html>