<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/strage-di-lepri-nel-piave-cacciatori-hanno-sfruttato-piena-dei-giorni-scorsi-219797"/>
    <meta property="og:site_name" content="Oggi Treviso"/>
    <meta property="article:published_time" content="2019-11-23T16:22:06+00:00"/>
    <meta property="og:title" content="Strage di lepri nel Piave, i cacciatori hanno sfruttato la piena dei giorni scorsi"/>
    <meta property="og:description" content="PONTE DI PIAVE - Domenica e lunedì alcuni cacciatori si sono avventurati nella zona golenale di Ponte di Piave per la caccia alla lepre"/>
  </head>
  <body>
    <article>
      <h1>Strage di lepri nel Piave, i cacciatori hanno sfruttato la piena dei giorni scorsi</h1>
      <address>
        <time datetime="2019-11-23T16:22:06+00:00">23 Nov 2019, 16:22</time>
      </address>
      <p><b>PONTE DI PIAVE - </b>Domenica e lunedì alcuni cacciatori si sono avventurati nella zona golenale di Ponte di Piave per <b>la caccia alla lepre</b>, che si concluderà a fine mese. I leprotti solitamente si rifugiano, per scappare <b>dai colpi di fucile</b>, all’interno di un boschetto nelle rive del Piave. Ma durante il week-end fino a martedì, <b>l’area boschiva era invasa dalle acque</b>. “I cacciatori hanno sfruttato l’occasione <b>per uccidere le povere bestie </b>che avevano trovato rifugio nei campi vicini a causa dell’acqua”ha raccontato il cavalier <b>Roberto Zanot</b>, abitante della golena a Ponte.<br/><br/> <br/><br/>Due sono stati gli episodi di uccisione di massa, uno nella giornata di domenica, quando vi era in vigore l’ordinanza di sgombero degli abitanti della golena e il secondo lunedì. “Ne hanno uccise a decine-ha proseguito Zanot-un episodio assurdo. Questi leprotti <b>sopravvissuti all’alluvione dell’anno scorso</b> dovevano ripopolare la zona. Parliamo di fauna autoctona della zona. Ci sono i posti adeguati per andare a cacciare, ma li ti tocca pagare. Questi delinquenti hanno sfruttato l’occasione. Mi chiedo come si fa ad uccidere delle povere bestie spaventate. Potevano andare a cacciare da un’altra parte, ma hanno voluto il gioco facile”.<br/><br/> <br/><br/>Un episodio che <b>è stato condannato anche da alcuni cacciatori della zona</b>.“Questa non è caccia, c’è una legge che dice che se c’è la neve a terra la caccia è interrotta-ha concluso Zanot-non ce n’è una che dica che se c’è acqua non si può proseguire, ma <b>si tratta di buon senso e di legge morale</b>”.</p>
      <related>
        <h4>Dello stesso argomento</h4>
        <a href="http://oggitreviso.it/furti-zona-videocamera-allesterno-del-cimitero-195107"/>
        <a href="http://oggitreviso.it/troppe-immondizie-lungo-piave-ci-vogliono-le-guardie-ecologiche-192741"/>
        <a href="http://oggitreviso.it/troppi-rifiuti-lungo-piave-170395"/>
        <a href="http://oggitreviso.it/manca-internet-residenti-sul-piede-di-guerra-167158"/>
        <a href="http://oggitreviso.it/pulitura-del-piave-%C2%ABbasta-chiacchiere%C2%BB-119672"/>
        <a href="http://oggitreviso.it/questione-golene-comitato-incontra-moretti-107363"/>
        <a href="http://oggitreviso.it/zanot-%C2%ABa-quando-pulizia-del-piave%C2%BB-103355"/>
        <a href="http://oggitreviso.it/aree-alluvionate-%C2%ABa-quando-lavori-promessi-nel-2012%C2%BB-101931"/>
      </related>
    </article>
  </body>
</html>