<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.moviezine.se/nyheter/hideo-kojima-vill-skapa-det-laskigaste-skrackspelet-nagonsin"/>
    <meta property="og:site_name" content="MovieZine"/>
    <meta property="article:published_time" content="2019-11-23T16:52:31+00:00"/>
    <meta property="og:title" content="Hideo Kojima vill skapa det läskigaste skräckspelet någonsin"/>
    <meta property="og:description" content="Spelgurun Hideo Kojima är i farten med ett nytt projekt, och vad det verkar som kommer nästa storsatsning bli ett skräckspel."/>
  </head>
  <body>
    <article>
      <h1>Hideo Kojima vill skapa det läskigaste skräckspelet någonsin</h1>
      <address><time datetime="2019-11-23T16:52:31+00:00">23 Nov 2019, 16:52</time> by <a rel="author">Lina Svensson</a></address>
      <p>
        <b>Spelgurun Hideo Kojima är i farten med ett nytt projekt, och vad det verkar som kommer nästa storsatsning bli ett skräckspel.</b>
      </p>
      <p>För cirka två veckor sedan släpptes det allra första spelet från Hideo Kojima egen studio (Kojima productions) och man kan lugnt säga att spelet <a href="https://www.moviezine.se/nyheter/recension-death-stranding">"Death Stranding"</a> blev en vattendelare. Spelet har både hyllats och sågats för sin skruvade story och spelmekanik.</p>
      <p>Men oavsett om man står på sidan som hyllat spelet, eller tillhör gruppen som avskydde det, var alla rörande överens om en sak, detta spel liknade ingenting annat som någon har spelat tidigare. Att Kojima vågar ta ut svängarna ordentligt i sitt skapande är känt sedan länge.</p>
      <p>Trots att “Death Stranding” släpptes för bara någon vecka sedan, laddar Mr Kojima redan nu för nästa projekt och vad det låter som verkar nästa storsatsning gå i skräckens tecken. <a href="https://twitter.com/HIDEO_KOJIMA_EN/status/1197880438603145216?ref_src=twsrc%5Etfw%7Ctwcamp%5Etweetembed%7Ctwterm%5E1197880438603145216&amp;ref_url=https%3A%2F%2Fcomicbook.com%2Fgaming%2F2019%2F11%2F23%2Fhideo-kojima-horror-game-pt-silent-hills%2F">På Kojimas egen Twitter</a> kan man läsa att han just nu förbereder sig för att skapa det läskigaste skräckspelet som någonsin har gjorts och för att kunna göra det, plöjer spelskaparen igenom ett stort antal skräckfilmer (bland annat koreanska filmen <a href="https://www.moviezine.se/movies/the-eye">"The Eye"</a> från 2002) för att få inspiration.</p>
      <p>Än så länge finns det ingen mer information kring det framtida projektet, men när det är Kojima som sitter bakom spakarna, kan man förvänta sig precis vad som helst.</p>
      <figure>
        <iframe data-src="https://twitter.com/HIDEO_KOJIMA_EN/status/1197880438603145216?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <i>Hur taggad är du på att få hugga in på ett nytt skräckspel skapat av Hideo Kojima? </i>
      </p>
      <related>
        <h4>Relaterade artiklar</h4>
        <a href="https://www.moviezine.se/nyheter/recension-death-stranding"/>
        <a href="https://www.moviezine.se/nyheter/hitman-3-ar-under-utveckling"/>
        <a href="https://www.moviezine.se/nyheter/stirra-norman-reedus-i-skrevet-i-death-stranding"/>
      </related>
    </article>
  </body>
</html>