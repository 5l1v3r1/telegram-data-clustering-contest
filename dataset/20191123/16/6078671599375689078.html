<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/novo-prilozhenie-pozvolyava-1618660.html"/>
    <meta property="og:site_name" content="Cross"/>
    <meta property="article:published_time" content="2019-11-23T16:44:00+00:00"/>
    <meta property="og:title" content="Ново приложение позволява космическо селфи от сателит"/>
    <meta property="og:description" content="/КРОСС/ Ново приложение, наречено &quot;спелфи&quot; ще позволява да се прави селфи от сателит, съобщава &quot;Дейли Мейл&quot;. Програмата се свързва със спътници на &quot;Еърбъс&quot;, които ви правят снимка от надморска височина от около 640 км."/>
  </head>
  <body>
    <article>
      <h1>Ново приложение позволява космическо селфи от сателит</h1>
      <address>
        <time datetime="2019-11-23T16:44:00+00:00">23 Nov 2019, 16:44</time>
      </address>
      <p>/КРОСС/ Ново приложение, наречено "спелфи" ще позволява да се прави селфи от сателит, съобщава "Дейли Мейл". Програмата се свързва със спътници на "Еърбъс", които ви правят снимка от надморска височина от около 640 км.</p>
      <p>Естествено, няма да е възможно да се направи снимка на лице в близък план, но ще може да се заснеме определено мащабно събитие от Космоса.</p>
      <p>Пример е неотдавнашната акция на екоактивисти в Бали, наречена "Действай сега". Участниците се облякоха в бели роби и се подредиха на плаж, пълен с боклук, под формата на букви.</p>
      <p>Потребителят ще може да получи снимката достатъчно бързо, още в същия ден. Създателите на приложението заявиха, че искат да увеличат информираността на хората за случващото се с планетата.</p>
    </article>
  </body>
</html>