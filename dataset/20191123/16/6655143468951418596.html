<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/firenze/fiorentina/montella-verona-1.4901936"/>
    <meta property="og:site_name" content="La Nazione"/>
    <meta property="article:published_time" content="2019-11-23T16:18:00+00:00"/>
    <meta property="og:title" content="Verona-Fiorentina, Montella: &quot;Sarà una battaglia, ma noi siamo rabbiosi&quot;"/>
    <meta property="og:description" content="Il tecnico viola: &quot;Ripartire dopo la sconfitta di Cagliari&quot;"/>
  </head>
  <body>
    <article>
      <h1>Verona-Fiorentina, Montella: "Sarà una battaglia, ma noi siamo rabbiosi"</h1>
      <h2>Il tecnico viola: "Ripartire dopo la sconfitta di Cagliari"</h2>
      <address>
        <time datetime="2019-11-23T16:18:00+00:00">23 Nov 2019, 16:18</time>
      </address>
      <p>Firenze, 23 novembre 2019 - Ripartire con rabbia per dimenticare il pesante ko di Cagliari: è un <b>Montella</b> determinato quello che affronta la conferenza stampa che precede Verona-Fiorentina (si gioca domenica 24  novembre alle 15). «La sconfitta di Cagliari non l'abbiamo ancora assorbita del tutto, sono e siamo rabbiosi _dice il tecnico della <b>Fiorentina</b>:_  da una parte va dimenticata per ripartire, dall'altra va ricordata per non ripetere certi errori». Lo ha detto il tecnico della Fiorentina, Vincenzo Montella, aspettando la trasferta di domani in casa del Verona contro cui riavrà a disposizione Ribèry dopo tre giornate di squalifica. Mancheranno Pulgar e Castrovilli, fermati dal giudice sportivo, e anche Chiesa, pur convocato, accusa qualche problema fisico.</p>
      <p>«Dobbiamo gestire bene Federico - ha spiegato il tecnico viola -. Per il resto ho visto la squadra bene, abbiamo dimostrato contro il Sassuolo e in parte con il Parma di non essere Ribery-dipendenti ma è ovvio che si sia trattata di un'assenza importante, lo sarebbe stata per qualsiasi club». «A Verona - ha concluso il tecnico viola - ci aspetta <b>una battaglia</b> contro una delle squadre rivelazione del campionato. L'importante sarà non perdere mai l'equilibrio mentale».</p>
      <p>© Riproduzione riservata</p>
    </article>
  </body>
</html>