<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://izaktv.pl/mibr-i-mousesports-z-awansem-do-polfinalow-csgo-asia-championships/"/>
    <meta property="og:site_name" content="IzakTV"/>
    <meta property="article:published_time" content="2019-11-23T16:24:09+00:00"/>
    <meta property="og:title" content="MIBR i mousesports z awansem do półfinałów CS:GO Asia Championships"/>
    <meta property="og:description" content="MIBR i mousesports dołączyły do TYLOO oraz ENCE i już jutro staną przed szansą wygrania CS:GO Asia Championships. Na placu boju polegli i pożegnali się z zawodami Kazachowie z AVANGAR oraz Amerykanie z Evil Geniuses. Prawdziwym emocjonalnym rollercoasterem była potyczka MIBR oraz AVANGAR. Brazylijczycy po przegranej pierwszej mapie i fatalnej stronie terrorystów na Trainie byli […]"/>
  </head>
  <body>
    <article>
      <h1>MIBR i mousesports z awansem do półfinałów CS:GO Asia Championships</h1>
      <address><time datetime="2019-11-23T16:24:09+00:00">23 Nov 2019, 16:24</time> by <a rel="author" href="https://izaktv.pl/author/kamilk/" target="_blank">Kamil Kowala</a></address>
      <h4>
        <b>MIBR i mousesports dołączyły do TYLOO oraz ENCE i już jutro staną przed szansą wygrania CS:GO Asia Championships. Na placu boju polegli i pożegnali się z zawodami Kazachowie z AVANGAR oraz Amerykanie z Evil Geniuses.</b>
      </h4>
      <p>Prawdziwym emocjonalnym rollercoasterem była potyczka <b>MIBR</b> oraz <b>AVANGAR.</b> Brazylijczycy po przegranej pierwszej mapie i fatalnej stronie terrorystów na Trainie byli postawieni przed arcytrudnym zadaniem. Niekorzystna sytuacja podziałała jednak na brygadę Gabriela <b>“FalleNa“</b> Toledo niczym płachta na byka i ci w błyskawicznym tempie odrobili straty oraz zamknęli bitwę numer dwa korzystnym dla siebie rezultatem. Bliźniacza sytuacja miała miejsce w decydującej batalii i koniec końców to podopieczni Wiltona “<b>zewsa</b>“ Prado pojawią się w jutrzejszych półfinałach.</p>
      <p>Nieco mniej wrażeń dostarczył pojedynek <b>Evil Geniuses</b> i <b>mousesports.</b> Pierwsze starcie od początku przebiegała pod dyktando myszek i mimo ambitnych prób comebacku ich przeciwnicy nie byli w stanie dogonić wyniku. Ciekawiej zrobiło się na Nuke’u, gdzie kompania Robina <b>“ropza“</b> Koola wróciła z dalekiej podróży i mimo sześciu rund deficytu w drugiej połówce zdołała zamknąć mecz wynikiem 2:0.</p>
      <p>Dzisiejsze wyniki:</p>
      <p>MIBR vs AVANGAR – 2:1</p>
      <ul>
        <li>Mirage – 9:16</li>
        <li>Train – 16:12</li>
        <li>Dust2 – 19:15</li>
      </ul>
      <p>mousesports vs Evil Geniuses – 2:0</p>
      <ul>
        <li>Overpass – 16:10</li>
        <li>Nuke – 16:13</li>
      </ul>
      <p>Harmonogram jutrzejszych półfinałów:</p>
      <ul>
        <li>ENCE vs MIBR – 6:00</li>
        <li>mousesports vs TYLOO – 9:00</li>
        <li>WIELKI FINAŁ – 12:00</li>
      </ul>
      <p>Transmisję z całego zdarzenia można będzie śledzić na <a href="https://www.twitch.tv/pgl">oficjalnym kanale PGL</a>.</p>
    </article>
  </body>
</html>