<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4778947/%D8%AC%D8%B1%DB%8C%D9%85%D9%87-%D8%B4%D8%AF%D9%86-%D8%BA%D9%88%D9%84-%D9%87%D8%A7%DB%8C-%D8%AE%D9%88%D8%AF%D8%B1%D9%88%D8%B3%D8%A7%D8%B2%DB%8C-%D8%A2%D9%84%D9%85%D8%A7%D9%86-%D8%A8%D8%B1%D8%A7%DB%8C-%D8%A7%DB%8C%D8%AC%D8%A7%D8%AF-%D8%A8%D8%A7%D9%86%D8%AF-%D9%81%D8%B1%D9%88%D8%B4-%D9%81%D9%88%D9%84%D8%A7%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T16:08:35+00:00"/>
    <meta property="og:title" content="جریمه شدن غول‌های خودروسازی آلمان برای ایجاد باند فروش فولاد"/>
    <meta property="og:description" content="کمیسیون رقابت آلمان «باندس‌کارتلامت» به ۳ خودروساز بزرگ این کشور دستور داد برای تشکیل دادن باند تعیین قیمت ثابت فولاد، در کل ۱۰۰ میلیون یورو جریمه پرداخت کنند.  "/>
  </head>
  <body>
    <article>
      <h1>جریمه شدن غول‌های خودروسازی آلمان برای ایجاد باند فروش فولاد</h1>
      <address>
        <time datetime="2019-11-23T16:08:35+00:00">23 Nov 2019, 16:08</time>
      </address>
      <p>به گزارش <a href="https://www.mehrnews.com/">خبرنگار مهر</a> به نقل از راشاتودی، کمیسیون رقابت آلمان «باندس‌کارتلامت» به ۳ خودروساز بزرگ این کشور دستور داد برای تشکیل دادن باند تعیین قیمت ثابت فولاد، در کل ۱۰۰ میلیون یورو جریمه پرداخت کنند.  </p>
      <p>این ناظر دولتی اعلام کرد که بی‌ام‌و، دایملر و فولکس واگن، در بین سال‌های ۲۰۰۴ تا ۲۰۱۳، دوبار در سال با تولیدکنندگان فولاد دیدار می‌کردند تا قیمت واحد برای «فولاد بلند» که خریداری می‌کردند را تعیین کنند. طبق بیانیه این ناظر، قیمت‌های غیرقانونی حداقل تا سال ۲۰۱۶ پابرجا بوده‌اند.  </p>
      <p>فولاد بلند محصولی حیاتی برای تولید قطعات مهم خودرو، مانند میل‌لنگ، میل فرمان و سگک‌های مختلف می‌باشد.</p>
      <p>کمیسیون رقابت آلمان که در قیمت‌گذاری‌های غیرقانونی در سال گذشته در صنعت فولاد را مورد تحقیق و بررسی قرار داده است، به ۶ تولیدکننده فولاد ضدزنگ آلمان دستور داده است که به علت  تعیین غیرقانونی قیمت ۲۰۵ میلیون یورو جریمه پرداخت کنند.  </p>
      <p>این ناظر اعلام کرد که خودروسازان اتهامات و جریمه‌ها را قبول کرده‌اند. انتظار می‌رود سهم جریمه فولکس واگن ۴۸.۷ میلیون یورو، بی‌ام‌و ۲۸ میلیون یورو و دایملر ۲۳.۵ میلیون یورو باشد.  </p>
    </article>
  </body>
</html>