<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/fc-barcelona-a-obtinut-o-victorie-importanta-in-deplasare-cu-leganes_3059903.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-23T16:33:05+00:00"/>
    <meta property="og:title" content="FC Barcelona a obţinut o victorie importantă în deplasare cu Leganes"/>
    <meta property="og:description" content="Victorie chinuită a Barcelonei în Primera Division, cu câteva zile înaintea mega-duelului cu Borussia Dortmund din Liga Campionilor. Trupa lui Ernesto Valverde s-a impus în deplasare cu 2-1 în fața ultimei clasate, Deportivo Leganés.”Lanterna roşie” a cam"/>
  </head>
  <body>
    <article>
      <h1>FC Barcelona a obţinut o victorie importantă în deplasare cu Leganes</h1>
      <address><time datetime="2019-11-23T16:33:05+00:00">23 Nov 2019, 16:33</time> by <a rel="author">PUBLIKA.MD</a></address>
      <p><b>Victorie chinuită a Barcelonei în Primera Division, cu câteva zile înaintea mega-duelului cu Borussia Dortmund din Liga Campionilor. Trupa lui Ernesto Valverde s-a impus în deplasare cu 2-1 în fața ultimei clasate, Deportivo Leganés.</b><br/><br/>”Lanterna roşie” a campionatului a deschis scorul în minutul 12 prin Yousséf En-Nesyri. Până la pauză, gazdele au ratat încă câteva ocazii de gol. Deşi a jucat într-o formulă ultra-ofensivă, formaţia "blau-grana" a egalat abia în debutul reprizei secunde: în minutul 53 a marcat uruguayanul Luis Suarez. <br/><br/>”Barça” a smuls totuși cele trei puncte în minutul 79. Ousmane Dembelé a executat o lovitură de colț, balonul a lovit un adversar şi a ricoşat spre Arturo Vidal, care a înscris din apropiere. <br/><br/><b>Miercuri, 27 noiembrie, de la ora 22:00, FC Barcelona se va confrunta cu Borussia Dortmund într-un meci al etapei a 5-a a fazei grupelor din Liga Campionilor. Partida de pe Camp Nou va fi televizată în direct de CANAL 3.</b></p>
    </article>
  </body>
</html>