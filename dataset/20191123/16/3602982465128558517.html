<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/tennis/canada-verslaat-rusland-en-is-eerste-finalist-davis-cup-finals/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T16:52:53+00:00"/>
    <meta property="og:title" content="Canada verslaat Rusland en is eerste finalist Davis Cup Finals"/>
    <meta property="og:description" content="Canada heeft als eerste land een plek in de eindstrijd van de Daviscup Finals bemachtigd. De Canadese tennissers waren in Madrid met 2-1 te sterk voor Rusland. De ervaren dubbelspeler Vasek Pospisil en Denis Shapovalov haalden in het dubbelspel het beslissende punt binnen. Pospisil/Shapovalov versloeg de Russen Karen Chatsjanov en Andrej Roeblev met 6-3, 3-6,…"/>
  </head>
  <body>
    <article>
      <h1>Canada verslaat Rusland en is eerste finalist Davis Cup Finals</h1>
      <address>
        <time datetime="2019-11-23T16:52:53+00:00">23 Nov 2019, 16:52</time>
      </address>
      <p>
        <b>Canada heeft als eerste land een plek in de eindstrijd van de Daviscup Finals bemachtigd. De Canadese tennissers waren in Madrid met 2-1 te sterk voor Rusland.</b>
      </p>
      <p>De ervaren dubbelspeler Vasek Pospisil en Denis Shapovalov haalden in het dubbelspel het beslissende punt binnen. Pospisil/Shapovalov versloeg de Russen Karen Chatsjanov en Andrej Roeblev met 6-3, 3-6, 7-6 (5). Vrijdag won het duo Chatsjanov/Roeblev nog het dubbelspel tegen Servië, door tegen Novak Djokovic en Viktor Troicki 3 wedstrijdpunten weg te werken.<br/><br/><b>Spannend</b><br/>Roeblev had de Russen nog aan de leiding gebracht door Pospisil te kloppen in het enkelspel (6-4 6-4). Shapovalov dwong vervolgens een beslissend dubbelspel af door Chatsjanov in een spannende 3-setter te verslaan: 6-4 4-6 6-4.<br/><br/><b>Spanje of Groot-Brittannië</b><br/>In de finale is zondag Spanje of Groot-Brittannië de tegenstander van de Canadezen, die nooit eerder in de eindstrijd van het landentoernooi stonden.</p>
    </article>
  </body>
</html>