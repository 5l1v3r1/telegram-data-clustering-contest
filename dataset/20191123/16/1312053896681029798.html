<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/23/un-fiume-esonda-a-genova-ed-e-allerta-rossa-in-liguria-anche-per-domani-24-novembre-ecco-dove/"/>
    <meta property="og:site_name" content="NewNotizie"/>
    <meta property="article:published_time" content="2019-11-23T16:26:38+00:00"/>
    <meta property="og:title" content="Un fiume esonda a Genova ed è allerta rossa in Liguria anche per domani 24 novembre: ecco dove"/>
    <meta property="og:description" content="L'appello su twitter di Giovanni Toti, presidente della Liguria: &quot;Non uscite di casa, non mettete a rischio la vostra sicurezza e quella dei soccorritori&quot;"/>
  </head>
  <body>
    <article>
      <h1>Un fiume esonda a Genova ed è allerta rossa in Liguria anche per domani 24 novembre: ecco dove</h1>
      <address><time datetime="2019-11-23T16:26:38+00:00">23 Nov 2019, 16:26</time> by <a rel="author">Sara Alonzi</a></address>
      <figure>
        <img src="https://www.newnotizie.it/wp-content/uploads/2019/11/allagamenti-a-Genova.jpg"/>
      </figure>
      <p>
        <b>L’appello su twitter di Giovanni Toti, presidente della regione Liguria: “Non uscite di casa, non mettete a rischio la vostra sicurezza e quella dei soccorritori, che ringrazio!”.</b>
      </p>
      <p>Il bollettino di criticità della Protezione Civile ha evidenziato una nuova allerta rossa per domani, <b>domenica 24 novembre</b>, in Calabria e su settori di Piemonte e Liguria. Allerta arancione su settori di Piemonte, Veneto, Emilia-Romagna, Marche, Lazio, Campania, Puglia, Basilicata e Sicilia.</p>
      <p>La Liguria è in grave difficoltà, <b>con una pioggia record</b> caduta ieri nella notte nella zona di Fiumara che ha registrato ben 193 millimetri in 3 ore. <b>I rii Fegino e Ruscarolo</b> del capoluogo <b>sono esondati</b> nelle prime ore di stamattina invadendo le strade circostanti; 34 persone sono state allontanate dalle loro abitazioni.</p>
      <p>Francesca Giannoni, <b>direttrice del centro meteo Arpal,</b> ha dichiarato: “È un evento che si vede poche volte. È come se sul Centro-Ponente arrivasse <b>un materasso d’acqua alto 10 centimetri spalmato su tutta la zona</b>. L’ultima volta è successo nel 2016, con esondazioni e allagamenti in tutto l’imperiese e savonese”</p>
      <h3>Allerta meteo, scuole, mercati e cimiteri chiusi</h3>
      <p>Considerata la situazione critica e il proseguire dell’allerta rossa, a <b>Genova</b> è stata emessa un <b>ordinanza di chiusura per tutte le scuole di ogni ordine e grado</b>, oltre che per cantieri e scavi, dei sottopassi siti in Piazza Montano – Via Borgo Incrociati – Piazza Porticciolo – Piazzale Kennedy/V.le Brigate Partigiane – Piazza Massena.<br/>Chiusura al pubblico anche di tutti i <b>cimiteri</b>, di tutti gli impianti e i complessi sportivi, pubblici e privati; di eventi e manifestazioni su suolo pubblico in tutta la città.<br/>Chiusura di musei, biblioteche e centri civici comunali di tutta la città oltre che <b>di tutti mercati all’aperto e del Mercato Orientale;Chiusura Anagrafe di corso Torino</b>.</p>
    </article>
  </body>
</html>