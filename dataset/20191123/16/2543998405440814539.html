<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/ekonomija/170758/saranovicev-tim-odavno-isplanirano-pivac-uzima-kras"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T16:30:00+00:00"/>
    <meta property="og:title" content="Šaranovićev tim: Odavno isplanirano da Pivac uzima Kraš"/>
    <meta property="og:description" content="Iz kompanije su se oglasili sa zanimljivim komentarom. Ipak, običan narod se pita da li je sve ekonomija ili puki nacionalizam, stara boljka suseda."/>
  </head>
  <body>
    <article>
      <h1>Šaranovićev tim: Odavno isplanirano da Pivac uzima Kraš</h1>
      <h2>Iz kompanije su se oglasili sa zanimljivim komentarom. Ipak, običan narod se pita da li je sve ekonomija ili puki nacionalizam, stara boljka suseda.</h2>
      <address><time datetime="2019-11-23T16:30:00+00:00">23 Nov 2019, 16:30</time> by <a rel="author">biznis.telegraf.rs</a></address>
      <p>Vest da je Kraš ESOP prodao sve svoje deonice Mesnoj industriji braće Pivac kao munja je pogodila region. A sada se oglasila kompanija Nebojše Šaranovića.</p>
      <p>- Od početka su nas upozoravali na sinhronizovano delovanje Mesne industrije Pivac i Kraš Esopa, tako da ovaj razvoj događaja u potpunosti potvrđuje takve spekulacije.</p>
      <p>- To sinhronizovano delovanje je i formalno potvrđeno potpisom ugovora.</p>
      <p>- Kao što smo više puta rekli, spremni smo da budemo aktivan manjinski akcionar u Krašu, čije će delovanje biti usmereno na dobrobit kompanije i radnika - ističu iz Šaranovićeve kompanije Kappa Star Limited.</p>
      <p>Ovaj komentar je definitivno potvrdio sumnje da je sve unapred bilo isplanirano, odavno.</p>
      <figure>
        <img src="https://www.republika.rs/data/images/2019-09-27/117108_kras_iff.jpg?1574522944"/>
        <figcaption>
          <cite>youtube.com/Kraš Hrvatska</cite>
        </figcaption>
      </figure>
      <p>
        <b>Jedan trik s radnicima Šaranovića je zauvek odgurnuo od deonica Kraša</b>
      </p>
      <p>Radnicima će Braća Pivac platiti najmanje 860 kuna (oko 13.000 dinara) po deonici, a obvezali su se da zadrže sva radnička prava na duži rok. Uz to, navodi se, ne smeju da prodaju deonice trećoj osobi bez garancije radničkih prava.</p>
      <p>Kako piše "24sata.hr", na taj način sprečeno je da kompaniju preuzme srpski preduzetnik Nebojša Šaranović, koji je krenuo u agresivno preuzimanje deonica i sa više od 45 miliona evra došao do 25,7 odsto udela.</p>
      <p>Uprava Kraša je početkom novembra ocenila da je ponuda Mesne industrije braća Pivac za preuzimanje deonica Kraša po ceni od 430 kuna (oko 7.000 dinara) za deonicu niska. Što se tiče Pivčevih namera u pogledu budućeg poslovanja "Kraša", ocene su da bi sinergija s Pivcem pozitivno delovala na Kraš i da su Pivčevi strateški planovi kompatibilni sa dugoročnim i kratkoročnim planovima Kraša.</p>
      <h3>Kakvi su komentari na društvenim mrežama</h3>
      <p>Ljudi ne prestaju da komentarišu kako je cela "borba" za Kraš zapravo nacionalna borba. Često se na portalima mogu pročitati komentari kako Hrvati nikad ne daju svoje Srbima, za razliku od Srba, koji će "olako prepustiti firme Hrvatima".</p>
      <related>
        <h4>Pročitajte još:</h4>
        <a href="http://republika.rs/vesti/ekonomija/170727/GOTOVO-Braca-Pivac-preuzela-Kras-izgurali-Saranovica-pomocu-jednog-trika"/>
        <a href="http://republika.rs/vesti/srbija/170256/FOTO-Najbrutalniji-napadi-Vucica-nisu-slucajnost-Cilj-samo-jedan-SKINUTI-VLASTI-SVAKU-CENU"/>
        <a href="http://republika.rs/vesti/ekonomija/170245/Prvo-obracanje-biznismena-Saranovica-Kras-uzimam-sebe-niko-stoji-iza-mene"/>
        <a href="http://republika.rs/svet/region/169535/Linta-odbrusio-Skoru-otvoreni-ustasa"/>
      </related>
    </article>
  </body>
</html>