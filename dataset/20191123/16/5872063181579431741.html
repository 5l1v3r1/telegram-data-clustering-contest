<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1561082/petrelaio-thermansis-mideniki-zitisi-kalesma-gia-paraggelies-prin-uparxoun-provlimata/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-23T16:00:00+00:00"/>
    <meta property="og:title" content="Πετρέλαιο θέρμανσης: Μηδενική ζήτηση – Κάλεσμα για παραγγελίες πριν υπάρξουν προβλήματα"/>
    <meta property="og:description" content="Οι υψηλές θερμοκρασίες και οι ασθενείς άνεμοι έχουν κάνει τους Ηρακλειώτες να αναβάλλουν την αγορά πετρελαίου θέρμανσης"/>
  </head>
  <body>
    <article>
      <h1>Πετρέλαιο θέρμανσης: Μηδενική ζήτηση – Κάλεσμα για παραγγελίες πριν υπάρξουν προβλήματα</h1>
      <address><time datetime="2019-11-23T16:00:00+00:00">23 Nov 2019, 16:00</time> by <a rel="author">Γιώτα Αρχοντάκη</a></address>
      <p>
        <b>Οι υψηλές θερμοκρασίες και οι ασθενείς άνεμοι έχουν κάνει τους Ηρακλειώτες να αναβάλλουν την αγορά πετρελαίου θέρμανσης</b>
      </p>
      <p>Μέχρι τις 31 Δεκεμβρίου αναμένεται να πιστωθεί στους λογαριασμούς των δικαιούχων το επίδομα θέρμανσης για τη χειμερινή περίοδο 2019-2020 την ώρα που ο<a href="https://www.neakriti.gr/article/kriti/1561071/kakokairia-giruonis-pote-sarosei-tin-kriti/"> καιρός στο Ηράκλειο θυμίζει περισσότερο καλοκαίρι </a>λόγω των υψηλών θερμοκρασιών που σημειώνονται στο νησί.</p>
      <p>Η τιμή στο <a href="https://www.neakriti.gr/article/kriti/1557753/petrelaio-thermansis-me-tsibimeni-i-timi-ekkinisis-xekinaei-i-diathesi-tou/">πετρέλαιο θέρμανσης</a> για το Ηράκλειο μπορεί να είναι πιο χαμηλή συγκριτικά με πέρυσι, ωστόσο οι πολίτες φαίνεται να είναι διστακτικοί…</p>
      <p>Παράλληλα, το Υπουργείο Οικονομικών παρέχει διευκρινίσεις στους καταναλωτές με αφορμή τη χορήγηση του επιδόματος πετρελαίου θέρμανσης. Όπως αναφέρεται στη σχετική ανακοίνωση:</p>
      <p>
        <b>ΔΙΕΥΚΡΙΝΙΣΕΙΣ ΥΠΟΥΡΓΕΙΟΥ ΟΙΚΟΝΟΜΙΚΩΝ ΓΙΑ ΤΟ ΕΠΙΔΟΜΑ ΘΕΡΜΑΝΣΗΣ</b>
      </p>
      <p>-Το επίδομα ολόκληρης της χειμερινής περιόδου θα δοθεί εμπροσθοβαρώς και προσαυξημένο, σε όλους τους δικαιούχους πριν τα τέλη του τρέχοντος έτους.</p>
      <p>-Για τη χειμερινή περίοδο 2020-2021 το επίδομα θα διατεθεί στο πρώτο δεκαήμερο του Ιανουαρίου 2021 το αργότερο.</p>
      <p>-Σε σύγκριση με πέρυσι, η επιδότηση αυξάνεται στο 50% επί του σχετικού κόστους που καταβάλει ο δικαιούχος για τις αγορές πετρελαίου θέρμανσης.</p>
      <p>Ωστόσο, ο καλός καιρός δεν πρέπει να καθησυχάσει τους Ηρακλειώτες καταναλωτές, αλλά να τους κινητοποιήσει για να φροντίσουν να προμηθευτούν άμεσα το πετρέλαιο θέρμανσης ώστε να μην υπάρξουν προβλήματα προς το τέλος του έτους.</p>
      <p>Σύμφωνα με τον Πρόεδρο Βενζινοπωλών νομού Ηρακλείου, όσοι έχουν σκοπό να αγοράσουν πετρέλαιο, πρέπει να το κάνουν άμεσα και να μην... ξεγελαστούν από τον καλό καιρό, καθώς υπάρχει πιθανότητα το Δεκέμβριο που θα αυξηθεί η κινητικότητα, να μην εξυπηρετηθούν όλοι οι καταναλωτές.</p>
      <p>Να σημειωθεί πως, σύμφωνα με το Υπουργείο Οικονομικών, επιδίωξη είναι το επίδομα θέρμανσης να ωφελήσει κυρίως αυτούς που το έχουν πραγματικά ανάγκη προκειμένου να μπορούν να ζεσταθούν και οι πιο φτωχοί.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/irakleio/1559660/petrelaio-thermansis-zestainetai-i-agora/"/>
        <a href="https://www.neakriti.gr/article/kriti/irakleio/1557945/l-samolis-oute-mia-paraggelia-gia-petrelaio-thermansis/"/>
        <a href="https://www.neakriti.gr/article/kriti/1557918/petrelaio-thermansis-eos-106-to-litro-stin-kriti/"/>
        <a href="https://www.neakriti.gr/article/kriti/1557753/petrelaio-thermansis-me-tsibimeni-i-timi-ekkinisis-xekinaei-i-diathesi-tou/"/>
      </related>
    </article>
  </body>
</html>