<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191123-valtozas-az-europai-tanacs-uleserol-szolo-tajekoztatast-illetoen.html"/>
    <meta property="og:site_name" content="Origo"/>
    <meta property="article:published_time" content="2019-11-23T16:24:00+00:00"/>
    <meta property="og:title" content="A miniszterelnök továbbra is tájékoztatja a parlamentet az Európai Tanácsban történtekről"/>
    <meta property="og:description" content="Az eddigi gyakorlat szerint a kormányfő csak a kiemelt jelentőségű tanácsi üléseket követően szólal fel napirend előtt."/>
  </head>
  <body>
    <article>
      <h1>A miniszterelnök továbbra is tájékoztatja a parlamentet az Európai Tanácsban történtekről</h1>
      <address><time datetime="2019-11-23T16:24:00+00:00">23 Nov 2019, 16:24</time> by <a rel="author">MTI</a></address>
      <p>
        <b>A Fidesz-frakció közleménye szerint a miniszterelnök továbbra is tájékoztatja a parlamentet az Európai Tanácsban történtekről.</b>
      </p>
      <p>A 2004 óta tartó gyakorlat szerint a kormányfő csak a kiemelt jelentőségű tanácsi üléseket követően szólal fel napirend előtt. Gyurcsány Ferenc miniszterelnöksége alatt 5, Orbán Viktor eddig 9 alkalommal élt ezzel.</p>
      <p>A változás annyi, hogy az Európai Tanács üléséről szóló tájékoztatást a továbbiakban az egyes házszabályi rendelkezésekről szóló határozat szabályozza. Ez szintén a parlament előtt van és a miniszterelnök napirend előtti felszólalásának speciális fajtájaként nevesíti az esetet,</p>
      <aside>rendezetté téve a frakciók hozzászólási lehetőségét és a miniszterelnök viszonválaszát is.</aside>
      <figure>
        <img src="https://cdn.nwmgroups.hu/s/img/i/1608/20160823europai-tanacs-brusszel.jpg?w=644&amp;h=409"/>
        <figcaption>
          <cite>Forrás: Anadolu Agency/2016 Anadolu Agency/European Council</cite>
        </figcaption>
      </figure>
      <p>Emellett az Európai Tanács ülései és a stratégiai jelentőségű uniós események előtt a kormányfő ezután is tájékoztatja az Európai Uniós Konzultációs Testületet, amelynek mások mellett tagja valamennyi parlamenti frakcióvezető.</p>
    </article>
  </body>
</html>