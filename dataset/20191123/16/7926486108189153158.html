<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012771/%D8%B5%D9%84%D9%87-%D8%B1%D8%AD%D9%85-%DA%A9%D9%86-%D8%AD%D8%AA%DB%8C-%D8%A7%DA%AF%D8%B1-%D8%A8%D8%A7-%D8%AC%D8%B1%D8%B9%D9%87-%D8%A7%DB%8C-%D8%A2%D8%A8-%D8%A8%D8%A7%D8%B4%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-23T16:29:19+00:00"/>
    <meta property="og:title" content="صله‌رحم کن؛ حتی اگر با جرعه‌ای آب باشد"/>
    <meta property="og:description" content="امام باقر علیه السّلام فرمود: صله رحم کن گرچه با جرعه‌ای آب باشد و بهترین خدمت به خویشان و نزدیکان این است که به آن‌ها آزار نرسانی."/>
  </head>
  <body>
    <article>
      <h1>صله‌رحم کن؛ حتی اگر با جرعه‌ای آب باشد</h1>
      <address>
        <time datetime="2019-11-23T16:29:19+00:00">23 Nov 2019, 16:29</time>
      </address>
      <p>
        <i>امام باقر علیه السّلام فرمود: صله رحم کن گرچه با جرعه‌ای آب باشد و بهترین خدمت به خویشان و نزدیکان این است که به آن‌ها آزار نرسانی.</i>
      </p>
      <p>به گزارش مشرق، «رسول گرامی اسلام (ص)» می‌فرماید: أُوصِی اَلشَّاهِدَ مِنْ أُمَّتِی وَ اَلْغَائِبَ مِنْهُمْ وَ مَنْ فِی أَصْلاَبِ اَلرِّجَالِ وَ أَرْحَامِ اَلنِّسَاءِ إِلَی یَوْمِ اَلْقِیَامَةِ أَنْ یَصِلَ اَلرَّحِمَ وَ إِنْ کَانَ مِنْهُ عَلَی مَسِیرِ سَنَةٍ فَإِنَّ ذَلِکَ مِنَ اَلدِّینِ. (سفینة البحار، ج. ۱، ص. ۵۱۵، باب رحم)</p>
      <p>من سفارش می‌کنم تمام امت خود را اعم از حاضر و غایب و آن‌ها را که در پشت مردان (صلب پدران) و در زهدان زنان(رحم مادران) هستند تا روز قیامت که صله رحم کنند اگر چه انجام این صله رحم به یک سال مسافرت احتیاج داشته باشد و به فاصله یک سال راه باشد، زیرا صله رحم جزء دین است.</p>
      <blockquote>بیشتر بخوانید:<br/><a href="https://www.mashreghnews.ir/news/1012045/%D8%AD%D8%AF%DB%8C%D8%AB-%D8%B1%D9%88%D8%B2-%D8%AF%D9%87-%D8%A8%D8%B1%D8%AA%D8%B1%DB%8C-%D8%A7%D8%AE%D9%84%D8%A7%D9%82%DB%8C-%DA%A9%D9%87-%D8%A8%D8%A7%DB%8C%D8%AF-%D8%A8%D8%B1%D8%A7%DB%8C-%DA%A9%D8%B3%D8%A8-%D8%A2%D9%86-%D8%AA%D9%84%D8%A7%D8%B4-%DA%A9%D8%B1%D8%AF">حدیث روز/ ده برتری اخلاقی که باید برای کسب آن تلاش کرد</a></blockquote>
      <p>صِلُوا اَرحامَکُم وَ لَو بِالسَّلامِ. (بحارالانوار، ج. ۷۱، ص. ۱۰۴) رحم‌ها را به هم پیوند دهید اگرچه با یک سلام باشد.</p>
      <p>کسی که دوست دارد روزیش گسترده شود و اجلش به تاخیر افتد، باید صله رحم کند.</p>
      <p>پاداش سه کار هم در دنیا داده می‌شود و هم در آخرت:</p>
      <p>۱-حج فقر را برطرف می‌کند.</p>
      <p>۲- صدقه بلا را برمی‌گرداند.</p>
      <p>۳-صله رحم عمر را می‌افزاید.</p>
      <p>هر کس یک عمل را متعهد شود من نیز برای او چهار پاداش را ضامن می‌شوم. آن عمل صله رحم و مراعات حقوق خویشاوندان است، «که اگر او در آن کوتاهی نکرد، به این چهار پاداش می‌رسد»:</p>
      <p>۱-خدا او را دوست می‌دارد.</p>
      <p>۲- روزیش زیاد می‌گردد.</p>
      <p>۳- به عمرش اضافه خواهد شد.</p>
      <p>۴- خداوند او را داخل بهشتی می‌کند که آن را وعده داده است.</p>
      <p>حضرت امام سجاد علیه السّلام فرموده است: محبوب‌ترین گام برداشتن‌ها نزد خدای تعالی دو گام برداشتن است:</p>
      <p>۱- گامی که برمی‌دارد و با آن به صف مسلمین ملحق می‌شود (مانند صف جهاد و صف نماز جماعت).</p>
      <p>۲-گامی که برمی‌دارد و حرکت می‌کند برای صله رحمی که از آن بریده است.</p>
      <p>امام باقر علیه السّلام فرمود: صله رحم کن گرچه با جرعه‌ای آب باشد و بهترین خدمت به خویشان و نزدیکان این است که به آن‌ها آزار نرسانی.</p>
      <p>صله رحم و خوشرفتاری با همسایه، شهرها را آباد و عمرها را زیاد می‌کند.</p>
      <p>چیزی که سبب طول عمر شود بهتر از صله رحم به یاد ندارم.</p>
      <p>صله رحم حساب روز قیامت را آسان می‌سازد و عمر را طولانی کند و از مرگ بد نگه دارد.</p>
      <p>سالمندان خود را بزرگ دارید (احترام کنید) و با ارحام خود صله کنید، و صله رحمی بهتر از آزار نرساندن به آن‌ها نیست.</p>
      <p>همان صله رحم و نیکی کردن با خویشاوندان فواید زیر را دارا است:</p>
      <p>۱- باعث قبولی اعمال می‌شود.</p>
      <p>۲- باعث زیاد شدن اموال می‌شود.</p>
      <p>۳- سبب آسان شدن حساب می‌شود.</p>
      <p>۴- سبب دفع بلیّات می‌شود.</p>
      <p>۵- سبب زیاد شدن عمر می‌شود؛ و در حدیث دیگر است که فرمود: سبب می‌شود که خویشاوندانش او را دوست بدارند.</p>
      <p>منبع: کتاب حقوق متقابل خویشاوندان _ یدالله بهتاش</p>
      <p>منبع: میزان</p>
    </article>
  </body>
</html>