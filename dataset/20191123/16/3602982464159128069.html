<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/formule-1/mercedes-baas-dolbij-nieuwe-regeltjes-nu-begint-lol/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T16:45:41+00:00"/>
    <meta property="og:title" content="Mercedes-baas dolbij met nieuwe regeltjes: ‘Nu begint de lol’"/>
    <meta property="og:description" content="De Formule 1 wil dolgraag dat het wat spannender wordt tijdens races, dus kwamen ze in oktober met nieuwe regels die vanaf 2021 ingaan. Er werd wat wisselend gereageerd op het besluit. Veel mensen dachten dat er te weinig vrijheid was voor de ontwerpers. Daar denken ze bij Mercedes anders over. “Je moet wel een…"/>
  </head>
  <body>
    <article>
      <h1>Mercedes-baas dolbij met nieuwe regeltjes: ‘Nu begint de lol’</h1>
      <address>
        <time datetime="2019-11-23T16:45:41+00:00">23 Nov 2019, 16:45</time>
      </address>
      <p>
        <b>De Formule 1 wil dolgraag dat het wat spannender wordt tijdens races, dus kwamen ze in oktober met nieuwe regels die vanaf 2021 ingaan. Er werd wat wisselend gereageerd op het besluit. Veel mensen dachten dat er te weinig vrijheid was voor de ontwerpers. Daar denken ze bij Mercedes anders over.</b>
      </p>
      <p>"Je moet wel een rare F1-engineer zijn als je niet enthousiast wordt van een grote dosis nieuwe reglementen om in te duiken, om kansen te zoeken om de snelst mogelijke auto te ontwikkelen", sprak technisch directeur James Allison tegenover <a href="https://nl.motorsport.com/f1/news/mercedes-blij-dat-leuke-gedeelte-van-f1-regels-2021-nu-begint-4601888/4601888/"><i>Motorsport</i></a>.<br/><br/>"Het werk van de afgelopen jaren, en met name de climax van de afgelopen weken en maanden, was voor ons wat pijnlijk. Nu zijn we op het punt aangekomen waarop de lol begint. Je hebt het pamflet in handen en gaat er nu echt mee aan de slag."<br/><br/><b>Haalbare regels?<br/></b>De Formule 1 wil met de nieuwe regels spectaculairdere races krijgen. "Ze hebben zeer goede doelstellingen. Het zijn echter erg lastige, heel erg lastige doelstellingen om te bewerkstelligen. We zullen in 2021 zien hoe succesvol het totale pakket is en in hoeverre deze goede maar moeilijke doelen behaald worden."</p>
    </article>
  </body>
</html>