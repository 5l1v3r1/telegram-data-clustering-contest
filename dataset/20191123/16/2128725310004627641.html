<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/dunyadan-futbol/2019/11/23/juventus-atalantayi-arjantinli-golculeriyle-yendi"/>
    <meta property="og:site_name" content="Aspor"/>
    <meta property="article:published_time" content="2019-11-23T16:58:52+00:00"/>
    <meta property="og:title" content="Juventus, Atalanta’yı Arjantinli golcüleriyle yendi"/>
    <meta property="og:description" content="İtalya Birinci Futbol Ligi’nin (Serie A) 13. haftasında lider Juventus deplasmanda Atalanta'ya konuk oldu. Siyah beyazlılar mücadeleden Gonzalo Higuain (2) ve Paulo Dybala'nın golleriyle 3-1 galip ayrıldı. Atalanta'nın tek golünü ise Robin Gosens kaydetti."/>
  </head>
  <body>
    <article>
      <h1>Juventus, Atalanta’yı Arjantinli golcüleriyle yendi</h1>
      <address>
        <time datetime="2019-11-23T16:58:52+00:00">23 Nov 2019, 16:58</time>
      </address>
      <p>
        <b>İtalya Birinci Futbol Ligi’nin (Serie A) 13. haftasında lider <a href="https://www.aspor.com.tr/index/juventus">Juventus</a> deplasmanda <a href="https://www.aspor.com.tr/index/atalanta">Atalanta</a>'ya konuk oldu. Siyah beyazlılar mücadeleden Gonzalo Higuain (2) ve Paulo Dybala'nın golleriyle 3-1 galip ayrıldı. Atalanta'nın tek golünü ise Robin Gosens kaydetti.</b>
      </p>
      <p>Bergamo kentindeki Gewiss Stadı'nda oynanan müsabakayı, hakem Gianluca Rocchi yönetti.</p>
      <p>Karşılaşmanın 16. dakikasında ev sahibi takım Musa Barrow ile bir penaltı atışında yararlanamazken, devreye golsüz eşitlikle gidildi.</p>
      <p>Maçın ikinci yarısında, ev sahibi takım, 56. dakikada Robin Gosens ile 1-0 öne geçti.</p>
      <p><a href="https://www.aspor.com.tr/index/juventus">Juventus</a>'tan bu gole yanıt Arjantinli golcü Gonzalo Higuain ile 74. dakikada geldi: 1-1.</p>
      <p>Higuain, 82. dakikada bir kez daha sahneye çıkarak, kendisinin ve takımının 2. golüne imzasını attı: 2-1</p>
      <p>Siyah-beyazlı takımın, bir diğer Arjantinli yıldızı Paulo Dybala 90+2. dakikada maçın skorunu tayin eden golü attı: 3-1.</p>
      <p>Ligin güçlü ekiplerinden <a href="https://www.aspor.com.tr/index/atalanta">Atalanta</a>'yı deplasmanda 3-1 yenen Juventus, puanını 35'e yükseltti ve en yakın takipçisi Inter'in maç fazlasıyla 4 puanla önünde liderliğini korudu. Atalanta ise 22 puanla 6. sırada kaldı.</p>
      <p>Juventus'un maç kadrosunda yer alan milli futbolcu Merih Demiral, bu karşılaşmada görev almadı.</p>
    </article>
  </body>
</html>