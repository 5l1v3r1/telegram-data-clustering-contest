<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/mert-gunok-dev-kalecileri-solladi-avrupanin-zirvesinde-2103802"/>
    <meta property="og:site_name" content="Fanatik"/>
    <meta property="article:published_time" content="2019-11-23T16:03:00+00:00"/>
    <meta property="og:title" content="Mert Günok dev kalecileri solladı! Avrupa'nın zirvesinde"/>
    <meta property="og:description" content="UEFA 2020 Avrupa Futbol Şampiyonası Elemeleri H Grubunu ikinci tamamlayan A Milli Futbol Takımının bu başarısında büyük rol üstlenen deneyimli file bekçisi Mert Günok, Avrupanın zirvesine çıktı."/>
  </head>
  <body>
    <article>
      <h1>Mert Günok dev kalecileri solladı! Avrupa'nın zirvesinde</h1>
      <h2>UEFA 2020 Avrupa Futbol Şampiyonası Elemeleri H Grubu'nu ikinci tamamlayan A Milli Futbol Takımı'nın bu başarısında büyük rol üstlenen deneyimli file bekçisi Mert Günok, Avrupa'nın zirvesine çıktı.</h2>
      <address>
        <time datetime="2019-11-23T16:03:00+00:00">23 Nov 2019, 16:03</time>
      </address>
      <p>Transfermarkt'ın <a href="https://www.fanatik.com.tr/haberler/uefa-2020">UEFA 2020</a> Avrupa Futbol Şampiyonası Elemeleri için yaptığı "Gol yemeden tamamlanan maçlar" sıralamasında 9 maçın 7'sinde kalesinde gol görmeyerek zirveyi alan <a href="https://www.fanatik.com.tr/haberler/mert-gunok">Mert Günok</a>, bu alanda Belçika'nın Real Madrid forması giyen kalecisi Thibaut Courtois ile zirveyi paylaştı.</p>
      <p>
        <b>NEUER, SZCZESNY, SIRIGU VE KEPA'YI GERİDE BIRAKTI</b>
      </p>
      <p>Mert Günok, bu başarısıyla birlikte Rusya'dan Guilherme, Almanya'dan Manuel Neuer, İtalya'dan Salvatore Sirigu, Polonya'dan Wojciech Szczesny ve İspanya'dan Kepa gibi isimleri geride bırakmayı başardı.</p>
      <p>Milli takımın gruptaki 10 maçının 9'unda ay yıldızlıların kalesini koruyan Mert Günok, bu 9 maçın 7'sinde kalesini gole kapatırken, diğer iki maçta ise 3 gol yedi.</p>
      <p>
        <b>EN İYİ İLK 11'DE İKİ TÜRK</b>
      </p>
      <p>Transfermarkt'ın şampiyona elemeleri ile ilgili bir diğer sıralaması olan 'En iyi ilk 11'de ise Mert Günok ve <a href="https://www.fanatik.com.tr/haberler/caglar-soyuncu">Çağlar Söyüncü</a> yer aldı. Mert Günok, Avrupa Şampiyonası Elemeleri'nin en iyi kalecisi seçilirken, Çağlar Söyüncü ise en iyi iki stoperden birisi seçildi.</p>
      <p>
        <b>Transfermarkt'ın seçtiği en iyi ilk 11 şu şekilde:</b>
      </p>
      <p>Mert Günok - Kimmich, Alderweireld, Çağlar Söyüncü, Mykolenko, Wijnaldum, Barella, Gnabry, Eriksen, <a href="https://www.fanatik.com.tr/haberler/ronaldo">Ronaldo</a>, <a href="https://www.fanatik.com.tr/haberler/kane">Kane</a>.</p>
    </article>
  </body>
</html>