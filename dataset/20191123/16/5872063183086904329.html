<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/diethnes/1561086/mourinio-ekane-debouto-me-to-dexi-stin-totenam/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-23T16:42:00+00:00"/>
    <meta property="og:title" content="Μουρίνιο: Έκανε ντεμπούτο με το δεξί στην Τότεναμ"/>
    <meta property="og:description" content="Οι Λονδρέζοι επικράτησαν 2-3 στην έδρα της Γουέστ Χαμ..."/>
  </head>
  <body>
    <article>
      <h1>Μουρίνιο: Έκανε ντεμπούτο με το δεξί στην Τότεναμ</h1>
      <address><time datetime="2019-11-23T16:42:00+00:00">23 Nov 2019, 16:42</time> by <a rel="author">Μιμίκος Γιώργος</a></address>
      <p>
        <b>Οι Λονδρέζοι επικράτησαν 2-3 στην έδρα της Γουέστ Χαμ...</b>
      </p>
      <p>Η Τότεναμ στο ντεμπούτο Μουρίνιο επικράτησε 3-2 στην έδρα της Γουέστ Χαμ για την 13η αγωνιστική της Premier League.</p>
      <p>Μεγάλος πρωταγωνιστής για τους Spurs ήταν ο <b>Σον</b>, που σημείωσε ένα γκολ και μοίρασε μία ασίστ, ενώ πολύ καλή εικόνα μετά από καιρό είχε κι ο <b>Ντελέ Άλι</b>, αλλά κι ο<b> Λούκας Μόουρα</b>. Βέβαια, η εικόνα μετά το 65' θα πρέπει να ανησυχήσει τον Πορτογάλο τεχνικό, αφού ενώ όλα έδειχναν πως η νίκη θα ερχόταν εύκολα, υπήρξε μία καθίζηση την οποία εκμεταλλεύτηκε η Γουέστ Χαμ, σημειώνοντας δύο γκολ στο τελευταίο μισάωρο.</p>
      <p>Η Τότεναμ είχε τον έλεγχο απ' τα πρώτα λεπτά της αναμέτρησης, αλλά δεν μπορούσε να απειλήσει με αξιώσεις την εστία του Ρομπέρτο. Πέρα από ένα καλό σουτ του Σον στο 20ό λεπτό, το οποίο απέκρουσε εντυπωσιακά ο πρώην τερματοφύλακας του Ολυμπιακού, οι Spurs δεν έκαναν αισθητή τη παρουσία τους μπροστά απ' τα καρέ των γηπεδούχων. Από την άλλη πλευρά, η ομάδα του Μανουέλ Πελεγκρίνι επιχειρούσε να "χτυπήσει" στην κόντρα επίθεση, αλλά χωρίς αποτέλεσμα, αφού οι φιλοξενούμενοι είχαν κλείσει εξαιρετικά τους χώρους.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/podosfairo/994092/-the-only-one-to-neo-biblio-toy-moyrinio/"/>
      </related>
    </article>
  </body>
</html>