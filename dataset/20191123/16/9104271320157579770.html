<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/rischio-salmonella-nelle-cozze-sgusciate-selex"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-23T16:04:35+00:00"/>
    <meta property="og:title" content="Rischio salmonella nelle cozze sgusciate Selex"/>
    <meta property="og:description" content="Ecco il lotto interessato dal richiamo."/>
  </head>
  <body>
    <article>
      <h1>Rischio salmonella nelle cozze sgusciate Selex</h1>
      <h2>Ecco il lotto interessato dal richiamo.</h2>
      <address>
        <time datetime="2019-11-23T16:04:35+00:00">23 Nov 2019, 16:04</time>
      </address>
      <p>Rischio salmonella nelle cozze sgusciate Selex. L’avviso di richiamo del ministero della Salute per rischio microbiologico come riporta <a href="https://notiziaoggivercelli.it/attualita/salmonella-nelle-cozze-sgusciate-selex/?fbclid=IwAR3ziyv9LGjX2lBJVFxZyMUrYz5uM8grjKeNpn54u1DpZ_ZAHbYIHLKdi7I">Notizia Oggi Vercelli</a></p>
      <p>Rischio microbiologico per Salmonella spp. Questo il motivo che ha spinto oggi il Ministero della salute a diffondere un avviso di richiamo di un lotto di cozze sgusciate della Selex, marchio presente nei punti vendita di tutta Italia. Nello specifico si tratta del prodotto <b>“cozze cilene sgusciate precotte surgelate”, nella confezione da 250 grammi</b>. Il lotto interessato dal richiamo è il numero RD17 prodotto da Panapesca Spa nello stabilimento di via Mazzini 31 a Massa e Cozzile.</p>
      <h3>Da non consumare</h3>
      <p>Il motivo del richiamo è l’esito positivo nelle analisi per la ricerca di Salmonella spp. A scopo cautelativo e al fine di garantire la sicurezza dei consumatori, Giovanni D’Agata, presidente dello “Sportello dei Diritti”, raccomanda di <b>non consumare le cozze</b> con il numero di lotto segnalato e restituirle al punto vendita dove sono state acquistate.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/rischio-salmonella-ritirato-lotto-uova-fresche"/>
        <a href="https://laprovinciadibiella.it/attualita/rischio-salmonella-croissant-bauli"/>
        <a href="https://laprovinciadibiella.it/attualita/rischio-salmonella-nelle-uova-gallina-galantuovo"/>
      </related>
    </article>
  </body>
</html>