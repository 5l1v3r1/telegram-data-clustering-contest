<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/-bestepe-ye-giden-chp-li-iddiasiyla-ilgili-ugur-dundar-dan-acikl-1286685-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-23T16:47:00+00:00"/>
    <meta property="og:title" content="&quot;Beştepe'ye giden CHP'li&quot; iddiasıyla ilgili Uğur Dündar'dan açıklama!"/>
    <meta property="og:description" content="Gazeteci Uğur Dündar Beştepe'ye giden CHP'li iddiasıyla ilgili konuşarak, Bu CHP Genel Merkezi kaynaklı bir algı operasyonu. ifadelerini kullandı."/>
  </head>
  <body>
    <article>
      <h1>"Beştepe'ye giden CHP'li" iddiasıyla ilgili Uğur Dündar'dan açıklama!</h1>
      <h2>Gazeteci Uğur Dündar "Beştepe'ye giden CHP'li" iddiasıyla ilgili konuşarak, "Bu CHP Genel Merkezi kaynaklı bir algı operasyonu." ifadelerini kullandı.</h2>
      <address>
        <time datetime="2019-11-23T16:47:00+00:00">23 Nov 2019, 16:47</time>
      </address>
      <p>CNNTÜRK canlı yayınına bağlanan Uğur Dündar ve Mahmut Övür "Beştepe'ye giden CHP'li iddiası" ile ilgili konuştu.</p>
      <p>İşte o açıklamalar;</p>
      <p>
        <b>UĞUR DÜNDAR: KUMPAS OLDUĞUNA İNANIYORUM</b>
      </p>
      <p>Mezardan babam çıksa bana söylediği bir şeyi doğrulatmadan <a href="http://www.gazetevatan.com/arama/?Keyword=haber">haber</a> yapan bir gazeteci anlayışına asla sahip değilim. Bana bu haber geldiğinde aklıma gelen ilk şey Uğur Dündar CHP'yi kurultaya doğru yönlendiriyor diye ortaya  iddialar atılabileceği oldu. İftiralarla karşı karşıya gelmek istemedim. Üstelik belgesi olmayan bir haber. Bir taraf yalanladığında çamur at izi kalsından öte gitmeyecek bir haber. Bunun bir kumpas olduğuna inanıyorum. Haberin kaynağına takılmak yerine bu kaynağa o iddiaları kimler, bilgileri kimler iletti? Bunun üzerine gidilmesi lazım. Bu CHP Genel Merkezi kaynaklı bir algı operasyonu. Ben "Ciddi bir şekilde yanıltılıyor olabilirsin" demiştim, uyarılarda bulunmuştum. O kişi de, "Bu haber yüzde 100 doğru" dedi. Ben bunu yayınlamayarak bir kumpasın aleti olmadım. Gerçeğin ortaya çıkması için dün geceden beri uğraş veriyorum. Bu bir tezgah ve kumpas. Sayın Kılıçdaroğlu'nun daha iddiaları araştırmadan doğrudur demesi bence bir talihsizliktir.</p>
      <p>
        <b>MAHMUT ÖVÜR: KEMAL BEY'İN ÖZÜR BORCU VAR</b>
      </p>
      <p>Asıl sorumluluk hissetmesi gereken CHP lideri Kemal Kılıçdaroğlu'dur. Bu birçok gazeteciye söylenmiş ancak bunu Rahmi Turan yazmış. Bunu Kemal Bey neden kullandı? Önemli olan budur. Birinci hedefi bence gündemi değiştirmekti. <a href="http://www.gazetevatan.com/arama/?Keyword=ABD">ABD</a> ziyareti ve Barış Pınarı Harekatı pozitif bir hava yaratmıştı. Burada bir <a href="http://www.gazetevatan.com/arama/?Keyword=siyaset">siyaset</a> mühendisliği var. Kemal Bey'in Türkiye toplumuna bir özür borcu var.</p>
    </article>
  </body>
</html>