<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/askisi_tourkias_pakistan_sto_kastellorizo_liges_imeres_meta_tin_parabiasi_tou_fir_athinon_apo_pakistaniko_aeroskafos-589169/"/>
    <meta property="og:site_name" content="Real.gr"/>
    <meta property="article:published_time" content="2019-11-23T16:23:00+00:00"/>
    <meta property="og:title" content="Χρέη αρχισυντάκτριας στο BBC αναλαμβάνει για τα Χριστούγεννα η Γκρέτα Τούνμπεργκ"/>
    <meta property="og:description" content="Ακόμα μία άσκηση εντός ελληνικής ΑΟΖ, στη θάλασσα γύρω από το Καστελλόριζο, και κατά παράβαση του FIR Αθηνών, στα βορειοανατολικά της Ρόδου, διεξάγεται αυτές τις ημέρες από την Τουρκία με την ενεργό συμμετοχή του Πακιστάν, αυτήν τη φορά με τη φρεγάτα Alamgir, αμερικανικής κατασκευής, κλάσης Oliver Hazard Perry."/>
  </head>
  <body>
    <article>
      <h1>
        <a href="https://www.real.gr/kosmos/arthro/xrei_arxisyntaktrias_sto_bbc_analambanei_gia_ta_xristougenna_h_gkreta_tounmpergk-589154/">Χρέη αρχισυντάκτριας στο BBC αναλαμβάνει για τα Χριστούγεννα η Γκρέτα Τούνμπεργκ</a>
      </h1>
      <address><time datetime="2019-11-23T16:23:00+00:00">23 Nov 2019, 16:23</time> by <a rel="author">ant1news.gr</a></address>
      <p>
        <b>Ακόμα μία άσκηση εντός ελληνικής ΑΟΖ, στη θάλασσα γύρω από το Καστελλόριζο, και κατά παράβαση του FIR Αθηνών, στα βορειοανατολικά της Ρόδου, διεξάγεται αυτές τις ημέρες από την Τουρκία με την ενεργό συμμετοχή του Πακιστάν, αυτήν τη φορά με τη φρεγάτα Alamgir, αμερικανικής κατασκευής, κλάσης Oliver Hazard Perry.</b>
      </p>
      <p>Μόλις πριν από λίγες ημέρες το Υπουργείο Εξωτερικών προχώρησε σε διάβημα στην πακιστανική πρεσβεία στην Αθήνα, για την <a href="https://www.google.com/url?client=internal-element-cse&amp;cx=004971073008751346072:ezqbvirudn8&amp;q=https://www.real.gr/koinonia/arthro/tourkika_aeroskafi_ekanan_17_parabiaseis_tou_fir_athinon_mazi_tous_kai_pakistaniko_aeroskafos_pou_symmeteixe_se_askisi-586858/&amp;sa=U&amp;ved=2ahUKEwj1vo_63YDmAhXP4KQKHcV4CcgQFjABegQIBRAC&amp;usg=AOvVaw2xsTQy7PtT2mH7vdoB71yC"><b>παραβίαση του FIR Αθηνών από αεροσκάφος ναυτικής συνεργασίας Ρ-3 του Πακιστάν</b></a>, που συμμετείχε στην άσκηση “Dogu Akdeniz”. Η παραμονή του πακιστανικού ναυτικού στο Αιγαίο και στην Ανατολική Μεσόγειο, έπειτα από πρόσκληση της Τουρκίας, αποτελεί αφενός ένδειξη της πολύ στενής σχέσης ανάμεσα στην Άγκυρα και στο Ισλαμαμπάντ, αφετέρου αντίδραση προς τα τριμερή σχήματα συνεργασίας Ελλάδας και Κυπριακής Δημοκρατίας με το Ισραήλ και την Αίγυπτο, όπως υπογραμμίζει η “Καθημερινή”.</p>
      <p>Η συνεργασία σε επίπεδο στρατιωτικών ασκήσεων ανάμεσα σε Άγκυρα και Ισλαμαμπάντ είναι πλέον συστηματοποιημένη και εξελίσσεται σε εξάμηνη βάση, με την επωνυμία “Τουργκούτ Ρέις”. Η πρώτη πραγματοποιήθηκε στον Ινδικό Ωκεανό, στα ανοικτά του Πακιστάν, από 7 έως 9 Απριλίου 2018. Η δεύτερη στην Ανατολική Μεσόγειο μεταξύ 8 και 9 Οκτωβρίου 2018 και η τρίτη πραγματοποιήθηκε ξανά στο Πακιστάν τον περασμένο Φεβρουάριο.</p>
      <p>Η τρέχουσα είναι η τέταρτη άσκηση με την επωνυμία “Τουργκούτ Ρέις” και εξελίσσεται σε περιοχές και ελληνικών συμφερόντων. Η συμμετοχή της πακιστανικής φρεγάτας στην τουρκική άσκηση “Mediterranean Shield” διαφημίζεται από το τουρκικό επιτελείο ναυτικού ως εξαιρετικά σημαντική για την ανάδειξη των δυνατοτήτων του.</p>
      <p>Παράλληλα, πάντως, η Ελλάδα και το Ισραήλ ενισχύουν τους στρατιωτικούς δεσμούς τους. Ξεκίνησε η ναυτική άσκηση “Νηρηίδα ’19”, στην οποία συμμετέχουν, μεταξύ άλλων, δύο πυραυλάκατοι του ισραηλινού ναυτικού και ομάδα ειδικών δυνάμεων. Επίσης, ολοκληρώθηκε και η συνεκπαίδευση τμημάτων Ειδικών Επιχειρήσεων Ελλάδας και Ισραήλ με την επωνυμία “Μινώταυρος ’19” στην ευρύτερη περιοχή του Ηρακλείου Κρήτης.</p>
    </article>
  </body>
</html>