<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188487/"/>
    <meta property="og:site_name" content="Janam TV"/>
    <meta property="article:published_time" content="2019-11-23T16:04:46+00:00"/>
    <meta property="og:title" content="പ്രായപൂര്‍ത്തിയാകാത്ത പെണ്‍കുട്ടിയെ പീഡിപ്പിച്ചു; ഒന്‍പത് ദിവസം കൊണ്ട് ശിക്ഷ വിധിച്ച് കോടതി"/>
    <meta property="og:description" content="ലക്‌നൗ: പ്രായപൂര്‍ത്തിയാകാത്ത പെണ്‍കുട്ടിയെ പീഡിപ്പിച്ച കേസിലെ പ്രതിയ്ക്ക് റെക്കോര്‍ഡ് വേഗത്തില്‍ ശിക്ഷ വിധിച്ച് ഉത്തര്‍പ്രദേശ് കോടതി. ഒന്‍പത് ദിവസം"/>
  </head>
  <body>
    <article>
      <h1>പ്രായപൂര്‍ത്തിയാകാത്ത പെണ്‍കുട്ടിയെ പീഡിപ്പിച്ചു; ഒന്‍പത് ദിവസം കൊണ്ട് ശിക്ഷ വിധിച്ച് കോടതി</h1>
      <address><time datetime="2019-11-23T16:04:46+00:00">23 Nov 2019, 16:04</time> by <a rel="author">Janam TV Web Desk</a></address>
      <p>ലക്‌നൗ: പ്രായപൂര്‍ത്തിയാകാത്ത പെണ്‍കുട്ടിയെ പീഡിപ്പിച്ച കേസിലെ പ്രതിയ്ക്ക് റെക്കോര്‍ഡ് വേഗത്തില്‍ ശിക്ഷ വിധിച്ച് ഉത്തര്‍പ്രദേശ് കോടതി. ഒന്‍പത് ദിവസം കൊണ്ടാണ് കോടതി കേസില്‍ ശിക്ഷ വിധിച്ചത്. 20 വര്‍ഷം തടവും 50,000 രൂപ പിഴയുമാണ് കോടതി വിധിച്ചിരിക്കുന്നത്.</p>
      <p>കബ്രായ് സ്വദേശിയായ കരണ്‍ അഹിര്‍ബാര്‍ എന്നയാളാണ് കേസിലെ പ്രതി. ഒക്ടോബര്‍ 5 നാണ് കേസിനാസ്പദമായ സംഭവം നടന്നത്. പെണ്‍കുട്ടി തന്നെയാണ് പൊലീസ് സ്റ്റേഷനിലെത്തി ഇയാള്‍ക്കെതിരെ പരാതി നല്‍കിയത്. തന്നെ ബലാത്സംഗം ചെയ്തതായും പ്രതിരോധിക്കാന്‍ ശ്രമിച്ചപ്പോള്‍ മര്‍ദ്ദിച്ചതായും പെണ്‍കുട്ടി പൊലീസിനോട് പറഞ്ഞു.</p>
      <p>അന്വേഷണത്തില്‍ പ്രതിയെ കണ്ടെത്തിയ പൊലീസ് നവംബര്‍ 5 ന് പോക്‌സോ വകുപ്പ് പ്രകാരം എഫ്‌ഐആര്‍ രജിസ്റ്റര്‍ ചെയ്തു. നവംബര്‍ 13 ന് പൊലീസ് കോടതിയില്‍ കുറ്റപത്രം സമര്‍പ്പിച്ചു. നവംബര്‍ 14 വിചാരണ ആരംഭിച്ച കോടതി നവംബര്‍ 18 ന് വിചാരണ പൂര്‍ത്തിയാക്കി. നവംബര്‍ 22 ന് അഡീഷണല്‍ സെക്ഷന്‍സ് ജഡ്ജ് രാം കിഷോര്‍ ശുക്ല ശിക്ഷ വിധിക്കുകയും ചെയ്തു. ബലാത്സംഗ കേസില്‍ ഇത്ര വേഗം ശിക്ഷ വിധിക്കുന്ന ആദ്യത്തെ സംഭവമാണിത്.</p>
    </article>
  </body>
</html>