<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/drustvo/aktuelno.290.html:831943-Vucic-Nasih-vina-se-danas-necemo-sramiti"/>
    <meta property="og:site_name" content="Вечерње новости"/>
    <meta property="article:published_time" content="2019-11-23T16:15:00+00:00"/>
    <meta property="og:title" content="Vučić: Naših vina se danas nećemo sramiti"/>
    <meta property="og:description" content="Predsednik Aleksandar Vučić istakao je danas da je vinarska industrija u Srbiji u poslednjih nekoliko godina značajno napredovala i sada se, kaže, razvija"/>
  </head>
  <body>
    <article>
      <h1>Vučić: Naših vina se danas nećemo sramiti</h1>
      <address><time datetime="2019-11-23T16:15:00+00:00">23 Nov 2019, 16:15</time> by <a rel="author">Tanjug</a></address>
      <p>
        <b>Predsednik Aleksandar Vučić istakao je danas da je vinarska industrija u Srbiji u poslednjih nekoliko godina značajno napredovala i sada se, kaže, razvija "koracima od sedam milja"</b>
      </p>
      <p>Predsednik Aleksandar Vučić istakao je danas da je vinarska industrija u Srbiji u poslednjih nekoliko godina značajno napredovala i sada se, kaže, razvija "koracima od sedam milja".</p>
      <p>"Radimo nacionalnu strategiju za vinarsku industriju i čestitam na fantastičnom uspehu našim vinarima. Pre pet, šest, sedam godina, nismo mogli da se merimo ni sa kim u ovom delu, a kamoli u Evropi, a danas se nigde nećemo posramiti sa našim vinima. Naprotiv", rekao je Vučić na Paliću.</p>
      <p>On je tamo posetio "Podrum Palić", koji je pre dve godine preuzela kompanija "Andex", u vlasnistvu porodice Čakanji, kojoj je zahvalio na svim ulaganjima, ali pre svega na tome što se njihov sin Androš vratio iz SAD u Srbiju.</p>
      <p>Vučić je izrazio uverenje da će rasti izvoz srpskog vina na rusko tržište, kao i da sa kineskim partnerima parviti nove ugovore.</p>
      <p>"To je veoma važno za nas. Napredak jedne ekonomije u Evropi možete da merite i po napretku vinarske industrije. Ogroman je razvoj srpske vinarske industrije koja napreduje koracima od sedam milja u pogledu kvaliletata, nešto više nego kvantiteta", rekao je Vučić.</p>
      <p>Dodao je da Srbija ima subotičko, fruškogorsko, vršačko, šumadijsko, jagodinsko, topličko, župsko, vranjsko vinogorje... te da je danas mnogo bolja situacija nego ranije.</p>
      <p>"Hvala vam, jer su i porezi koje plaćate značajni za zemlju i želim vam uspešan rad", poručio je Vučić svojim domaćinima.</p>
      <related>
        <a href="https://www.novosti.rs/%D0%B2%D0%B5%D1%81%D1%82%D0%B8/%D0%BD%D0%B0%D1%81%D0%BB%D0%BE%D0%B2%D0%BD%D0%B0/%D0%BF%D0%BE%D0%BB%D0%B8%D1%82%D0%B8%D0%BA%D0%B0.393.html:831896-%D0%92%D1%83%D1%87%D0%B8%D1%9B-%D0%BD%D0%B0-%D0%A0%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%BE%D0%BC-%D1%84%D0%BE%D1%80%D1%83%D0%BC%D1%83-%D0%BC%D0%BB%D0%B0%D0%B4%D0%B8%D1%85-%D0%A1%D1%83%D0%BD%D1%86%D0%B5-%D1%82%D1%83%D1%92%D0%B5%D0%B3-%D0%BD%D0%B5%D0%B1%D0%B0-%D0%BD%D0%B0%D0%BC-%D0%B2%D0%B8%D1%88%D0%B5-%D1%81%D0%B8%D1%98%D0%B0-%D0%B0%D0%BB%D0%B8-%D1%81%D0%B2%D0%B8-%D0%B7%D0%BD%D0%B0%D1%98%D1%83-%D0%B4%D0%B0-%D0%BD%D0%B8%D1%98%D0%B5-%D0%B1%D0%BE%D1%99%D0%B5"/>
      </related>
      <p>Zahvalio im je na ulaganjima, ističući da je njihovo, ali i uspešno poslovanje drugih kompanija, od ogromne koristi za Suboticu, Srbiju.</p>
      <p>"Oni će ovde da proizvode najbolju rakiju od šljive, dunje, kruške, ali i malina i kajsija, i najveći deo će ići za izvoza, ali i za domaću potrošnju", rekao je Vučić.</p>
      <p>Istakao je da je, prolazeći kroz hladnjaču i destileriku, primetio da je to pogon na šta svako u Srbiji može da bude ponosan.</p>
      <p>Posebno je zahvalio mađarskoj vladi i premijeru Viktoru Orbanu, na podršci projektima u Vojvodini, koji su, kaže, trpeli kritike, pa je on (Vučić), morao da objasni da to nisu projekti usmereni protiv Srbije, a Orban da ubrza dozovle za učešće u projktima.</p>
      <p>Takođe, dodao je da je pre "Podruma Palić", posetio i farmaceutsku kompaniju "Gppdwill pharma", koja je, kaže, na malom prostoru napravila čudesno remek delo za proizvodnju lekova.</p>
      <figure>
        <img src="http://www.novosti.rs/upload/images/2019b//11/23n/Tan2019-11-23_165455807_0.jpg"/>
      </figure>
      <p><b>VUČIĆ NA PALIĆU POSETIO I VINARIJU "ZVONKO BOGDAN"</b><br/><br/>Predsednik Srbije Aleksandar Vučić danas je, tokom posete Paliću, obišao i vinariju "Zvonko Bogdan", koja je u vlasništvu kompanije "Andex".<br/><br/>"Sa Lajošem i Andorom Čakanjem u prelepoj vinariji ''Zvonko Bogdan!", naveo je Vučić na Instagram nalogu "buducnostsrbijeav" uz fotografije iz vinarije.<br/><br/>Vučić je prethodno posetio "Podrum Palić", koji je pre dve godine preuzela kompanija "Andex", u vlasnistvu porodice Čakanji, kojoj je zahvalio na svim ulaganjima, ali pre svega na tome što se njihov sin Andor vratio iz SAD u Srbiju.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:831938-Vucic-Imamo-autohtonu-autonomnu-i-nezavisnu-politiku"/>
        <a href="http://www.novosti.rs/vesti/naslovna/politika/aktuelno.289.html:831905-Predsednik-Srbije-se-vanredno-obratio-javnostiNemojte-da-rusite-Srbiju-i-od-Rusije-joj-pravite-neprijatelja-Jasno-je-ko-stiti-Srbiju-a-ko-radi-sve-da-je-obori-na-kolena"/>
        <a href="http://www.novosti.rs/vesti/naslovna/politika/aktuelno.289.html:831903-Albanci-zele-dominaciju-na-Balkanu-i-nece-se-smiriti-dok-im-to-ne-uspe-samo-glup-covek-to-ne-vidi-Vucic-za-Figaro-o-zlu-Velika-Albanija"/>
        <a href="http://www.novosti.rs/vesti/naslovna/politika/aktuelno.289.html:831896-Vucic-na-Regionalnom-forumu-mladih-Sunce-tudjeg-neba-nam-vise-sija-ali-svi-znaju-da-nije-bolje"/>
        <a href="http://www.novosti.rs/vesti/naslovna/politika/aktuelno.289.html:831814-Dobri-odnosi-medju-susedima-Vucic-i-Pendarovski-na-veceri-u-Beogradu-FOTO"/>
      </related>
    </article>
  </body>
</html>