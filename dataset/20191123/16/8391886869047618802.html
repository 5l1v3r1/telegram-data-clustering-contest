<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/gumushane/olum-yasli-adami-banyoda-yakaladi-h375223.html"/>
    <meta property="og:site_name" content="HABER 61"/>
    <meta property="article:published_time" content="2019-11-23T16:01:35+00:00"/>
    <meta property="og:title" content="Ölüm yaşlı adamı banyoda yakaladı"/>
    <meta property="og:description" content="Gümüşhane'de yaşlı adam evinin banyosunda ölü bulundu"/>
  </head>
  <body>
    <article>
      <h1>Ölüm yaşlı adamı banyoda yakaladı</h1>
      <h2>Gümüşhane'de yaşlı adam evinin banyosunda ölü bulundu</h2>
      <address>
        <time datetime="2019-11-23T16:01:35+00:00">23 Nov 2019, 16:01</time>
      </address>
      <p><a href="https://www.haber61.net/haberleri/g%C3%BCm%C3%BC%C5%9Fhane">Gümüşhane</a>’nin Şiran ilçesinde kalp hastası yaşlı adam evinin banyosunda ölü bulundu.<br/><br/>Edinilen bilgiye göre, Arıtaş köyünde yaşayan Necmettin Gül (70), kalp ameliyatı olduktan sonra köyüne geldi. Tek başına yaşadığı köyünde 2 gün boyunca evinden çıkmayan Gül’ün evinin banyo ve balkonunun lambalarının sürekli yanmasından da şüphelenen köylüler jandarmaya durumu bildirdi.<br/><br/>Evinin kapısının defalarca çalmalarına rağmen açılmayınca bu kez evin kapısını kıran vatandaşlar ve güvenlik görevlileri banyoda Gül’ün cansız bedeniyle karşılaştı. Gül’ün banyoda geçirdiği kalp krizi sonucu öldüğü tahmin ediliyor.<br/><br/>Ankara’da bulunan eşi ve 4 çocuğuna haber verilmesinin ardından Gül’ün cenazesi Şiran Devlet Hastanesinde yapılan otopsinin ardından bugün aynı köyde toprağa verildi.</p>
    </article>
  </body>
</html>