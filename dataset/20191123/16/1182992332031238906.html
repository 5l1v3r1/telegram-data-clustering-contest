<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%bf%d0%bb%d0%b0%d0%bc%d0%b5%d0%bd-%d0%b4%d0%b8%d0%bc%d0%b8%d1%82%d1%80%d0%be%d0%b2-%d0%bd%d0%be%d0%b8-%d0%b8%d0%bc%d0%b0-%d0%b5%d0%ba%d1%81%d0%bf%d0%b5%d1%80%d1%82%d0%b8-%d0%ba%d0%be%d0%b8%d1%82/"/>
    <meta property="og:site_name" content="Труд"/>
    <meta property="article:published_time" content="2019-11-23T16:40:36+00:00"/>
    <meta property="og:title" content="Пламен Димитров: НОИ има експерти, които могат да установят нередности с болничните"/>
    <meta property="og:description" content="Реагирахме остро за болничните и двата синдиката. Нямаше консултации, но бързо беше оттеглена. Това е нашето несъгласие с тази политика и сме в стачна готовност. Смятаме, че напрежението спадна след изказването на премиера. Това каза президентът на КНСБ Пламен Димитров..."/>
  </head>
  <body>
    <article>
      <h1>Пламен Димитров: НОИ има експерти, които могат да установят нередности с болничните</h1>
      <address><time datetime="2019-11-23T16:40:36+00:00">23 Nov 2019, 16:40</time> by <a rel="author">Труд онлайн</a></address>
      <p>Реагирахме остро за болничните и двата синдиката. Нямаше консултации, но бързо беше оттеглена. Това е нашето несъгласие с тази политика и сме в стачна готовност. Смятаме, че напрежението спадна след изказването на премиера. Това каза президентът на КНСБ Пламен Димитров по <a href="http://kanal3.bg/news/comments/109428-Plamen-Dimitrov%253A-Nyama-da-protestirame-zaedno-s-KT-%20Podkrepa%20-drugata-sedmica-%2528VIDEO%2529">Канал 3</a> по темата с болничните.</p>
      <p>„Другата седмица няма причина да „изпускаме напрежението”, оттеглянето не значи решение на проблемите. Продължаваме заедно с нашите искания, но няма да протестираме заедно с КТ „Подкрепа“. По-другата обаче не се знае“, потвърди той.</p>
      <p>„В половината държави-членки на ЕС от първия ден на болничните служителят получава пари. Няма изчаквателен период. По-бедните страни нямат такъв период. Другите страни имат, но после плащат доста повече. На 95% са истински болните хора, от тези, които представят болнични“, заяви Димитров.</p>
      <p>„В понеделник работна група на двата синдиката ще формира нашите искания. Мисля, че е по-добре да има лекар, който да подпомогне бързо процеса на верификация на болничния. Възстановяването на капацитета на НОИ е по-важно. Там има експерти, които могат да установят дали нещо нередно се случва с болничния“, сподели лидерът на КНСБ.</p>
    </article>
  </body>
</html>