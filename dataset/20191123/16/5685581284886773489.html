<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/dolandirici-cift-yakayi-ele-verdi-1286680-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-23T16:12:00+00:00"/>
    <meta property="og:title" content="Dolandırıcı çift yakayı ele verdi"/>
    <meta property="og:description" content="Adana'da kuyumcuyu dolandırmaya çalışan 3 günlük evli çift gözaltına alındı."/>
  </head>
  <body>
    <article>
      <h1>Dolandırıcı çift yakayı ele verdi</h1>
      <h2>Adana'da kuyumcuyu dolandırmaya çalışan 3 günlük evli çift gözaltına alındı.</h2>
      <address>
        <time datetime="2019-11-23T16:12:00+00:00">23 Nov 2019, 16:12</time>
      </address>
      <p>Adana'da, 3 gün önce evlenen çift, bir kuyumcudan yaklaşık 65 bin lira değerindeki bilezikleri dolandırıcılık yöntemiyle çaldıkları iddiasıyla gözaltına alındı.</p>
      <p>
        <b>TARTIŞMA ÇIKARTTI</b>
      </p>
      <p>Merkez Çukurova ilçesi Şehitler Bulvarı'ndaki bir kuyumcuya giden Kemal A. (30), 7 bilezik almak istediğini söyleyip ürünleri inceledi. Kuyumcudan çıkan ve yaklaşık 1 saat sonra dükkana yeniden gelen Kemal A, bilezikleri almaya karar verdiğini belirterek, yaklaşık 65 bin lira değerindeki altınları verdiği eşi Hale Nur A'yı (21) iş yerinden gönderdi. Alışverişi sürdüren Kemal A, beğendiği birkaç ürünü almak isterken kendisinden bileziklerin parasını isteyen kuyumcuyla tartışmaya başladı.</p>
      <p>
        <b>3 GÜN ÖNCE EVLENDİĞİ ORTAYA ÇIKTI</b>
      </p>
      <p>Kemal A, bilezikleri verdiği kişiyi tanımadığını, kendilerinin isteği üzerine ürünleri bir kadına verdiğini iddia etti. Bunun üzerine Kemal A'yı yakalayıp polis merkezine götüren kuyumcu, durumu anlatıp şikayetçi oldu. Çalışma başlatan ekipler, iş yerinin güvenlik kamerasından Kemal A'nın bilezikleri verdiği kadının, 3 gün önce evlendiği eşi Hale Nur A. olduğunu tespit etti.  Beyazevler Mahallesi'ndeki evinde şüpheli kadın gözaltına alındı.</p>
    </article>
  </body>
</html>