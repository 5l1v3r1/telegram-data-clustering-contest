<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012769/%D9%85%D9%86%D8%B5%D9%88%D8%B1%DB%8C%D8%A7%D9%86-%D8%A8%D9%87-%D9%85%D8%AF%DB%8C%D8%B1%D8%A7%D9%86-%D8%B0%D9%88%D8%A8-%D8%A2%D9%87%D9%86-%DA%86%D9%87-%D8%AA%D8%B9%D9%87%D8%AF%DB%8C-%D8%AF%D8%A7%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-23T16:08:28+00:00"/>
    <meta property="og:title" content="منصوریان به مدیران ذوب آهن چه تعهدی داد؟"/>
    <meta property="og:description" content="سرمربی ذوب‌آهن می‌گوید به مدیران سبزپوشان اصفهانی قول داده است که در ۵ بازی پیش رو، ۱۰ امتیاز به دست آورد."/>
  </head>
  <body>
    <article>
      <h1>منصوریان به مدیران ذوب آهن چه تعهدی داد؟</h1>
      <address>
        <time datetime="2019-11-23T16:08:28+00:00">23 Nov 2019, 16:08</time>
      </address>
      <p>
        <i>سرمربی ذوب‌آهن می‌گوید به مدیران سبزپوشان اصفهانی قول داده است که در ۵ بازی پیش رو، ۱۰ امتیاز به دست آورد.</i>
      </p>
      <p><b>به گزارش مشرق، علیرضا منصوریان</b> سرمربی <b>ذوب‌آهن </b>در نشست خبری قبل بازی تیمش برابر <b>فولاد </b>خوزستان در هفته یازدهم رقابت‌های لیگ برتر اظهار کرد: بازی فردا برای ما بسیار مهم است. با توجه به شرایطی داشتم، این بازی برای من خیلی مهم است. در این مدت سعی کردیم دوستی و برادری را در تیم حفظ کنیم و کارهای تاکتیکی را در اولیت بعدی قرار دهیم. ما با بررسی بازی‌های گذشته سعی  کردیم نقاط ضعف خود را رفع کنیم. امیدوارم با سعی بازیکنان بتوانیم اشتباهات فردی را کم کنیم و سه امتیاز بازی را به دست آوریم.</p>
      <p>او ادامه داد: ما به نتیجه بازی فکر می‌کنیم وقتی کسی در مدیریت تیمی بوده و به این تیم برمی‌گردد هیجان دارد اما ما به این فکر نمی‌کنیم و تمرکز را روی بازی خواهد بود. ما تیم حریف را خوب آنالیز کردیم و چیزی حدود ۹ ساعت در روز به شخصه فولاد را بررسی کردم. این مساله موجب می‌شود امیدواری بیشتری برای پیروزی به دست خواهد آمد.</p>
      <p>منصوریان افزود: شاید هوادار بگوید تیم خوب بازی می‌کند اما نتیجه مساله‌ بسیار مهمی است. خیلی از بازی‌ها ما شاید مهم نباشد فوتبال زیبا بازی کنیم و موقعی باید نتیجه در الویت باشد. امیدوارم بتوانیم هم کیفیت خوبی داشته باشیم و هم بتوانیم سه امتیاز بازی را به دست‌ آوریم.</p>
      <p>سرمربی ذوب‌آهن درباره اولتیماتومی که از هیات مدیره این باشگاه دریافت کرده هم گفت: جلسه هیات مدیره تیم ۴ ساعت طول کشید و وقتی لغزشی به وجود بیاید، فضا برای یک سری به وجود می‌آید که کار خودشان را انجام دهند. چند روزنامه هستند که خبرهای خودشان را می‌دهند. حتی من موقعی که در استقلال بودم، این‌ها کار خودشان را انجام دادند. من منتقد بعضی کسانی هستم که از فوتبال نام و نشان به دست آورده‌اند. من منطقی کار می‌کنم و اگر در کار خود مشکل باشد، باید بررسی‌های لازم را در  کار خودم انجام دهم. من با هزار آرزو اصفهان را انتخاب کردم و بعد از یک سال دوری از فوتبال به ذوب‌آهن آمدم. در این مساله اصلا پول برایم مهم نبود. ما امکانات خوبی داریم و همه چیز در استاندارد خوبی است. من سال گذشته با کمک شما توانستیم از مقطع سختی گذر کنیم و عملکرد خوبی داشته باشیم. من نمی‌خواهم این جایگاه را از دست بدهم و بعضی‌ها دوست دارند که در مسند جایگزینی من به زبان آمدند. من صحبت‌های لازم را انجام دادم و خواستم که ذوب‌آهن را به یک مسیر درست و خوب برسانم.</p>
      <p>او در ادامه اضافه کرد: از همه عوامل مجموعه ذوب‌آهن تشکر می‌کنم. من چنین شرایطی را در سال دوم در نفت تهران داشتم  و در مرحله را گذر کردم. تمام تلاش خود را می‌کنم از این مشکلات بگذریم و این شاید پلی باشد که بتوانم در روند مربی‌گری خود تغییراتی را اعمال کنم. من به بازیکنان گفتم که برای اعتبار و کیفیت خود بجنگید. من در جلسه تععهد کردم در ۵ بازی ۱۰ امتیاز به دست بیاورم و از مجموعه تشکر می‌کنم که چنین فرصتی داده شد.</p>
      <p>سرمربی درباره بازیکنان تیمش گفت: چند بازیکن جلسه شخصی گذاشتم که از خواب غفلت بیدار شوند و به آن‌ها گفتم که در چه جایگاهی هستند. من با محمدباقر صادقی و زیبر نیک نفس صحبت کردم و آن‌ها در اختیار باشگاه قرار دادم و به آن‌ها گفتم که الان وقتی در ذوب‌آهن ماندم، باید از تیم جدا شوید و می‌توانیم در بیرون از فوتبال به ارتباط دوستانه خود ادامه دهیم. به بازیکنان خارجی تیم هم فرصت دادم که بتوانند توانایی خودشان نشان دهند و اگر نتوانند خود را ثابت کنند، آن‌ها را به باشگاه می‌سپارم چون منابع مالی باشگاه در الویت قرار دارد.</p>
      <p>منبع: ایسنا</p>
    </article>
  </body>
</html>