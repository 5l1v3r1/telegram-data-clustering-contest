<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/ligi-zagraniczne/serie-a/atalanta-bergamo-juventus-turyn-wynik-meczu-i-relacja-serie-a/9dg616e"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-23T16:12:47+00:00"/>
    <meta property="og:title" content="Typowy Juventus. W końcówce odrobił straty z Atalantą"/>
    <meta property="og:description" content="Atalanta Bergamo przegrała u siebie 1:3 z Juventusem Turyn. Goście odwrócili losy spotkania w ostatnim kwadransie gry. Całe spotkanie w ich barwach rozegrał Wojciech Szczęsny i popisał się paroma skutecznymi interwencjami."/>
  </head>
  <body>
    <article>
      <h1>Typowy Juventus. W końcówce odrobił straty z Atalantą</h1>
      <address>
        <time datetime="2019-11-23T16:12:47+00:00">23 Nov 2019, 16:12</time>
      </address>
      <p>
        <b>Atalanta Bergamo przegrała u siebie 1:3 z Juventusem Turyn. Goście odwrócili losy spotkania w ostatnim kwadransie gry. Całe spotkanie w ich barwach rozegrał Wojciech Szczęsny i popisał się paroma skutecznymi interwencjami.</b>
      </p>
      <p>
        <a href="https://plebiscyt.przegladsportowy.pl/">Wybieraj sportowca roku w Plebiscycie „Przeglądu Sportowego”. Głosuj codziennie &gt;&gt;</a>
      </p>
      <p>Juventus był faworytem spotkania z Atalantą, ale gospodarze nie zamierzali ustąpić liderowi Serie A. Od pierwszych minut do ataku rzucili się piłkarze z Bergamo. Stara Dama o dziwo, nie miała nic do powiedzenia. W pierwszej połowie jej zawodnicy nie oddali nawet jednego celnego strzału.</p>
      <p>Sporo pracy miał za to, grający w bramce Juventusu - Wojciech Szczęsny. W 17. minucie tylko szczęśliwy splot okoliczności uchronił go przed utratą bramki. Sami Khedira faulował w polu karnym jednego z rywali, a sędzia podyktował jedenastkę. Podszedł do niej Musa Barrow i huknął w poprzeczkę.Szczęsny doskonale zachował się w kolejnej sytuacji. Mario Pasalić ograł obronę gości i precyzyjnie dośrodkował piłkę w prawy dolny róg. Szczęsny świetnie wyszedł z bramki i zażegnał niebezpieczeństwo. Do końca pierwszej połowy nie działo się już wiele ciekawego pod żadną z bramek. W 56. minucie Atalanta wyszła na prowadzenie. Musa Barrow ściął ze skrzydła i dośrodkował wprost na głowę Robina Gosensa, który pokonał Szczęsnego.</p>
      <related>
        <a href="http://onet.tv/s/przegladsportowy/bale-znowu-w-centrum-huraganu-jego-zachowanie-bylo-niepotrzebne-i-glupie-ale-media/pewzes"/>
      </related>
      <p>Juventus rzucił się do ataku, ale brakowało mu skuteczności. W 66. minucie była szansa na wyrównanie po ładnej wymianie piłki, ale piłka w ostatniej chwili uciekła spod nóg Paulo Dybali. Juve jednak dopięło swego. W 74. minucie piłka przypadkowo odbiła się od kilku zawodników. Przejął ją Gonzalo Higuain i wyrównał wynik spotkania. Warto dodać, że w pokonaniu bramkarza pomógł mu rykoszet.</p>
      <p>W 79. minucie sędzia konsultował się z asystentami VAR, czy rzut karny nie należy się Atalancie. Po chwili jednak nakazał grać dalej. Moment rozprężenia wykorzystał jednak Juventus. W 82. minucie Juan Cuadrado wbiegł w pole karne gospodarzy i wyłożył piłkę do Higuaina. Argentyńczyk się nie pomylił.</p>
      <p>W doliczonym czasie gry Juventus zdołał podwyższyć swoją wygraną. Po wzorowo rozegranej kontrze Higuain zagrał do Paulo Dybali, który pociągnął akcję i ustalił wynik na 3:1 dla gości. Juve wygrało i pozostało liderem Serie A.</p>
      <p>
        <b>Atalanta Bergamo - Juventus Turyn 1:3 (0:0)</b>
      </p>
      <p><b>Gole: </b>Robin Gosens (56) - Gonzalo Higuain (74, 82), Paulo Dybala (90)</p>
    </article>
  </body>
</html>