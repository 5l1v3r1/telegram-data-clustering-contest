<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549503.html/%D8%B3%D8%A7%D9%85%D8%A7%D9%86%D9%87-%D8%AA%D9%88%D9%84%DB%8C%D8%AF-%D9%85%D9%84%DB%8C-%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D8%B4%D9%88%D8%AF--%D9%87%D8%B2%DB%8C%D9%86%D9%87-%D9%87%D8%A7%DB%8C-%D8%A7%D9%85%D8%B1%D9%88%D8%B2-%DA%A9%D8%B4%D9%88%D8%B1--%D8%AF%D8%B3%D8%AA%D8%A7%D9%88%D8%B1%D8%AF-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T16:02:00+00:00"/>
    <meta property="og:title" content="سامانه تولید ملی راه اندازی شود/ هزینه های امروز کشور، دستاورد انتخابات است"/>
    <meta property="og:description" content="مسئول سازمان علمی و پژوهشی بسیج با بیان اینکه شبکه سازی نخبگان و مخترعین نیاز مبرم کشور است گفت: راه اندازی سامانه تولید ملی در این زمینه راه گشا است."/>
  </head>
  <body>
    <article>
      <h1>سامانه تولید ملی راه اندازی شود/ هزینه های امروز کشور، دستاورد انتخابات است</h1>
      <h2>مسئول سازمان علمی و پژوهشی بسیج:</h2>
      <address>
        <time datetime="2019-11-23T16:02:00+00:00">23 Nov 2019, 16:02</time>
      </address>
      <p>مسئول سازمان علمی و پژوهشی بسیج با بیان اینکه شبکه سازی نخبگان و مخترعین نیاز مبرم کشور است گفت: راه اندازی سامانه تولید ملی در این زمینه راه گشا است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sabalanema.ir/">سبلان‌ما</a>، حسین قدیانی مسئول سازمان علمی و پژوهشی بسیج ظهر امروز در جشنواره جهادگران علم و فناوری که در سالن ولایت اردبیل برگزار شد از ولایت فقیه و تشکیل بسیج مستضعفین به عنوان دو یادگار بزرگ امام راحل نام برد و گفت: شجره طیبه بسیج در ۴۰ سال از عمر خود با تقدیم ۲۵۰ هزار شهید توانسته خدمات وصف ناشدنی به انقلاب اسلامی و کشور از همه ابعاد انجام دهد. </p>
      <p>وی در ادامه سخنان خود به تحولات منطقه اشاره کرد و گفت: بسیج در همه این سال ها با حضور مقتدرانه خود هزینه های بی تدبیری مسئوان کشور را پرداخت کرده است.</p>
      <p>
        <b>هزینه های اقتصادی و سیاسی کشور، دستاورد انتخابات است</b>
      </p>
      <p>قدیانی به دوگانگی های ایجاد شده در کشور نیز اشاره کرد و گفت: زمانی دشمن درصدد بود با راه اندازی دوگانگی جهاد و شهادت در باور و اعتقادات ملت ایران اخلال ایجاد کند که به امید خداوند متعال نتوانست کاری از پیش ببرد چراکه ملت ایران داشته های خود را که منبعث از  فرهنگ عاشورا است دارد. </p>
      <p>وی افزود: دشمنان اسلام و انقلاب امروز در صدد هستند تا با عوض کردن دستاوردهای انقلاب با انتخاب در مردم ایجاد تشویش کنند. </p>
      <p>مسئول سازمان علمی و پژوهشی بسیج در ادامه سخنان خود به تبیین دستاوردهای انقلاب اسلامی پرداخت و گفت: ایجاد تحولات جهانی، استکبارستیزی، استقلال در همه ابعاد از جمله دستاورد های انقلاب اسلامی که هیچ کشوری در جهان به آنها دست نیافته است.</p>
      <p>قدیانی با بیان اینکه دشمنان سعی دارند تا مشکلات سیاسی و اقتصادی فعلی کشور را جزو دستاوردهای انقلاب قلمداد کنند،گفت: اتفاقات فعلی رخ داده در کشور، نتیجه انتخاب است و اگر مردم در انتخاب خود بیشتر دقت کنند شاهد اتفاقات تلخ در کشور نخواهیم شد.</p>
      <p>مسئول سازمان علمی و پژوهشی بسیج در ادامه سخنان خود به تبیین ماهیت انقلاب اسلامی پرداخت و گفت: انقلاب اسلامی ایران از ابتدا با ذات نظام سلطه در تعارض است چراکه وجود یکی به عدم وجود دیگری وابسته است.</p>
      <p>وی به تبیین بینش فرهنگ شیعه پرداخت و با بیان اینکه فرهنگ شیعه آرمانخواه است، گفت: در نقطه مقابل، نگاه غرب دیدگاهش لذت جویانه است.</p>
      <p>قدیانی در بخش دیگری از سخنان خود به بیانات اخیر رهبر معظم انقلاب اسلامی در دیدار با فعالان اقتصادی و کارآفرینان اشاره کرد و گفت: در تبیین وضعیت فعلی جهان رهبر انقلاب فرمودند، ایران اسلامی در جنگ اخیر  توانسته بر نظام سلطه فائق شود.</p>
      <p>مسئول سازمان علمی و پژوهشی بسیج به جنگ سیاسی اشاره کرد و گفت: دشمنان در صدد بودند تا ایران را در آوردگاه سیاسی ایران در صحنه های جهانی به انزوا بکشانند تا به به این وسیله بین مردم و حاکمیت فاصله ایجاد کنند که به لطف پروردگار متعال این اتفاق نیفتاد که هیچ بلکه اندیشه و آرای ایران اسلامی در منطقه خاورمیانه و فراتر از آن طنین انداز شده است.</p>
      <p>وی به عرصه نظامی نیز اشاره کرد  وگفت: آمریکا بعد از آنکه نتوانست توسط رژیم صدام کاری از پیش ببرد با ره اندازی جنگ های نیابتی از جمله نبرد 33 روزه لبنان که مینیاتور دفاع مقدس بود و همچنین داعش شکست های سختی را متحمل شد.</p>
      <p>قدیانی به شکار پهباد امریکایی که پیشرفته ترین تکنولوژی آمریکا به شمار می امد اشاره کرد و گفت: آمریکا قصد داشت بدون مقدمه به رویارویی رودرو با ایران بپردازد که بازهم به لطف خداوند متعال سخت ترین شکست خود را تجربه کرد چراکه رزمندان اسلام آماده ترین نیروهای رزمی هستند.</p>
      <p>وی به حضور ناوهای جنگی امریکا در خلیج فارس نیز اشاره کرد و گفت: هم اکنون حاکیت خلیح فارس نیز از آن نیروهای ایرانی است.</p>
      <p>
        <b>FATF و پالرمو ابزار امریکا برای کنترل اقتصاد جهانی است</b>
      </p>
      <p>مسئول سازمان علمی و پژوهشی بسیج به جنگ فراروی کشور یعنی نبرد اقتصادی نیز اشاره کرد و گفت: اقتصاد آمریکا با انتشار 19 هزار میلیارد دلار بدون پشتوانه در حال نابودی است و در این میان چین و هند توانستند با تبدیل دارایی خود به طلا از این منجلاب بیرون بایند.</p>
      <p>وی به قوانین بین المللی و معادات جهانی نیز اشاره کرد و گفت: آمریکا با در اختیار گرفتن زیرساخت های اقتصاد جهلانی و اعمال قانون های استثماری از معاهداتی چون FATF و پالرمو به عنوان ابزار کنترل استفاده می کند تا همچنان بتواند به حیات خود ادامه دهد.</p>
      <p>قدیانی با بیان اینکه هر کشوری که صاحب علم و فناوری است دارای قدرت نیز است، گفت: امروز ما وظیفه داریم با شناخت جبهه دشمن و جبهه خودی آماده رویارویی با دشمنان شویم.</p>
      <p>وی از عناصر پشتیبانی، فرماندهی و عده به عنوان فاکتورهای شناخت جبهه دشمن نام برد و گفت: در عنصر پشتیبانی اتحادیه اروپا هم زیر نظر آمریکا قرار دارد و بدون اجازه این مستکبر اجازه فعالیت ندارد.</p>
      <p>این مقام مسئول از وزارت خزانه داری آمریکا به عنوان فرمانده جبهه دشمن نام برد و گفت: وزارت خزانه داری آمریکا وظیفه کنترل جنگ اقتصادی در جهان را بر عهده دارد</p>
      <p>مسئول سازمان علمی و پژوهشی بسیج در ادامه سخنان خود به علت حضور آمریکا در خاورمیانه پرداخت و گفت: 66درصد انرژی جهان در این منطقه است به همین خاطر آمریکا عزم خود را بر ای حضور در خاورمیانه جزم کرده تا با کنترل کشورهای نفت خیز اموال ملت ها را به تاراج ببرد.</p>
      <p>وی افزود: امروز فروش نفت عراق در دست آمریکا است که این خود اثبات کننده ادعای ذکر شده است.</p>
      <p>قدیانی تنها راه استقلال اقتصادی ایران را خارج شدن از وابستگی به درآمد نفت عنوان کرد و گفت: ایران اسلامی تا 20سال آینده جوان آماده به کار فعال در اختیار دارد و باید از این ظرفیت بالقوه جهت بالفعل شدن اقتصاد ایران استفاده کند تا در چینش ملت ها عقب نماند.</p>
      <p>وی با بیان اینکه کشور ما از مدیریت دانش در رنج و فقر است، گفت: اگر همه پای کار باشند و فرهنگ و تفکر بسیجی را به میدان بیاورند  خیلی از مشکلات حل شدنی است.</p>
      <p>وی مشکل عمده کشور را عدم شبکه سازی عنوان کرد و گفت: متاسفانه ما از داشته های خودمان از صنعتگران و نخبه های خودمان اطلاع کافی نداریم تا در موقع مناسب بتوانیم از این سرمایه ها جهت پیشرفت و آبادانی استفاده کنیم لذا امروز واجب است تا مسئولین با ایحاد سامانه تولید ملی به شبکه سازی صنعتگران و مهارت پیشگان همت کنند تا با دانستن امکانات خودی بتوانیم به پیشرفت های خودمان در عرصه های علم و فناوری ادامه دهیم.</p>
      <p>انتهای پیام/ج</p>
      <p> </p>
    </article>
  </body>
</html>