<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tachometer.parameter.sk/pozsonyeperjesnel-kamion-tarolta-le-hyundait-sulyosan-megserult-benne-utazo-hazaspar"/>
    <meta property="og:site_name" content="Paraméter"/>
    <meta property="article:published_time" content="2019-11-23T16:57:00+00:00"/>
    <meta property="og:title" content="Pozsonyeperjesnél a kamion tarolta le a Hyundait - súlyosan megsérült a benne utazó házaspár!"/>
    <meta property="og:description" content="A rendőrség szóvivője közölt néhány részletet a szombaton délelőtt Pozsonyeperjes (Dunaszerdahely járás) mellett történt balesetről."/>
  </head>
  <body>
    <article>
      <h1>Pozsonyeperjesnél a kamion tarolta le a Hyundait - súlyosan megsérült a benne utazó házaspár!</h1>
      <h2>A rendőrség szóvivője közölt néhány részletet a szombaton délelőtt Pozsonyeperjes (Dunaszerdahely járás) mellett történt balesetről.</h2>
      <address>
        <time datetime="2019-11-23T16:57:00+00:00">23 Nov 2019, 16:57</time>
      </address>
      <p>Személyautó és tartályos teherkocsi ütközött Tallósnál, amely során a gépkocsi az út melleti szántóföldre sodródott - <a href="https://parameter.sk/sulyos-baleset-ciszternas-kocsival-utkozott-egy-auto-tallosnal-legimentoket-riasztottak">írtuk korábban</a>.</p>
      <blockquote>Martina Kredatusová nagyszombati kerületi rendőrségi szóvivő közölte, hogy a tartálykocsi ismeretlen okból lehajtott az árokba a jobb oldalon, majd valószínűleg a sofőr elvesztette az irányítást felette, a jármű ugyanis valahogy visszakerült az útra, átkerült a menetiránnyal ellentétes sávba, és ott ütközött a Hyundai i30-assal. </blockquote>
      <p>A személykocsiban egy házaspár utazott: a 43 éves férfi sofőrt mentőhelikopterrel, egy évvel idősebb feleségét, aki mellette ült, rohammentővel szállították kórházba. Mindketten súlyosan megsérültek.</p>
      <p>A kamion 46 éves sofőrje nem sérült meg, és mint az az alkoholtesztből kiderült, nem volt ittas sem.</p>
      <p>A rendőrség a baleseti helyszínelés idejére lezárta az utat mindkét sávban, a forgalmat elterelték, délutántól azonban már járható az út.</p>
      <p>(parameter)</p>
      <slideshow>
        <figure>
          <img src="https://tachometer.parameter.sk/sites/default/files/styles/gallery/public/photos/76765578_2074045002710706_629138255605923840_n.jpg"/>
        </figure>
        <figure>
          <img src="https://tachometer.parameter.sk/sites/default/files/styles/gallery/public/photos/78090968_2074045099377363_6759452429894287360_n.jpg"/>
        </figure>
        <figure>
          <img src="https://tachometer.parameter.sk/sites/default/files/styles/gallery/public/photos/78229541_2074044959377377_4656266894196604928_n.jpg"/>
        </figure>
      </slideshow>
    </article>
  </body>
</html>