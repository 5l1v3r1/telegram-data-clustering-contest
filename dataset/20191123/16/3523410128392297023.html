<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641606/%D8%B3%D8%A7%D9%84%D9%85%D9%86%D8%AF%D8%A7%D9%86-%D9%88-%DA%A9%D9%88%D8%AF%DA%A9%D8%A7%D9%86-%D8%A7%D8%B2-%D9%81%D8%B9%D8%A7%D9%84%DB%8C%D8%AA-%D8%A8%D8%AF%D9%86%DB%8C-%D8%AF%D8%B1-%D9%81%D8%B6%D8%A7%DB%8C-%D8%A8%D8%A7%D8%B2-%D8%AE%D9%88%D8%AF%D8%AF%D8%A7%D8%B1%DB%8C-%DA%A9%D9%86%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T16:25:00+00:00"/>
    <meta property="og:title" content="سالمندان و کودکان از فعالیت بدنی در فضای باز خودداری کنند"/>
    <meta property="og:description" content="مرکز پایش آلودگی هوای تهران توصیه کرده است که کلیه بیماران قلبی و ریوی، سالمندان و کودکان از فعالیت بدنی طولانی مدت در فضای باز خودداری کنند."/>
  </head>
  <body>
    <article>
      <h1>
        <a href="https://www.bultannews.com/fa/news/641606/%D8%B3%D8%A7%D9%84%D9%85%D9%86%D8%AF%D8%A7%D9%86-%D9%88-%DA%A9%D9%88%D8%AF%DA%A9%D8%A7%D9%86-%D8%A7%D8%B2-%D9%81%D8%B9%D8%A7%D9%84%DB%8C%D8%AA-%D8%A8%D8%AF%D9%86%DB%8C-%D8%AF%D8%B1-%D9%81%D8%B6%D8%A7%DB%8C-%D8%A8%D8%A7%D8%B2-%D8%AE%D9%88%D8%AF%D8%AF%D8%A7%D8%B1%DB%8C-%DA%A9%D9%86%D9%86%D8%AF">سالمندان و کودکان از فعالیت بدنی در فضای باز خودداری کنند</a>
      </h1>
      <h2>مرکز پایش آلودگی هوای تهران توصیه کرده است که کلیه بیماران قلبی و ریوی، سالمندان و کودکان از فعالیت بدنی طولانی مدت در فضای باز خودداری کنند.</h2>
      <address><time datetime="2019-11-23T16:25:00+00:00">23 Nov 2019, 16:25</time> by <a rel="author">بولتن نیوز | bultannews.com</a></address>
      <p><b>به گزارش بولتن نیوز، </b>در اطلاعیه <b>مرکز پایش</b> آلودگی هوای تهران آمده است: براساس اطلاعات دریافت شده از ایستگاه‌های<b> سنجش آلودگی</b> هوای شهر تهران، متوسط شاخص ذرات معلق با قطر کمتر از ۲.۵ میکرون در ۲۴ ساعت گذشته منتهی به ساعت ۱۱ صبح امروز (۲ آذر) با شاخص ۱۱۱ در شرایط ناسالم برای گروه‌های حساس قرار داشت همچنین بالاترین <b>شاخص آلودگی</b> با عدد ۱۵۱ مربوط به ایستگاه پارک شکوفه منطقه در ۱۴ بود.</p>
      <p>بر اساس اطلاعیه شماره دو سازمان هواشناسی مبنی بر پایداری و سکون نسبی هوا از فردا تا سه‌شنبه (۳ تا ۵ آذر) احتمال افزایش غلظت آلودگی و کاهش کیفیت هوا در تهران  وجود دارد بنابراین توصیه می‌شود که کلیه بیماران قلبی و ریوی، سالمندان و کودکان از فعالیت بدنی طولانی مدت در فضای باز خودداری کنند همچنین شهروندان هنگام سوخت‌گیری در جایگاه‌ها دقت لازم را داشته باشند و از سر ریز شدن بنزین و سایر سوخت‌ها جلوگیری کنند.</p>
      <p>بر اساس گزارش روابط عمومی اداره حفاظت محیط زیست استان تهران هرگونه فعالیت مانند روشن کردن آتش در معابر، سوزاندن لاستیک، عملیات قیرکاری و عمرانی و تردد با وسایل نقلیه دودزا که افزایش آلودگی هوا را به دنبال دارد، خودداری شود. شهروندان نیز تا جایی که امکان دارد از وسایل نقلیه عمومی و هم‌پیمایی در ترددهای خود استفاده کنند.</p>
    </article>
  </body>
</html>