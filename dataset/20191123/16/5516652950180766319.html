<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426364/gia-thn-prokrish-o-g-s-dwdekanhsos"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-23T16:20:01+00:00"/>
    <meta property="og:title" content="Για την πρόκριση ο Γ.Σ. Δωδεκάνησος"/>
    <meta property="og:description" content="Με στόχο να πάρει τη νίκη-πρόκριση που θα του δώσει το δικαίωμα να πάρει μέρος για μια ακόμα φορά στο φαίναλ - φορ του κυπέλλου, ο Γ.Σ Δωδεκάνησος αντιμετωπίζει σήμερα στις 9.15 μ.μ. στο κλειστό του Αγίου Θωμά στην πρωτεύουσα τον Παναθηναϊκό."/>
  </head>
  <body>
    <article>
      <h1>Για την πρόκριση ο Γ.Σ. Δωδεκάνησος</h1>
      <h2>Αντιμετωπίζει σήμερα στις 9.15 μ.μ. εκτός έδρας τον Παναθηναϊκό με φόντο το φαίναλ φορ του κυπέλλου που θα γίνει στη Θεσσαλονίκη</h2>
      <address>
        <time datetime="2019-11-23T16:20:01+00:00">23 Nov 2019, 16:20</time>
      </address>
      <p>
        <b>Με στόχο να πάρει τη νίκη-πρόκριση που θα του δώσει το δικαίωμα να πάρει μέρος για μια ακόμα φορά στο φαίναλ - φορ του κυπέλλου, ο Γ.Σ Δωδεκάνησος αντιμετωπίζει σήμερα στις 9.15 μ.μ. στο κλειστό του Αγίου Θωμά στην πρωτεύουσα τον Παναθηναϊκό.</b>
      </p>
      <p>Ο μεγάλος στόχος της ροδίτικης ομάδας είναι να μπορέσει για μια ακόμα φορά να κατακτήσει το τρόπαιο, επαναλαμβάνοντας έτσι τις επιτυχίες 2012, το 2013, το 2015 και το 2016. Τα παιδιά του Γιάννη Μαρουλλάκη βρίσκονται σε πολύ καλή κατάσταση και υπάρχει η μεγάλη αισιοδοξία ότι θα μπορέσουν να πάρουν το ροζ φύλλο αγώνα παραμένοντας έτσι στον θεσμό. Το φαίναλ φορ θα διεξαχθεί στη Θεσσαλονίκη το διήμερο 6 και 7 Δεκεμβρίου.</p>
      <p>Διαιτητές της σημερινής αναμέτρησης θα είναι η Δόμνα Αρτεμάκη από την Κρήτη και ο Παναγιώτης Παπαφωτίου από τον Σύνδεσμο της Νότιας Αττικής.</p>
      <p>Εκτός από το παιχνίδι του Γ.Σ. Δωδεκάνησος, σήμερα θα γίνουν άλλες δυο αναμετρήσεις στο πλαίσιο της γ' φάσης.</p>
      <p>Συγκεκριμένα:<br/>Μετς (7.30μ.μ.): Π.Α.Σ.Κ.Α.- Άτλας Αθηνών</p>
      <p>Μπάρα Τρικάλων (7.30μ.μ.): Αστέρας Τρικάλων- Α.Ο. Καβάλας.</p>
    </article>
  </body>
</html>