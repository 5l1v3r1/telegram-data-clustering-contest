<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ekai.pl/porozumienie-miedzy-watykanem-i-angola-weszlo-w-zycie/"/>
    <meta property="og:site_name" content="eKAI"/>
    <meta property="article:published_time" content="2019-11-23T16:05:00+00:00"/>
    <meta property="og:title" content="Porozumienie między Watykanem i Angolą weszło w życie"/>
    <meta property="og:description" content="Podpisane w Watykanie 13 września wspólne porozumienie między Stolicą Apostolską i Angolą, które reguluje stosunki między państwem i Kościołem katolickim w Angoli, weszło w życie 21 listopada. Według"/>
  </head>
  <body>
    <article>
      <h1>Porozumienie między Watykanem i Angolą weszło w życie</h1>
      <address><time datetime="2019-11-23T16:05:00+00:00">23 Nov 2019, 16:05</time> by <a rel="author">ts (KAI)</a></address>
      <p>
        <b>Podpisane w Watykanie 13 września wspólne porozumienie między Stolicą Apostolską i Angolą, które reguluje stosunki między państwem i Kościołem katolickim w Angoli, weszło w życie 21 listopada. Według informacji biura prasowego Stolicy Apostolskiej dokument stanowi prawną regulację działalności Kościoła katolickiego i jego instytucji działających w tym kraju, nadaje mu osobowość prawną.</b>
      </p>
      <p>Obie strony zobowiązały się do współpracy m.in. w dziedzinie socjalnej oraz na rzecz dobra wspólnego, do ochrony godności osoby oraz praw człowieka. Komunikat watykański stwierdza, że Kościół ma więc spełnione warunki dla pełnienia swych zadań w Angoli.</p>
      <p>W połowie sierpnia porozumienie podpisali w Watykanie <a href="https://ekai.pl/search/kard.+Pietro+Parolin/">kard. Pietro Parolin</a>, sekretarz stanu Stolicy Apostolskiej oraz minister spraw zagranicznych Angoli Manuel Domingos Augusto. Dokument ten był też jednym z tematów wizyty prezydenta Angoli, Joao Lourenco, w połowie listopada w Watykanie.</p>
      <p><a href="https://ekai.pl/search/Stolica+Apostolska/">Stolica Apostolska</a> i Angola utrzymują stosunki dyplomatyczne od 1997 roku. Wizyty w tym kraju złożyli papieże Jan Paweł II w 1992 i <a href="https://ekai.pl/search/Benedykt+XVI/">Benedykt XVI</a> w 2009 roku. Od 2000 roku Watykan ma swego ambasadora w Angoli. Zawarte obecnie porozumienie jest owocem rozmów, jakie zainicjował wiosną 2018 prezydent Angoli Joao Lourenco. Urząd prezydencki sprawuje on od jesieni 2017 roku. Jest następcą wieloletniego prezydenta Jose Eduardo dos Santosa.</p>
      <p>W Angoli mieszka ok. 24 mln osób, wśród których co najmniej 55 proc. stanowią katolicy, 25 proc. to protestanci lub członkowie bliskich im Kościołów, a reszta ludności wyznaje różne tradycyjne kulty i wierzenia tubylcze.</p>
      <footer>Watykan Ⓒ Ⓟ</footer>
      <related>
        <a href="https://ekai.pl/polityczne-liturgie-jana-pawla-ii/"/>
      </related>
    </article>
  </body>
</html>