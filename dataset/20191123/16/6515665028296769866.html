<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/pop-kultura/3362677/robija-napali-fanovi-da-je-peglao-bore-botoksirao-sam-se-ali-pre-dve-godine"/>
    <meta property="og:site_name" content="kurir.rs"/>
    <meta property="article:published_time" content="2019-11-23T16:16:00+00:00"/>
    <meta property="og:title" content="ROBIJA NAPALI FANOVI DA JE PEGLAO BORE: Botoksirao sam se, ali pre dve godine!"/>
    <meta property="og:description" content="Robi Vilijams našao se na meti fanova koji su ga napali da se previše izbotoksirao. Popularni pevač gostovao je u jednoj emisiji na britanskoj televiziji i otkrio da ne ide na tretmane smanjivanja bora na licu već dve godine!Nakon što su ga ismevali i napali ..."/>
  </head>
  <body>
    <article>
      <h6 class="kicker">Pravda se</h6>
      <h1>ROBIJA NAPALI FANOVI DA JE PEGLAO BORE: Botoksirao sam se, ali pre dve godine!</h1>
      <address>
        <time datetime="2019-11-23T16:16:00+00:00">23 Nov 2019, 16:16</time>
      </address>
      <p>Robi Vilijams našao se na meti fanova koji su ga napali da se previše izbotoksirao. Popularni pevač gostovao je u jednoj emisiji na britanskoj televiziji i otkrio da ne ide na tretmane smanjivanja bora na licu već dve godine!</p>
      <p>Nakon što su ga ismevali i napali da se podvrgao estetskoj hirurgiji kako bi ponovo imao bebi-fejs, Robi je počeo da se „pere“. On je, gostujući u jednoj emisiji, pričao kako mu smeta što ga svi pitaju da li se botoksirao, pa je morao javno da reaguje. - Neko mi je na Instagramu udelio kompliment i pitao me: „O, gospodaru, koliko botoksa imaš?“ Odgovorio sam: „Hvala, nijedan“. Zaista, ne botoksiram se, ne znam zašto me prozivaju - požalio se Robi.</p>
      <p>S obzirom na to da je pre dve godine i sam priznao da se rešio bora na čelu, obrazima i oko očiju, voditelj ga je upitao da li poriče da je ikada radio botoks. - Pre dve godine sam isprobao filere i botoks, peglao sam bradu, nisam mogao da pomerim ni čelo. To sam uradio jer sam usled depresije, korišćenja alkohola i droge dobio bore na licu. Najčešći komentari tada su na Instagramu bili: „Je*ote, ostario je.“ Nisam to više hteo da slušam. Tada sam prvi put ubrizgao botoks u lice, ali to je sada sve splasnulo i ništa od tada nisam radio - pravdao se Robi i dodao: - Ako živite u Los Anđelesu dovoljno dugo, na kraju ćete nešto uraditi. Napravio sam sitnicu koja mi nije bila potrebna. Bilo je samo iz dosade.</p>
      <p>Kurir / J. Stuparušić</p>
      <p>Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/zabava/pop-kultura/3286347/robi-vilijams-vodio-strasnu-psihicku-borbu-jedva-se-izborio-sa-brojnim-poremecajima-a-pomogle-su-mu-zena-i-jedna-pesma"/>
        <a href="https://www.kurir.rs/zabava/pop-kultura/3255187/nije-ocekivala-robi-vilijams-je-9-godina-u-braku-a-sada-je-ponovo-zaprosio-svoju-zenu-video"/>
        <a href="https://www.kurir.rs/zabava/pop-kultura/3116605/robi-vilijams-dobio-je-trece-dete-na-svet-ga-je-donela-surogat-majka-a-evo-koje-ime-je-izabrao-foto"/>
        <a href="https://www.kurir.rs/zabava/pop-kultura/3078371/robi-vilijams-otvoreno-o-svom-psihickom-poremecaju-tesko-je-biti-u-mojoj-glavi-nekad-mi-se-ne-ustaje-iz-kreveta"/>
      </related>
    </article>
  </body>
</html>