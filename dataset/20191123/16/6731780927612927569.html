<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/23/maltempo-massima-allerta-piemonte-liguria-po-paura/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-23T16:33:18+00:00"/>
    <meta property="og:title" content="Maltempo, massima allerta in Piemonte e Liguria. Ora il Po fa paura"/>
    <meta property="og:description" content="Allerta rossa per il maltempo in un terzo del Piemonte e (fino a domani) nel centro ponente della Liguria. Ecco perché le prossime ore saranno critiche."/>
  </head>
  <body>
    <article>
      <h1>Maltempo, massima allerta in Piemonte e Liguria. Ora il Po fa paura</h1>
      <address><time datetime="2019-11-23T16:33:18+00:00">23 Nov 2019, 16:33</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/11/fiume-po-in-piena-novembre-2018-3.jpg"/>
      </figure>
      <p>
        <b>Allerta rossa per il maltempo in un terzo del Piemonte e (fino a domani) nel centro ponente della Liguria. Ecco perché le prossime ore saranno critiche.</b>
      </p>
      <p>Non si arresta l’<a href="https://www.viagginews.com/2019/11/19/meteo-prossimi-giorni-dicembre-2019/">ondata di maltempo che sta attraversando l’Italia</a>, con piogge persistenti a nord-ovest e temporali in arrivo al centro-sud. Per tale motivo il Dipartimento della Protezione Civile ha emesso un avviso di condizioni meteo avverse per domani, domenica 24 novembre, con un’allerta rossa in Calabria e su alcuni settori di Piemonte e Liguria. Valutata l’allerta arancione su settori di Piemonte e Veneto, gran parte dell’Emilia-Romagna, l’area centro-meridionale delle Marche, il Lazio meridionale, il versante costiero della Campania, l’intera Puglia e gran parte di Basilicata e Sicilia. Allerta gialla, inoltre, in Valle d’Aosta, Trentino Alto Adige, Toscana, Umbria, Abruzzo, Molise, alcuni settori della Lombardia, l’area meridionale del Friuli Venezia Giulia e i restanti territori di Piemonte, Veneto, Emilia-Romagna, Lazio, Campania, Basilicata, Puglia e Sicilia.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <figure>
        <img src="https://www.viagginews.com/wp-content/uploads/2019/11/images-4.jpg"/>
      </figure>
      <h3>Il Nord Italia ancora nella morsa del maltempo</h3>
      <p>In particolare, è stata prolungata fino a domani l’allerta meteo rossa nel centro ponente della Regione Liguria: scade alle 15 nel ponente di Genova e nell’entroterra di Savona, e a mezzogiorno a Genova, come ha spiegato il presidente della Regione Liguria Giovanni Toti nella sede della Protezione civile.</p>
      <p>E in un terzo del Piemonte l’allerta per il maltempo diventa rossa. Nell’aggiornamento dell’Agenzia regionale per la protezione ambientale (Arpa) l’allarme per “esondazione di corsi d’acqua, allagamenti anche estesi e frane diffuse” riguarda sia la fascia a sud compresa tra le valli Tanaro (Cuneo), Belbo e Bormida, tra le province di Asti, Alessandria e Cuneo sia un’ampia area a nord (le Valli Sesia, Cervo e Chiusella, Orco, Lanzo, bassa valle di Susa e Sangone, nelle province di Biella, Vercelli e Torino).</p>
      <p>Nel frattempo la piena del Po sta diventando imponente anche a Torino e oggi pomeriggio tutta la zona dei Murazzi è stata chiusa a veicoli e persone, con un’ordinanza firmata dalla sindaca Chiara Appendino. Sospese naturalmente tutte le attività sul fiume, con le società remiere avvisate già da ieri dell’arrivo dell’emergenza. Da oggi il Centro operativo comunale e i volontari sono impegnati nella sorveglianza del Po, con particolare attenzione sull’idrometro di Carignano, la stazione di rilevamento della portata del fiume che precede quella di Torino.</p>
      <p>EDS</p>
      <figure>
        <img src="https://www.viagginews.com/wp-content/uploads/2019/11/download-1-2.jpg"/>
      </figure>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/23/foto-oscene-cellulare-fidanzato-suicidio/"/>
        <a href="https://www.viagginews.com/2019/11/23/lega-pro-tre-arresti-scommesse-combinate-calcio/"/>
        <a href="https://www.viagginews.com/2019/11/23/cristiano-malgioglio-chi-e/"/>
      </related>
    </article>
  </body>
</html>