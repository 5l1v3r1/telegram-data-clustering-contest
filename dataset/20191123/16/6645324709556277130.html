<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/politics/karajancheva-podkrepi-izbora-na-valeri-simeonov-news_1409061.html"/>
    <meta property="og:site_name" content="Actualno.com"/>
    <meta property="article:published_time" content="2019-11-23T16:31:00+00:00"/>
    <meta property="og:title" content="Караянчева подкрепи избора на Валери Симеонов"/>
    <meta property="og:description" content="Председателят на Народното събрание Цвета Караянчева застана зад избора на Валери Симеонов за заместник-председател на праламента."/>
  </head>
  <body>
    <article>
      <h1>Караянчева подкрепи избора на Валери Симеонов</h1>
      <address><time datetime="2019-11-23T16:31:00+00:00">23 Nov 2019, 16:31</time> by <a rel="author" href="https://www.actualno.com/editors/uid/137" target="_blank">Actualno.com</a></address>
      <p>Председателят на Народното събрание Цвета Караянчева застана зад <a href="https://www.actualno.com/politics/izbraha-valeri-simeonov-za-zam-predsedatel-na-parlamenta-dps-napusnaha-zalata-news_1407945.html">избора на Валери Симеонов за заместник-председател на праламента</a>. <br/><br/><br/>Пред журналисти в Златоград Караянчева коментира <a href="https://www.actualno.com/society/grajdanski-protest-sreshtu-valeri-simeonov-pred-narodnoto-sybranie-news_1408307.html">протестите</a> по този повод на майките на деца с увреждания и <a href="https://www.actualno.com/society/majkite-ot-sistemata-ni-ubiva-iskat-ostavkata-na-valeri-simeonov-news_1408237.html">исканата от тях оставка</a> на лидера на НФСБ и бивш вицепремиер.</p>
      <related>
        <a href="https://www.actualno.com/politics/bsp-izvinjavame-se-na-majkite-valeri-simeonov-da-se-ottegli-news_1408777.html"/>
      </related>
      <p>"По правилник <a href="https://www.actualno.com/politics/ot-gerb-obosnovaha-podkrepata-si-za-simeonov-s-trajna-parlamentarna-praktika-news_1408014.html">всяка парламентарна група има право да посочи заместник-председател</a>. Г-н Валери Симеонов е един от ръководителите на един от коалиционните партньори, така че няма нищо чудно в това. За думите си като вицепремиер той понесе своя кръст, подаде оставка", заяви Караянчева, цитирана от БНР. "Той е избран като народен представител и мисля, че няма нищо лошо в това неговата парламентарна група да го предложи на този пост. <br/>Не знам какво влагат протестиращите в личността на г-н Валери Симеонов. За мен той приключи с предния период и като народен представител има право да бъде избран", продължи председателят на Народното събрание. Лидерът на НФСБ получи подкрепа от коалиционния си партньор и лидер на ВМРО Красимир Каракачанов, който попита защо точно майките на деца с увреждания <a href="https://www.actualno.com/politics/karakachanov-otnovo-zashtiti-valeri-simeonov-pita-zashto-tochno-majkite-protestirat-news_1408771.html">протестират срещу Симеонов</a> и "колко пъти искат да му отрежат главата".</p>
      <related>
        <a href="https://www.actualno.com/politics/dps-zaradi-izbora-na-simeonov-za-gerb-i-bsp-horata-sa-chovekopodobni-news_1407991.html"/>
      </related>
      <p>Самият Валери Симеонов определи <a href="https://www.actualno.com/politics/valeri-simeonov-protestite-sreshtu-men-sa-politicheski-news_1408333.html">протестите срещу себе си</a> като политически, укорявайки ги, че се месят в <a href="https://www.actualno.com/politics/simeonov-protestite-sreshtu-men-sa-namesa-v-pravilata-i-reda-na-parlamenta-news_1408648.html">правилата и реда на парламента</a>.</p>
    </article>
  </body>
</html>