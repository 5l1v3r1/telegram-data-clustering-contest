<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/apelyatsiyniy_sud_zalishiv_za_ratami_eksbiytsiv_tornado_yaki_katuvali_lyudey_n1238453"/>
    <meta property="og:site_name" content="24 Канал"/>
    <meta property="article:published_time" content="2019-11-23T16:42:00+00:00"/>
    <meta property="og:title" content="Апеляційний суд залишив за ґратами ексбійців &quot;Торнадо&quot;, які катували людей"/>
    <meta property="og:description" content="Київський апеляційний суд залишив без змін вирок суду у кримінальному провадженні щодо колишніх бійців батальйону МВС &quot;Торнадо&quot;, засуджених за викрадення та катування людей."/>
  </head>
  <body>
    <article>
      <h1>Апеляційний суд залишив за ґратами ексбійців "Торнадо", які катували людей</h1>
      <address><time datetime="2019-11-23T16:42:00+00:00">23 Nov 2019, 16:42</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Київський апеляційний суд залишив без змін вирок суду у кримінальному провадженні щодо колишніх бійців батальйону МВС "Торнадо", засуджених за викрадення та катування людей.</b>
      </p>
      <p>Повний текст ухвали суд оголосить 2 грудня, як зазначили у повідомленні на сайті суду.</p>
      <blockquote>Читайте також: <a href="https://24tv.ua/harkivsku_teroristku_zasudili_do_11_rokiv_vyaznitsi_ale_vona_viyde_na_volyu_cherez_2_misyatsi_n1216047">Харківську терористку засудили до 11 років в'язниці, але вона вийде на волю через 2 місяці</a></blockquote>
      <p>Так, суд залишив без змін вирок Оболонського райсуд Києва від 7 квітня 2017 року. Кого він стосується:</p>
      <ul>
        <li>екскомандира розформованої роти патрульної служби міліції особливого призначення "Торнадо" ГУ МВС в Луганській області Руслана Онищенка,</li>
        <li>його заступника Миколи Цукура та співробітника підрозділу Максима Глєбова,</li>
        <li>Бориса Гульчука,</li>
        <li>Андрія Демчука,</li>
        <li>Романа Іваша,</li>
        <li>Микити Куста,</li>
        <li>Микити Свиридовського,</li>
        <li>Юрія Шевченка,</li>
        <li>Даніїла Ляшука,</li>
        <li>Іллі Холода</li>
        <li>Анатолія Пламадяли.</li>
      </ul>
      <h3>Суд над ексбійцями "Торнадо": що треба знати </h3>
      <p>Оболонський районний суд Києва 7 квітня 2017 року  засудив 8 ексбійців роти міліції "Торнадо" до позбавлення волі на термін від 8 до 11 років і ще чотирьох – до 5 років умовно.</p>
      <blockquote>Їх визнали винними у викраденні людей, автотранспорту, тортурах, задоволенні статевої пристрасті неприродним шляхом, незаконному проникненні в житло та інших злочинах. Захист "торнадівців" оскаржував вирок. </blockquote>
      <p>У серпні 2018 року  <a href="https://24tv.ua/biytsi_tornado_vlashtuvali_bunt_u_sizo_video_n1012899">екс-бійці розформованоїспецроти "Торнадо" влаштували бунт у Лук'янівському СІЗО</a>. Причиною бунту стало те, що екс-комбата "Торнадо" Руслана Онищенка та його поплічників намагалися розвести по різних закладах тимчасового утримання.</p>
      <p>У середині серпня <a href="https://24tv.ua/cherez_bunt_eks_biytsiv_tornado_minyust_zvilniv_ves_kerivniy_sklad_lukyanivskogo_sizo_n1016784">Мін'юст звільнив весь керівний склад </a>Лук'янівського СІЗО.</p>
    </article>
  </body>
</html>