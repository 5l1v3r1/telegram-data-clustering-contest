<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/greek-freak-kaliteri-ektos-xanthi-gkol-stin-tripoli"/>
    <meta property="og:site_name" content="Metrosport.gr"/>
    <meta property="article:published_time" content="2019-11-23T16:35:00+00:00"/>
    <meta property="og:title" content="Greek Freak: Καλύτερη εκτός η Ξάνθη, γκολ στην Τρίπολη"/>
    <meta property="og:description" content="Ο Χάρης Δημαράς αναλύει τα παιχνίδια του κουπονιού και δίνει τα προγνωστικά του"/>
  </head>
  <body>
    <article>
      <h1>Greek Freak: Καλύτερη εκτός η Ξάνθη, γκολ στην Τρίπολη</h1>
      <h2>Ο Χάρης Δημαράς αναλύει τα παιχνίδια του κουπονιού και δίνει τα προγνωστικά του</h2>
      <address><time datetime="2019-11-23T16:35:00+00:00">23 Nov 2019, 16:35</time> by <a rel="author">Χάρης Δημαράς</a></address>
      <p>Πλησιάζει το ντέρμπι του Φαλήρου και το κλίμα πολώνεται, ειδικά από πλευράς των ερυθρολεύκων. Οι Πειραιώτες κράτησαν το +2 και θα επιδιώξουν να είναι μπροστά πριν τη σέντρα του μεγάλου αγώνα της 1ης Δεκεμβρίου. Ούτε στον ΠΑΟΚ φυσικά θέλουν να σκέπτονται πως υπάρχει περίπτωση γκέλας πριν την σπουδαία αναμέτρηση.</p>
      <p>Ο Πανιώνιος προέρχεται από μεγάλο διπλό στα Πηγάδια, αλλά θα είναι εξαιρετικά δύσκολο να πάρει κάτι. Το ίδιο και η ΑΕΛ απέναντι στον Δικέφαλο, χωρίς τους Ουάρντα και Κάτσε. Οι δύο μονομάχοι εύκολα ή δύσκολα θα συνεχίσουν νικηφόρα, εν όψει του ντέρμπι στο «Καραϊσκάκης». Πιθανοί σκόρερ οι Γκερέρο και Σφιντέρσκι.<br/>Ενδιαφέρον ματς στο ΟΑΚΑ, ο ελλιπής Αρης αντιμετωπίζει την επίσης ελλιπή ΑΕΚ. Σούντγκρεν εκτός, με Τσιλιγγίρη στα γκολπόστ. Η Ενωση δεν πατούσε καλά πριν τη διακοπή, ενώ υπήρξε κατακραυγή για την ανατροπή που υπέστη από τον Παναθηναϊκό. Δε θα έχει και Λιβάγια, ενώ επιστρέφει ο Βράνιες, με τον Σβάρνα πιθανότατα να είναι ο παρτενέρ. Ευκαιρία για γκολ από τον Αρη.</p>
      <p>Αρκετά γκολ είναι πιθανό να δούμε στα παιχνίδια της Κυριακής, σε Περιστέρι και Τρίπολη. Ο ΟΦΗ δεν έχει Μεγιάδο, αλλά είναι μια ομάδα που παίζει επιθετικό ποδόσφαιρο. Το ίδιο ισχύει και για τον Ατρόμητο, που έδιωξε τον Αναστασίου και ίσως δείξει και μια πιο θετική εικόνα, ως είθισται στις αλλαγές προπονητών. Πιθανό το αμφίσκορο. Οπως και στην Αρκαδία, εκεί που ο Αστέρας ήταν ανεβασμένος πριν από τι διακοπή και υποδέχεται έναν επίσης επιθετικό Βόλο. Δύο καλοπληρωμένα over, με G/G.</p>
      <p>Με ψήνει αρκετά η πιθανότητα να φύγει με αποτέλεσμα η Ξάνθη από τη Λαμία. Οι Θρακιώτες έχουν τέσσερα παιχνίδια (πέντε συν το κύπελλο) χωρίς νίκη και καλούνται να κάνουν μια νέα αρχή στη Φθιώτιδα, απέναντι σε μια Λαμία που έρχεται από δύο σερί νίκες στο πρωτάθλημα. Η Ξάνθη είναι καλύτερη εκτός απ’ οτι εντός, με τρία διπλά και δύο ήττες. Ισως κάτσει και η πρώτη ισοπαλία, αλλά σε κάθε περίπτωση δε βλέπω να χάνει.</p>
      <p>Χινάρι ίσως κάτσει και το ματς του Αγρινίου, αν και ο Παναιτωλικός ψάχνει εναγωνίως το πρώτο του τρίποντο στο πρωτάθλημα. Οι πράσινοι είναι ικανοί για το καλύτερο, αλλά και το χειρότερο. Σε ό,τι αφορά σε ειδικά στοιχήματα, πιθανά τα πέναλτι σε Τούμπα, ΟΑΚΑ και Τρίπολη.</p>
      <p>ΠΡΌΤΑΣΗ ΣΑΒΒΑΤΟΥ<br/>ΟΛΥΜΠΙΑΚΌΣ 2 ΗΜ. /2 ΤΕΛ. - ΞΆΝΘΗ Χ2</p>
      <p>ΠΡΌΤΑΣΗ ΚΥΡΙΑΚΉΣ<br/>ΑΤΡΌΜΗΤΟΣ G/G - ΠΑΟΚ - ΑΕΚ G/G</p>
      <p>ΔΥΆΔΑ ΜΕ ΓΚΟΛ<br/>ΑΤΡΌΜΗΤΟΣ G/G &amp; OVER - ΑΣΤΕΡΑΣ G/G &amp; OVER</p>
      <p>ΠΈΝΑΛΤΙ <br/>ΠΑΟΚ - ΑΕΚ - ΑΣΤΕΡΑΣ</p>
      <p>ΑΝΥΤΙΜΕ <br/>ΓΚΕΡΕΡΟ - ΣΦΙΝΤΕΡΣΚΙ</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/mediterranean-orexati-stin-epanenarxi"/>
        <a href="http://www.metrosport.gr/article/provlepsis-raptopoulou-kokkinou-gia-super-league-11i-agon"/>
        <a href="http://www.metrosport.gr/article/sto-ch-peroutzia-diplo-gklantmpach-sto-ch-river-pleit"/>
        <a href="http://www.metrosport.gr/article/to-violi-tis-gklantmpach"/>
        <a href="http://www.metrosport.gr/article/betshow-sinechizoun-na-tin-ipotimoun"/>
        <a href="http://www.metrosport.gr/article/value-bet-sta-57-fetina-dipla-kerdizi-apo-to-imichrono"/>
      </related>
    </article>
  </body>
</html>