<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spidersweb.pl/2019/11/oneplus-wlamanie-dane-klientow.html?full=1"/>
    <meta property="og:site_name" content="Spider's Web"/>
    <meta property="article:published_time" content="2019-11-23T16:40:23+00:00"/>
    <meta property="og:title" content="Dane klientów OnePlusa w rękach cyberprzestępców. Znowu"/>
    <meta property="og:description" content="Doszło do włamania na serwerach OnePlusa. Nie skradziono danych finansowych klientów – w ręce włamywaczy trafiły jednak chociażby informacje o ich adresach."/>
  </head>
  <body>
    <article>
      <h1>Dane klientów OnePlusa w rękach cyberprzestępców. Znowu</h1>
      <address><time datetime="2019-11-23T16:40:23+00:00">23 Nov 2019, 16:40</time> by <a rel="author" href="https://www.spidersweb.pl/author/amat3ur" target="_blank">Maciej Gajewski</a></address>
      <p>
        <b>OnePlus przyznał, że doszło do włamania na jego serwerach. Nie skradziono żadnych danych finansowych klientów – w ręce włamywaczy trafiły jednak chociażby informacje o ich adresach.</b>
      </p>
      <p>To już druga tego rodzaju wpadka OnePlusa, na szczęście nie tak poważna jak za pierwszym razem. Zespół zajmujący się cyberbezpieczeństwem w OnePlusie <a href="https://forums.oneplus.com/threads/security-notification.1144088/">poinformował</a>, że część danych klientów firmy trafiła w niepowołane ręce. Na wspomniane dane składają się:</p>
      <ul>
        <li>Nazwiska</li>
        <li>Telefoniczne numery kontaktowe</li>
        <li>Adresy e-mail</li>
        <li>Adresy dostawy fizycznej</li>
      </ul>
      <p>Poszkodowane osoby dodatkowo zostały poinformowane o włamaniu e-mailem. OnePlus podkreśla, że takie dane, jak informacje o metodach płatności, hasła czy dane o kontach nie zostały naruszone. Firma zapewnia też, że przeprowadza śledztwo wspólnie z organami ścigania dotyczące włamania.</p>
      <h3>To nie pierwsze włamanie na serwery <a href="https://www.spidersweb.pl/tag/oneplus">OnePlusa</a>. Poprzednim razem skończyło się gorzej.</h3>
      <p>To już drugie włamanie na serwery OnePlusa, którego celem były dane jego klientów. Pierwsze miało miejsce w styczniu ubiegłego roku. Wtedy sytuacja była znacznie poważniejsza, wykradziono bowiem 40 tys. numerów kart kredytowych użytkowników.</p>
      <p>OnePlus na razie cieszy się dużą sympatią swoich klientów. Jest ceniony za oferowanie produktów wysokiej jakości w atrakcyjnej cenie. Sympatia i zaufanie mają jednak swoje granice, a OnePlus bez wątpienia powinien zainwestować większe pieniądze w cyberbezpieczeństwo.</p>
    </article>
  </body>
</html>