<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1561085/mihanologiko-moiron-ora-miden-flertarei-me-to-louketo/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-23T16:35:00+00:00"/>
    <meta property="og:title" content="Μηχανολογικό Μοιρών: «Ώρα μηδέν»... φλερτάρει με το λουκέτο"/>
    <meta property="og:description" content="Η έλλειψη προσωπικού το τελευταίο διάστημα έχει δημιουργήσει σοβαρά προβλήματα"/>
  </head>
  <body>
    <article>
      <h1>Μηχανολογικό Μοιρών: «Ώρα μηδέν»... φλερτάρει με το λουκέτο</h1>
      <address><time datetime="2019-11-23T16:35:00+00:00">23 Nov 2019, 16:35</time> by <a rel="author">Μακάκη Γεωργία</a></address>
      <p>
        <b>Η έλλειψη προσωπικού το τελευταίο διάστημα έχει δημιουργήσει σοβαρά προβλήματα</b>
      </p>
      <p>Η κατάσταση στο <a href="https://www.neakriti.gr/article/kriti/irakleio/1543136/mihanologiko-irakleiou-apodekatistike-to-tmima-gia-metavivaseis-taxinomiseis/">μηχανολογικό</a> Μοιρών έχει φτάσει στο απροχώρητο λόγω υποστελέχωσης του.</p>
      <p>Ο τηλεοπτικός φακός της ΚΡΗΤΗ -TV, βρέθηκε εκεί και διαπίστωσε ότι δεν μπορούν να γίνουν από ταξινομήσεις και μεταβιβάσεις, μέχρι καταθέσεις πινακίδων.</p>
      <p>Λειτουργεί μόνο το πρωτόκολλο και δουλεύει μια και μοναδική υπάλληλος με απόσπαση από το δήμο Φαιστού, η οποία και εκείνη θα αποχωρήσει από εκεί τον Φεβρουάριο.</p>
      <p>«Αυτή τη στιγμή στο μηχανολογικό Μοιρών, υπάρχει ο προϊστάμενος που έχει και τον ρόλο του εξεταστή οδήγησης, άλλος ένας υπάλληλος που είναι μόνιμο προσωπικό αλλά και μία κυρία στο πρωτόκολλο», αναφέρει μεταξύ άλλων ο κ. Γιώργος Σταθοράκης, εκπαιδευτής οδήγησης, Γραμματέας δημοτικού συμβουλίου Φαιστού.</p>
      <p>«Δεν είναι δυνατόν το μηχανολογικό να κλείσει, εξυπηρετεί πάρα πολύ κόσμο. Οι άνθρωποι διαμαρτύρονται συνέχεια. Υπάρχει πολύ μεγάλο πρόβλημα. Θεωρούμε όμως ότι θα βρεθεί λύση», αναφέρει με την σειρά του ο αντιδήμαρχος Φαστού κ. Φασομυτάκης.</p>
      <p>Όπως τονίζουν δημότες και επαγγελματίες, η κατάσταση επιδεινώθηκε τον τελευταίο χρόνο και λόγω συνταξιοδότησης προσωπικού, χωρίς ωστόσο την ίδια ώρα, να τρέξουν προσλήψεις μόνιμου προσωπικού.</p>
      <p>«Τις τελευταίες 10 μέρες το μηχανολογικό υπολειτουργεί. Είχαμε το πρόβλημα που είχαμε, το τελευταίο διάστημα να μην κάνουμε εξετάσεις, τώρα προέκυψε αυτό που και πάλι δεν μπορούμε να κάνουμε σωστά την δουλειά μας», προσθέτει ο κ.Σταθοράκης.</p>
      <p>Συνέπεια σε κάθε περίπτωση είναι, η αγανάκτηση να χτυπά κόκκινο.</p>
      <p>Λύση επιχειρεί να δώσει η δημοτική αρχή Φαιστού με τον κ. Φασομυτάκη να δηλώνει μεταξύ άλλων ότι βασικό αίτημα αποτελούν προσλήψεις με 8μηνες συμβάσεις.</p>
      <figure>
        <iframe src="https://www.youtube.com/embed/NhuZ8_r6xD4" width="640" height="360" data-service="Youtube" scrolling="no"/>
      </figure>
      <p>
        <i>Κεντρική φωτογραφία αρχείου</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/irakleio/1543136/mihanologiko-irakleiou-apodekatistike-to-tmima-gia-metavivaseis-taxinomiseis/"/>
      </related>
    </article>
  </body>
</html>