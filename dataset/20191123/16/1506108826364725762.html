<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-trabzonspor-ankaragucu--trabzonspor-mac-sonucu-0-3-353159"/>
    <meta property="og:site_name" content="Fotospor"/>
    <meta property="article:published_time" content="2019-11-23T16:39:00+00:00"/>
    <meta property="og:title" content="Ankaragücü - Trabzonspor maç sonucu: 0-3"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Ankaragücü - Trabzonspor maç sonucu: 0-3</h1>
      <address>
        <time datetime="2019-11-23T16:39:00+00:00">23 Nov 2019, 16:39</time>
      </address>
      <p>Süper Lig'in 12'inci haftasında Trabzonspor deplasmanda zor günler geçiren Ankaragücü'ne konuk oldu.</p>
      <p>Karadeniz ekibi mücadeleden 3-0'lık skorla ayrılarak 22 puanla liderlik koltuğunun yeni sahibi oldu..</p>
      <p>Trabzonspor'un gollerini 6.dk Sörloth, 48. dk Yusuf Sarı ve 56. dk Nwakaeme'den geldi.</p>
      <p>Ankara ekibi ise 12. haftayı puansız kapattı. Ankaragücü 9 puan ile 17. sırada.</p>
      <p>
        <b>Maçtan dakikalar</b>
      </p>
      <p>6’ncı dakikada orta alanda topla buluşan Sörloth ceza sahası içerisine girer girmez şutunu çekti. Top kaleci Korcan’ın solundan ağlarla buluştu: 0-1.</p>
      <p>18’inci dakikada ceza yayının sağından Canteros’un kullandığı serbest vuruşta top önce direğe sonra kaleci Erce’ye çarptı ve kornere çıktı.</p>
      <p>23’üncü dakikada Sosa’nın ortasında Obi Mikel’in kafa vuruşu üst direğe çarptı ve kale çizgisi üzerinde kaleci Korcan topu uzaklaştırdı.</p>
      <p>28’inci dakikada Yusuf Sarı’nın pasında ceza sahası içinde topla buluşan Sörloth’dan önce savunmada Pazdan ayak koydu, kaleci Korcan’a çarpan top kornere çıktı.</p>
      <p>Karşılaşmanın ilk yarısı konuk ekibin 1-0’lık üstünlüğü ile sona erdi.</p>
      <p>48’inci dakikada Nwakaeme’nin pasında topla buluşan Yusuf Sarı, düzgün bir vuruşla topu kaleci Korcan’ın solundan ağlara gönderdi: 0-2.</p>
      <p>56’ncı dakikada ceza sahasında topla buluşan Nwakaeme’nin şutunda top ağlara gitti: 0-3.</p>
      <p>67’nci dakikada Pinto’nun ceza sahasına ortasında, kale sahası ön çizgisi önünde topla buluşan Orgill’in kafa vuruşu az farkla auta çıktı.</p>
      <p>72’nci dakikada Orgill’in orta sahadan attığı pasla, ceza sahası yayında topla buluşan Moke’nin vuruşunda kaleci penaltı noktası üzerinde son anda topu kontrol etti.</p>
      <p>74’üncü dakikada kendi ceza yayı üzerinde topu alan Yusuf, rakip ceza sahasına girerek kaleci Korcan’ı geçti, ağlara gitmekte olan topu Pazdan kornere çeldi.</p>
      <p>Bordo mavililer sahadan 3-0 galip ayrıldı.</p>
      <p><b>STAT:</b> Eryaman</p>
      <p><b>HAKEMLER:</b> Cüneyt Çakır, Bahattin Duran, Tarık Ongun</p>
      <p><b>MKE ANKARAGÜCÜ: </b>Korcan- Stelios Kitsiou, Yalçın Ayhan (Dk.46 Alihan Kubalas), Michal Pazdan, Tiago Pinto, Sedat Ağçay (Dk.64 Moke), Ricardo Faty, lhan Parlak ,Hector Canteros , Aydın Karabulut (Dk.25 Cebrail Karayel), Dever Orgill</p>
      <p><b>TRABZONSPOR: </b>Erce Kardeşler- Joao Pereira, Hüseyin Türkmen, Majid Hosseini (Dk.80 Cafer Tosun), Gaston Campi, Kamil Ahmet, John Obi Mikel, Yusuf Sarı, Jose Sosa (Dk.64 Doğan Erdoğan), Anthony Nwakaeme (Dk.73 Fıratcan Üzüm), Alexander Sörloth</p>
      <p><b>GOLLER: </b>Dk. 6 Sörloth, Dk. 48 Yusuf Sarı, Dk. 56 Nwakaeme (Trabzonspor)</p>
      <p><b>KIRMIZI KARTLAR: </b>Dk. 45+1 Ricardo Faty (MKE Ankaragücü)</p>
      <p><b>SARI KARTLAR</b>: İlhan Parlak, Hector Canteros, Pazdan, Alihan Kubalas (MKE Ankaragücü) - Yusuf Sarı, (Trabzonspor)</p>
      <p>Kaynak: fotospor</p>
    </article>
  </body>
</html>