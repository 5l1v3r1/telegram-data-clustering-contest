<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/world/714902-ollandia-cheiropedes-se-dyo-efhvoys-giati-pyrovoloysan-trena.html"/>
    <meta property="og:site_name" content="madata.gr"/>
    <meta property="article:published_time" content="2019-11-23T16:13:00+00:00"/>
    <meta property="og:title" content="Ολλανδία: Χειροπέδες σε δυο εφήβους γιατί πυροβολούσαν τρένα"/>
    <meta property="og:description" content="Η αστυνομία στην Ολλανδία προχώρησε στη σύλληψη δυο εφήβων που θεωρούνται ύποπτοι πως πυροβολούσαν τρένα. Οι δυο έφηβοι κατηγορούνται πως πυροβόλησαν εναντίον δύο τρένων με αεροβόλα"/>
  </head>
  <body>
    <article>
      <h1>Ολλανδία: Χειροπέδες σε δυο εφήβους γιατί πυροβολούσαν τρένα</h1>
      <address>
        <time datetime="2019-11-23T16:13:00+00:00">23 Nov 2019, 16:13</time>
      </address>
      <p>Η αστυνομία στην Ολλανδία προχώρησε στη σύλληψη δυο εφήβων που θεωρούνται ύποπτοι πως πυροβολούσαν τρένα.</p>
      <p>Οι δυο έφηβοι κατηγορούνται πως πυροβόλησαν εναντίον δύο τρένων με αεροβόλα πιστόλια, ραγίζοντας τα τζάμια και ανάγκασαν τις αρχές στην Ολλανδία να εκκενώσουν έναν συρμό.</p>
      <p>Η αστυνομία της Μπρέντα στη νότια Ολλανδία έκανε γνωστό, με μήνυμά της στο Twitter, ότι οι έφηβοι, και οι δύο ηλικίας 15 ετών, συνελήφθησαν το βράδυ της Παρασκευής. Στην κατοχή τους βρέθηκαν δύο αεροβόλα πιστόλια με μεταλλικά σφαιρίδια.</p>
      <p>Οι επιβάτες που βρίσκονταν σε δύο τρένα, τα οποία εκτελούν το δρομολόγιο Μπρέντα- Αϊντχόβεν, άκουσαν ισχυρούς κρότους και είδαν να έχουν ραγίσει τα παράθυρα του συρμού.</p>
      <p>Το ένα από τα δύο τρένα εκκενώθηκε μόλις έφθασε στον σιδηροδρομικό σταθμό της Μπρέντα με την αστυνομία να ξεκινά άμεσα έρευνα.</p>
      <p>Οι δύο έφηβοι θεωρούνται ύποπτοι ότι «προκάλεσαν ζημιές σε τρένα», σύμφωνα με την αστυνομία. Αυτού του είδους τα πιστόλια πωλούνται στην Ολλανδία σε πρόσωπα άνω των 18 ετών, που είναι μέλη μιας λέσχης σκοποβολής, η οποία και ειδικεύεται σε αυτού του τύπου το όπλο.</p>
      <p>
        <a href="https://www.newsit.gr/kosmos/ollandia-xeiropedes-se-dyo-efivous-giati-pyrovolousan-trena/2921788/">www.newsit.gr</a>
      </p>
    </article>
  </body>
</html>