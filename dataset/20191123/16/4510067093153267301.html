<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-34/coldplay-nu-mai-merge-in-turnee-de-dragul-planetei-152986.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-23T16:45:00+00:00"/>
    <meta property="og:title" content="Coldplay nu mai merge în turnee, de dragul planetei"/>
    <meta property="og:description" content="Faimoasa trupă engleză Coldplay a decis că nu va merge într-un turneu de promovare a noului său album, „Everyday Life”, lansat zilele trecute, pentru că nu mai vrea să polueze planeta."/>
  </head>
  <body>
    <article>
      <h1>Coldplay nu mai merge în turnee, de dragul planetei</h1>
      <address>
        <time datetime="2019-11-23T16:45:00+00:00">23 Nov 2019, 16:45</time>
      </address>
      <figure>
        <img src="https://www.ebihoreanul.ro/modules/news/files/coldplay-23112019.jpg"/>
      </figure>
      <p>Faimoasa trupă engleză Coldplay a decis că nu va merge într-un turneu de promovare a noului său album, "Everyday Life", lansat zilele trecute, pentru că nu mai vrea să polueze planeta.</p>
      <p>Artiştii au anunţat că încearcă să găsească variante de organizare a spectacolelor fără a dăuna mediului înconjurător, mult prea poluat. În primul rând, Coldplay vrea să evite zborurile cu avionul.</p>
      <p>"Cu toţii, în orice industrie am lucra, trebuie să ne dăm seama care este cel mai bun mod de a ne face datoria. Cea mai grea parte este cea cu zborurile. Vom încerca, timp de un an sau doi, să vedem nu doar cum turneul nostru poate fi sustenabil, ci şi cum poate aduce beneficii. Să aflăm cum putem folosi impactul creat de turneul nostru pentru a avea un beneficiu pozitiv asupra mediului înconjurător", a explicat Chris Martin, solistul trupei Coldplay.</p>
      <p>Acesta a precizat că îşi doreşte concerte alimentate cu energie solară şi fără niciun obiect de plastic de unică folosinţă.</p>
    </article>
  </body>
</html>