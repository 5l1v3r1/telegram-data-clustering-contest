<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/samsung-galaxy-s11e-se-poodhaluje-na-renderech/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-23T16:00:08+00:00"/>
    <meta property="og:title" content="Samsung Galaxy S11e se poodhaluje na renderech"/>
    <meta property="og:description" content="Minulý rok jsme se dočkali představení smartphonu Galaxy S10e (recenze), který měl být levnější variantou top modelů. Mimo jiné se jednalo o jeden z nejmenších mobilů v této řadě za poslední dobu. Nyní se dozvídáme, jak bude vypadat nástupce Galaxy S11e. V některých ohledech může zklamat příznivce menších modelů řady Galaxy S. Galaxy S11e Loňský […]"/>
  </head>
  <body>
    <article>
      <h1>Samsung Galaxy S11e se poodhaluje na renderech</h1>
      <address><time datetime="2019-11-23T16:00:08+00:00">23 Nov 2019, 16:00</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Minulý rok jsme se dočkali představení smartphonu Galaxy S10e (<a href="https://dotekomanie.cz/2019/03/samsung-galaxy-s10e-konecne-mensi-top-model-recenze/">recenze</a>), který měl být levnější variantou top modelů. Mimo jiné se jednalo o jeden z nejmenších mobilů v této řadě za poslední dobu. Nyní se dozvídáme, jak bude vypadat nástupce Galaxy S11e. V některých ohledech může zklamat příznivce menších modelů řady Galaxy S.</p>
      <h3>Galaxy S11e</h3>
      <p>Loňský model kromě výborných specifikací nabízel plochý displej a také konektor na sluchátka. To již nenajdete u Galaxy S11e. Displej je zakřiven do stran, přičemž v horní části ve středu je umístěna kamera. Otvor se tak přesunul z okraje. Dle neoficiálních renderů můžeme soudit, že čtečka otisků prstů bude tentokrát umístěna pod displejem.</p>
      <figure>
        <img src="https://dotekomanie.cz/wp-content/uploads/2019/11/SAMSUNG-GALAXY_S11e_5K_1-2422x2630x-scaled.jpg"/>
      </figure>
      <p>Již jste si u nás mohli <a href="https://dotekomanie.cz/2019/11/galaxy-s11-udajne-nabidne-druhou-generaci-108mpx-fotoaparatu/">přečíst článek o Galaxy S11</a> a jde vidět, že Samsung ponechá některé prvky, už jen kvůli designu. Zatímco u plnohodnotného modelu se dá omluvit ostrůvek s foťáky, tak zde ani moc ne. Zde budou tři foťáky pod sebou. Vpravo od nich je přisvětlovací dioda a dole pak mikrofon nebo laserové ostření. Soudíme, že šlo najít elegantnější umístění nebo rozestavení této sestavy.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/SAMSUNG-GALAXY_S11e_5K_3-3247x2678x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/SAMSUNG-GALAXY_S11e_5K_2-3059x2633x-scaled.jpg"/>
        </figure>
      </slideshow>
      <p>Mobil narostl do rozměrů oproti minulému roku. Rozhodně je vyšší, tedy 151,7 x 69,1 x 7,9 mm, přičemž modul foťáky dává další milimetry navíc, v tomto bodě bude tloušťka 9,1 mm. Co se týče baterie, došlo k navýšení z 3100 na 4000 mAh, což je rozhodně povzbudivé. Co se týče procesoru, očekává se použití Snapdragonu 865 a <a href="https://dotekomanie.cz/2019/10/exyno-990-je-novinka-pro-galaxy-s11/">Exynosu 990</a>. Nyní si musíme počkat na další informace nebo spekulace, aspoň co se týče specifikací.</p>
      <figure>
        <img src="https://dotekomanie.cz/wp-content/uploads/2019/11/SAMSUNG-GALAXY_S11e_5K_4-4122x2252x-scaled.jpg"/>
      </figure>
      <footer>Zdroj: <a href="https://pricebaba.com/blog/samsung-galaxy-s11e-renders-360-degree-video-exclusive#c4ca4/">pricebaba.com</a></footer>
    </article>
  </body>
</html>