<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/sport/1037365/"/>
    <meta property="og:site_name" content="Sanook"/>
    <meta property="article:published_time" content="2019-11-23T16:50:00+00:00"/>
    <meta property="og:title" content="&quot;ลากาแซ็ตต์&quot; ฮีโร่! อาร์เซน่อล เฝ้ารังตีเจ๊าทดเจ็บ เซาธ์แฮมป์ตัน 2-2"/>
    <meta property="og:description" content="การแข่งขันฟุตบอลพรีเมียร์ลีก อังกฤษ 2019-20 นัดที่ 13 อาร์เซน่อล อันดับ 7 เปิดสนามเอมิเรตส์ สเตเดียม รับการมาเยือนของ เซาธ์แฮมป์ตัน ทีมรองบ๊วยของตารางวันนี้เจ้าถิ่นใช้แผน 3-4-1-2 เมซุต โอซิล สร้างสรรค์เกมหลังคู่หัวหอก อเล็กซ็องเดร์ ลากาแซ็ตต์ กับ ปิแอร์-เอเมริก โอบาเมยอง ส่วนทีมเยือนมาในระบบ 4-3-3 นาธาน เรดมอนด์, ไมเคิล โอบาเฟมี และ แดนนี อิงส์ เป็นสามประสานล่าตาข่ายผลการแข่งขันปรากฏว่า ทั้งสองทีมแบ่งแต้มกันไปอย่างสนุก 2-2 ทัพปืนใหญ่ได้ประตูจากการเหมาคนเดียวของ อเล็กซ็องเดร์ ลากาแซ็ตต์ นาทีที่ 18 และ 90+6 ด้านพลพรรคนักบุญแดนใต้ได้จาก แดนนี อิงส์ นาทีที่ 8 และ เจมส์ วอร์ด พราวส์ นาที 71จากผลเสมอนัดนี้ ทำให้ อาร์เซน่อล มีเพิ่มเป็น 18 คะแนน ส่วน เซาธ์แฮมป์ตัน มี 9 คะแนน"/>
  </head>
  <body>
    <article>
      <h1>"ลากาแซ็ตต์" ฮีโร่! อาร์เซน่อล เฝ้ารังตีเจ๊าทดเจ็บ เซาธ์แฮมป์ตัน 2-2</h1>
      <address><time datetime="2019-11-23T16:50:00+00:00">23 Nov 2019, 16:50</time> by <a rel="author">Kittiporn P.</a></address>
      <p><b>การแข่งขัน<a href="https://www.sanook.com/sport/">ฟุตบอล</a><a href="https://sport.sanook.com/football/table/premierleague/">พรีเมียร์ลีก</a> อังกฤษ 2019-20 นัดที่ 13 <a href="http://www.sanook.com/sport/1036251/">อาร์เซน่อล</a> อันดับ 7 เปิดสนามเอมิเรตส์ สเตเดียม รับการมาเยือนของ เซาธ์แฮมป์ตัน ทีมรองบ๊วยของตาราง</b><br/><br/>วันนี้เจ้าถิ่นใช้แผน 3-4-1-2 เมซุต โอซิล สร้างสรรค์เกมหลังคู่หัวหอก อเล็กซ็องเดร์ ลากาแซ็ตต์ กับ ปิแอร์-เอเมริก โอบาเมยอง ส่วนทีมเยือนมาในระบบ 4-3-3 นาธาน เรดมอนด์, ไมเคิล โอบาเฟมี และ แดนนี อิงส์ เป็นสามประสานล่าตาข่าย<br/><br/>ผลการแข่งขันปรากฏว่า ทั้งสองทีมแบ่งแต้มกันไปอย่างสนุก 2-2 ทัพปืนใหญ่ได้ประตูจากการเหมาคนเดียวของ อเล็กซ็องเดร์ ลากาแซ็ตต์ นาทีที่ 18 และ 90+6 ด้านพลพรรคนักบุญแดนใต้ได้จาก แดนนี อิงส์ นาทีที่ 8 และ เจมส์ วอร์ด พราวส์ นาที 71<br/><br/>จากผลเสมอนัดนี้ ทำให้ อาร์เซน่อล มีเพิ่มเป็น 18 คะแนน ส่วน เซาธ์แฮมป์ตัน มี 9 คะแนน</p>
    </article>
  </body>
</html>