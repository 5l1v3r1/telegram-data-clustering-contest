<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/health/2019/11/23/priznaci-che-e-vreme-da-namalite-prerabotenite-hrani.430527"/>
    <meta property="og:site_name" content="Dnes.bg"/>
    <meta property="article:published_time" content="2019-11-23T16:54:00+00:00"/>
    <meta property="og:title" content="Признаци, че е време да намалите преработените храни"/>
    <meta property="og:description" content="Имате проблеми с храносмилането | Dnes.bg"/>
  </head>
  <body>
    <article>
      <h1>Признаци, че е време да намалите преработените храни</h1>
      <h2>Имате проблеми с храносмилането</h2>
      <address><time datetime="2019-11-23T16:54:00+00:00">23 Nov 2019, 16:54</time> by <a rel="author" href="https://www.dnes.bg/author/224" target="_blank">Михаела Лазарова</a></address>
      <p>Метаболитен синдром, остеопороза, проблеми с бъбреците, депресия, диабет тип 2... Това са само част от признаците, подсказващи, че тялото ви не желае повече да го захранвате с преработени храни. Под такива храни се разбират всички, които са променени по някакъв начин от първоначалния им вид, като сладкиши, пакетирани лакомства, тестени изделия, колбаси и други.</p>
      <p>Колко често консумирате от тях? В следващите редове споделяме още няколко признака, че е време да намалите до минимум консумацията на преработени храни.</p>
      <p>Постоянна жажда – преработените и пакетирани храни съдържат голямо количество сол, а всяко тяло обработва по различен начин натрия.</p>
      <p>Подуване на корема и образуване на газове – тук отново „виновна“ е солта, заради която тялото ни задържа излишни течности, което води до подуване. Освен това преработените храни могат да предизвикат и образуване на газове.</p>
      <p>Чести главоболия – редовната консумация на чипсове, колбаси и други, не само, че е причина за задържането на излишни течности, но и за дехидратацията. Дори и да пиете повече вода, заради натрия в храните е възможно да бъдете дехидратирани, защото някои специфични клетки не получават достатъчно вода. Всичко това нарушава и функцията на кръвоносните съдове, което може да доведе до главоболие.</p>
      <p>Умора и липса на концентрация – усещаме ги скоро, след като сме хапнали любимия бургер, тестена закуска, вафла. Консумирайки ги, нивата на кръвната захар рязко се повишават, но с тях и нивата на инсулина, който помагат за нейния контрол. След това нивата на захарта спадат, а с това намаляват и нашите енергийни нива.</p>
      <p>
        <a href="https://www.az-jenata.bg/a/5-zdrave-i-krasota/48819-znaci-che-e-vreme-da-sprete-prerabotenite-hrani/">
          <b>Още по темата може да прочетете в Az-jenata.bg</b>
        </a>
      </p>
    </article>
  </body>
</html>