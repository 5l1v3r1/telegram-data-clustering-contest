<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/diethni/294201-anebasmenh-h-totenam-sthn-prwth-toy-moyrinio-pic"/>
    <meta property="og:site_name" content="gavros.gr"/>
    <meta property="article:published_time" content="2019-11-23T16:30:00+00:00"/>
    <meta property="og:title" content="Ανεβασμένη η Τότεναμ στην πρώτη του Μουρίνιο (pic)"/>
    <meta property="og:description" content="Τα «σπιρούνια» νίκησαν 3-2 εκτός έδρας τη Γουέστ Χαμ, στην 13η αγωνιστική της Premier League και ενόψει Ολυμπιακού έδειξαν… ανανεωμένα."/>
  </head>
  <body>
    <article>
      <h1>Ανεβασμένη η Τότεναμ στην πρώτη του Μουρίνιο (pic)</h1>
      <address>
        <time datetime="2019-11-23T16:30:00+00:00">23 Nov 2019, 16:30</time>
      </address>
      <p>Εύκολη εκτός έδρας νίκη για την Τότεναμ, στο London Stadium, επί της Γουέστ Χαμ, με 3-2, το Σάββατο το απόγευμα. Τα «σπιρούνια», με τον Ζοζέ Μουρίνιο στον πάγκο, για πρώτη φορά, έδειξαν ανανεωμένα και με καλό ποδόσφαιρο έφτασαν εύκολα σε τρία γκολ. Του «βγήκε» του Μουρίνιο να παίξει με δύο ακραίους, σε εξαιρετική φόρμα οι Σον και Μόουρα. Πολύ καλό ματς το Ντέλε Άλι, αλλά και ο Κέιν. Στον πάγκο έμεινε ο Έρικσεν. Το ματς ήταν πολύ πιο εύκολο, από ότι φαντάζει το τελικό 3-2, με τη Γουέστ Χαμ να… εμφανίζεται στο γήπεδο, μετά το 60’. Πάντως, τα δύο γκολ που πέτυχαν τα «σφυριά» δείχνουν ότι η Τότεναμ μπορεί να πληγεί, με σωστή τακτική και καλές επιθέσεις, κάτι το οποίο ο Ολυμπιακός μπορεί να κάνει την Τρίτη.</p>
      <p>Παρακάτω μπορείτε να δείτε αναλυτικά όλα όσα έγιναν στο ματς!</p>
      <p>Στην πρώτη του «μάχη», από τον πάγκο της Τότεναμ, ο Μουρίνιο επέλεξε τους εξής 11: <b>Γκαζανίγκα, Οριέ, Αλντερβάιρελντ, Σάντσεζ, Ντέιβις, Ντάιερ, Γουίνκς, Ντέλε Άλι, Λούκας Μόουρα, Σον και Κέιν.</b></p>
      <p>Από την άλλη, η Γουέστ Χαμ παίζει με τους: <b>Ρομπέρτο, Κρέσγουελ, Ογκμπόνα, Ντιοπ, Φρέντερικς, Ράις, Άντερσον, Σνόντγκρας, Νομπλ, Γιαρμολένκο, Χάλερ.</b></p>
      <p>1’ Έναρξη του ματς.</p>
      <p>4’ Η Τότεναμ σκοράρει, με τον Κέιν, έπειτα από κάθετη του Ντέλε Άλι, αλλά το γκολ δεν μέτρησε, ως οφσάιντ.</p>
      <p>11’ Ο Ντιοπ βλέπει κίτρινη κάρτα, για μαρκάρισμα στον Κέιν.</p>
      <p>Ο Ρομπέρτο, ο οποίος υπερασπίζεται την εστία της Γουέστ Χαμ, αναμένεται να έχει πίεση σήμερα.</p>
      <p>Πέρασε το πρώτο τέταρτο στο London Stadium.</p>
      <p>20’ Η Τότεναμ πλησιάζει στο γκολ, με τον Σον! Δυνατό σουτ, από μακριά, αντιδρά ο Ρομπέρτο και σώζει. Άστοχη η κεφαλιά του Μόουρα, στη συνέχεια.</p>
      <p>Φτάσαμε στο ημίωρο του αγώνα, στο London Stadium.</p>
      <p>Η Τότεναμ παίζει πολύ καλά, είναι επιθετική και πιέζει, ενώ δεν δέχεται φάσεις και στην άμυνα.</p>
      <p>
        <b>36’ Γκολ για την Τότεναμ. Ο Σον ανοίγει το σκορ στο </b>
        <b>London </b>
        <b>Stadium. Ο Ντέλε Άλι τον τροφοδότησε με κάθε μπαλιά και εκείνος με διαγώνιο σουτ, έκανε το 1-0 για τα «σπιρούνια».</b>
      </p>
      <p>38’ Μακρινό σου του Ντέλι Άλι, ο Ρομπέρτο είδε την μπάλα να περνάει έξω από τα δοκάρια του!</p>
      <p>39’ Κίτρινη κάρτα στον Φρέντερικς, για φάουλ στον Σον!</p>
      <p>
        <b>43’ Γκολ για την Τότεναμ. 2-0 με τον Μόουρα! Το γύρισμα από τον Σον, παράλλη, προς τον Βραζιλιάνο, για το γκολ της Τότεναμ!</b>
      </p>
      <p>Πρωταγωνιστής ο Σον, μέχρι στιγμής, γκολ και ασίστ για τον παίκτη της Τότεναμ.</p>
      <p>Ανανεωμένοι οι Λονδρέζοι στο ντεμπούτο του Μουρίνιο, στον πάγκο.</p>
      <p>45’+2’ Κεφαλιά του Σάντσεζ για γκολ, διώχνει ο Ρομπέρτο!</p>
      <p>Ημίχρονο στο London Stadium.</p>
      <p>46’ Αλλαγή για τη Γουέστ Χαν. Στη θέση του Φελίπε Άντερσον ο Μάικλ Αντόνιο.</p>
      <p>Σέντρα στο δεύτερο μέρος. Πάντα στο 0-2 η Τότεναμ.</p>
      <p>48’ ο Μόουρα χάνει μεγάλη ευκαιρία για την Τότεναμ, πλασάροντας άστοχα, μετά από μπαλιά του Σον!</p>
      <p>49’ Νέο γκολ για την Τότεναμ! 3-0 με τον Χάρι Κέιν! Ο Οριέ έκανε τη σέντρα και ο… τυφώνας, με κεφαλιά, ανέβασε τον δείκτη του σκορ για τα «σπιρούνια»!</p>
      <p>56’ Αλλαγή για τη Γουέστ Χαμ. Στην θέση του Γιαρμολένκο μπαίνει ο Φορνάλς.</p>
      <p>61’ Εμφανίζεται στο ματς και η Γουεστ Χαμ… Σουτ του Μάικλ Αντόνιο, δεν ανησυχεί ο Γκαζανίγκα.</p>
      <p>64’ Αλλαγή για τη Γουέστ Χαμ. Ο Σάντσες παίρνει τη θέση του Ντιοπ.</p>
      <p>70’ Κάρτα για τον Ντέιβις. Έχει πέσει ο ρυθμός του αγώνα.</p>
      <p>71’ Ο Κέιν έχει χτυπήσει. Διακοπή στο ματς.</p>
      <p>
        <b>74’ Γκολ για τη Γουέστ Χαμ. Μειώνουν τα «σφυριά» με τον Αντόνιο.</b>
      </p>
      <p>75’ Αλλαγή για την Τότεναμ. Μέσα ο Ρόουζ, έξω ο Ντέιβις.</p>
      <p>79’ Νέα αλλαγή για την Τότεναμ. Μέσα ο Έρικσεν, έξω ο Ντέλε Άλι.</p>
      <p>81’΄Φάουλ του Κέιν, μπλόκαρε ο Ρομπέρτο.</p>
      <p>83’ Τελευταία αλλαγή για την Τότεναμ. Έξω ο Λόυκας Μόουρα, μέσα ο Σισοκό.</p>
      <p>87’ Από μία κίτρινη σε Κέιν και Σνόντγκρας, για αψιμαχία…</p>
      <p>90’ Γκολ για τη Γουέστ Χαμ, ακυρώνεται ως οφσάιντ, μετά από εξέταση του VAR.</p>
      <p>6 λεπτά καθυστερήσεις.</p>
      <p>
        <b>96’ Γκολ για τη Γουέστ Χαμ! Μειώνει ο Ογκπόνα, για τους γηπεδούχους, αλλά είναι πλέον αργά.</b>
      </p>
      <p>Τέλος στο ματς. Νίκη με 3-2 για την Τότεναμ, πιο εύκολα από ότι δείχνει το τελικό σκορ.</p>
      <figure>
        <iframe data-src="https://twitter.com/SpursOfficial/status/1198245940362170370?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Διαβάστε επίσης</h4>
        <a href="https://www.gavros.gr/article/diethni/294211-eykolh-nikh-me-tessara-h-mpagern"/>
        <a href="https://www.gavros.gr/article/diethni/294196-goyest-xam-totenam-2-3-teliko"/>
        <a href="https://www.gavros.gr/article/diethni/294193-ayth-einai-prwth-endekada-toy-moyrinio-pic"/>
        <a href="https://www.gavros.gr/article/diethni/294187-ektos-edras-mats-gia-astera-kai-mpagern-pics"/>
      </related>
    </article>
  </body>
</html>