<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/kenya-tous-36-eftasan-oi-nekroi-apo-tis-katolisthiseis/2921864/"/>
    <meta property="og:site_name" content="Newsit.gr"/>
    <meta property="article:published_time" content="2019-11-23T16:56:58+00:00"/>
    <meta property="og:title" content="Κένυα: Τους 36 έφτασαν οι νεκροί από τις κατολισθήσεις"/>
    <meta property="og:description" content="Τουλάχιστον 36 άνθρωποι, μεταξύ αυτών 7 παιδιά, σκοτώθηκαν από τις κατολισθήσεις που προκάλεσαν οι ασυνήθιστα σφοδρές βροχοπτώσεις στη βορειοδυτική Κένυα."/>
  </head>
  <body>
    <article>
      <h1>Κένυα: Τους 36 έφτασαν οι νεκροί από τις κατολισθήσεις</h1>
      <h2>Τουλάχιστον 36 άνθρωποι, μεταξύ αυτών 7 παιδιά, σκοτώθηκαν από τις κατολισθήσεις που προκάλεσαν οι ασυνήθιστα σφοδρές βροχοπτώσεις στη βορειοδυτική Κένυα.</h2>
      <address><time datetime="2019-11-23T16:56:58+00:00">23 Nov 2019, 16:56</time> by <a rel="author">kostas.papadopoulos</a></address>
      <p>Οι ισχυρές βροχές άρχισαν να πλήττουν από χθες Παρασκευή (22.11.2019) την κοινότητα Ουεστ Πόκοτ στην Κένυα, στα σύνορα με την Ουγκάντα, με την κατάσταση να επιδεινώνεται κατά τη διάρκεια της νύχτας, με αποτέλεσμα να προκληθούν πλημμύρες και κατολισθήσεις.</p>
      <p>Χείμαρροι λάσπης παρέσυραν τέσσερις γέφυρες και η πρόσβαση στο χωριό Μουίνο, που έχει πληγή περισσότερο από τα ακραία καιρικά φαινόμενα, δεν είναι δυνατή.</p>
      <p>«Μπορούμε να επιβεβαιώσουμε ότι ο αριθμός των νεκρών ανήλθε στους 36. Ορισμένοι από τους αγνοούμενους εντοπίστηκαν νεκροί» είπε ο Reuters ο Σάμουελ Πογκίσιο, γερουσιαστής της περιοχής.</p>
      <p>Οι έντεκα από τους νεκρούς βρίσκονταν στο ίδιο σπίτι, δήλωσε ο κυβερνήτης της επαρχίας Τζον Λονιανγκάπουο.</p>
    </article>
  </body>
</html>