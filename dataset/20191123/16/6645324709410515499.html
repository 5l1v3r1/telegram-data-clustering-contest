<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/pernik/neno-dimov-li-e-vinoven-za-iztochvaneto-na-jazovir-studena-news_1409066.html"/>
    <meta property="og:site_name" content="Actualno.com"/>
    <meta property="article:published_time" content="2019-11-23T16:50:00+00:00"/>
    <meta property="og:title" content="Нено Димов ли е виновен за източването на язовир &quot;Студена&quot;?"/>
    <meta property="og:description" content="Екоминистърът утвърждава графика, по който се източва водоема"/>
  </head>
  <body>
    <article>
      <h1>Нено Димов ли е виновен за източването на язовир "Студена"?</h1>
      <address><time datetime="2019-11-23T16:50:00+00:00">23 Nov 2019, 16:50</time> by <a rel="author" href="https://www.actualno.com/editors/uid/170" target="_blank">Илия Лазаров</a></address>
      <p>За източването на язовир "Студена" е виновен министърът на околната среда и водите, защото язовирът се източва с месечен график, който той утвърждава по заявка на ВиК-Перник, смята Асен Личев, бивш директор на дирекция "Управление на водите" в МОСВ. <br/><br/><br/>Съгласно Закона на водите за предоставяне на питейна вода в населените места е отговорен министърът на регионалното благоустройство, а водопреносната мрежа е собственост на общините, каза пред bTV Личев.</p>
      <related>
        <a href="https://www.actualno.com/pernik/ekspert-jaz-studena-e-iztochen-bezogledno-news_1407216.html"/>
      </related>
      <p>Намаляващото количество вода в язовира предизвика <a href="https://www.actualno.com/society/pernik-bez-voda-jiteli-gotvjat-protest-news_1407132.html">воден режим в Перник</a> и скандал, доведе до <a href="https://www.actualno.com/pernik/uvolniha-shefa-na-vik-pernik-zaradi-problemite-s-vodata-news_1408148.html">уволнението на шефа на ВиК-Перник инж. Иван Витанов</a>. Търсенето на <a href="https://www.actualno.com/pernik/tyrsjat-voda-ot-alternativni-vodoiztochnici-v-pernik-news_1405969.html">вода от алтернативни водоизточници </a>засега е неуспешно. <br/>"Има връзка между магистралите и режима на водата. Унищоженията на естествения язовир на река Вит отложенията – валуни, чакъл, пясък на коритото, които задържат водата, когато вали дъжд. А тази вода отива към Плевен, който сега е изправен пред режим на водата", обясни Личев. "2016 г. се направи изменени на закона за водите, където категорично се забрани добивът на инертни материали от речните русла на територията на страната, с изключение на добива на инертни материали от река Дунав. Това и в момента е забранено.</p>
      <related>
        <a href="https://www.actualno.com/pernik/ne-samo-pernik-a-cjalata-obshtina-shte-e-s-voden-rejim-zasega-parnoto-ne-e-pod-zaplaha-news_1406042.html"/>
      </related>
      <p>Областните управители трябваше да организират почистване на руслата на реките, но без да се нарушава руслото на реката и терасите", категоричен е бившият шеф на дирекция "Управление на водите" в МОСВ. <br/> </p>
    </article>
  </body>
</html>