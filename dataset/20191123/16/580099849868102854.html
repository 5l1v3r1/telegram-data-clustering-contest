<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/magazin/kuzey-yildizi-ilk-ask-11-bolum-ozeti-kuzey-yildizi-ilk-ask-12-yeni-bolum-fragmani-yayinlandi-mi/haber-1024461"/>
    <meta property="og:site_name" content="Akşam"/>
    <meta property="article:published_time" content="2019-11-23T16:33:00+00:00"/>
    <meta property="og:title" content="Kuzey Yıldızı İlk Aşk 11. bölüm izleme linki! Kuzey Yıldızı İlk Aşk 12. yeni bölüm fragmanı yayınlandı mı?"/>
    <meta property="og:description" content="Ekranların sevilen dizisi Kuzey Yıldızı İlk aşk yine eğlenceli bir bölümle izleyici karşısına çıktı. Son bölümü izleyen vatandaşlar da Kuzey Yıldızı İlk Aşk 12. yeni bölüm fragmanı yayınlandı mı&quot; sorusunu aratmaya başladı. Başrollerinde Aslıhan Güner ve İsmail Demircinin yer aldığı dizinin son bölümünde Kuzey, hedefine odaklanmış, Yıldızla arasına girecek tüm engelleri bertaraf etmek için herkesi organize eder. Artık tüm kontrol ondadır. Ama Kuzeyin hesap edemediği hamleler, Kuzey ve Yıldızı beklemektedir. Haberimiz içerisinden Kuzey Yıldızı İlk Aşk son bölüm özetine ulaşabilirsiniz"/>
  </head>
  <body>
    <article>
      <h1>Kuzey Yıldızı İlk Aşk 11. bölüm izleme linki! Kuzey Yıldızı İlk Aşk 12. yeni bölüm fragmanı yayınlandı mı?</h1>
      <h2>Ekranların sevilen dizisi Kuzey Yıldızı İlk aşk yine eğlenceli bir bölümle izleyici karşısına çıktı. Son bölümü izleyen vatandaşlar da Kuzey Yıldızı İlk Aşk 12. yeni bölüm fragmanı yayınlandı mı? sorusunu aratmaya başladı. Başrollerinde Aslıhan Güner ve İsmail Demircinin yer aldığı dizinin son bölümünde Kuzey, hedefine odaklanmış, Yıldızla arasına girecek tüm engelleri bertaraf etmek için herkesi organize eder. Artık tüm kontrol ondadır. Ama Kuzeyin hesap edemediği hamleler, Kuzey ve Yıldızı beklemektedir. Haberimiz içerisinden Kuzey Yıldızı İlk Aşk son bölüm özetine ulaşabilirsiniz</h2>
      <address>
        <time datetime="2019-11-23T16:33:00+00:00">23 Nov 2019, 16:33</time>
      </address>
      <p>Kuzey Yıldızı ilk aşk yeni bölüm fragmanı sevilen dizinin son bölümü biter bitmez aratılmaya başladı. Show Tv ekranlarında yayınlanan ve ilk bölümünden itibaren büyük beğeni toplayan dizi Karadenizde geçiyor. Reyting  sıralamasında da ilk sırada yer alan dizi rakiplerini geride bırakmayı başarıyor. Ömer Ferideye evlenme teklifi ederken, Kuzey kızlarından muhbirlik yapmalarını istiyor. Şarkı söyleyen Yıldız, muhteşem sesiyle Kuzeyi büyülemeyi başarıyor. Kuzey Yıldızı İlk Aşk 12. yeni bölüm fragmanı yayınlandı mı? sorusunun yanıtı haberimizde</p>
      <figure>
        <img src="https://cdn2.aksam.com.tr/aksam/fotogaleri/haber_icerik/images/231120191931178487159.jpg"/>
      </figure>
      <p>
        <b>KUZEY YILDIZI İLK AŞK 12. YENİ BÖLÜM FRAGMANI YAYINLANDI MI?</b>
      </p>
      <p>Kuzey Yıldızı İlk Aşk yeni bölüm fragmanı henüz yayınlanmadı. Fragman yayınlandıktan hemen sonra haberimiz içerisine eklenecektir.</p>
      <p>
        <b>KUZEY YILDIZI İLK AŞK 11. BÖLÜM ÖZETİ</b>
      </p>
      <p>Kuzey, amacına ulaşmış, sonunda Yıldızı kaçırmıştır. İki aşık, nihayet gözlerden uzak ve başbaşadır. Kuzey, bu sefer kesin kararlıdır. Yıldızı hiç tanımadığı bir Kuzeyle tanıştıracak ve onun kalbini fethedecektir. Hiç kimsenin olmadığı bir yerde, herkesten uzak ve bir başınadırlar.</p>
      <p>Tüm şartlar Kuzeyin lehinedir, o da bunu fırsata çevirmeyi bilecektir. Fakat onların kavga etmek için, aralarında eriyen buzlar yerine yeni duvarlar örmek için başkalarına ihtiyacı yoktur. Başbaşa olmaları bile başlı başına bir sebeptir. Nitekim öyle olur. Kaçan ve kaçırılan sadece Kuzeyle Yıldız değildir.</p>
      <figure>
        <img src="https://cdn2.aksam.com.tr/aksam/fotogaleri/haber_icerik/images/231120191931408487285.jpg"/>
      </figure>
      <p>Kadıoğulları ve Mollaoğullarının nerdeyse tamamı birbirini kaçırmıştır. Kimi mutlu sona ulaşırken kimi bedbaht talihiyle başbaşa kalmıştır. İçlerinde en azimlisi, kaçırma işini en çok ciddiye alan da kuşkusuz Pembedir. Doktoru için büyük bir organizasyona girişmiştir. Pembenin hedefini elde etmesi için hiçbir engel kalmamıştır. Pembe bu sefer, makus talihini yeneceğine çok inanmıştır.</p>
      <p>Kuzey, Yıldızla aralarındaki buzları eritmeye çalışırken bir yandan da Şule cephesinde mücadeleye devam eder. Kuzey, hedefine odaklanmış, Yıldızla arasına girecek tüm engelleri bertaraf etmek için herkesi organize eder. Artık tüm kontrol ondadır. Ama Kuzeyin hesap edemediği hamleler, Kuzey ve Yıldızı beklemektedir. </p>
      <h3>
        <a href="https://www.youtube.com/user/ShowTVShowTV/videos">SON BÖLÜMÜ İZLEMEK İÇİN TIKLAYIN</a>
      </h3>
      <figure>
        <img src="https://cdn2.aksam.com.tr/aksam/fotogaleri/haber_icerik/images/231120191931298486314.jpg"/>
      </figure>
      <p>
        <b>KUZEY YILDIZI İLK AŞK KONUSU NE?</b>
      </p>
      <p>'Kuzey' ile 'Yıldız'; bir köprünün üstündeki iki inatçı keçi, aynı denizin iki hırçın dalgasıdır. 'Yıldız', 'Kuzey'i, kendini bildi bileli sevmektedir. Ondan başkasını gözü görmemiştir. Aileler de birbirinin can dostu olduğundan 'Kuzey'le 'Yıldız'a ivedilikle birer söz yüzüğü takılır. Amma ve lakin, 'Kuzey', üniversite okumak için İstanbul'a gittiğinde tüm sözlerini unutur, yeni aşklara yelken açar. Bu durum, ailesi ve 'Yıldız' tarafından öğrenildiğinde ise, 'Kuzey', kendi ailesi dahil köydeki herkes tarafından aforoz edilir. Artık 'Kuzey'in ne bir memleketi, ne de bir ailesi vardır. 'Yıldız', 'Kuzey'ini, göğünü ayakta tutan direğini, bildiği tek yönünü kaybetmiş, kalbine çakılan bir kazıkla öylece kalakalmış, bunun acısını, bir an olsun unutmamıştır.</p>
      <p>'Kuzey', âşık olduğu kadınla evlenmiş, üç çocuk sahibi olmuştur ama 'Yıldız'a yaşattığını tam yirmi sene sonra yaşamış, terk edilmiş; üstelik dolandırılıp sıfır noktasına gelmiştir. 'Kuzey', yıllar önce binbir umutla geldiği ve hayallerini, en güzel günlerini yaşadığı şehri, üç kızıyla birlikte terk edip memleketine dönmeye karar verir. Kızlarıyla birlikte kendisini doğduğu topraklara kabul ettirecek, ettiremese de gitmeyecek, orada kalacaktır. Ama 'Yıldız', onu geldiği yere göndermeye, onu döndüğüne pişman etmeye yeminlidir. İşin içine bir de biri genç kadınlığın eşiğinde, biri ergenliğin doruklarında, diğeri de çocuk yaşta üç tane kız çocuğu ve 'Kuzey' yüzünden birbirine düşman olmuş iki aile eklenince olaylar kontrol edilemez bir hal alır.</p>
      <p>'Kuzey' gitmemeye, 'Yıldız' affetmemeye, aileler de barışmamaya yeminlidir. Bu inat hikâyesinden en çok inat eden, pes etmeyen galip çıkacaktır. Şimdilik kimsenin pes etmeye niyeti yoktur.</p>
    </article>
  </body>
</html>