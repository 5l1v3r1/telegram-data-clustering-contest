<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/lifewitness/777762/anithiki-protasi-axias-2-000-evro-ston-pano-ioannidi-vid/"/>
    <meta property="og:site_name" content="to10.gr"/>
    <meta property="article:published_time" content="2019-11-23T16:39:03+00:00"/>
    <meta property="og:title" content="Η ανήθικη πρόταση αξίας… 2.000 ευρώ στον Πάνο Ιωαννίδη! (vid)"/>
    <meta property="og:description" content="Αποκαλύψεις για την προσωπική του ζωή, μια ανήθικη πρόταση που δέχτηκε και το Masterchef έκανε ο κριτής του ριάλιτι μαγειρικής, Πάνος Ιωαννίδης."/>
  </head>
  <body>
    <article>
      <h1>Η ανήθικη πρόταση αξίας… 2.000 ευρώ στον Πάνο Ιωαννίδη! (vid)</h1>
      <h2>Αποκαλύψεις για την προσωπική του ζωή, μια ανήθικη πρόταση που δέχτηκε και το Masterchef έκανε ο κριτής του ριάλιτι μαγειρικής, Πάνος Ιωαννίδης.</h2>
      <address><time datetime="2019-11-23T16:39:03+00:00">23 Nov 2019, 16:39</time> by <a rel="author">to10.gr</a></address>
      <p>Ο γνωστός σεφ μίλησε στην κάμερα της εκπομπής «Στην Φωλιά των Κου Κου» για το νέο του εστιατόριο και αποκάλυψε πολλά τόσο για το Masterchef όσο και για την προσωπική του ζωή.</p>
      <p>Φανερά αδυνατισμένος, ο Πάνος Ιωαννίδης, είπε πως δεν έχει μπει στην διαδικασία να κάνει κάποια δίαιτα. Όπως είπε: «Δουλεύω πάρα πολλές ώρες, τρώω πολύ λίγο, μία φορά την ημέρα, ίσως, γιατί είμαι συνέχεια είμαι στην κουζίνα οπότε δεν μου κάνει αίσθηση να φάω. Δεν κάνω ούτε διατροφή, ούτε γυμναστική» τονίζοντας ωστόσο, πως σίγουρα θα τα ξαναπάρει γιατί αρχίζουν τα γυρίσματα του Masterchef με το πλούσιο catering που τρώνε όλοι.</p>
      <p>
        <a href="https://www.to10.gr/podosfero/superleague/777419/plano-martins-gia-diplo-stin-platia/">
          <i>Το πλάνο Μαρτίνς για το διπλό στην Πλατεία</i>
        </a>
      </p>
      <p>
        <b>Τι είπε ο Πάνος Ιωαννίδης για τον νέο κύκλο του Masterchef και την συνεργασία του με τους άλλους δύο κριτές</b>
      </p>
      <p>Σε ερώτηση για το Masterchef, o Πάνος Ιωαννίδης ανέφερε πως υπήρχε πολύ μεγάλο ρεκόρ συμμετοχών. «Είχαμε πάρα πολλές συμμετοχές για το Masterchef και πολύ ενδιαφέρον casting. Έχουμε βρει, νομίζω παίκτες, που θα πάει πολύ καλά η χρονιά» τόνισε. Όσο για τις σχέσεις του με τους άλλους δύο κριτές, τον Λεωνίδα Κουτσόπουλο και τον Σωτήρη Κοντιζά, που πρόσφατα «εμφανίστηκαν» στο GNTM 2, στέλνοντας μία φωτογραφία τους, στην οποία είναι μεταμφιεσμένοι ως γυναίκες, στην Ζενεβιέβ, ανέφερε ότι περνάνε πολύ καλά.</p>
      <p>Όπως είπε, περνάνε πολλές ώρες στα γυρίσματα του Masterchef και θα ήταν πολύ δύσκολο αν δεν υπήρχε χιούμορ μεταξύ τους και αν δεν πείραζε ο ένας τον άλλον μονίμως.</p>
      <figure>
        <iframe src="https://www.youtube.com/embed/iCOssDCdvO4" width="640" height="360" data-service="Youtube" scrolling="no"/>
      </figure>
      <p>Μιλώντας για το στυλ του, είπε ότι ντύνεται ανά περίσταση και πως λατρεύει το ωραίο ντύσιμο και το πολύ κυριλέ, αν πρόκειται να βγει έξω, ενώ στην καθημερινότητά του, συνήθως κυκλοφορεί με φόρμες. Μάλιστα, ανέφερε πως δεν του αρέσουν καθόλου τα ψώνια, αποκαλύπτοντας πως κάποια στιγμή που είχε πάει ένα ταξίδι με τους άλλους δύο κριτές στην Αγγλία, αγόρασε όλο το ράφι με τα εσώρουχα, προσθέτοντας: «Τα μικρά τα έδωσα στον Λεωνίδα και όσα δεν μου άρεσαν, στον Σωτήρη».</p>
      <p>
        <b>Η ανήθικη πρόταση και η απάντηση του Πάνου Ιωαννίδη</b>
      </p>
      <p>Σε ερώτηση για το πώς τα πάει με τα social media και αν υπήρξε κάποια περίεργη επαγγελματική πρόταση, ο Πάνος Ιωαννίδης έκανε μια αποκάλυψη που θα συζητηθεί. Όπως είπε: «Πέρυσι με είχαν πάρει, σε κάποια φάση, ένα τηλέφωνο από Γερμανία και μου λένε : ‘Γεια σας. Είναι μία κυρία η οποία θα έρθει στην Ελλάδα και θα ήθελε να περάσει μία βραδιά μαζί σας’ Και δίνει 2.000 ευρώ. Μου είπε ότι δεν μου κάνει πλάκα, δεν είναι χιούμορ, αλήθεια είναι» με τον διάσημο σεφ να απαντά πως η δουλειά του είναι άλλη.</p>
      <p>Πηγή: iefimerida.gr</p>
      <p>
        <b>
          <a href="https://www.to10.gr/lifewitness/777762/anithiki-protasi-axias-2-000-evro-ston-pano-ioannidi-vid/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>