<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/fossombrone-si-schianta-con-la-macchina-del-papa-23enne-torna-a-casa-e-si-impicca/"/>
    <meta property="og:site_name" content="fanpage.it"/>
    <meta property="article:published_time" content="2019-11-23T16:05:23+00:00"/>
    <meta property="og:title" content="Fossombrone, si schianta con la macchina del papà: 23enne torna a casa e si impicca"/>
    <meta property="og:description" content="Un 23enne di Fossombrone si è suicidato impiccandosi dopo aver fatto un incidente con la macchina che il padre aveva acquistato un mese fa. A trovare il cadavere è stato proprio il papà, che ha lanciato l'allarme. Indagini in corso: tra le varie ipotesi, non si esclude che il giovane, preso dallo sconforto dopo aver semidistrutto la vettura, abbia infatti deciso di farla finita."/>
  </head>
  <body>
    <article>
      <h1>Fossombrone, si schianta con la macchina del papà: 23enne torna a casa e si impicca</h1>
      <h2>Un 23enne di Fossombrone si è suicidato impiccandosi dopo aver fatto un incidente con la macchina che il padre aveva acquistato un mese fa. A trovare il cadavere è stato proprio il papà, che ha lanciato l’allarme. Indagini in corso: tra le varie ipotesi, non si esclude che il giovane, preso dallo sconforto dopo aver semidistrutto la vettura, abbia infatti deciso di farla finita.</h2>
      <address><time datetime="2019-11-23T16:05:23+00:00">23 Nov 2019, 16:05</time> by <a rel="author" href="https://www.fanpage.it/author/ida-artiaco/" target="_blank">Ida Artiaco</a></address>
      <p>Tragedia a <b>Fano</b>, dove un ragazzo di 23 anni prima ha fatto un <b>incidente</b> con la macchina che il papà aveva acquistato il mese scorso, poi è tornato a casa e si è <b>suicidato</b> impiccandosi. Il ragazzo, residente a <b>Fossombrone</b> ma originario della provincia di Foggia, come riporta il <i>Resto del Carlino</i>, era andato a schiantarsi con la Volvo nuova del padre contro un <b>palo della segnaletica</b> a Tavernelle. Qualche ora dopo, il gesto estremo, compiuto nell'abitazione dove viveva da solo e dove era arrivato camminando a piedi per più di 4 chilometri dal luogo dell'impatto. A dare l'allarme è stato proprio il <b>papà</b>, che prima ha trovato il cadavere del figlio e poi ha lanciato l'allarme. Non è chiaro il <b>motivo</b> alla base della decisione del ragazzo, neppure se ci sia un collegamento con l'incidente del giorno precedente.</p>
      <p>Lo schianto, riporta sempre <i>Il Resto del Carlino</i>, era avvenuto in piena notte, mentre l’auto è stata trovata ieri mattina in bilico sul ciglio della strada. Tra le varie <b>ipotesi</b>, non si esclude che il giovane, preso dallo sconforto dopo aver semidistrutto la vettura, abbia infatti deciso di farla finita. <b>La Volvo V 50</b> su cui viaggiava in direzione di Fossombrone, immatricolata nel 2004, era stata comprata dal padre nell’ottobre scorso, con molti sacrifici. Intanto proseguono gli <b>accertamenti</b> da parte delle forze dell'ordine su quanto successo per ricostruire esattamente la dinamica della tragedia.</p>
    </article>
  </body>
</html>