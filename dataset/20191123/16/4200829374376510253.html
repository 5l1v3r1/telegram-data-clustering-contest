<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/trabzonspor/2019/11/23/trabzonsporda-sorloth-firtinasi"/>
    <meta property="og:site_name" content="FotoMaç"/>
    <meta property="article:published_time" content="2019-11-23T16:50:09+00:00"/>
    <meta property="og:title" content="Trabzonspor'da Sörloth fırtınası!"/>
    <meta property="og:description" content="Süper Lig’in 12’nci haftasında MKE Ankaragücü deplasmanında aldığı 3 puanla maç fazlasıyla liderliğe yükselen Trabzonspor’da Alexander Sörloth fırtınası esiyor."/>
  </head>
  <body>
    <article>
      <h1><u><a href="https://www.fotomac.com.tr/haberleri/trabzonspor?id=baf82e9c-5437-4eab-969e-5495abce38bf">Trabzonspor</a></u>'da Sörloth fırtınası!</h1>
      <h2><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>’in 12’nci haftasında MKE Ankaragücü deplasmanında aldığı 3 puanla maç fazlasıyla liderliğe yükselen <u><a href="https://www.fotomac.com.tr/haberleri/trabzonspor?id=baf82e9c-5437-4eab-969e-5495abce38bf">Trabzonspor</a></u>’da <u><a href="https://www.fotomac.com.tr/haberleri/alexander-sorloth?id=611e4488-3744-444b-95ce-20beac0cf119">Alexander Sörloth</a></u> fırtınası esiyor.</h2>
      <address>
        <time datetime="2019-11-23T16:50:09+00:00">23 Nov 2019, 16:50</time>
      </address>
      <p>Bordo mavili takım ile ligde 12 maça çıkan golcü oyuncu, 7 gole imza atarken 4 de asist yaptı. Ayrıca Norveçli, <u><a href="https://www.fotomac.com.tr/haberleri/trabzonspor?id=baf82e9c-5437-4eab-969e-5495abce38bf">Trabzonspor</a></u> ile Avrupa Ligi elemelerinde de 4 maçta 2 kez rakip ağları sarstı.</p>
      <p>
        <b>SÖRLOTH DEMEK, PUAN DEMEK</b>
      </p>
      <p>Ayrıca <u><a href="https://www.fotomac.com.tr/haberleri/karadeniz?id=82250282-4b1e-4ec0-b0e1-fb880e1507a3">Karadeniz</a></u> temsilcisi Sörloth'un gol attığı 7 karşılaşmada mağlubiyet yaşamadı. Trabzonspor bu maçlardan 4 galibiyet ve 3 de beraberlik aldı.</p>
      <p>
        <b>SUDAN UCUZ GOLCÜ</b>
      </p>
      <p><u><a href="https://www.fotomac.com.tr/haberleri/premier-lig?id=9c1bcfee-0562-443a-8745-190e259a48e0">Premier Lig</a></u> ekibi <u><a href="https://www.fotomac.com.tr/haberleri/crystal-palace?id=31f4608c-434b-4045-8503-28a92d29088b">Crystal Palace</a></u>'ye 2 yıl için toplam 750 bin Euro kiralama ücreti ödenerek kadrosuna kattığı Sörloth için Trabzonspor'un 6 milyon Euro'ya bonservisini alma hakkı da bulunuyor. Öte yandan Norveçli oyuncu Trabzonspor'dan yıllık 1.5 milyon Euro kazanıyor.</p>
      <p>
        <b>YÖNETİM BAŞARISI</b>
      </p>
      <p>Sezon başında Hugo Rodallega'nın takımdan ayrılmasıyla golcü arayışlarına giren ve birçok futboluyla görüşen bordo mavili takımın yöneticileri, <u><a href="https://www.fotomac.com.tr/haberleri/alexander-sorloth?id=611e4488-3744-444b-95ce-20beac0cf119">Alexander Sörloth</a></u> transferi sonrası eleştirilse de Norveçli golcünün performansı, <u><a href="https://www.fotomac.com.tr/haberleri/futbol?id=430973cb-2af0-47ed-96d4-924a356eb74b">futbol</a></u> kamuoyu tarafından büyük beğeni topladı.</p>
    </article>
  </body>
</html>