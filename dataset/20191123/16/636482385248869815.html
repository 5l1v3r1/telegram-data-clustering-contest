<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/imagini-teribile-un-avion-cu-134-de-pasageri-la-bord-s-a-izbit-de-pista-in-momentul-aterizarii-20097986"/>
    <meta property="og:site_name" content="Cancan.ro"/>
    <meta property="article:published_time" content="2019-11-23T16:58:46+00:00"/>
    <meta property="og:title" content="Imagini teribile! Un avion cu 134 de pasageri la bord s-a izbit de pistă în momentul aterizării"/>
    <meta property="og:description" content="Un avion al companiei aeriene Turkish Airlines, cu 134 de pasageri la bord, s-a izbit de pistă în momentul unei aterizări dificile în Ucraina.  Aeronava,"/>
  </head>
  <body>
    <article>
      <h1>Imagini teribile! Un avion cu 134 de pasageri la bord s-a izbit de pistă în momentul aterizării</h1>
      <address><time datetime="2019-11-23T16:58:46+00:00">23 Nov 2019, 16:58</time> by <a rel="author">Loredana T.</a></address>
      <p>Un avion al companiei aeriene Turkish Airlines, cu 134 de pasageri la bord, s-a izbit de pistă în momentul unei aterizări dificile în Ucraina.  Aeronava, un Boeing 737-800 a întâmpinat probleme la aterizare pe Aeroportul din Odessa, în sud-vestul Ucrainei, din cauza vântului puternic, scrie <a href="https://www.independent.co.uk/travel/news-and-advice/turkish-airlines-crash-landing-odessa-boeing-737-a9213316.html">The Independent.</a></p>
      <p>Dacă prima încercare de aterizare a eşuat, a doua a stârnit panică printre cei 134 de pasageri aflaţi la bord. La impactul cu pista, roţile frontale au fost distruse, iar avionul s-a izbit de pistă.</p>
      <p>Într-un comunicat, Turkish Airlines dă asigurări că toţi pasagerii şi membrii echipajului au fost evacuaţi în siguranţă.</p>
      <p>Acesta este al doilea incident aviatic care implică un avion Boeing în ultimele zile, după ce un Boeing 777 care decolase de la Los Angeles a suferit o defecțiune a unui motor și a început să scoată flăcări dintr-una din aripi. Echipajul a fost nevoit să aterizeze de urgență la doar 15 minute de la decolare.</p>
      <figure>
        <iframe src="https://www.youtube.com/embed/eAbVpozONog" width="500" height="281" data-service="Youtube" scrolling="no"/>
      </figure>
    </article>
  </body>
</html>