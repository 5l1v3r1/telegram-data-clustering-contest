<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%be%d0%b1%d1%89%d0%b8%d1%8f%d1%82-%d0%bf%d1%80%d0%be%d1%82%d0%b5%d1%81%d1%82-%d0%bd%d0%b0-%d0%ba%d0%bd%d1%81%d0%b1-%d0%b8-%d0%ba%d1%82-%d0%bf%d0%be%d0%b4%d0%ba%d1%80%d0%b5%d0%bf%d0%b0-%d0%b7/"/>
    <meta property="og:site_name" content="Труд"/>
    <meta property="article:published_time" content="2019-11-23T16:25:42+00:00"/>
    <meta property="og:title" content="Общият протест на КНСБ и КТ „Подкрепа“ заради болничните няма да се проведе"/>
    <meta property="og:description" content="Няма да се проведе обща национална демонстрация на КНСБ и КТ &quot;Подкрепа&quot; заради болничните идната седмица. КНСБ остава в готовност и ще организира или не протест, в зависимост от резултатите от обсъжданията в Националният съвет за тристранно сътрудничество, са съобщили..."/>
  </head>
  <body>
    <article>
      <h1>Общият протест на КНСБ и КТ „Подкрепа“ заради болничните няма да се проведе</h1>
      <address><time datetime="2019-11-23T16:25:42+00:00">23 Nov 2019, 16:25</time> by <a rel="author">Труд онлайн</a></address>
      <p>Няма да се проведе обща национална демонстрация на КНСБ и КТ „Подкрепа“ заради болничните идната седмица.</p>
      <p>КНСБ остава в готовност и ще организира или не протест, в зависимост от резултатите от обсъжданията в Националният съвет за тристранно сътрудничество, са съобщили  от синдиката за <a href="http://bnr.bg/horizont/post/101195716/podkrepa-shte-protestira-na-27-noemvri-knsb-zasega-izchakva">БНР</a>.</p>
      <p>Решението е на базата на допитване до синдикалните структури. Заседание на тристранката все още не е насрочено, няма и покана от премиера Бойко Борисов за среща със синдикалните лидери.</p>
      <p>От КТ „Подкрепа“ късно снощи са взели решение да проведат свой национален протест под надслов „Болните работници не са престъпници“ на 27 ноември в сряда на площад „Александър Батенберг“ от 11 часа, което ще съвпадне с провеждането на редовното правителствено заседание.</p>
      <p>По-рано през седмицата стачните комитети на двата синдиката обсъждаха провеждане на съвместен национален протест, въпреки заявеното от премиера, че първият ден боледуване няма да е за сметка на работниците .</p>
    </article>
  </body>
</html>