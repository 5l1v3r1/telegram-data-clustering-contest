<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/23/gyozelemmel-tert-vissza-kenderesi-tamas"/>
    <meta property="og:site_name" content="infostart"/>
    <meta property="article:published_time" content="2019-11-23T16:42:00+00:00"/>
    <meta property="og:title" content="Győzelemmel tért vissza Kenderesi Tamás"/>
    <meta property="og:description" content="Az olimpiai bronzérmes három aranyérmet nyert az úszók egyetemi-főiskolai országos bajnokságán."/>
  </head>
  <body>
    <article>
      <h1>Győzelemmel tért vissza Kenderesi Tamás</h1>
      <address><time datetime="2019-11-23T16:42:00+00:00">23 Nov 2019, 16:42</time> by <a rel="author">Infostart</a></address>
      <h3>Az olimpiai bronzérmes három aranyérmet nyert az úszók egyetemi-főiskolai országos bajnokságán.</h3>
      <p>Kenderesi Tamás, a Pécsi Tudományegyetem hallgatója 100 méter pillangón, valamint a 4x100-as vegyesváltó és a 10x50-es gyorsváltó tagjaként is győzött a Tüske-uszodában rendezett versenyen, amelyen 23 felsőoktatási intézmény képviseltette magát.</p>
      <p>Kenderesi a nyári világbajnokság és az azt követő térdműtétje óta először versenyzett, bár még nem működik tökéletesen a lába.</p>
      <p>"Még feszül egy kicsit, amikor behajlítom a térdemet, kilencven foknál még nem is megy jobban. Márpedig a fordulónál teljesen be kellene húznom magam alá, hogy teljes erővel tudjam elrúgni magamat, de a gyógytornászommal dolgozunk rajta, szerinte másfél hónap múlva tökéletes lesz" - nyilatkozta.</p>
      <p>A pécsiek visszaszerezték 2017-es elsőségüket - tavaly a Testnevelési Egyetem megelőzte őket -, igaz, a Semmelweis Egyetemmel holtversenyben, miután mindkét intézmény 177 pontot gyűjtött. A harmadik helyen a BME végzett.</p>
      <p>
        <i>Nyitókép: MTI/Kovács Tamás</i>
      </p>
    </article>
  </body>
</html>