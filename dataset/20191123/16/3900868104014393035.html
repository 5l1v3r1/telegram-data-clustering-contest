<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562982/ayta-einai-ta-35-meli-speiras-poy-eiche-rimaxei-tin-attiki"/>
    <meta property="og:site_name" content="NOOZ."/>
    <meta property="article:published_time" content="2019-11-23T16:58:00+00:00"/>
    <meta property="og:title" content="Αυτά είναι τα 35 μέλη σπείρας που είχε ρημάξει την Αττική"/>
    <meta property="og:description" content="Στη δημοσιότητα δόθηκαν από την ΕΛ.ΑΣ. τα στοιχεία 35 μελών σπείρας που διέπραττε ληστείες και κλοπές στην Αττική."/>
  </head>
  <body>
    <article>
      <h1>Αυτά είναι τα 35 μέλη σπείρας που είχε ρημάξει την Αττική</h1>
      <address>
        <time datetime="2019-11-23T16:58:00+00:00">23 Nov 2019, 16:58</time>
      </address>
      <p>
        <b>Στη δημοσιότητα δόθηκαν από την ΕΛ.ΑΣ. τα στοιχεία 35 μελών σπείρας που διέπραττε ληστείες και κλοπές στην Αττική.</b>
      </p>
      <p>Σύμφωνα με την Αστυνομία, η πολυμελής σπείρα που εξαρθρώθηκε στις 14 Νοεμβρίου είχε διαπράξει περισσότερες από 100 ληστείες και κλοπές στο κέντρο της Αθήνας. Συνελήφθησαν 18 αλλοδαποί, ενώ η δικογραφία περιλαμβάνει 38 άτομα, πέντε εκ των οποίων είναι φυλακισμένα.</p>
      <p>Όπως προέκυψε από την αστυνομική έρευνα, η εγκληματική οργάνωση δρούσε τουλάχιστον από τον Μάρτιο του 2019 και δραστηριοποιούνταν κυρίως στις περιοχές του Συντάγματος, της Ακρόπολης, των Εξαρχείων, της Ομόνοιας και του Νέου Κόσμου, αλλά και στην ευρύτερη περιοχή του κέντρου της Αθήνας. Τα μέλη της σπείρας «στόχευαν» κυρίως διερχόμενους πεζούς, τουρίστες-επισκέπτες και σταθμευμένα οχήματα, αφαιρώντας χρήματα, τιμαλφή, ηλεκτρονικές συσκευές και προσωπικά αντικείμενα.</p>
      <figure>
        <iframe data-src="https://twitter.com/hellenicpolice/status/1198186960650690560?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Στις περισσότερες περιπτώσεις εκμεταλλεύονταν το συνωστισμό και με γρήγορες κινήσεις αφαιρούσαν όλα τα αντικείμενα ή μέρος αυτών, δίχως να γίνουν αντιληπτοί.</p>
      <p>Δείτε αναλυτικά τα στοιχεία τους στην <a href="http://www.astynomia.gr/index.php?option=ozo_content&amp;lang=%27..%27&amp;perform=view&amp;id=91000&amp;Itemid=2366&amp;lang=">ιστοσελίδα της αστυνομίας</a></p>
    </article>
  </body>
</html>