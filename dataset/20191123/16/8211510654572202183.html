<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/mercedes-gle-coupe-2020-disponibili-i-prezzi-468835.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-23T16:00:50+00:00"/>
    <meta property="og:title" content="Mercedes GLE Coupé 2020, disponibili i prezzi"/>
    <meta property="og:description" content="La casa di Stoccarda ha reso disponibile il listino prezzi del suo suv coupé: si parte da 76.279 euro per la &quot;piccola&quot; 350d 4Matic Diesel"/>
  </head>
  <body>
    <article>
      <h1>Mercedes GLE Coupé 2020, disponibili i prezzi</h1>
      <h2>La casa di Stoccarda ha reso disponibile il listino prezzi del suo suv coupé: si parte da 76.279 euro per la "piccola" 350d 4Matic Diesel</h2>
      <address><time datetime="2019-11-23T16:00:50+00:00">23 Nov 2019, 16:00</time> by <a rel="author">Lorenzo Moro</a></address>
      <p>Ufficialmente disponibile il listino prezzi per la nuova <b>Mercedes GLE Coupé</b>, il suv di Stoccarda “all’ultima moda”. Dopo averla vista per la prima volta a Francoforte, il nuovo suv Coupè tedesco si appresta ad arrivare sulle nostre strade con prezzi <b>di partenza</b> che vanno da circa 76.000 euro.</p>
      <blockquote>
        <a href="https://www.formulapassion.it/automoto/mondoauto/mercedes-gle-coupe-francoforte-452487.html">Mercedes, la nuova GLE Coupè debutta a Francoforte</a>
      </blockquote>
      <p>Il nuovo suv premium della Stella a Tre punte sarà disponibile <b>con tre diverse motorizzazioni</b>, due diesel a sei cilindri ed una a benzina (anche lei dotata di un propulsote a sei cilindri in linea) con doppia sovralimentazione. La GLE Coupé “entry level” è la <b>GLE 350d 4Matic Coupé, disponibile a partire 76.279 euro</b>. Segue la più potente GLE 400 d 4MATIC Coupé per la quale saranno necessari un minimo di 81.634 euro. Per quanto riguarda invece la prestazionale <b>Mercedes-AMG GLE 53 4MATIC + Coupé</b>, l’asticella si alza, raggiungendo un prezzo di partenza di <b>92.962,80 euro.</b></p>
      <p>Come detto, i prezzi indicati sono relativi al mercato interno tedesco, e quindi ottenuti applicando una aliquota <b>IVA del 19%</b>, lecito quindi aspettarsi – i valori reali verranno resi disponibili a breve – un listino prezzi per l’Italia leggermente superiore.</p>
      <footer>RIPRODUZIONE RISERVATA</footer>
    </article>
  </body>
</html>