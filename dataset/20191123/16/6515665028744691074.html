<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3363121/pavicevic-pred-zvezdu-utakmica-nam-dolazi-u-nezgodnom-trenutku-daleko-smo-od-prave-forme-video"/>
    <meta property="og:site_name" content="kurir.rs"/>
    <meta property="article:published_time" content="2019-11-23T16:30:00+00:00"/>
    <meta property="og:title" content="PAVIĆEVIĆ PRED ZVEZDU: Utakmica nam dolazi u nezgodnom trenutku, daleko smo od prave forme (VIDEO)"/>
    <meta property="og:description" content="Trener košarkaša Mornara Mihailo Pavićević rekao je danas da utakmica protiv Crvene zvezde dolazi u dosta nezgodnom trenutku, ali je dodao da će njegova ekipa probati da crveno-belima oteža posao koliko god je to moguće."/>
  </head>
  <body>
    <article>
      <h6 class="kicker">aba liga</h6>
      <h1>PAVIĆEVIĆ PRED ZVEZDU: Utakmica nam dolazi u nezgodnom trenutku, daleko smo od prave forme (VIDEO)</h1>
      <address>
        <time datetime="2019-11-23T16:30:00+00:00">23 Nov 2019, 16:30</time>
      </address>
      <p>
        <b>Trener košarkaša Mornara Mihailo Pavićević rekao je danas da utakmica protiv Crvene zvezde dolazi u dosta nezgodnom trenutku, ali je dodao da će njegova ekipa probati da crveno-belima oteža posao koliko god je to moguće.</b>
      </p>
      <p>"Nismo u situaciji da pretimo bilo kome, a kamoli Crvenoj zvezdi. O Ligi šampiona neću da trošim reči, a u ABA ligi se, eto, držimo. Utakmica dolazi u dosta nezgodnom trenutku po nas, naša forma je daleko od željene, to je više nego evidentno", rekao je Pavićević.</p>
      <figure>
        <iframe src="https://www.youtube.com/embed/SVQFClxnwzo" width="1252" height="704" data-service="Youtube" scrolling="no"/>
      </figure>
      <p>Košarkaši Mornara u ponedeljak gostuju Crvenoj zvezdi u utakmici osmog kola ABA lige.</p>
      <p>Mornar posle sedam odigranih kola ima četiri pobede i tri poraza, a isti skor imaju i crveno-beli.</p>
      <p>"Zvezda posle pobede protiv Žalgirisa, sigurno dolazi maksimalno motivisana, ali i pod opterećenjem jer ne sme više da dozvoli kiks u ABA ligi, a bilo ih je neočekivano mnogo. Ovo su prave utakmice, protiv najjačeg tima u ligi po imenima. Na nama je da pružimo maksimum, da se izmerimo, da vidimo gde smo i da probamo da otežamo posao Zvezdi koliko je to moguće i koliko nam dozvoli", rekao je Pavićević.</p>
      <p>On je istakao i da je činjenica je Mornar u ovom trenutku ekipa bez karaktera.</p>
      <p>"Teško je kad trener mora to da kaže, ali je tako. Jednostavno, mi smo sad jedna grupa igrača koju pokušavam da spojim da igraju zajedno. Vrlo teško ide, kao nikad do sada. Ako nas ne ubede da mogu da igraju zajedno, zna se šta sledi. Najveća pohvala igraču, bez obzira na rezultat, jeste kad mu čestitam i kažem da je dao sve od sebe. Nisam siguran da moji igrači na svakoj utakmici daju sve od sebe", rekao je Pavićević.</p>
      <p>Košarkaš Mornara Milko Bjelica naveo je da je Zvezda "kvalitetan tim koji ove godine ima dosta problema".</p>
      <figure>
        <iframe src="https://www.youtube.com/embed/b5iqQs0Dh-w" width="1252" height="704" data-service="Youtube" scrolling="no"/>
      </figure>
      <p>"Medjutim, njihove ambicije su najviše. Znamo da nas čeka izuzetno teška utakmica. Imali su neke neplanirane poraze u ABA ligi koje treba da nadoknade i nastojaće da u tu nadoknadu krenu od nas", rekao je Bjelica.</p>
      <p>Utakmica Mornar - Zvezda igra se u ponedeljak od 18.00 u dvorani "Aleksandar Nikolić".</p>
      <p>Beta</p>
    </article>
  </body>
</html>