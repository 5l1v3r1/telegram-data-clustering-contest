<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79512_Legia_Warszawa_77-81_Polpharma_Starogard_Gdanski.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-23T16:58:12+00:00"/>
    <meta property="og:title" content="Legia Warszawa 77-81 Polpharma Starogard Gdański"/>
    <meta property="og:description" content="W meczu 9. kolejki Polskiej Ligi Koszykówki Legia Warszawa przegrali z Polpharmą Starogard Gdański 77-81. To siódma porażka legionistów w tym sezonie. Kolejne spotkanie podopieczni Tanego Spaseva rozegrają w środę w Danii z Bakken Bears, natomiast następnym ligowym przeciwnikiem będzie Spójnia Stargard. Fotoreportaż z meczu - 41 zdjęć Hugollka"/>
  </head>
  <body>
    <article>
      <h1>Legia Warszawa 77-81 Polpharma Starogard Gdański</h1>
      <address><time datetime="2019-11-23T16:58:12+00:00">23 Nov 2019, 16:58</time> by <a rel="author">Woytek</a></address>
      <h3>Koszykówka</h3>
      <p>W meczu 9. kolejki Polskiej Ligi Koszykówki Legia Warszawa przegrali z Polpharmą Starogard Gdański 77-81. To siódma porażka legionistów w tym sezonie. Kolejne spotkanie podopieczni Tanego Spaseva rozegrają w środę w Danii z Bakken Bears, natomiast następnym ligowym przeciwnikiem będzie Spójnia Stargard.<br/><br/><a href="https://legionisci.com/galeria/4895">Fotoreportaż z meczu</a> - <b>41</b> zdjęć Hugollka<br/><br/>Goście zaczęli od prowadzenia 5-0. Legioniści szybko zabrali się za gonienie rywala w czym w szczególności wykazywali się Drew Brandon i Milan Milovanović, lecz Polpharma nie pozwalała Legii na zbyt wiele. Całe mnóstwo niedokładności w szeregach warszawian szybko odbiły się na rezultacie, który po siedmiu minutach gry był coraz bardziej korzystny dla Polpharmy, 19-8. Kolejne minuty były nieco lepsze dla warszawian, którzy zniwelowali nieco stratę, ale po pierwszych dziesięciu minutach meczu przegrywali 15-21. <br/><br/>Ekipa ze Starogardu Gdańskiego grała szybko, wyprowadzała kontry i przede wszystkim była skuteczna. Wszystko to dało jej raz jeszcze dwucyfrowe prowadzenie, tym razem 30-17. Mnóstwo energii i zespołowość były przepisem na sukces gości. Ofensywa Legii nie prezentowała się najlepiej, a pod tablicami, w walce o zbiórkę również lepsi byli podopieczni trenera Marka Łukomskiego. Do przerwy Polpharma prowadziła aż 51-26. <br/><br/>Przerwa nie była momentem zwrotnym w grze Legii. Warszawianie starali się grać szybciej i dokładniej niż miało to miejsce w pierwszej połowie, ale naprzeciwko znajdował się rywal, który wciąż dyktował warunki gry. Powoli jednak przewaga Polpharmy topniała, w połowie trzeciej kwarty goście prowadzili 56-39. Końcówka trzeciej odsłony należała jednak do „Kociewskich Diabłów”, którzy przed decydującą kwartą prowadzili 61-44. <br/><br/>To musiała być kwarta Wojskowych jeśli myśleli oni o zwycięstwie. Raz po raz punkty zdobywał Michał Michalak, najlepszy strzelec Legii w tym meczu. Pomimo lepszej gry, straty wciąż były wyraźne, pięć minut przed upływem regulaminowego czasu tablica wyników wskazywała rezultat 68-54 dla Polpharmy. Dwa z rzędu trafienia z dystansu – Michała Michalaka i Jakuba Nizioła i było już tylko 63-71. Legioniści szli za ciosem, kolejną „trójką” popisał się Michalak i straty były już tylko pięciopunktowe, a do końca trzy minuty gry. Rzucający obrońca wciąż gnębił rywala, strata zmalała do zaledwie czterech punktów. Zacięta końcówka dostarczyła mnóstwa emocji – piłkę wyłuskał rywalowi Jakub Nizioł, ale sędziowie dopatrzyli się faulu legionisty. Nerwowa reakcja trenera Tane Spaseva spotkała się z odgwizdaniem przewinienia technicznego dla szkoleniowca Legii. Trudne zadanie stało się dla warszawian jeszcze bardziej karkołomne - na 85 sekund przed końcem meczu Polpharma wygrywała 76-69. Czasu na szczęśliwe dla stołecznej drużyny zakończenie zabrakło i Polpharma cieszyła się z pierwszego w sezonie zwycięstwa, 81-77.</p>
      <figure>
        <iframe src="https://www.youtube.com/embed/jmJ8xDH-GIY" width="640" height="360" data-service="Youtube" scrolling="no"/>
      </figure>
      <p>vid. Bodziach<br/><br/>PLK: <b>Legia Warszawa 77-81 Polpharma Starogard Gdański</b><br/>Kwarty: 15-21, 11-30, 18-10, 33-20<br/><br/><b>Legia Warszawa</b> [pierwsza piątka, punkty, (trójki)]<br/>23. M. Michalak 32 (5)<br/>8. F. Matczak 10<br/>3. D. Brandon 9 (2)<br/>43. M. Finke 7 (1)<br/>31. M. Milovanović 4<br/>---<br/>77. J. Nizioł 8 (2)<br/>84. P. Kuźkow 7 (1)<br/>2. D. Sączewski 0<br/>15. A. Linowski 0<br/>19. P. Nowerski 0<br/>33. J. Sadowski -<br/><br/><b>Polpharma Starogard Gdański</b> [pierwsza piątka, punkty, (trójki)]<br/>2. J. Williams 20 (2)<br/>91. I. Wilkins 11<br/>8. M. Paliukenas 10 (2)<br/>50. B. Prahl 10<br/>6. D. Gołębiowski 4<br/>---<br/>3. K. Stokes 19 (4)<br/>12. P. Dzierżak 3 (1)<br/>1. M. Kołodziej 2<br/>13. J. Motylewski 2<br/>11. A. Załucki 0<br/>5. S. Urbański -<br/>24. M. Śliwicki -<br/><br/>Komisarz: Jarosław Czeropski<br/>Sędziowie: Dariusz Zapolski, Tomasz Tybor, Mateusz Skorek<br/><br/><a href="https://legionisci.com/galeria/4895">Fotoreportaż z meczu</a> - <b>41</b> zdjęć Hugollka</p>
      <figure>
        <img src="https://legionisci.com/zdjecia2/2019/1574594906.jpg"/>
      </figure>
      <figure>
        <img src="https://legionisci.com/zdjecia2/2019/1574600594.jpg"/>
      </figure>
      <figure>
        <img src="https://legionisci.com/zdjecia2/2019/1574600545.jpg"/>
      </figure>
      <p>fot. Hugollek / Legionisci.com<br/><br/><a href="https://legionisci.com/kosz">Centrum informacji o koszykarskiej Legii -&gt; legionisci.com/kosz</a>javascript:void(0)</p>
    </article>
  </body>
</html>