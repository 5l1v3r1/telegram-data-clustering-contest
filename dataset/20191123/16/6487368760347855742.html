<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/erika-eleniak-2019/"/>
    <meta property="og:site_name" content="FEMINA"/>
    <meta property="article:published_time" content="2019-11-23T16:40:04+00:00"/>
    <meta property="og:title" content="A Baywatch szőke bombázójaként ismertük meg - Erika Eleniak már 50 éves"/>
    <meta property="og:description" content="Erika Eleniak játszotta Shauni McClain szerepét a Baywatchban."/>
  </head>
  <body>
    <article>
      <h1>A Baywatch szőke bombázójaként ismertük meg - Erika Eleniak már 50 éves</h1>
      <h2>Erika Eleniak játszotta Shauni McClain szerepét a Baywatchban.</h2>
      <address><time datetime="2019-11-23T16:40:04+00:00">23 Nov 2019, 16:40</time> by <a rel="author">Laci Patricia</a></address>
      <p><b>Erika Eleniak</b> kislány korában belecsöppent a színészet világába, játszott az E.T. A földönkívüliben például, első nagyobb sikerét akkor érte el, amikor a Baywatchba beválogatták 1989-ben. Ő alakította a dögös Shauni McClaint egészen 1992-ig. Amikor a David Hasselhoff főszereplésével elinduló sorozatba bekerült, csupán húszesztendős volt.</p>
      <p>Azóta harminc év telt el, Erika Eleniak pedig szeptember 29-én ünnepelte 50. születésnapját. A szőke sztár színészi karrierje alatt több filmben is szerepelt, játszott például Steven Segal oldalán az 1992-es Úszó erőd című filmben, ám az alkotások, amelyekben feltűnt, egyikkel sem tudott igazán befutni, így a legtöbben a mai napig a Baywatch szexszimbólumaként tartják számon.</p>
      <p>A mydevotionalthoughts.net nevű amerikai blog csinált vele egy interjút 2018-ban, ott elmondta, hogy anno miért hagyta el a Baywatch csapatát három évad után.</p>
      <p>- Mindig is egy komoly színészi karriert szerettem volna, így amikor elmentem a sorozat meghallgatására, akkor beleadtam apait-anyait. Összesen hat alkalommal hallgattak meg, mire megkaptam a szerepet. Volt képernyő- és úszásteszt is. Akkoriban sokféle műsor ment, volt zsarus, orvosos, ügyvédes sorozat, de a vízimentőkről még nem volt semmi.</p>
      <p>A széria legelején az volt a terv, hogy a szakma komoly oldalát mutatják be, de végül átment egy zenés montázsba, ami aranyos volt, de számomra ekkor jött el az idő, hogy kiszálljak - magyarázta, majd hozzátette azt is, örült, hogy a második évadban már több lehetősége volt színészkedni, azonban szerinte a sorozat története nem tartott jó irányba.</p>
      <p>Képes összeállításunkban megnézheted, hogyan fest napjainkban Erika Eleniak.</p>
      <figure>
        <img src="https://kep.index.hu/1/0/2887/28878/288788/28878837_6a10dffed43502461af783cc206f9531_wm.jpg"/>
        <figcaption>Erika Eleniak rendszeresen tölt fel magáról friss fotókat Instagram-oldalára.<cite>Instagram/Erika Eleniak</cite></figcaption>
      </figure>
      <figure>
        <img src="https://kep.index.hu/1/0/2887/28878/288788/28878855_a05702f631128828ade2cd4054386a72_wm.jpg"/>
        <figcaption>Sokan ezzel a külsővel emlékezhetnek rá a Baywatchból, igazi álomalakkal rendelkezett.<cite>YouTube</cite></figcaption>
      </figure>
      <figure>
        <img src="https://kep.index.hu/1/0/2887/28878/288788/28878859_ff2720b78d62add2c60f8fd000dd4285_wm.jpg"/>
        <figcaption>Az alakjára ma sem panaszkodhat. Jó formában van a mai napig.<cite>Instagram/Erika Eleniak</cite></figcaption>
      </figure>
      <figure>
        <img src="https://kep.index.hu/1/0/2887/28878/288788/28878861_5cb19e70dad28dccc03dfd7a9f1f548c_wm.jpg"/>
        <figcaption>A Sranger Things sztárjával, Noah Schnapp-pel pózolt nagy mosollyal.<cite>Instagram/Erika Eleniak</cite></figcaption>
      </figure>
      <figure>
        <img src="https://kep.index.hu/1/0/2887/28878/288788/28878879_7c40be4d03bd7a9d445c213bf8626d9a_wm.jpg"/>
        <figcaption>Egy szem lányával, Indyanna Daigle-vel látható.<cite>Instagram/Erika Eleniak</cite></figcaption>
      </figure>
    </article>
  </body>
</html>