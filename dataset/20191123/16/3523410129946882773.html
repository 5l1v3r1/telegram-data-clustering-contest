<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641602/%D8%A7%DB%8C%D9%86-%D9%81%DB%8C%D9%84%D9%85%E2%80%8C%D9%87%D8%A7-%D8%B1%D8%A7-%D8%AA%D9%86%D9%87%D8%A7%DB%8C%DB%8C-%D8%A8%D8%A8%DB%8C%D9%86%DB%8C%D8%AF-%7B%D9%82%D8%B3%D9%85%D8%AA-%D8%A7%D9%88%D9%84%7D"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T16:23:00+00:00"/>
    <meta property="og:title" content="این فیلم‌ها را تنهایی ببینید! {قسمت اول}"/>
    <meta property="og:description" content="گاهی انسان دلش می‌خواهد که به تنهایی فیلمی را تماشا کند تا بتواند به‌خوبی برروی آن تمرکز کند و مثلا توییت‌های گهگاه بغل‌دستی‌اش حواسش را پرت نکند."/>
  </head>
  <body>
    <article>
      <h1>
        <a href="https://www.bultannews.com/fa/news/641602/%D8%A7%DB%8C%D9%86-%D9%81%DB%8C%D9%84%D9%85%E2%80%8C%D9%87%D8%A7-%D8%B1%D8%A7-%D8%AA%D9%86%D9%87%D8%A7%DB%8C%DB%8C-%D8%A8%D8%A8%DB%8C%D9%86%DB%8C%D8%AF-%7B%D9%82%D8%B3%D9%85%D8%AA-%D8%A7%D9%88%D9%84%7D">این فیلم‌ها را تنهایی ببینید! {قسمت اول}</a>
      </h1>
      <h2>گاهی انسان دلش می‌خواهد که به تنهایی فیلمی را تماشا کند تا بتواند به‌خوبی برروی آن تمرکز کند و مثلا توییت‌های گهگاه بغل‌دستی‌اش حواسش را پرت نکند.</h2>
      <address><time datetime="2019-11-23T16:23:00+00:00">23 Nov 2019, 16:23</time> by <a rel="author">بولتن نیوز | bultannews.com</a></address>
      <p><b>گروه فرهنگ و هنر:</b> تماشای فیلم‌های سینمایی و سریال را می‌توان نوعی تجربه اجتماعی به‌شمار آورد؛ به‌خصوص زمانی که همه افراد در اتاقی تاریک به تماشای <b>قطعه‌ای هنری</b> می‌نشینند. <br/>به گزارش بولتن نیوز به نقل از برترین ها، تماشای فیلم در کنار افرادی که از دیدن آن لذت می‌برند و درکنار شما می‌خندند، گریه می‌کنند و فریاد می‌زنند، بسیار جالب است، اما گاهی انسان دلش می‌خواهد که<b> به تنهایی</b> فیلمی را تماشا کند تا بتواند به‌خوبی برروی آن تمرکز کند و مثلا توییت‌های گهگاه بغل‌دستی‌اش حواسش را پرت نکند. <br/>برخی فیلم‌ها به‌گونه‌ای ساخته شده‌اند که نیازمند<b> دقت</b> و <b>توجه زیاد</b> هستند. ما در این مطلب، فهرستی از اینگونه فیلم‌ها را برای شما آماده کرده‌ایم. با ما همراه باشید. <br/><b>نابودی</b><br/><b>عنوان اصلی: Annihilation</b><br/><b>محصول: ۲۰۱۸</b>   <br/>فیلم فانتزی جذاب و عجیب<b> «الکس گارلند</b>»، یکی از بهترین فیلم‌های سینمایی سال ۲۰۱۸ است که کمتر دیده شده است. بهتر است که این فیلم را در اتاقی تاریک و به تنهایی تماشا کنید تا بتوانید تمامی جزئیاتش را از منظر بازیگران فیلم درک کنید. نابودی، جلوه‌های بصری غنی دارد. <br/>فیلم درمورد برای جراحت‌های روحی ناشی از<b> احساس گناه</b> است و کشفی درباره تغییر درونی افراد و آنچه که به دنبالش هستند؛ البته پرسش‌های بی پاسخی نیز در پایان فیلم برای تماشاچی ایجاد می‌شود که فرصت خوبی را برای گفتگو درباره آن‌ها در جمع دوستان فراهم می‌کند. <br/><b>او</b><br/><b>عنوان اصلی: Her</b><br/><b>محصول: ۲۰۱۳</b>  </p>
      <figure>
        <img src="https://www.bultannews.com/files/fa/news/1398/9/2/1201163_985.jpg"/>
      </figure>
      <p>فیلم <b>او</b> درباره مردی تنها با بازی <b>«خوآکین فینیکس»</b> است که سیستم عاملی پیچیده می‌خرد که یک هوش مصنوعی جذاب (با صداپیشگی <b>اسکارلت جوهانسون</b>) دارد. مرد کم‌کم عاشق <b>هوش مصنوعی</b> می‌شود. درواقع می‌توان گفت که فیلم، داستان مردی را روایت می‌کند که عاشق صفحه نمایشش می‌شود. <br/>برخی تصور می‌کنند که فیلم، نوعی کمدی است که<b> روابط ما با تکنولوژی</b> را به <b>سخره</b> گرفته و برخی دیگر نیز فکر می‌کنند که فیلم به‌نوعی <b>سیر مطالعه روابط ما با تکنولوژی</b> را بررسی می‌کند و توجه ما را به آینده‌مان جلب می‌کند. در هرصورت، فیلم او فیلمی جالب‌توجه است و پرسش‌هایی در ذهن ما ایجاد می‌کند که ترجیح می‌دهیم درباره آن با کسی صحبت نکنیم. <br/><b>زودیاک</b><br/><b>عنوان اصلی: Zodiac</b><br/><b>محصول: ۲۰۰۷</b>  </p>
      <figure>
        <img src="https://www.bultannews.com/files/fa/news/1398/9/2/1201161_503.jpg"/>
      </figure>
      <p><b>زودیاک</b> از آن دسته فیلم‌های هیجان‌انگیزی است که باید حسابی به آن دقت کرد. فیلمنامه درباره <b>کارآگاهی</b> است که در جست‌وجوی یکی از بدنامترین قاتلان سریالی تاریخ آمریکاست. <br/>داستان فیلم طی چندین سال، جنایت‌های متعددی را نشان می‌دهد و کشف حقایق مربوط به جنایات همچنان ادامه دارد. فیلم به‌گونه‌ای ساخته شده که شما را نیز در کنار<b> کارآگاه رابرت گری اسمیت</b> با بازی<b> «جیک جیلنهال»</b> به کشف حقایق در سفری به قلب تاریکی دعوت می‌کند. <br/>زودیاک به‌قدری نیاز به توجه و دقت دارد که همین باعث شده تا برخی این فیلم را در زمره ضعیف‌ترین فیلم‌های <b>«دیوید فینچر»</b> قرار دهند. اگر جزو افرادی هستید که از دیدن اینگونه فیلم‌ها لذت می‌برید، می‌توانید به تماشای این فیلم بنشینید؛ آن‌هم به‌تنهایی. <br/><b>گمشده در ترجمه</b><br/><b>عنوان اصلی: Lost in Translation</b><br/><b>محصول: ۲۰۰۳</b>  </p>
      <figure>
        <img src="https://www.bultannews.com/files/fa/news/1398/9/2/1201164_189.jpg"/>
      </figure>
      <p><b>«بیل مورای»</b>، یکی از بهترین عملکردهایش را در فیلم سینمایی <b>گمشده در ترجمه</b> به نمایش گذاشت و <b>«اسکارلت جوهانسون»</b> نیز کاری استثنایی انجام داد. <br/><b>«سوفیا کاپولا»</b>، کارگردان فیلم نیز سومین کارگردان زن تاریخ سینمای هالیوود است که نامزدی اسکار را به‌دست آورده و ثابت کرده که آنقدر استعداد دارد که از زیر سایه پدر مشهورش،<b> «فرانسیس فورد کاپولا</b>» خارج شود. تماشای این فیلم، به توجه و دقت زیادی نیاز دارد. اگر به‌دقت به تماشای فیلم بنشینید، رمزوراز‌های زیادی هست که متوجه آن خواهید شد. <br/><b>قله‌های دوقلو: قدم زدن آتش با من</b><br/><b>عنوان اصلی: Twin Peaks: Fire Walk With Me</b><br/><b>محصول: ۱۹۹۲</b>  </p>
      <figure>
        <img src="https://www.bultannews.com/files/fa/news/1398/9/2/1201165_493.jpg"/>
      </figure>
      <p>سریال <b>«قله‌های دوقلو»</b> یکی از آن دسته فیلم‌هایی است که می‌توان گفت اگر با جمع تماشایش کنید، از دست خواهد رفت. این سریال، هم عجیب است، هم سرگرم‌کننده و هم ترسناک و شخصیت‌هایش پر از جزئیات و دیالوگ‌های جذاب و قابل‌بحث هستند. داستان فیلم درباره هفته آخر زندگی<b> لارا پالمر</b> (با بازی<b> «شریل لی»</b>) است. <br/>کارگردانی سریال نیز برعهده<b> «دیوید لینچ»</b> است که بدون همکار و دوستش، <b>«مارک فراست»</b> آن را انجام داده است. درک و دنبال کردن این فیلم دشوار است، بنابراین بهتر است که تنهایی و به‌دور از جمعیت و سروصدا تماشایش کنید تا بتوانید به‌خوبی درکش کنید.</p>
    </article>
  </body>
</html>