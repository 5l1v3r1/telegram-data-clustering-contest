<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902123.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T16:10:00+00:00"/>
    <meta property="og:title" content="قصرشیرین &quot;منطقه آزاد&quot; تجاری شد"/>
    <meta property="og:description" content="به گزارش ایسنا، هوشنگ بازوند در نشست ستاد اقتصاد مقاومتی استان کرمانشاه اظهار داشت: تبدیل قصرشیرین به منطقه آزاد تجاری یکی از مهم ترین مطالبات مردم استان کرمانشاه طی چند سال اخیر بوده که خوشبختانه در دولت تدبیر و امید این مطالبه محقق شد."/>
  </head>
  <body>
    <article>
      <h1>قصرشیرین "منطقه آزاد" تجاری شد</h1>
      <address>
        <time datetime="2019-11-23T16:10:00+00:00">23 Nov 2019, 16:10</time>
      </address>
      <p>استاندار کرمانشاه گفت: قصرشیرین از دو روز پیش رسما تبدیل به منطقه آزاد تجاری شد.</p>
      <p>به گزارش ایسنا، هوشنگ بازوند در نشست ستاد اقتصاد مقاومتی استان کرمانشاه اظهار داشت: تبدیل قصرشیرین به منطقه آزاد تجاری یکی از مهم ترین مطالبات مردم استان کرمانشاه طی چند سال اخیر بوده که خوشبختانه در دولت تدبیر و امید این مطالبه محقق شد.</p>
      <p>وی افزود: مجلس شورای اسلامی ایرادات شورای نگهبان در خصوص لایحه ایجاد مناطق آزاد تجاری  را برطرف کرد و دو روز پیش رسما قصرشیرین تبدیل به منطقه آزاد تجاری شد.</p>
      <p>بازوند اظهار داشت: قصرشیرین یکی از هشت منطقه ای است که پس از تصویب در هئیت دولت برای تبدیل شدن به منطقه آزاد تجاری، برای تصویب نهایی به مجلس فرستاده شد که این موضوع نشان از نگاه ویژه این دولت به توسعه استان کرمانشاه دارد.</p>
      <p>استاندار کرمانشاه تصریح کرد: منطقه آزاد تجاری قصرشیرین یک ظرفیت مناسب برای ایجاد یک تحول جدی در توسعه کرمانشاه است.</p>
      <p>وی در ادامه مرز مبادلاتی پرویزخان را نیز یک ظرفیت بسیار مناسب برای توسعه استان دانست و گفت: گمرک کشور معمولا اعتبار خاصی جهت توسعه زیرساخت ها در پایانه های مبادلاتی در نظر نمی گیرد، ولی با رایزنی های مستمر صورت گرفته، این مجموعه با اختصاص 15 میلیارد تومان برای توسعه زیرساخت ها در گمرگ پرویزخان موافقت کرده و این پروژه در حال انجام است.</p>
      <p>بازوند همچنین از موافقت نخست وزیر عراق با بازگشایی بازارچه سومار خبر داد و گفت: در همین راستا قرار است یک سکو در مجموعه بازارچه ساخته شود و این پروژه به سرعت انجام می شود تا هر چه سریعتر این امر اجرایی شود.</p>
    </article>
  </body>
</html>