<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/23/tel-abyad-da-bomba-yuklu-arac-patlad-en-az-10-olu-25-yaral"/>
    <meta property="og:site_name" content="euronews"/>
    <meta property="article:published_time" content="2019-11-23T16:06:11+00:00"/>
    <meta property="og:title" content="Tel Abyad'da bomba yüklü araç patladı: En az 10 ölü, 25 yaralı"/>
    <meta property="og:description" content="Suriye'nin kuzeyindeki Tel Abyad kentinde bomba yüklü bir aracın patlaması sonucu en az 10 kişinin hayatını kaybettiği 25 kişininse yaralandığı bildirildi."/>
  </head>
  <body>
    <article>
      <h1>Tel Abyad'da bomba yüklü araç patladı: En az 10 ölü, 25 yaralı</h1>
      <address><time datetime="2019-11-23T16:06:11+00:00">23 Nov 2019, 16:06</time> by <a rel="author">Gizem Sade</a></address>
      <p>Suriye'nin kuzeyindeki Tel Abyad kentinde bomba yüklü bir aracın patlaması sonucu en az 10 kişinin hayatını kaybettiği 25 kişininse yaralandığı bildirildi.</p>
      <p>Suriye İnsan Hakları Gözlemevi, cumartesi günü yaşanan patlamada ölenler arasında aynı aileden 4 sivilin olduğunu bildirdi.</p>
      <p>Türkiye Milli Savunma Bakanlığı saldırıdan YPG'yi sorumlu tutarken Suriye Demoktatik Güçleri (SDG) sözcüsü saldırının sorumlusunun "Türkiye destekli paralı askerler" olduğunu söyledi.</p>
      <figure>
        <iframe data-src="https://twitter.com/euronewses/status/1198161709137113088" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>SDG sözcüsü Mustafa Bali sosyal medya hesabından yaptığı paylaşımda, "Kürtlerin çoğunu gönderdikten sonra, bu Kürt bölgesinde neredeyse bütün dükkanları ve evleri yağmalayan Türkiye destekli paralı askerler şimdi de sivil bölgelerdeki rastgele patlamalarla kalan Kürt nüfusu evlerinden uzaklaştırmaya çalışıyor" ifadelerini kullandı.</p>
      <h3>Ayn İsa'da çatışmalar</h3>
      <p>Öte yandan cumartesi günü sabah saatlerinde Ayn İsa kenti yakınlarında Suriye Demokratik Güçleri ve Türkiye destekli kuvvetler arasında şiddetli çatışmalar yaşandığı bildirildi.</p>
      <p>SDG, Türk kuvvetlerinin tanklar, ağır silahlar ve çok sayıda kuvvet ile saldırılar düzenlediğini söyledi.</p>
      <p>Eskiden Kürt liderliğindeki güçlerin idari merkezi olan kentte, Amerika Birleşik Devletleri birliklerinin bölgeden çekilmesi sonrası Suriye hükümet güçlerinin de konuşlandırıldığı biliniyor.</p>
      <ul>
        <li>
          <a href="https://tr.euronews.com/2019/11/15/abd-nin-cekilmesinin-ardindan-rusya-suriye-nin-kuzeyinde-helikopter-ussu-kurdu">ABD’nin çekilmesinin ardından Rusya Suriye’nin kuzeyinde helikopter üssü kurdu</a>
        </li>
        <li>
          <a href="https://tr.euronews.com/2019/11/19/rusya-turkiye-nin-suriye-ye-yeni-operasyon-yapabilecegini-soylemesi-saskinlik-verici">Rusya: Türkiye'nin Suriye'ye yeni operasyon yapabileceğini söylemesi şaşkınlık verici</a>
        </li>
        <li>
          <a href="https://tr.euronews.com/2019/10/27/suriye-sdg-nin-turkiye-sinirinin-30-km-gerisine-cekilmesini-olumlu-karsiliyoruz-esad-sam">Suriye: SDG'nin Türkiye sınırının 30 km gerisine çekilmesini olumlu karşılıyoruz</a>
        </li>
      </ul>
      <p>Ek kaynaklar<b> • Euronews</b></p>
    </article>
  </body>
</html>