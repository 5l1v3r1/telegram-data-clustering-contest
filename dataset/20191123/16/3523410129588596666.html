<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641607/%D8%A7%D9%81%D8%B2%D8%A7%DB%8C%D8%B4-%D9%86%D8%B1%D8%AE-%D8%A8%DB%8C%DA%A9%D8%A7%D8%B1%DB%8C-%D9%81%D8%B1%D8%A7%D9%86%D8%B3%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T16:25:00+00:00"/>
    <meta property="og:title" content="افزایش نرخ بیکاری فرانسه"/>
    <meta property="og:description" content="نرخ بیکاری فرانسه تا پایان سه ماهه سوم سال به ۸.۶ درصد افزایش پیدا کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641607/%D8%A7%D9%81%D8%B2%D8%A7%DB%8C%D8%B4-%D9%86%D8%B1%D8%AE-%D8%A8%DB%8C%DA%A9%D8%A7%D8%B1%DB%8C-%D9%81%D8%B1%D8%A7%D9%86%D8%B3%D9%87">افزایش نرخ بیکاری فرانسه</a>
      </h1>
      <h2>نرخ بیکاری فرانسه تا پایان سه ماهه سوم سال به ۸.۶ درصد افزایش پیدا کرد.</h2>
      <address><time datetime="2019-11-23T16:25:00+00:00">23 Nov 2019, 16:25</time> by <a rel="author">بولتن نیوز | bultannews.com</a></address>
      <p>به گزارش بولتن نیوز،<b> نرخ بیکاری فرانسه</b> تا پایان سه ماهه سوم سال با ۰.۱ درصد افزایش نسبت به سه ماهه دوم سال به ۸.۶ درصد رسید که این نرخ ۰.۲ درصد بیشتر از نرخ مورد انتظار قبلی بوده است.</p>
      <p>شمار<b> افراد بیکار</b> طی این مدت با ۱۰ هزار نفر افزایش به ۲.۵ میلیون نفر رسید که بیشتر افزایش <b>تعداد بیکاران</b> مربوط به گروه سنی بالای ۵۰ سال بوده است. از سوی دیگر اما نرخ بیکاری جوانان ۰.۲ درصد کاهش پیدا کرده است.</p>
      <p>در عین حال شمار شاغلین جمعیت در سن کار ( ۱۵ تا ۶۴ سال) با ۰.۳درصد کاهش به ۶۵.۲ درصد رسید. از مجموع شاغلین فرانسوی نرخ اشتغال تمام‌وقت با ۰.۴ درصد کاهش به ۵۳.۸ درصد و نرخ اشتغال پاره وقت بدون تغییر نسبت به دور قبل در سطح ۱۱.۳ درصد اندازه گیری شدند.</p>
      <p>متوسط نرخ بیکاری فرانسه در بازه زمانی ۱۹۹۶ تا ۲۰۱۹ معادل ۹.۲۴ درصد بوده است که بالاترین نرخ بیکاری ثبت شده مربوط به نرخ ۱۰.۷ درصدی سه ماهه نخست سال ۱۹۹۶ و کمترین نرخ بیکاری ثبت شده نیز مربوط به نرخ ۷.۲ درصدی سه ماهه نخست سال ۲۰۰۸ بوده است.</p>
      <p>از سوی دیگر رشد اقتصادی فرانسه در سه ماهه سوم سال جاری ۰.۳ درصد اندازه گیری شده است. فرانسه با داشتن تولید ناخالص داخلی معادل ۲.۸ تریلیون دلار، پس از آلمان و انگلیس، سومین اقتصاد بزرگ اروپا محسوب می‌شود.</p>
      <p>متوسط نرخ رشد اقتصادی فرانسه در بازه زمانی ۱۹۴۹ تا ۲۰۱۹ معادل ۰.۴۸ درصد بوده است که بالاترین رشد ثبت شده مربوط به نرخ ۸ درصدی سه ماهه نخست سال ۱۹۶۸ و کمترین نرخ رشد ثبت شده نیز مربوط به نرخ منفی ۵.۳ درصدی سه ماهه دوم سال ۱۹۶۸ بوده است.  </p>
      <p>بانک مرکزی فرانسه در گزارش جدید خود پیش بینی کرده است که رشد اقتصادی این کشور در سه ماهه پایانی سال به ۰.۲ درصد برسد. تداوم اختلافات تجاری و تیره شدن چشم انداز اقتصادی جهان از جمله مهم ترین دلایل ذکر شده توسط بانک مرکزی فرانسه برای کاهش نرخ رشد پیش‌بینی شده بوده است.</p>
      <p>انتهای پیام/</p>
    </article>
  </body>
</html>