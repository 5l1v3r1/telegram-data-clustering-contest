<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549438.html/%D8%AA%D8%B4%DA%A9%DB%8C%D9%84-%D8%B3%D8%AA%D8%A7%D8%AF-%D9%BE%DB%8C%D8%B4%DA%AF%DB%8C%D8%B1%DB%8C-%D9%88-%D8%A8%D8%B1%D8%AE%D9%88%D8%B1%D8%AF-%D8%A8%D8%A7-%D8%AC%D8%B1%D8%A7%D8%A6%D9%85-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D8%AF%D8%B1-%D8%B3%D8%B1%D8%AE%D8%B3"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T16:22:00+00:00"/>
    <meta property="og:title" content="تشکیل ستاد پیشگیری و برخورد با جرائم انتخاباتی در سرخس"/>
    <meta property="og:description" content="رئیس دادگستری شهرستان سرخس از تشکیل ستاد پیشگیری و برخورد با جرائم و تخلفات انتخاباتی در این شهرستان خبر داد."/>
  </head>
  <body>
    <article>
      <h1>تشکیل ستاد پیشگیری و برخورد با جرائم انتخاباتی در سرخس</h1>
      <h2>رئیس دادگستری سرخس خبر داد؛</h2>
      <address>
        <time datetime="2019-11-23T16:22:00+00:00">23 Nov 2019, 16:22</time>
      </address>
      <p>رئیس دادگستری شهرستان سرخس از تشکیل ستاد پیشگیری و برخورد با جرائم و تخلفات انتخاباتی در این شهرستان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت‌الاسلام محمد نجف‌زاده در گفتگو با <a href="http://sobhtoos.ir/">صبح توس</a>، اظهار کرد: ستاد پیشگیری و برخورد با جرائم و تخلفات انتخاباتی با توجه به وظایف ذاتی دستگاه قضایی در پیشگیری از وقوع جرم، در دادگستری شهرستان سرخس تشکیل شد.</p>
      <p>رئیس دادگستری شهرستان سرخس افزود: هدف اصلی این ستاد که تا پایان زمان انتخابات یازدهمین دوره مجلس شورای اسلامی فعال است، آگاهسازی عموم جامعه درباره جرائم و تخلفات انتخاباتی تصریح شده در قانون و پیشگیری و برخورد با هرگونه تخلف و جرم انتخاباتی است.</p>
      <p>وی خاطرنشان کرد: ریاست و دبیری این ستاد را رئیس دادگستری و دادستان عمومی و انقلاب شهرستان برعهده دارند و اعضای شورای تامین و سرپرست دفتر نظارت و بازرسی شورای نگهبان از اعضای این ستاد هستند.</p>
      <p>حجت‌الاسلام نجف‌زاده بیان کرد: ستاد پیشگیری و برخورد با جرائم و تخلفات انتخاباتی با همکاری رسانه‌های شهرستان، کار آگاهسازی عموم جامعه و اطلاع‌رسانی درباره جرائم و تخلفات انتخاباتی را تا پایان زمان انتخابات پیگیری می‌کند.</p>
      <p>رئیس دادگستری شهرستان سرخس در پایان تاکید کرد: مردم می‌توانند در صورت مشاهده هر گونه تخلف و جرائم انتخاباتی که جزییات آن از طریق رسانه‌های شهرستان اطلاع‌رسانی می‌شود، موارد را به دادگستری شهرستان برای پیگیری و برخورد گزارش کنند.</p>
      <p>انتهای پیام/​​​​​​​</p>
    </article>
  </body>
</html>