<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837374-v-ukrayini-zapalyuyut-svichku-pamyati-pro-zhertv-golodomoriv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T16:00:00+00:00"/>
    <meta property="og:title" content="В Україні запалюють свічку пам'яті про жертв голодоморів"/>
    <meta property="og:description" content="КИЇВ. 23 листопада. УНН. Всеукраїнська акція &quot;Запали свічку пам’яті!&quot; на знак пам'яті про жертв голодоморів розпочинається о 16 годині, передає УНН."/>
  </head>
  <body>
    <article>
      <h1>В Україні запалюють свічку пам'яті про жертв голодоморів</h1>
      <address><time datetime="2019-11-23T16:00:00+00:00">23 Nov 2019, 16:00</time> by <a rel="author">Юлія Шрамко</a></address>
      <p><b>КИЇВ. 23 листопада. УНН.</b> Всеукраїнська акція "Запали свічку пам’яті!" на знак пам'яті про жертв голодоморів розпочинається о 16 годині, передає <b>УНН</b>.</p>
      <p>Щороку в Україні у четверту суботу листопада у пам'ять про тих людей, які померли від голоду, запалюють свічки. Цього року 23 листопада, о 16 годині, Україна схилить голови у загальнонаціональній хвилині мовчання на знак вшанування всіх убитих голодом.</p>
      <p>Після цього розпочнеться акція "Запали свічку пам’яті!". Українці вдома та по всьому світу запалюватимуть свічки пам'яті у себе на вікнах чи біля меморіалів Голодомору. </p>
      <p>Цього року, 23 листопада, у <a href="https://www.unn.com.ua/uk/news/1837370-sogodni-v-ukrayini-den-pamyati-zhertv-golodomoriv-1">День пам’яті жертв голодоморів</a> на території Національного музею Голодомору-геноциду пройдуть жалобні заходи. Участь у заході візьмуть Президент України, вищі посадові особи держави, очільники українських церков, представники дипломатичного корпусу, громадськість.</p>
      <p>Пам’ятні заходи пройдуть також по всій країні.</p>
    </article>
  </body>
</html>