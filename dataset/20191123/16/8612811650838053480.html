<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/bihar/news/the-situation-of-youth-in-nitishbjp-government-in-bihar-is-pathetic-stunning-263131"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T16:05:31+00:00"/>
    <meta property="og:title" content="बिहार में नीतीश-भाजपा सरकार में युवाओं की स्थिति दयनीय : तेजस्वी"/>
    <meta property="og:description" content="पटनाः बिहार विधानसभा में नेता प्रतिपक्ष तेजस्वी प्रसाद यादव ने राज्य में चतुर्थवर्गीय कर्मचारियों की बहाली में अधिकांश एमबीए, एमसीए और बीटेक अभ्यर्थियों के आवेदन करने को लेकर मुख्यमंत्री नीतीश कुमार पर निशाना साधते हुऐ आज कहा कि प्रदेश में पिछले 15 साल में नीतीश और भारतीय जनता पार्टी (भाजपा) की सरकार में युवाओं की स्थिति काफी दयनीय है।"/>
  </head>
  <body>
    <article>
      <h1>बिहार में नीतीश-भाजपा सरकार में युवाओं की स्थिति दयनीय : तेजस्वी</h1>
      <address><time datetime="2019-11-23T16:05:31+00:00">23 Nov 2019, 16:05</time> by <a rel="author">Ankit</a></address>
      <p>पटनाः बिहार विधानसभा में नेता प्रतिपक्ष तेजस्वी प्रसाद यादव ने राज्य में चतुर्थवर्गीय कर्मचारियों की बहाली में अधिकांश एमबीए, एमसीए और बीटेक अभ्यर्थियों के आवेदन करने को लेकर मुख्यमंत्री नीतीश कुमार पर निशाना साधते हुऐ आज कहा कि प्रदेश में पिछले 15 साल में नीतीश और भारतीय जनता पार्टी (भाजपा) की सरकार में युवाओं की स्थिति काफी दयनीय है।</p>
      <p>यादव ने माइक्रो ब्लॉगिंग साइट ट्विवटर पर ट्वीट कर कहा, ‘‘15 वर्षों के नीतीश-भाजपा सरकार में बिहार में युवाओं की दयनीय स्थिति। ग्रुप-डी (चतुर्थवर्गीय) के 186 पदों जैसे चपरासी, माली और सफाईकर्मी के लिए पांच लाख से अधिक लोगो ने आवेदन दिया है। इनमे अधिकांश एमबीए (मास्टर ऑफ बिजनेस एडमिनिस्ट्रेशन), एमसीए (मास्टर ऑफ कम्प्यूटर एप्लिकेशन), एम-कॉम (वाणिज्य विषय में परास्नातक) और बी.टेक (इंजीनियरिंग स्नातक) हैं। तकरीबन तीन से पांच सेकंड में एक व्यक्ति का इंटरव्यू हो रहा है।’’</p>
      <p>उल्लेखनीय है कि बिहार विधानसभा में चतुर्थवर्गीय 186 पदों की नौकरी के लिए पांच लाख से अधिक अभ्यर्थियों ने आवेदन किया है। इसके लिए 04 सितंबर से ही विधानसभा परिसर में  साक्षात्मकार चल रहा है और अभी तक करीब चार लाख से ज्यादा छात्रों ने इंटरव्यू दे  दिए हैं जबकि शेष आवेदकों के लिए साक्षात्कार प्रक्रिया जारी है।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> The situation of youth in Nitish-BJP government in Bihar is pathetic: Stunning</p>
    </article>
  </body>
</html>