<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://roma.repubblica.it/cronaca/2019/11/23/news/arrestata_per_droga_vicino_a_roma_donna_boss_ex_banda_della_magliana-241725183/"/>
    <meta property="og:site_name" content="Repubblica.it"/>
    <meta property="article:published_time" content="2019-11-23T16:36:00+00:00"/>
    <meta property="og:title" content="Arrestata per droga vicino a Roma Fabiola Moretti, donna boss ex banda della Magliana"/>
    <meta property="og:description" content="La donna è stata sorpresa con 105 grammi di cocaina nel reggiseno"/>
  </head>
  <body>
    <article>
      <h1>Arrestata per droga vicino a Roma Fabiola Moretti, donna boss ex banda della Magliana</h1>
      <h2>La donna è stata sorpresa con 105 grammi di cocaina nel reggiseno</h2>
      <address>
        <time datetime="2019-11-23T16:36:00+00:00">23 Nov 2019, 16:36</time>
      </address>
      <p>Fabiola Moretti, ex donna del boss della banda della Magliana Danilo Abbruciati e amica di Renatino De Pedis è stata arrestata ieri alle porte di Roma, in via Laurentina. La donna, 64 anni, era in macchina col genero e aveva 105 grammi di cocaina nascosti nel reggiseno. A bordo della macchina, c'erano un bilancino di precisione e di 650 euro, ritenuti proventi di attività illecita.<br/><br/>Il compagno della figlia, un 27enne con precedenti, è stato invece denunciato a piede libero poichè è stato trovato in possesso di alcune dosi di hashish. Il ragazzo è lo stesso che la ex "Primula Rossa" della banda della Magliana aveva tentato di uccidere a dicembre del 2015, durante una spedizione punitiva a Pomezia. La Moretti aveva pugnalato quattro volte il ragazzo della figlia, al petto, all'addome e alla gamba sinistra. In quell'occasione venne arrestata in concorso con il figlio per tentato omicidio evasione dai domiciliari.<br/><br/>Processata per direttissima, ha richiesto i termini a difesa. Il giudice le ha concesso i domiciliari con il braccialetto elettronico.<br/> </p>
    </article>
  </body>
</html>