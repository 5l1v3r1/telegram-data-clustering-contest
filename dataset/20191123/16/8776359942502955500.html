<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140158-za_napisi_na_mostu_sud_dav_po_roku_vyaznici_i_100000_shtrafu.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-23T16:02:00+00:00"/>
    <meta property="og:title" content="За написи на мосту суд дав по року в’язниці і 100000 штрафу"/>
    <meta property="og:description" content="Громадяни Німеччини, які розмалювали Карлов міст у чеській столиці, дістали серйозне покарання."/>
  </head>
  <body>
    <article>
      <h1>За написи на мосту суд дав по року в’язниці і 100000 штрафу</h1>
      <address>
        <time datetime="2019-11-23T16:02:00+00:00">23 Nov 2019, 16:02</time>
      </address>
      <p>
        <i>
          <b>Громадяни Німеччини, які розмалювали Карлов міст у чеській столиці, дістали серйозне покарання.</b>
        </i>
      </p>
      <p>Два брати — 30-річний Бенжамін Віттіг і 24-річний Ніклас Стейгер — були засуджені судом району Прага-1 до одного року ув’язнення умовно і штрафу в сумі 100000 крон (майже 100000 грн.) кожен. Їм також заборонений в’їзд до Чехії на 5 років, повідомила суддя Павла Гайкова.</p>
      <p>«Підсудні були викриті свідками в незаконній діяльності, — сказала суддя. — Це подружжя, громадяни Чехії, які детально описали, як туристи з Німеччини наносили фарбу на підніжжя моста».</p>
      <p>За словами свідків, графіті на міст наносили обоє братів. Суддя уточнила, що молодший своєї провини не заперечував, на відміну від старшого, який, мабуть, побоюється, що через покарання може втратити місце в цивільній службі в німецькій армії.</p>
      <p>Як повідомила П.Гайкова, Н.Стейгер заявив у суді, начебто не знав, що розмальовує знамениту пам’ятку. За словами судді, при винесенні вироку головну роль відіграла саме історична цінність однієї з найважливіших споруд Чехії.</p>
      <p>Штрафні санкції за графіті передбачені і в Україні — 340—1360 грн.</p>
      <related>
        <h4>Матеріали за темою</h4>
        <a href="https://zib.com.ua/ua/140162-u_saudivskiy_aravii_feminizm_perestali_vvazhati_nebezpechnim.html"/>
        <a href="https://zib.com.ua/ua/issue/685/"/>
        <a href="https://zib.com.ua/ua/140163-svinku_priynyali_na_robotu_v_aeroport_na_posadu_terapevta.html"/>
        <a href="https://zib.com.ua/ua/140160-kinutiy_na_zemlyu_nedopalok_u_bryusseli_ocinili_v_200_evro_.html"/>
        <a href="https://zib.com.ua/ua/140159-shveycarci_vpevneni_scho_bez_kavi_apokalipsisu_ne_perezhiti.html"/>
        <a href="https://zib.com.ua/ua/140060-v_amerikanskiy_prokuraturi_na_posadu_priznachili_labradora.html"/>
        <a href="https://zib.com.ua/ua/issue/684/"/>
        <a href="https://zib.com.ua/ua/140057-kilka_prichin_zrobiti_pyatnicyu_vihidnim.html"/>
        <a href="https://zib.com.ua/ua/140054-yaponkam_zaboronili_nositi_okulyari_na_roboti.html"/>
        <a href="https://zib.com.ua/ua/140019-u_ssha_uvyazneniy_namagavsya_dovesti_scho_vidbuv_dovichne_uv.html"/>
        <a href="https://zib.com.ua/ua/139974-chomu_kishki_mogli_b_vigrati_v_poker_u_sobak.html"/>
        <a href="https://zib.com.ua/ua/issue/683/"/>
        <a href="https://zib.com.ua/ua/139965-yaki_imena_zaboroneni_v_riznih_krainah_svitu.html"/>
        <a href="https://zib.com.ua/ua/139967-ohoroncya_morali_pokarali_za_pozashlyubniy_seks.html"/>
        <a href="https://zib.com.ua/ua/139953-v_rf_povernut_vitverezniki_schob_pribrati_pyanih_iz_vulic.html"/>
        <a href="https://zib.com.ua/ua/139871-cherez_40_rokiv_profesor_otrimae_kompensaciyu_za_sviy_patent.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139872-kitaec_prodav_zemlyu_za_nechuvanu_sumu.html"/>
        <a href="https://zib.com.ua/ua/139869-cilitel_zastosuvav_magiyu_schob_yomu_probachili_borg.html"/>
        <a href="https://zib.com.ua/ua/139765-propagandu_statevogo_zhittya_mozhut_viznati_zlochinom.html"/>
        <a href="https://zib.com.ua/ua/issue/681/"/>
        <a href="https://zib.com.ua/ua/139764-kradizhku_portretiv_prezidenta_odin_sud_viznav_formoyu_dialo.html"/>
        <a href="https://zib.com.ua/ua/139810-shengenska_zona_nezabarom_popovnitsya_novoyu_krainoyu.html"/>
        <a href="https://zib.com.ua/ua/139760-u_britanii_znayshli_sposib_vporatisya_z_nashestyam_pavichiv_.html"/>
        <a href="https://zib.com.ua/ua/139758-zhinku_vislali_z_kraini_cherez_valizi_iz_sirim_myasom.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>