<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/do-travmpunktiv-cherhy-u-lvovi-rakhuiut-zbytky-vid-raptovoi-ozheledytsi-vkliuchennia-203356.html"/>
    <meta property="og:site_name" content="5 канал"/>
    <meta property="article:published_time" content="2019-11-23T16:42:00+00:00"/>
    <meta property="og:title" content="До травмпунктів черги: у Львові рахують збитки від раптової ожеледиці – включення"/>
    <meta property="og:description" content="Понад 4 години не працював аеропорт через ожеледицю на злітно-посадковій смузі, три рейси скасували"/>
  </head>
  <body>
    <article>
      <h1>До травмпунктів черги: у Львові рахують збитки від раптової ожеледиці – включення</h1>
      <address>
        <time datetime="2019-11-23T16:42:00+00:00">23 Nov 2019, 16:42</time>
      </address>
      <p>Львівський аеропорт відновив роботу після тимчасового закриття через ожеледицю на злітно-посадковій смузі. Слизько також і на вулицях міста, де пішоходи ризикують зазнати травм. В одному з медичних відділень перебуває кореспондентка "5 каналу" Марта Шикула.</p>
      <figure>
        <iframe src="https://www.youtube.com/embed/MIvUMNG4W2Q" width="745" height="451" data-service="Youtube" scrolling="no"/>
      </figure>
      <p>Понад 4 години не працював аеропорт через ожеледицю на злітно-посадковій смузі.</p>
      <p>О сьомій ранку на летовищі літак МАУ зійшов із злітно-посадкової смуги, яке було вкрито кригою. Його евакуювали з місця. Оскільки борт не був пошкоджений, на нього із запізненням зареєстрували наступних пасажирів. О 12-й годині він вилетів до столиці.</p>
      <p>Внаслідок цього, три рейси скасували. Пасажирів, які прямували у Лондон, поселили в готелі. Ті, які мали летіти в Польщу, добираються автобусом. Рейс до Стамбулу, найімовірніше перенесуть на неділю, 24 листопада.</p>
      <p>Через ожеледицю на дорогах та тротуарах Львова травмувались десятки людей. Крім того на дорогах ускладнений рух автівок. В області зафіксували майже півсотні аварій. Комунальники не припиняють ліквідовувати наслідки ожеледиці. Дорожнє покриття посипають сіллю та сумішшю із піску.</p>
    </article>
  </body>
</html>