<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/sport/1037357/"/>
    <meta property="og:site_name" content="Sanook"/>
    <meta property="article:published_time" content="2019-11-23T16:19:00+00:00"/>
    <meta property="og:title" content="ยิงไม่ซ้ำหน้า! บาเยิร์น มิวนิค บุกถล่ม ดุสเซลดอร์ฟ 4-0 จี้จ่าฝูงแต้มเดียว"/>
    <meta property="og:description" content="การแข่งขันฟุตบอลบุนเดสลีกา เยอรมนี 2019-20 นัดที่ 12 ฟอร์ทูน่า ดุสเซลดอร์ฟ อันดับ 13 เปิดสนามมาร์คุส สปีล-อารีนา รับการมาเยือนของ บาเยิร์น มิวนิค ทีมอันดับ 3 ของตารางวันนี้เจ้าถิ่นใช้แผน 4-2-3-1 เอริก ธอมมี กับ ดาวิด โควนัคกี ทำเกมริมเส้น รูเวน เฮนนิงส์ ยืนหน้าเป้า ส่วนทีมเยือนมาในระบบ 4-3-3 ฟิลิปเป คูตินโญ, แซร์จ นาบรี และ โรเบิร์ต เลวานดอฟสกี เป็นสามประสานล่าตาข่ายผลการแข่งขันปรากฏว่า ทัพเสือใต้บุกมาเอาชนะไปได้อย่างไม่ยากเย็น 4-0 ได้ประตูจาก แบ็งฌาแม็ง ปาวาร์ นาที 11, โคร็องแต็ง โตลิสโซ นาที 27, แซร์จ นาบรี นาที 34 และ ฟิลิปเป คูตินโญ นาที 70จากชัยชนะนัดนี้ ทำให้ บาเยิร์น มิวนิค มีเพิ่มเป็น 24 คะแนน ขึ้นมาอยู่ที่ 2 ตามหลังจ่าฝูง โบรุสเซีย มึนเช่นกลัดบัค 1 คะแนน ด้าน ฟอร์ทูน่า ดุสเซลดอร์ฟ มี 11 คะแนนเท่าเดิม"/>
  </head>
  <body>
    <article>
      <h1>ยิงไม่ซ้ำหน้า! บาเยิร์น มิวนิค บุกถล่ม ดุสเซลดอร์ฟ 4-0 จี้จ่าฝูงแต้มเดียว</h1>
      <address><time datetime="2019-11-23T16:19:00+00:00">23 Nov 2019, 16:19</time> by <a rel="author">Kittiporn P.</a></address>
      <p><b>การแข่งขัน<a href="https://www.sanook.com/sport/">ฟุตบอล</a><a href="https://sport.sanook.com/football/table/german/">บุนเดสลีกา</a> เยอรมนี 2019-20 นัดที่ 12 ฟอร์ทูน่า ดุสเซลดอร์ฟ อันดับ 13 เปิดสนามมาร์คุส สปีล-อารีนา รับการมาเยือนของ <a href="http://www.sanook.com/sport/1036978/">บาเยิร์น มิวนิค</a> ทีมอันดับ 3 ของตาราง</b><br/><br/>วันนี้เจ้าถิ่นใช้แผน 4-2-3-1 เอริก ธอมมี กับ ดาวิด โควนัคกี ทำเกมริมเส้น รูเวน เฮนนิงส์ ยืนหน้าเป้า ส่วนทีมเยือนมาในระบบ 4-3-3 ฟิลิปเป คูตินโญ, แซร์จ นาบรี และ โรเบิร์ต เลวานดอฟสกี เป็นสามประสานล่าตาข่าย<br/><br/>ผลการแข่งขันปรากฏว่า ทัพเสือใต้บุกมาเอาชนะไปได้อย่างไม่ยากเย็น 4-0 ได้ประตูจาก แบ็งฌาแม็ง ปาวาร์ นาที 11, โคร็องแต็ง โตลิสโซ นาที 27, แซร์จ นาบรี นาที 34 และ ฟิลิปเป คูตินโญ นาที 70<br/><br/>จากชัยชนะนัดนี้ ทำให้ บาเยิร์น มิวนิค มีเพิ่มเป็น 24 คะแนน ขึ้นมาอยู่ที่ 2 ตามหลังจ่าฝูง โบรุสเซีย มึนเช่นกลัดบัค 1 คะแนน ด้าน ฟอร์ทูน่า ดุสเซลดอร์ฟ มี 11 คะแนนเท่าเดิม</p>
    </article>
  </body>
</html>