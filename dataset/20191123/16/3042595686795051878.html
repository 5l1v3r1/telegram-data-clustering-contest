<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/kasper-gir-seg-etter-22-ar/71853710"/>
    <meta property="og:site_name" content="Dagbladet.no"/>
    <meta property="article:published_time" content="2019-11-23T16:13:29+00:00"/>
    <meta property="og:title" content="Kasper gir seg etter 22 år"/>
    <meta property="og:description" content="Sveitseren Gian-Franco Kasper (75) gir seg neste år etter 22 år som president i Det internasjonale skiforbundet (FIS), melder SDA."/>
  </head>
  <body>
    <article>
      <h1>Kasper gir seg etter 22 år</h1>
      <h2>Sveitseren Gian-Franco Kasper (75) gir seg neste år etter 22 år som president i Det internasjonale skiforbundet (FIS), melder SDA.</h2>
      <address><time datetime="2019-11-23T16:13:29+00:00">23 Nov 2019, 16:13</time> by <a rel="author">NTB I</a></address>
      <p>Kaspers nåværende periode som FIS-president går i utgangspunktet ut i 2022. På et møte i Sør-Tyskland skal 75-åringen skal ha fortalt andre FIS-ledere at han ikke vil fullføre perioden, ifølge det sveitsiske nyhetsbyrået.</p>
      <p>Dermed ligger det an til at Kaspers etterfølges velges under FIS-kongressen i Pattaya, Thailand i mai. Fristen for å melde sin interesse for presidentvervet er 23. april.</p>
      <p>Kasper ble valgt til generalsekretær i FIS i 1975, og i 1998 tok den mektige skilederen over som president. Sveitseren var også styremedlem i Den internasjonale olympiske komité (IOC) fra 2000 til 2018.</p>
    </article>
  </body>
</html>