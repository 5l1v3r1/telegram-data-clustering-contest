<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/abd-baskan-yardimcisi-penceten-iraka-surpriz-ziyaret-1392852"/>
    <meta property="og:site_name" content="Karar.com"/>
    <meta property="article:published_time" content="2019-11-23T16:11:00+00:00"/>
    <meta property="og:title" content="ABD Başkan Yardımcısı Pence'ten Irak'a sürpriz ziyaret"/>
    <meta property="og:description" content="BD Başkan Yardımcısı Pence, 2 aydır hükümet karşıtı gösterilere sahne olan Irak'ın başkent Bağdat'ta sürpriz bir ziyaret gerçekleştirdi. Pence, Cumhurbaşkanı Salih ve Başbakan Abdulmehdi ile görüşecek."/>
  </head>
  <body>
    <article>
      <h1>ABD Başkan Yardımcısı Pence'ten Irak'a sürpriz ziyaret</h1>
      <address>
        <time datetime="2019-11-23T16:11:00+00:00">23 Nov 2019, 16:11</time>
      </address>
      <p>
        <b>BD Başkan Yardımcısı Pence, 2 aydır hükümet karşıtı gösterilere sahne olan Irak'ın başkent Bağdat'ta sürpriz bir ziyaret gerçekleştirdi. Pence, Cumhurbaşkanı Salih ve Başbakan Abdulmehdi ile görüşecek.</b>
      </p>
      <p>ABD Başkan Yardımcısı Mike Pence ve beraberindeki heyet ziyaret çerçevesinde Cumhurbaşkanı Berhem Salih ve Başbakan Adil Abdulmehdi ile görüşecek. </p>
      <p>Pence, aynı zamanda Irak'ın batısında Enbar vilayetindeki Aynu'l Esad Askeri Üssü'ndeki Amerikalı askerleri de ziyaret edecek. </p>
      <p>Beyaz Saray'dan 11 Kasım'da Irak'taki gösterilere ilişkin yayımlanan açıklamada, Bağdat hükümetine protestoculara yönelik şiddete son vermesi ve erken seçime gitmesi çağrısında bulunulmuştu. </p>
      <p>
        <b>NE OLMUŞTU?</b>
      </p>
      <p>Irak'ta işsizlik, yolsuzluk ve kamu hizmeti yetersizliğini protesto etmek amacıyla 1 Ekim'de başlayan gösterilerde şu ana kadar 300'ün üzerinde kişi hayatını kaybetti, 15 binden fazla kişi yaralandı.</p>
      <p>Başkent Bağdat başta olmak üzere orta ve güney kesimlerdeki kentlerde devam eden gösteriler sırasında İran'ın ülkedeki nüfuzuna yönelik tepkiler de dile getiriliyor.</p>
      <p>Hükümetin açıkladığı reform paketleriyle ikna olmayan göstericiler, güvenlik güçlerine şiddet kullanılması talimatı verdiğini belirttikleri Başbakan Adil Abdulmehdi ile yolsuzlukla suçladıkları hükümetin istifasını istiyor. </p>
      <p>
        <b>BAĞDAT/AA</b>
      </p>
      <related>
        <a href="https://www.karar.com/dunya-haberleri/bagdattaki-hukumet-karsiti-gosterilerde-4-kisi-daha-oldu-1391955"/>
      </related>
      <related>
        <a href="https://www.karar.com/dunya-haberleri/irak-teyakkuz-durumu-sona-erdi-1388841"/>
      </related>
    </article>
  </body>
</html>