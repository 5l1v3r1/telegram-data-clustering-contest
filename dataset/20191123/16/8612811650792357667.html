<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/sports/cricket/news/kolkata-test--india-lead-by-183-runs-on-virat-kohlis-ton-263133"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T16:12:54+00:00"/>
    <meta property="og:title" content="IND vs BAN, 2nd Test : कोहली के शतक कम दम पर भारत को 183 रनों की बढ़त"/>
    <meta property="og:description" content="कोलकाता : कोलकाता टेस्ट में भारत मजबूत स्थिति में पहुंच गया है। भारतीय कप्तान विराट कोहली ने शानदार पारी खेलते हुए पिंक बॉल टेस्ट के दूसरे दिन शानदार शतक जमाया। पहले सत्र का खेल खत्म होने तक भारत ने बांग्लादेश पर 183 रनों की बढ़त ले ली है। भारत ने पहले ही दिन बांग्लादेश को पहली पारी में 106 रनों पर ढेर कर दिया था। दूसरे दिन पहले सत्र तक का खेल होने तक मेजबान टीम ने चार विकेट खोकर 289 रन बना लिए। कोहली 130 रनों पर नाबाद हैं। यह कोहली का टेस्ट में कुल 27वां शतक है। उनके साथ रवींद्र जडेजा 11 रन बनाकर खेल रहे हैं। कोहली ने पहले दिन का अंत 59 रनों पर किया था। कोहली के साथ उप-कप्तान अजिंक्य राहणे ने दूसरे दिन भारतीय पारी को तीन विकेट के नुकसान पर 174 रनों से आगे बढ़ाया। दोनों ने दूसरे दिन 15 ओवर बल्लेबाजी की और 16वें ओवर की गेंद पर कॉन्सेशन खिलाड़ी ताइजुल इस्लाम ने रहाणे को आउट कर भारत को चौथा झटका दिया।"/>
  </head>
  <body>
    <article>
      <h1>IND vs BAN, 2nd Test : कोहली के शतक कम दम पर भारत को 183 रनों की बढ़त</h1>
      <address><time datetime="2019-11-23T16:12:54+00:00">23 Nov 2019, 16:12</time> by <a rel="author">Rkumar</a></address>
      <p>कोलकाता : कोलकाता टेस्ट में भारत मजबूत स्थिति में पहुंच गया है। भारतीय कप्तान विराट कोहली ने शानदार पारी खेलते हुए पिंक बॉल टेस्ट के दूसरे दिन शानदार शतक जमाया। पहले सत्र का खेल खत्म होने तक भारत ने बांग्लादेश पर 183 रनों की बढ़त ले ली है। भारत ने पहले ही दिन बांग्लादेश को पहली पारी में 106 रनों पर ढेर कर दिया था। दूसरे दिन पहले सत्र तक का खेल होने तक मेजबान टीम ने चार विकेट खोकर 289 रन बना लिए। कोहली 130 रनों पर नाबाद हैं। यह कोहली का टेस्ट में कुल 27वां शतक है। उनके साथ रवींद्र जडेजा 11 रन बनाकर खेल रहे हैं। कोहली ने पहले दिन का अंत 59 रनों पर किया था। कोहली के साथ उप-कप्तान अजिंक्य राहणे ने दूसरे दिन भारतीय पारी को तीन विकेट के नुकसान पर 174 रनों से आगे बढ़ाया। दोनों ने दूसरे दिन 15 ओवर बल्लेबाजी की और 16वें ओवर की गेंद पर कॉन्सेशन खिलाड़ी ताइजुल इस्लाम ने रहाणे को आउट कर भारत को चौथा झटका दिया।</p>
      <p>READ NEWS : <a href="https://www.dainiksaveratimes.com/sports/cricket/news/brisbane-test--australia-scored-580-runs-with-warner-labuschagne-tons-263127">AUS vs PAK : आस्ट्रेलिया ने बनाए 580 रन, वार्नर...</a></p>
      <p>कोहली और रहाणे के बीच 99 रनों की साझेदारी हुई। रहाणे ने 69 गेंदों पर सात चौकों की मदद से 51 रन बनाए। यह रहाणे का टेस्ट में लगातार चौथा 50 से ज्यादा का स्कोर है। रहाणे का विकेट 236 रनों के कुल स्कोर पर गिरा। इसके बाद कोहली ने अपना शतक पूरा किया। अभी तक वह बिना किसी परेशानी के बांग्लादेशी गेंदबाजों का सामना कर रहे हैं। कोहली ने अभी तक 187 गेंदों का सामना किया है और 17 चौके मारे हैं। जडेजा 39 गेंद खेल चुके हैं। दोनों ने पांचवें विकेट के लिए अभी तक 53 रनों की साझेदारी हो चुकी है।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Kolkata Test : India lead by 183 runs on Virat Kohli's ton</p>
    </article>
  </body>
</html>