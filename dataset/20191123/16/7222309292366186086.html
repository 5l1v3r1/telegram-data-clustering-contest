<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/kulmuni-vill-skapa-ny-klimatfond-meningslost-att-diskutera-vad-folk-ater/"/>
    <meta property="og:site_name" content="HBL"/>
    <meta property="article:published_time" content="2019-11-23T16:15:00+00:00"/>
    <meta property="og:title" content="Kulmuni vill skapa ny klimatfond – &quot;meningslöst att diskutera vad folk äter&quot;"/>
    <meta property="og:description" content="Statens tillgångar ska ligga som grund för fonden, men medborgarna ska också kunna investera i den."/>
  </head>
  <body>
    <article>
      <h1>Kulmuni vill skapa ny klimatfond – "meningslöst att diskutera vad folk äter"</h1>
      <h2>Statens tillgångar ska ligga som grund för fonden, men medborgarna ska också kunna investera i den.</h2>
      <address><time datetime="2019-11-23T16:15:00+00:00">23 Nov 2019, 16:15</time> by <a rel="author">SPT</a></address>
      <p>Centerns partiordförande, näringsminister <b>Katri Kulmuni</b> presenterade under lördagen Finlands program för grön industri och en nationell klimatfond. Enligt henne ska staten finansiera alla betydande investeringar som gör det lättare att minska på utsläpp och främjar ny teknologi i Finland.</p>
      <p>Kulmuni lyfte fram ärendet under sitt tal till Centerns partistyrelse på lördagen.</p>
      <p>– Det är helt meningslöst att diskutera vad folk äter, då industrin är det som påverkar koldioxidutsläppen mest, säger Kulmuni, enligt nyhetsbyrån STT.</p>
      <p>Enligt henne behöver Finland investera miljarder för att nå de klimatmål som satts upp. Kulmunis förslag är att skapa en nationell klimatfond. Statens tillgångar ska ligga som grund för fonden, som även medborgare ska kunna investera i.</p>
      <p>– Staten kan inte enbart sätta gränser och i värsta fall driva företagen utomlands, utan man måste göra det möjligt för förändringen att ske här.</p>
    </article>
  </body>
</html>