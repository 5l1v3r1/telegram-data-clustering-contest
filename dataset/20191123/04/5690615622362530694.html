<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837355-demokrati-u-senati-zaklikayut-pompeo-ne-zaymatisya-ukrayinoyu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T04:22:00+00:00"/>
    <meta property="og:title" content="Демократи у Сенаті закликають Помпео не займатися Україною"/>
    <meta property="og:description" content="КИЇВ. 23 листопада. УНН. Демократи з комітету закордонних справ Сенату закликають держсекретаря Помпео самоусунутися від справ, пов'язаних з Україною, після …"/>
  </head>
  <body>
    <article>
      <h1>Демократи у Сенаті закликають Помпео не займатися Україною</h1>
      <address><time datetime="2019-11-23T04:22:00+00:00">23 Nov 2019, 04:22</time> by <a rel="author">Денис Масліков</a></address>
      <p><b>КИЇВ. 23 листопада. УНН.</b> Демократи з комітету закордонних справ Сенату закликають держсекретаря Помпео самоусунутися від справ, пов'язаних з Україною, після того як кілька свідків згадали його на слуханнях щодо імпічменту. Про це повідомляє <b>УНН</b> з посиланням на The Hill.</p>
      <p>"Враховуючи вашу безпосередню причетність до скандалу, ви маєте глибокий конфлікт інтересів, тож повинні самоусунутися", — йдеться у листі сенаторів до Помпео.</p>
      <p>Десять сенаторів, як стали авторами листа спираються на свідчення посла США в ЄС Гордона Сондленда, який заявив, що Майкл Помпео входив до групи посадовців, котрі знали про тиск Дональда Трампа на Україну.</p>
      <p>Помпео також заявляв, що був присутній під час телефонної розмови Трампа із Зеленським 25 липня, яка, власне, й лежить в основі розслідування з імпічменту.</p>
      <p>Сенатори-демократи в листі звинуватили голову зовнішньополітичного відомства США в тому, що він "продовжує перешкоджати розслідуванню, зокрема, відмовляючи в наданні будь-яких матеріалів Держдепу, пов'язаних зі "скандалом Трамп – Україна".</p>
      <p>"Ці дії залишають мало сумнівів у тому, що ви заважаєте Конгресові та американському народу отримати повну інформацію про скандал виключно через те, що факти завдають шкоди вам та особистим і політичним інтересам президента", — зазначили сенатори.</p>
      <p>Нагадаємо, <a href="https://www.unn.com.ua/uk/news/1834613-pompeo-rozpoviv-pro-ukrayinsku-koruptsiyu-pislya-zapitannya-pro-shkodu-dlya-ukrayini-vid-skandalu-u-ssha">Помпео розповів про українську корупцію</a> після запитання про шкоду для України від скандалу у США.</p>
    </article>
  </body>
</html>