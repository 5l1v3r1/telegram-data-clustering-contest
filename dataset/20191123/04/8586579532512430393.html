<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/arda-turandan-olay-hareket-257532h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T04:55:00+00:00"/>
    <meta property="og:title" content="Arda Turan'dan olay hareket!"/>
    <meta property="og:description" content="Galatasaray'ın yetiştirdiği en iyi futbolcular arasında gösterilen ve Atletico Madrid ile Barcelona'nın ardından Türkiye'ye dönerek Başakşehir forması giyen Arda Turan dünkü TT Arena'daki Galatasaray-Başakşehir maçında oyuna girerken taraftarlarca ıslıklandı ve yuhalandı. Turan'ın Başakşehir'in attığı gole kayıtsız kalması dikkatlerden kaçmadı."/>
  </head>
  <body>
    <article>
      <h1>Arda Turan'dan olay hareket!</h1>
      <address><time datetime="2019-11-23T04:55:00+00:00">23 Nov 2019, 04:55</time> by <a rel="author">Yeni Çağ Gazetesi</a></address>
      <p>
        <b>Galatasaray'ın yetiştirdiği en iyi futbolcular arasında gösterilen ve Atletico Madrid ile Barcelona'nın ardından Türkiye'ye dönerek Başakşehir forması giyen Arda Turan dünkü TT Arena'daki Galatasaray-Başakşehir maçında oyuna girerken taraftarlarca ıslıklandı ve yuhalandı. Turan'ın Başakşehir'in attığı gole kayıtsız kalması dikkatlerden kaçmadı.</b>
      </p>
      <p>Türk futbolunun yetiştirdiği en büyük yeteneklerden olan ancak son dönemde futbol dışı konularla anılan Arda Turan, Galatasaray-Başakşehir maçında konuk ekibin yedek kulübesindeydi.</p>
      <p>Galatasaray altyapısından yetişen ve rekor bedelle Atletico Madrid'e, oradan da Barcelona'ya transfer olan ARda Turan, Başakşehir formasıyla hala istenilen seviyeye gelemedi.</p>
      <p>Yıldız isim Galatasaray maçına yedek kulübesinde başladı. İkinci yarıda 87. dakikada İrfan Can Kahveci'nin yerine oyuna giren Arda, Galatasaraylılar tarafından ıslıklandı. Arda'nın Başakşehir'in golünde de sevinmemesi dikkat çekti.</p>
      <p>
        <b>GOL SEVİNCİ SIRASINDA ARDA TURAN...</b>
      </p>
      <p>Öte yandan dünkü maçta ilginç bir detay dikkatlerden kaçmadı. Başakşehir'in 1-0 kazandığı mücadelede Fredrik Gulbrandsen'in 78. dakikada attığı golün ardından Başakşehirli futbolcular gol sevincini yaşarken gözler Arda Turan'ın üzerindeydi. Gol esnasında tribünden çekilmiş bir fotoğraf sosyal medyada paylaşıldı.</p>
      <p>Arda Turan'ın gol sırasında açme germe hareketlerine devam ettiği görüldü.</p>
      <figure>
        <img src="https://www.yenicaggazetesi.com.tr/d/other/df-017.jpg"/>
      </figure>
      <p>
        <b>MAÇ ÖNCESİ BUZLARI ERİTTİLER</b>
      </p>
      <p>EURO 2016'da araları açılan Fatih Terim ile Arda Turan dün buzları eritti. Arda, maç öncesi Terim'in elini öptü.</p>
      <figure>
        <img src="https://www.yenicaggazetesi.com.tr/d/other/sdvf.jpg"/>
      </figure>
      <p>
        <i>
          <b>Fatih Terim ise bu olayla ilgili şöyle konuştu:</b>
        </i>
      </p>
      <p>"<i>Ben çok şaşırdım, beklemiyordum. Evlatlar bazen kızdırıyor, bazen şaşırtıyor, bazen de duygulandırıyor. Benim tanıdığım o eski Arda'yı görür gibi oldum bugün. Ben de çok duygulandım açıkçası. İnşallah onun da el öpenleri çok olur. Benim bıraktığım, benim yetişmesinde katkıda bulunduğum Arda, bu Arda. Bu Arda adamın kalbine de girer, gönlüne de girer tabii ki. O gün o söylemimi hak ediyorsa, bugün de bu söylemimi hak ediyor.</i>"</p>
      <related>
        <h4>İlgili Haberler</h4>
        <a href="https://www.yenicaggazetesi.com.tr/basaksehirden-41-paylasimi-257524h.htm"/>
        <a href="https://www.yenicaggazetesi.com.tr/galatasaray-basaksehir-0-1-mac-ozeti-257519h.htm"/>
        <a href="https://www.yenicaggazetesi.com.tr/arda-turan-ile-fatih-terim-bir-araya-geldi-257511h.htm"/>
        <a href="https://www.yenicaggazetesi.com.tr/basaksehirden-arda-turan-karari-256310h.htm"/>
        <a href="https://www.yenicaggazetesi.com.tr/galatasaray-taraftarindan-terime-mesaj-257533h.htm"/>
      </related>
    </article>
  </body>
</html>