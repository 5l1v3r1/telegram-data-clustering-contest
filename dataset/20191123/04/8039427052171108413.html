<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962156"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T04:11:37+00:00"/>
    <meta property="og:title" content="చెడ్డీగ్యాంగ్‌ను వదిలేసిన పోలీసులు!"/>
    <meta property="og:description" content="ADVT"/>
  </head>
  <body>
    <article>
      <h1>చెడ్డీగ్యాంగ్‌ను వదిలేసిన పోలీసులు!</h1>
      <address>
        <time datetime="2019-11-23T04:11:37+00:00">23 Nov 2019, 04:11</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హయాత్‌నగర్‌/హైదరాబాద్‌, నవంబరు 22 (ఆంధ్రజ్యోతి):</b> విజిబుల్‌ పోలీసింగ్‌.. నేరం జరిగిన నిమిషాల్లోనే సంఘటనాస్థలికి చేరుకునేలా ఇన్నోవా, బ్లూకోల్ట్స్‌ వాహనాలు.. సమాచారం అందిపుచ్చుకునేందుకు ప్రత్యేక పరికరాలు.. అధునాతన ఆయుధాలు.. ఇన్ని సదుపాయాలు కల్పించినా.. చేతికి అందివచ్చిన బందిపోటు దొంగలను పట్టుకోవడంలో మన పోలీసులు బద్ధకిస్తున్నారు. ఇందుకు గురువారం అర్ధరాత్రి హయాత్‌నగర్‌ పోలీ్‌సస్టేషన్‌ పరిధిలోని కుంట్లూరులో ఆరుగురు సభ్యుల చెడ్డీగ్యాంగ్‌ బందిపోటు దోపిడీనే నిదర్శనం. స్థానిక కనకదుర్గానగర్‌లో 1.20 గంటల సమయంలో రెండు ఇళ్లను చెడ్డీగ్యాంగ్‌ టార్గెట్‌ చేసుకుంది. ఓ ఇంట్లో 70 ఏళ్ల వృద్ధురాలు రామాంజమ్మ చెవి కమ్మలను బలవంతంగా లాగేయడంతో.. ఆమెకు గాయాలయ్యాయి. అక్కడ మొత్తం 15 తులాల బంగారం.. రూ. 75 వేల నగదును దోచుకున్నారు. అదే సమయంలో బాధితురాలి మనవరాలు సింధూ డయల్‌-100కు ఫోన్‌ చేసి, సమాచారం అందించారు. ఆ తర్వాత చెడ్డీగ్యాంగ్‌ దర్జాగా పక్కనే ఉన్న శ్రీనివాస్‌ అనే వ్యక్తి ఇంట్లోకి చొరబడి 45 గ్రాముల ఆభరాణలను దోచుకుంది. తెల్లవారుజామున 2 గంటల సమయంలో పెట్రోలింగ్‌ పోలీసులు అక్కడికి చేరుకున్నా చెడ్డీగ్యాంగ్‌ సభ్యులను పట్టుకునే ప్రయత్నం కూడా చేయలేదు. కనీసం వెంబడించిన దాఖలాలూ లేవు.</p>
    </article>
  </body>
</html>