<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pomponik.pl/plotki/news-beata-kozidrak-i-andrzej-pietras-nie-moga-sprzedac-domu-mocn,nId,3346769"/>
    <meta property="og:site_name" content="Pomponik.pl"/>
    <meta property="article:published_time" content="2019-11-23T04:14:18+00:00"/>
    <meta property="og:title" content="Beata Kozidrak i Andrzej Pietras nie mogą sprzedać domu. Mocno zeszli z ceny!"/>
    <meta property="og:description" content="Beata Kozidrak (59 l.) i Andrzej Pietras (65 l.) długo nie mogli dojść do porozumienia w sprawie domu w Lublinie. Były małżonek ponoć nie chciał słyszeć o obniżeniu ceny. Gdy zobaczył, w jakim posiadłość jest stanie, uległ."/>
  </head>
  <body>
    <article>
      <h1>Beata Kozidrak i Andrzej Pietras nie mogą sprzedać domu. Mocno zeszli z ceny!</h1>
      <address>
        <time datetime="2019-11-23T04:14:18+00:00">23 Nov 2019, 04:14</time>
      </address>
      <h4>Beata Kozidrak (59 l.) i Andrzej Pietras (65 l.) długo nie mogli dojść do porozumienia w sprawie domu w Lublinie. Były małżonek ponoć nie chciał słyszeć o obniżeniu ceny. Gdy zobaczył, w jakim posiadłość jest stanie, uległ.</h4>
      <figure>
        <img src="https://i.iplsc.com/beata-kozidrak/0009EL9SF7OS0LY4-C122-F4.jpg"/>
        <figcaption>Beata Kozidrak<cite>/Baranowski /AKPA</cite></figcaption>
      </figure>
      <p>Wokalistka w rozmowach z byłym mężem postanowiła nie poruszać tematu ich domu pod Lublinem. - Pamiętała próby wytłumaczenia Andrzejowi, że jeśli chcą go sprzedać, to muszą zejść z ceny, bo 7 mln zł to za dużo - wspomina przyjaciel rodziny. Pietras nie chciał o tym słyszeć. Kierowały nim emocje.</p>
      <p>Przeżywał fakt, że muszą rozstać się z miejscem, gdzie przez lata tworzyli szczęśliwą rodzinę, a każdy kawałek ogrodu kojarzył mu się z żoną i córkami. Razem go budowali i cieszyli z każdej minuty spędzonej  nim. Był azylem rodziny.</p>
      <p>- W ogrodzie zapominam o świecie. Zaprojektował go architekt krajobrazu. Miałam prośbę, żeby od wiosny do późnej jesieni stale coś tam kwitło. Spędziłam dzieciństwo wśród murów lubelskiej Starówki i nigdy nie przypuszczałam, że tak bardzo polubię ogród - opowiadała piosenkarka.</p>
      <p>Z żalem, ale jednak to właśnie ona pierwsza opuściła ten dom i zamieszkała w Warszawie.</p>
      <figure>
        <img src="https://i.iplsc.com/beata-kozidrak-w-swoim-domu-w-lublinie-fot-marek-nelken-stud/0007QPR0DXME113C-C122-F4.png"/>
        <figcaption>Beata Kozidrak w swoim domu w Lublinie, fot. Marek Nelken / Studio69<cite>/Agencja FORUM</cite></figcaption>
      </figure>
      <figure>
        <img src="https://i.iplsc.com/willa-pietrasow-screen-ze-strony-otodom-pl/0009ELCCO3EQIB3J-C122-F4.png"/>
        <figcaption>Willa Pietrasów (Screen ze strony: otodom.pl)<cite>/materiał zewnętrzny</cite></figcaption>
      </figure>
      <figure>
        <img src="https://i.iplsc.com/willa-pietrasow-screen-ze-strony-otodom-pl/0009ELCECEWGJD7V-C122-F4.png"/>
        <figcaption>Willa Pietrasów (Screen ze strony: otodom.pl)<cite>/materiał zewnętrzny</cite></figcaption>
      </figure>
      <figure>
        <img src="https://i.iplsc.com/willa-pietrasow-screen-ze-strony-otodom-pl/0009ELCFB2DPG47P-C122-F4.png"/>
        <figcaption>Willa Pietrasów (Screen ze strony: otodom.pl)<cite>/materiał zewnętrzny</cite></figcaption>
      </figure>
      <p>Na początku było zainteresowanie kupców, ale odstraszała ich cena. Andrzej Pietras nie chciał jednak słyszeć o zmianie ceny. Nawet namowy córek, by zmienił zdanie, nic nie dawały. W końcu jednak, gdy emocje opadły po wrześniowym charytatywnym koncercie na rzecz odbudowy spalonego Domu Pomocy Społecznej im. Matki Teresy z Kalkuty w Lublinie, piosenkarka wraz z byłym mężem postanowili wybrać się razem do ich domu.</p>
      <p>Widok był zasmucający. O ile dom ma się dobrze, to ogród, kort tenisowy i obejście są dość zniszczone. Po tej wizycie Andrzej Pietras już nie czekał. Zaproponował ustalenie nowej ceny.</p>
      <p>Razem doszli do porozumienia i wystawili nowe ogłoszenie z kwotą 5,8 mln zł. Wierzą, że teraz znajdzie się kupiec. Dom jest kompletnie urządzony. Piosenkarka zabrała tylko <a href="http://www.styl.pl/moda/musisz-to-miec">ubrania</a> i kilka drobiazgów. Wszystkie meble i ozdoby zostały. Oboje z Andrzejem wierzą,  że nowi właściciele będą w nim tak szczęśliwi, jak oni w najlepszym czasie swojego związku.</p>
      <related>
        <a href="http://www.pomponik.pl/plotki/news-beata-kozidrak-odebrala-kolejne-wyniki-badan-udalo-sie,nId,3334669?parametr=embed_linki"/>
      </related>
      <figure>
        <img src="https://i.iplsc.com/beata-kozidrak-w-swoim-domu-w-lublinie/0007QPQB79PSV1IH-C122-F4.png"/>
        <figcaption>Beata Kozidrak w swoim domu w Lublinie<cite>/Darek Majewski /Agencja FORUM</cite></figcaption>
      </figure>
      <figure>
        <img src="https://i.iplsc.com/beata-kozidrak-w-swoim-domu-w-lublinie/0007QPPOH8OSW7BY-C122-F4.png"/>
        <figcaption>Beata Kozidrak w swoim domu w Lublinie<cite>/Darek Majewski /Agencja FORUM</cite></figcaption>
      </figure>
      <figure>
        <img src="https://i.iplsc.com/beata-kozidrak/0009A9S3EWBT7I0H-C122-F4.png"/>
        <figcaption>Beata Kozidrak<cite>/Piotr Andrzejczak /MWMedia</cite></figcaption>
      </figure>
      <figure>
        <img src="https://i.iplsc.com/beata-kozidrak-i-andrzej-pietras/0007JLB13CHFO5Q9-C122-F4.png"/>
        <figcaption>Beata Kozidrak i Andrzej Pietras<cite>/Andras Szilagyi /MWMedia</cite></figcaption>
      </figure>
    </article>
  </body>
</html>