<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galatasaray/2019/11/23/aslan-coktu"/>
    <meta property="og:site_name" content="FotoMaç"/>
    <meta property="article:published_time" content="2019-11-23T04:50:06+00:00"/>
    <meta property="og:title" content="Aslan çöktü"/>
    <meta property="og:description" content="Milli arada verdiği sakatlarla yıldızlarından yoksun sahaya çıkan Aslan’ın Türk Telekom Stadı’ndaki hanedanlığı sona erdi. Gulbrandsen’in golüyle Başakşehir, Cimbom’u devirdi."/>
  </head>
  <body>
    <article>
      <h1><u><a href="https://www.fotomac.com.tr/haberleri/aslan?id=264216a6-1f76-43dd-b564-01e50380c181">Aslan</a></u> çöktü</h1>
      <h2>Milli arada verdiği sakatlarla yıldızlarından yoksun sahaya çıkan <u><a href="https://www.fotomac.com.tr/haberleri/aslan?id=264216a6-1f76-43dd-b564-01e50380c181">Aslan</a></u>’ın <u><a href="https://www.fotomac.com.tr/haberleri/turk-telekom?id=823fd4db-1343-4cc1-9ea1-5be656b7e605">Türk Telekom</a></u> Stadı’ndaki hanedanlığı sona erdi. Gulbrandsen’in golüyle <u><a href="https://www.fotomac.com.tr/haberleri/basaksehir?id=e1177dfe-c90c-4477-8437-07e0dd0b718c">Başakşehir</a></u>, Cimbom’u devirdi.</h2>
      <address>
        <time datetime="2019-11-23T04:50:06+00:00">23 Nov 2019, 04:50</time>
      </address>
      <p><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'de son 2 sezonun şampiyonu <u><a href="https://www.fotomac.com.tr/haberleri/galatasaray?id=7f09f678-d15c-4176-9e83-4dac7890c57b">Galatasaray</a></u>, bu başarıya ulaşırken sahasında kaybetmiyordu. Son olarak 6 Mayıs 2017'de <u><a href="https://www.fotomac.com.tr/haberleri/kasimpasa?id=1f925e8a-6f14-4a30-b8c2-cdfb0637ed5d">Kasımpaşa</a></u>'ya yenilen Cimbom'un o tarihten bu yana sahasında çıktığı 41 maçta bileği bükülmemişti. Bu dönemde 34 galibiyet, 7 beraberlik alan <u><a href="https://www.fotomac.com.tr/haberleri/aslan?id=264216a6-1f76-43dd-b564-01e50380c181">Aslan</a></u> bu unvanını yitirdi. Milli arada kaybedilen yıldızlar da mevcut sakatlara eklenince sarı-kırmızılılar aslarından yoksun şekilde sahaya çıktı. Yoklukları fazlasıyla hak edildi.</p>
      <p><b>TEK TEHLİKE VAR</b><br/>Galatasaray ilk yarıda baskın gözükürken ikinci devrede oyundan düştü. Sarı-kırmızılar maç boyunca tek bir tehlike buldu. <u><a href="https://www.fotomac.com.tr/haberleri/omer-bayram?id=f8cf0970-5d1a-463d-b5f1-ad90474291b8">Ömer Bayram</a></u>'ın kullandığı serbest vuruşta Feghouli topa yükseldi. Ancak kaleci <u><a href="https://www.fotomac.com.tr/haberleri/mert-gunok?id=d4619255-316a-4fde-a540-ec8c652ee8cf">Mert Günok</a></u> şaşırmadı ve iyi bir refleksle topu çıkardı. <u><a href="https://www.fotomac.com.tr/haberleri/basaksehir?id=e1177dfe-c90c-4477-8437-07e0dd0b718c">Başakşehir</a></u> ikinci devrede maçın direksiyonunu elinde tutan taraftı. İrfan Can Kahveci'nin pasında Gulbrandsen topu çok iyi kontrol edip ağlarla buluşturdu. G.Saray sahasında 41 maç sonra yenildi.</p>
      <p><b>3 DEĞİŞİKLİK YAPTI</b><br/>G.Saray'da teknik direktör <u><a href="https://www.fotomac.com.tr/haberleri/fatih-terim?id=e69d09de-6c85-46cd-8d36-a754848cd301">Fatih Terim</a></u>, sakatlıklar nedeniyle mecburi oyuncu değişikliğine gitti. 11. haftada <u><a href="https://www.fotomac.com.tr/haberleri/gaziantep?id=789935d2-28ef-4fb6-bb94-315131e0f5dc">Gaziantep</a></u>'e karşı forma giyen Muslera, Florin Andone ve Christian Luyindama dün gece oynamadı. Yerlerine <u><a href="https://www.fotomac.com.tr/haberleri/ryan-donk?id=5fc6c47d-a26a-4043-ac68-dc755550f4a5">Ryan Donk</a></u>, Okan Kocuk ve <u><a href="https://www.fotomac.com.tr/haberleri/ryan-babel?id=3f254ab9-9ec6-4ef6-a53f-f48a1f5edb3d">Ryan Babel</a></u> görev yaptı.</p>
    </article>
  </body>
</html>