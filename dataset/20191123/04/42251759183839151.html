<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/NBA/a315360-Novi-rekord-Doncica-nova-pobeda-Dalasa.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T04:49:00+00:00"/>
    <meta property="og:title" content="Novi rekord Dončića, nova pobeda Dalasa"/>
    <meta property="og:description" content="Još jednu fantastičnu partiju odigrao je Luka Dončić, ovoga puta u pobedi svog Dalasa nad Klivlendom 143:101."/>
  </head>
  <body>
    <article>
      <h1>Novi rekord Dončića, nova pobeda Dalasa</h1>
      <h2>Još jednu fantastičnu partiju odigrao je Luka Dončić, ovoga puta u pobedi svog Dalasa nad Klivlendom 143:101.</h2>
      <address><time datetime="2019-11-23T04:49:00+00:00">23 Nov 2019, 04:49</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/169116/jpeg/Luka-Doncic.jpg"/>
        <figcaption>Luka Dončić<cite>Ronald Martinez, Getty Images Sport</cite></figcaption>
      </figure>
      <p>Maveriksi su bili bolji od Kavalirsa u svakom segmentu igre. Koliko je domaći tim bio dominantan govori i podatak da je drugu deonicu dobio sa 37:16, a treću sa 45:29.</p>
      <p>Ponovo se istakao Luka Dončić. Mladi Slovenac je za 29 minuta na terenu postigao 30 poena (11-18 iz igre, 4-8 za tri), a imao je i sedam skokova i 14 asistencija. Dončić je tako postao najmlađi košarkaš u NBA koji je u tri uzastopne utakmice imao +30 poena i +10 asistencija.</p>
      <figure>
        <iframe data-src="https://twitter.com/nbastats/status/1198089664684548097?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Džastin Džekson je sa klupe ubacio 19 poena (4-9 iz igre), uz šest skokova. Boban Marjanović je na terenu proveo skoro 18 minuta, a meč je zavšio sa 9 poena (4-8 iz igre) i šest skokova.</p>
      <p>Među Kavalirsima najraspoloženiji je bio Darijus Garland sa 23 poena (9-16 iz igre).</p>
      <p>Dalas je ostvaio četvrtu pobedu zaredom, 10. ove sezone. Klivlend ne uspeva da prekine crni niz, pošto je doživeo šesti poraz u nizu.</p>
      <p>Los Anđeles Lejkersi trijumfovali su u duelu sa Oklahoma Siti Tanderom 130:127.</p>
      <p>Iako je posle koša Galinarija Oklahoma na pet minuta do kraja povela sa 118:117, Lejkersi su vratili prednost preko Hauarda i uspeli su da je sačuvaju do kraja.</p>
      <figure>
        <iframe data-src="https://twitter.com/NBALatam/status/1198069656680050689?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Entoni Dejvis je predvodio ekipu iz Los Anđelesa sa 33 poena (9-19 iz igre, 4-7 za tri), 11 skokova i sedam asistencija. Lebron Džejms je meč završio sa 23 poena (9-20 iz igre, 1-3 za tri), šest sokova i 14 asistencija. Na drugoj strani Šaj Aleksandar je imao 24 poena (10-18 iz igre), sedam skokova i četiri asistencije. Stiven Adams je ubacio 22 poena, a Kris Pol 18.</p>
      <p>Lejkersi su ostvarili 13. pobedu i čuvaju vrh tabele na Zapadu. Oklahoma je doživela treći poraz u nizu, 10. u sezoni.</p>
      <p>Majami Hit pobedio je Čikago Bulse sa 116:108. Bio je to 11. trijumf Majamija koji drži drugu poziciju na Istoku. Čikago je pretpreo 11. poraz i na 12. je poziciji.</p>
      <p>Džimi Batler je u dresu Hita na kraju imao 27 poena (7-10 iz igre), pet skokova, sedam asistencija i četiri ukradene lopte. Dobru partiju pružio je i Goran Dragić koji je za 28 minuta ubacio 16 poena (5-11 iz igre, 3-5 za tri) i sedam asistencija. Među Bulsima se istakao Zak Lavin sa 15 poena (6-14 iz igre).</p>
      <figure>
        <iframe data-src="https://twitter.com/MiamiHEAT/status/1198087063868002304?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Filadelfija Seventisiksersi bez problema su izašli na kraj sa San Antonio Sparsima 115:104.</p>
      <p>Siksersi su vezali tri pobede, pa su peti na Istoku. Sparsi su u izuzetno lošoj seriji, pretrpeli su 11. poraz i na 13. mestu na Zapadu su.</p>
      <p>Tobijas Haris je za Sikserse ubacio 26 poena (10-16 iz igre, 3-5 za tri), imao je i šest skokova i četiri asistencije. Demar Derozan je s druge strane brojao do 29 (12-23 iz igre), a upisao je i sedam skokova i dve asistencije.</p>
    </article>
  </body>
</html>