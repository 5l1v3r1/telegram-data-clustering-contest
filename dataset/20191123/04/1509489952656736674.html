<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/news/story/655597/to-symvolaio-me-toys-polites-paroysiase-to-komma-toy-brexit-enopsei-ton-eklogon"/>
    <meta property="og:site_name" content="OnSports"/>
    <meta property="article:published_time" content="2019-11-23T04:01:39+00:00"/>
    <meta property="og:title" content="Το «συμβόλαιο με τους πολίτες» παρουσίασε το κόμμα του Brexit ενόψει των εκλογών"/>
    <meta property="og:description" content="Το «συμβόλαιο με τους πολίτες» του κόμματος του Brexit, όπως ονομάζει τις πολιτικές του προτάσεις ενόψει των εκλογών της 12ης Δεκεμβρίου, παρουσίασε ο επικεφαλής του, Νάιτζελ Φαράτζ, επισημαίνοντας ότι για την υλοποίηση των σχεδίων του κόμματος είναι απαραίτητη η διασφάλιση ενός «καθαρού Brexit»."/>
  </head>
  <body>
    <article>
      <h1>Το «συμβόλαιο με τους πολίτες» παρουσίασε το κόμμα του Brexit ενόψει των εκλογών</h1>
      <address><time datetime="2019-11-23T04:01:39+00:00">23 Nov 2019, 04:01</time> by <a rel="author">Onsports Team</a></address>
      <p>Το «συμβόλαιο με τους πολίτες» του κόμματος του Brexit, όπως ονομάζει τις πολιτικές του προτάσεις ενόψει των εκλογών της 12ης Δεκεμβρίου, παρουσίασε ο επικεφαλής του, Νάιτζελ Φαράτζ, επισημαίνοντας ότι για την υλοποίηση των σχεδίων του κόμματος είναι απαραίτητη η διασφάλιση ενός «καθαρού Brexit».</p>
      <p>Επεσήμανε ότι το κόμμα του δεν περιμένει από τις εκλογές να γίνει η επόμενη κυβέρνηση, αλλά ότι δεσμεύεται να πετύχει το Brexit, για το οποίο οι πολίτες ψήφισαν στο δημοψήφισμα του 2016.</p>
      <p>Ο Φαράτζ ανακοίνωσε ότι το κόμμα του θα εισαγάγει έναν μηχανισμό, την «πρωτοβουλία των πολιτών», μέσα από την οποία θα δίνεται το έναυσμα για τη διεξαγωγή δημοψηφίσματος, εάν πέντε εκατομμύρια άνθρωποι υπογράψουν σε ένα έγκυρο μητρώο που θα ζητά τη γνώμη των πολιτών για ένα συγκεκριμένο θέμα.</p>
      <p>Στις προτάσεις του «συμβολαίου» του, το κόμμα του Brexit, περιλαμβάνει μεταξύ άλλων, την κατάργηση του ΦΠΑ στην ενέργεια, μετά το διαζύγιο, την κατάργηση του εταιρικού φόρου για εταιρίες στα πρώτα κέρδη ύψους 10.000 λιρών, κατάργηση φόρου κληρονομιάς, κατάργηση της ιδιωτικοποίησης του NHS, λειτουργία γενικών ιατρείων σε 24ωρη βάση, επένδυση 2,5 δισεκ. λιρών στις κοινότητες που εξαρτώνται από την αλιεία.</p>
      <p>Διαβάστε περισσότερα στο <a href="https://www.cnn.gr/news/kosmos/story/198280/to-symvolaio-me-toys-polites-paroysiase-to-komma-toy-brexit-enopsei-ton-eklogon">Cnn.gr</a></p>
    </article>
  </body>
</html>