<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/entertainment/article/1625827/%E2%80%98%E0%A6%97%E0%A6%A3%E0%A7%8D%E0%A6%A1%E0%A6%BF%E2%80%99%E0%A6%B0-%E0%A6%95%E0%A6%BE%E0%A6%9C-%E0%A6%B6%E0%A7%87%E0%A6%B7%E0%A7%87%E0%A6%B0-%E0%A6%A6%E0%A6%BF%E0%A6%95%E0%A7%87-%E0%A6%B8%E0%A6%82%E0%A6%97%E0%A7%80%E0%A6%A4%E0%A7%87-%E0%A6%A6%E0%A7%87%E0%A6%AC%E0%A6%9C%E0%A7%8D%E0%A6%AF%E0%A7%8B%E0%A6%A4%E0%A6%BF-%E0%A6%AE%E0%A6%BF%E0%A6%B6%E0%A7%8D%E0%A6%B0"/>
    <meta property="og:site_name" content="প্রথম আলো"/>
    <meta property="article:published_time" content="2019-11-23T04:11:00+00:00"/>
    <meta property="og:title" content="‘গণ্ডি’র কাজ শেষের দিকে, সংগীতে দেবজ্যোতি মিশ্র"/>
    <meta property="og:description" content="নির্মাতা ফাখরুল আরেফীন খানের ‘গণ্ডি’ চলচ্চিত্রের কাজ শেষের দিকে। চলছে সম্পাদনা। ডাবিংও শেষ। জানা গেল, এ ছবির সঙ্গে যুক্ত হয়েছেন পশ্চিমবঙ্গের সংগীত ব্যক্তিত্ব দেবজ্যোতি মিশ্র। আবহসংগীতের পাশাপাশি একটি গানেরও সংগীত পরিচালনা করবেন তিনি।"/>
  </head>
  <body>
    <article>
      <h1>‘গণ্ডি’র কাজ শেষের দিকে, সংগীতে দেবজ্যোতি মিশ্র</h1>
      <address><time datetime="2019-11-23T04:11:00+00:00">23 Nov 2019, 04:11</time> by <a rel="author">বিনোদন প্রতিবেদক, ঢাকা</a></address>
      <p>নির্মাতা ফাখরুল আরেফীন খানের ‘গণ্ডি’ চলচ্চিত্রের কাজ শেষের দিকে। চলছে সম্পাদনা। ডাবিংও শেষ। জানা গেল, এ ছবির সঙ্গে যুক্ত হয়েছেন পশ্চিমবঙ্গের সংগীত ব্যক্তিত্ব দেবজ্যোতি মিশ্র। আবহসংগীতের পাশাপাশি একটি গানেরও সংগীত পরিচালনা করবেন তিনি।</p>
      <p>দেবজ্যোতি মিশ্র বলেন, ‘ছবিটির বিষয় ভালো। গত বছরের শেষের দিকে পরিচালক ফাখরুল আরেফীন খান এই ছবির গল্পটি আমার সঙ্গে শেয়ার করেন। তাঁর মুখে গল্পটি শুনেই ছবির আবহসংগীত পরিচালনায় রাজি হয়েছি।’</p>
      <p>ছবিটির নির্মাতা বলেন, ‘এই সিনেমার গল্পে পাশ্চাত্য ও প্রাচ্য—দুই দিকের ঘটনা আছে। সে কারণেই আমি চিন্তা করছিলাম দেবজ্যোতি মিশ্রর কথা, যিনি প্রাচ্য ও পাশ্চাত্য—দুই ঘরানার সংগীত নিয়েই কাজ করেন।’</p>
      <p>‘গণ্ডি’ চলচ্চিত্রের কাহিনি ৫৫ ও ৬৫ বছর বয়সী দুজন নারী-পুরুষের গল্প নিয়ে। প্রধান দুই চরিত্রে অভিনয় করেছেন পশ্চিমবঙ্গের ফেলুদাখ্যাত সব্যসাচী চক্রবর্তী ও বাংলাদেশের সুবর্ণা মুস্তাফা। এ ছাড়া আছেন শুভাশীষ ভৌমিক, মাজনুন মিজান, অপর্ণা ঘোষ, আমান রেজা, পশ্চিমবঙ্গের পায়েল মুখার্জিসহ অনেকে। ছবিটির দৃশ্য ধারণ হয়েছে ঢাকা, কক্সবাজার ও লন্ডনের বেশ কয়েকটি স্থানে।</p>
    </article>
  </body>
</html>