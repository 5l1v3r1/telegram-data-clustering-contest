<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/money/711131/"/>
    <meta property="og:site_name" content="Sanook"/>
    <meta property="article:published_time" content="2019-11-23T04:50:00+00:00"/>
    <meta property="og:title" content="ถึงเวลาเปลี่ยน! คลังจ่อเคาะกองทุนรูปแบบใหม่แทน LTF 25 พ.ย. นี้"/>
    <meta property="og:description" content="นายไพบูลย์ นลินทรางกูร ประธานกรรมการสภาธุรกิจตลาดทุนไทย (FETCO) เปิดเผยว่า ในวันที่ 25 พ.ย. นี้ตัวแทน FETCO จะเข้าหารือกับ นายอุตตม สาวนายน รมว.คลัง เพื่อหาข้อสรุปรูปแบบกองทุนใหม่ที่จะมาทดแทนกองทุนหุ้นระยะยาว (LTF) ที่จะหมดอายุการใช้สิทธิในการลดหย่อยภาษีในปีนี้ หากได้ข้อสรุปในการหารือครั้งนี้ก็คาดว่าจะเสนอเข้าสู่การประชุมคณะรัฐมนตรี (ครม.) ได้ในสัปดาห์ถัดไป"/>
  </head>
  <body>
    <article>
      <h1>ถึงเวลาเปลี่ยน! คลังจ่อเคาะกองทุนรูปแบบใหม่แทน LTF 25 พ.ย. นี้</h1>
      <address>
        <time datetime="2019-11-23T04:50:00+00:00">23 Nov 2019, 04:50</time>
      </address>
      <p>นายไพบูลย์ นลินทรางกูร ประธานกรรมการสภา<a href="https://www.sanook.com/money/tag/%E0%B8%84%E0%B8%A7%E0%B8%B2%E0%B8%A1%E0%B8%A3%E0%B8%B9%E0%B9%89%E0%B8%84%E0%B8%B9%E0%B9%88%E0%B8%98%E0%B8%B8%E0%B8%A3%E0%B8%81%E0%B8%B4%E0%B8%88/">ธุรกิจ</a>ตลาดทุนไทย (FETCO) เปิดเผยว่า ในวันที่ 25 พ.ย. นี้ตัวแทน FETCO จะเข้าหารือกับ นายอุตตม สาวนายน รมว.คลัง เพื่อหาข้อสรุปรูปแบบกองทุนใหม่ที่จะมาทดแทนกองทุน<a href="https://www.sanook.com/money/investment/">หุ้น</a>ระยะยาว (LTF) ที่จะหมดอายุการใช้สิทธิในการลดหย่อย<a href="https://www.sanook.com/money/tag/%E0%B8%A0%E0%B8%B2%E0%B8%A9%E0%B8%B5/">ภาษี</a>ในปีนี้ หากได้ข้อสรุปในการหารือครั้งนี้ก็คาดว่าจะเสนอเข้าสู่การประชุมคณะรัฐมนตรี (ครม.) ได้ในสัปดาห์ถัดไป</p>
      <p>นายไพบูลย์ เปิดเผยอีกว่า วานนี้ FETCO ได้ร่วมหารือกับระดับเจ้าหน้าที่กระทรวงการคลัง โดยทางกระทรวงการคลังได้นำเสนอรูปแบบกองทุนใหม่ที่มีลักษณะคล้ายกับกองทุนรวมเพื่อการเลี้ยงชีพ (RMF) ซึ่งจะมีระยะเวลาการออมยาวกว่า<a href="http://www.sanook.com/money/681865/">กองทุน LTF</a> แต่จะน้อยกว่ากองทุน RMF ที่ผู้ออมจะไถ่ถอนหน่วยลงทุนได้เมื่ออายุ 55 ปี เพื่อจูงใจให้คนรุ่นใหม่ได้เข้ามาออมมากขึ้น โดยกองทุนใหม่นี้จะกำหนดระยะเวลา<a href="https://www.sanook.com/money/investment/">การลงทุน</a> 10-15 ปี ต่างจากกองทุน LTF ที่กำหนดระยะเวลาออม 7 ปี</p>
      <p>เบื้องต้นกำหนดว่าวง<a href="https://www.sanook.com/money/">เงิน</a>ที่จะได้สิทธิประโยชน์ทาง<a href="https://www.sanook.com/money/tag/%E0%B8%A0%E0%B8%B2%E0%B8%A9%E0%B8%B5/">ภาษี</a>เมื่อนำมารวมกันกับการลงทุนในกองทุน RMF จะต้องไม่เกิน 5 แสนบาทต่อปี หรือ ไม่เกิน 30% ของรายได้ โดยจะไม่มีข้อจำกัดการลงทุนว่าจะต้องนำไปลงทุนใน<a href="https://www.sanook.com/money/investment/">หุ้น</a>ที่เป็นโครงสร้างพื้นฐานของประเทศที่เป็นแนวคิดเดิม</p>
      <footer><b>ขอขอบคุณ<br/></b>ภาพ :<a href="https://www.istockphoto.com/th/photo/wooden-word-ltf-and-coins-gm1127037318-296910078">istockphoto</a></footer>
    </article>
  </body>
</html>