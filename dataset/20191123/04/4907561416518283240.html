<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/rahim-ogretmenin-olen-oglunun-anisina-diktigi-ormana-ogrencileri-sahip-cikti-2221303"/>
    <meta property="og:site_name" content="Posta"/>
    <meta property="article:published_time" content="2019-11-23T04:38:39+00:00"/>
    <meta property="og:title" content="Rahim öğretmenin ölen oğlunun anısına diktiği ormana öğrencileri sahip çıktı"/>
    <meta property="og:description" content="Emekli öğretmen Rahim Demirbaş, çorak araziyi trafik kazasında ölen oğlu Yahya’nın anısına orman haline getirdi. Bu uğurda varını yoğunu harcadı, borçlanınca ormanını kaybetme tehdidiyle karşılaştı. Yetiştirdiği öğrenciler sahip çıktı, borç ödendi, orman kurtuldu."/>
  </head>
  <body>
    <article>
      <h1>Rahim öğretmenin ölen oğlunun anısına diktiği ormana öğrencileri sahip çıktı</h1>
      <address>
        <time datetime="2019-11-23T04:38:39+00:00">23 Nov 2019, 04:38</time>
      </address>
      <h3>Emekli öğretmen Rahim Demirbaş, çorak araziyi trafik kazasında ölen oğlu Yahya’nın anısına orman haline getirdi. Bu uğurda varını yoğunu harcadı, borçlanınca ormanını kaybetme tehdidiyle karşılaştı. Yetiştirdiği öğrenciler sahip çıktı, borç ödendi, orman kurtuldu.</h3>
      <p>Konya Ereğli’nin Beyören köyünde yaşayan <a href="https://www.posta.com.tr/haberler/rahim-demirbas">Rahim Demirbaş</a> (79), bölgede ‘<a href="https://www.posta.com.tr/haberler/orman">Orman</a> Dede’ olarak tanınıyor. Matematik öğretmeni olarak başladığı meslek hayatına daha sonra dershane sahibi olarak devam etmiş. 47 yıllık bu süreçte binlerce öğrenciyi mezun etmiş, yüzlerce öğrencinin üniversiteyi kazanmasına katkı sağlamış. 8 çocuk babası Rahim Demirbaş, 1995’te lise son sınıf öğrencisi olan oğlu Yahya’yı trafik kazasında kaybetmiş.</p>
      <figure>
        <img src="https://i.pstimaj.com/img/75/640x0/5dd8b75866a97c84bd171aee"/>
      </figure>
      <p>
        <i>Yahya'dan geriye kalan tek fotoğraf</i>
      </p>
      <h3>500 dekarlık bir alan</h3>
      <p>Rahim Demirbaş, 1998’de Beyören köyünde, otun bile bitmediği 500 dekarlık çorak bir arazi arazi alıp oğlunun anısına fidan dikmeye başlamış. fidanları sulayabilmek için 10 kilometre öteden borularla su getirtmiş. Suyu depolayabilmek için ormana 6 havuz yaptırmış. 70 bin metrelik damla sulama sistemi kurmuş. Bu uğurda 3 evini satmış. dershanesini o dönem FETÖ’ye ait dershanelerle rekabet edemediği için kapatmış. Ancak devlete borçlu kalmış.</p>
      <figure>
        <img src="https://i.pstimaj.com/img/75/640x0/5dd8b78a66a97c84bc4511eb"/>
      </figure>
      <p>
        <i>Rahim Demirbaş, “Orman yaparsak bunlardan istifade eden insanlar ve hayvanlardan dolayı Yahya’m sevabından faydalanır diye düşündüm” diyor.</i>
      </p>
      <h3>Evlatları yardıma koştu</h3>
      <p>Borcunu ödeyemeyince ormanının haciz yoluyla satılması tehlikesi yaşayan Rahim Demirbaş’a bunca yıl yetiştirdiği, Türkiye’nin dörtbir tarafındaki öğrencileri sahip çıkmış. Vergi borçlarını dayanışmayla taksit taksit ödemişler. Tüm çocuklarını üniversitede okutan, 6 yıl önce de eşini kaybeden Rahim Demirbaş ormandaki evinde tek başına yaşıyor. Hedefi ağaç sayısını 50 bine çıkarmak. “Ölene kadar ağaç dikmeye devam edeceğim” diyor.</p>
      <figure>
        <img src="https://i.pstimaj.com/img/75/640x0/5dd8b901ae298bf508bae4f3"/>
      </figure>
      <p>BUNLARI OKUDUN MU?</p>
      <figure>
        <a href="https://www.posta.com.tr/asli-bekiroglu-koltuk-degnegi-ile-yuruyor-2221312">
          <img src="https://i.pstimaj.com/img/100/180x95/5dd8ce41ae298bfe8c7db191"/>
        </a>
      </figure>
      <p>
        <a href="https://www.posta.com.tr/asli-bekiroglu-koltuk-degnegi-ile-yuruyor-2221312">1 Aslı Bekiroğlu, koltuk değneği ile yürüyor</a>
      </p>
      <figure>
        <a href="https://www.posta.com.tr/hadise-agladi-acun-ilicali-cekimi-iptal-ederim-dedi-2221324">
          <img src="https://i.pstimaj.com/img/100/180x95/5dd8deec66a97c8cba85b6b2"/>
        </a>
      </figure>
      <p>
        <a href="https://www.posta.com.tr/hadise-agladi-acun-ilicali-cekimi-iptal-ederim-dedi-2221324">2 Hadise ağladı, Acun Ilıcalı 'Çekimi iptal ederim' dedi</a>
      </p>
      <figure>
        <a href="https://www.posta.com.tr/deniz-cakirdan-ilginc-aciklama-tereyagi-reklaminda-oynayacak-kadar-paraya-muhtac-degilim-2221320">
          <img src="https://i.pstimaj.com/img/100/180x95/5dd8da8366a97c8cba85b6a7"/>
        </a>
      </figure>
      <p>
        <a href="https://www.posta.com.tr/deniz-cakirdan-ilginc-aciklama-tereyagi-reklaminda-oynayacak-kadar-paraya-muhtac-degilim-2221320">3 Deniz Çakır'dan ilginç açıklama: Tereyağı reklamında o...</a>
      </p>
      <figure>
        <a href="https://www.posta.com.tr/ahmet-mekin-tum-organlarini-bagisladi-o-gun-bugunmus-2221314">
          <img src="https://i.pstimaj.com/img/100/180x95/5dd8d33c66a97c8d67b476c8"/>
        </a>
      </figure>
      <p>
        <a href="https://www.posta.com.tr/ahmet-mekin-tum-organlarini-bagisladi-o-gun-bugunmus-2221314">4 Ahmet Mekin, tüm organlarını bağışladı: O gün bugünmüş</a>
      </p>
      <figure>
        <a href="https://www.posta.com.tr/aleyna-tilki-kitap-kurduyum-2221313">
          <img src="https://i.pstimaj.com/img/100/180x95/5dd8d15066a97c8cba85b69c"/>
        </a>
      </figure>
      <p>
        <a href="https://www.posta.com.tr/aleyna-tilki-kitap-kurduyum-2221313">5 Aleyna Tilki: Kitap kurduyum</a>
      </p>
      <figure>
        <a href="https://www.posta.com.tr/ezgi-mola-sessiz-sedasiz-evlendik-2221310">
          <img src="https://i.pstimaj.com/img/100/180x95/5dd8cc46ae298bfe8b98fd0a"/>
        </a>
      </figure>
      <p>
        <a href="https://www.posta.com.tr/ezgi-mola-sessiz-sedasiz-evlendik-2221310">6 Ezgi Mola: Sessiz sedasız evlendik</a>
      </p>
      <figure>
        <a href="https://www.posta.com.tr/hazal-kaya-ve-ali-atayin-kacis-plani-2221309">
          <img src="https://i.pstimaj.com/img/100/180x95/5dd8caa566a97c8cb9e21481"/>
        </a>
      </figure>
      <p>
        <a href="https://www.posta.com.tr/hazal-kaya-ve-ali-atayin-kacis-plani-2221309">7 Hazal Kaya ve Ali Atay'ın kaçış planı</a>
      </p>
      <figure>
        <a href="https://www.posta.com.tr/harika-avci-pansiyonda-mi-yasiyor-aciklama-geldi-2221306">
          <img src="https://i.pstimaj.com/img/100/180x95/5dd8c88b66a97c8cb9e2147d"/>
        </a>
      </figure>
      <p>
        <a href="https://www.posta.com.tr/harika-avci-pansiyonda-mi-yasiyor-aciklama-geldi-2221306">8 Harika Avcı pansiyonda mı yaşıyor? Açıklama geldi</a>
      </p>
      <figure>
        <a href="https://www.posta.com.tr/cem-yilmaz-ve-defne-samyeli-cok-gergin-2221300">
          <img src="https://i.pstimaj.com/img/100/180x95/5dd85c6466a97c7afe1677a4"/>
        </a>
      </figure>
      <p>
        <a href="https://www.posta.com.tr/cem-yilmaz-ve-defne-samyeli-cok-gergin-2221300">9 Cem Yılmaz ve Defne Samyeli çok gergin</a>
      </p>
      <figure>
        <a href="https://www.posta.com.tr/murat-dalkilic-ve-hande-ercel-sette-ozlem-giderdi-2221301">
          <img src="https://i.pstimaj.com/img/100/180x95/5dd860af66a97c7ba5d2f56b"/>
        </a>
      </figure>
      <p>
        <a href="https://www.posta.com.tr/murat-dalkilic-ve-hande-ercel-sette-ozlem-giderdi-2221301">10 Murat Dalkılıç ve Hande Erçel sette özlem giderdi</a>
      </p>
      <figure>
        <img src="https://i.pstimaj.com/img/78/90x50/5dc57cb1ae298bbece9327cc"/>
      </figure>
      <p>SIRADAKİ HABER Günün özeti | 21 Kasım 2019</p>
    </article>
  </body>
</html>