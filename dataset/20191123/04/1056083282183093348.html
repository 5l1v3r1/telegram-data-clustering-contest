<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200350/%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D8%B7%D8%A7%D9%84%D9%82%D8%A7%D9%86%DB%8C-%DA%A9%D8%B1%D9%85%D8%A7%D9%86%D8%B4%D8%A7%D9%87-%D9%86%D9%88%D8%B3%D8%A7%D8%B2%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-23T04:38:35+00:00"/>
    <meta property="og:title" content="بیمارستان طالقانی کرمانشاه نوسازی می‌شود"/>
    <meta property="og:description" content="ایسنا/کرمانشاه رییس دانشگاه علوم پزشکی کرمانشاه از اتمام بخش‌هایی از هتلینگ بیمارستان طالقانی کرمانشاه خبر داد و افزود: نوسازی این بیمارستان با توجه به قطب بودن آن در بخش ترومای غرب کشور از اولویت‌های این دانشگاه است."/>
  </head>
  <body>
    <article>
      <h1>بیمارستان طالقانی کرمانشاه نوسازی می‌شود</h1>
      <address><time datetime="2019-11-23T04:38:35+00:00">23 Nov 2019, 04:38</time> by <a rel="author">محبوبه علی آقایی</a></address>
      <p>ایسنا/کرمانشاه رییس دانشگاه علوم پزشکی کرمانشاه از اتمام بخش‌هایی از هتلینگ بیمارستان طالقانی کرمانشاه خبر داد و افزود: نوسازی این بیمارستان با توجه به قطب بودن آن در بخش ترومای غرب کشور از اولویت‌های این دانشگاه است.</p>
      <p>دکتر محمودرضا مرادی در گفت و گو با ایسنا، با اشاره به قدمت حدود 60 ساله این بیمارستان گفت: این بیمارستان با توجه به قدمت بالای آن چهره ظاهری خوبی نداشت و همین امر موجب نارضایتی مراجعان این بیمارستان شده بود.</p>
      <p>وی افزود: بیمارستان طالقانی مرکز ترومای غرب کشور بوده و حجم مراجعات آن بالاست و قطعا ظاهر نامناسب آن می‌تواند تاثیر منفی بر روحیه مراجعان این بیمارستان و انتظار آنها از حوزه درمان استان داشته باشد.</p>
      <p>مرادی بهسازی و نوسازی این بیمارستان را یکی از اولویت های مهم دانشگاه علوم پزشکی کرمانشاه عنوان کرد وافزود: در حال حاضر دو ICU بیمارستان با 28 تخت نوسازی و راه اندازی شده است.</p>
      <p>وی افزود: بخش‌های آنکولوژی و سرطان بیمارستان نیز بعد از نوسازی راه اندازی شده است.</p>
      <p>مرادی از نوسازی راهروهای این بیمارستان تا پایان سال خبر داد و افزود: هتلینگ دو بخش دیگر بیمارستان نیز همزمان با راهروها باید انجام شود.</p>
      <p>وی یادآور شد: بهسازی و نوسازی دو بخش دیگر بیمارستان نیز سال آینده انجام خواهد شد.</p>
      <p>انتهای پیام</p>
    </article>
  </body>
</html>