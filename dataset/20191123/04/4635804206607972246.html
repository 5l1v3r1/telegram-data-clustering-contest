<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/huawei-mate-x-ozelinde-elde-edilen-sasirtici-basari/"/>
    <meta property="og:site_name" content="LOG"/>
    <meta property="article:published_time" content="2019-11-23T04:00:30+00:00"/>
    <meta property="og:title" content="Huawei Mate X özelinde elde edilen şaşırtıcı başarı"/>
    <meta property="og:description" content="Katlanabilir telefon Huawei Mate X inanılmaz yüksek fiyat etiketine rağmen gerçekten inanılmaz hızlı satılmaya devam ediyor."/>
  </head>
  <body>
    <article>
      <h1>Huawei Mate X özelinde elde edilen şaşırtıcı başarı</h1>
      <address><time datetime="2019-11-23T04:00:30+00:00">23 Nov 2019, 04:00</time> by <a rel="author">Can TUNÇER</a></address>
      <p><b>Katlanabilir telefon Huawei Mate X </b>inanılmaz yüksek fiyat etiketine rağmen inanılmaz hızlı satılmaya devam <a href="https://www.gsmarena.com/another_batch_of_huawei_mate_x_devices_sells_out_in_seconds-news-40215.php">ediyor</a>.</p>
      <p><b>Katlanabilir telefon Huawei Mate X, </b>geçtiğimiz hafta Çin pazarı için belirlenen ilk stoğunu yaklaşık <b>2.400 dolarlık</b> yüksek fiyatına rağmen <b>bir dakikadan daha kısa sürede bitirmeyi başarmıştı</b>. Bu açıdan büyük ses getiren telefon için talep azalmamış durumda. Çünkü Çin merkezli bir diğer satış da <b>sadece 60 saniye sürdü</b>. Yani miktarı verilmeyen ikinci stoğunu da sadece 60 saniye içerisinde tüketen telefon, gerçekten inanılmaz oranda talep görüyor. Büyük Çin pazarında geniş kitlelere yayılacak ancak bunun olması uzun sürecek gibi duran <b>Mate X</b>, Türkiye’ye ise pek gelecek gibi görünmüyor. Çünkü telefonun gerçekten aşırı yüksek bir fiyatı bulunuyor.</p>
      <h3>Huawei Mate X hangi teknik detaylara sahip?</h3>
      <p>Toplam<b> 4.500 mAh</b> pil üzerine kurulan cihaz, bünyesinde Çin merkezli BOE tarafından üretilen <b>8 inç 2480×2200 piksel bir esnek OLED ekran</b> barındırıyor. Kutusundan Android 10 ile çıkacak denilen telefonda, <b>55W hızlı şarj sistemi</b> de yer alıyor. Cihaz <b>6 GB RAM + 128 GB depolama, 8 GB RAM + 256 GB depolama </b>ve<b> 12 GB RAM + 512 GB </b>depolama seçeneklerine sahip. Kamera tarafına baktığımız zaman ise modelin arkasında <b>40 megapiksel + 16 megapiksel + 8 megapiksel + ToF</b> dahil dörtlü kamera kurulumu bizleri karşılıyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/samsung-galaxy-s11-ortaya-cikti-iste-tasarimi-video/"/>
      </related>
    </article>
  </body>
</html>