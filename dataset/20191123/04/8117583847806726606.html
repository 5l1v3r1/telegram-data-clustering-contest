<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pomponik.pl/plotki/news-sylwia-wysocka-zdrada-nie-do-wybaczenia,nId,3345320"/>
    <meta property="og:site_name" content="Pomponik.pl"/>
    <meta property="article:published_time" content="2019-11-23T04:30:00+00:00"/>
    <meta property="og:title" content="Sylwia Wysocka: Zdrada nie do wybaczenia"/>
    <meta property="og:description" content="Jeszcze niedawno wiele wskazywało na to, że aktorka może dziękować losowi za wspaniałą miłość, która w końcu zostanie przypieczętowana małżeństwem. Niestety, stało się inaczej..."/>
  </head>
  <body>
    <article>
      <h1>Sylwia Wysocka: Zdrada nie do wybaczenia</h1>
      <address>
        <time datetime="2019-11-23T04:30:00+00:00">23 Nov 2019, 04:30</time>
      </address>
      <h4>Jeszcze niedawno wiele wskazywało na to, że aktorka może dziękować losowi za wspaniałą miłość, która w końcu zostanie przypieczętowana małżeństwem. Niestety, stało się inaczej...</h4>
      <figure>
        <img src="https://i.iplsc.com/sylwia-wysocka/0009EHHCBNCOIHUU-C122-F4.jpg"/>
        <figcaption>Sylwia Wysocka<cite>/Tricolors /East News</cite></figcaption>
      </figure>
      <p>Jej wdzięk i uroda sprawiają, że reżyserzy często obsadzają ją w rolach kobiet, przy których miękną męskie serca. Na ekranie Sylwia Wysocka (56 l.) niejednokrotnie uwodziła i rozbijała małżeństwa.</p>
      <p>Prywatnie stało się inaczej. To ona została oszukana i zdradzona! Chroni swoja prywatność, ale i tak do mediów przedostały się niepokojące wieści.</p>
      <p>Ostatnio w środowisku głośno jest o jej rozstaniu z wieloletnim partnerem życiowym. To dla aktorki wyjątkowo bolesne, tym bardziej że jeszcze niedawno para planowała ślub po... 35 latach wspólnego życia.</p>
      <p>Zresztą od zawsze mówili o sobie "mąż" i "żona".</p>
      <p>- Włodek wielokrotnie oświadczał się Sylwii, ale oboje zajęci pracą odkładali ten moment na spokojniejsze czasy. Dobrą okazją do zalegalizowania związku miał być planowany niebawem ślub ich jedynego syna. Niestety, wyszło na jaw, że Włodek wdał się w romans z młodszą o 40 lat Rosjanką. Na Wschodzie ma jedną z filii swojej firmy, dlatego jego wyjazdy nie wzbudzały podejrzeń. Sylwia zawsze była uczciwa i mierzyła partnera własną miarą - zdradza tygodnikowi "Na żywo" jej przyjaciółka.</p>
      <p>Dodaje, że to właśnie dla niego aktorka porzuciła Mariusza Trelińskiego, z którym przez pięć lat łączyło ją gorące uczucie w czasach studiów w łódzkiej filmówce.</p>
      <p>- Niestety, Mariusz nie martwił się o przyziemne sprawy, zostawiając je na barkach Sylwii. Czuła się tym zmęczona i nie wierzyła, że on kiedykolwiek się ustatkuje, zechce mieć dzieci. A ona pragnęła rodziny i stabilizacji. Wtedy poznała Włodka. Przystojnego, sporo starszego. Nie był, jak dziś, majętnym biznesmenem, wręcz przeciwnie. Po rozwodzie zaczynał wszystko od zera. Uwierzyła, że przy dojrzałym mężczyźnie może poczuć się bezpieczna - stwierdza rozmówczyni tygodnika.</p>
      <p>- Jestem artystyczną duszą, którą on musi czasami ściągać na ziemię - mówiła z uśmiechem Wysocka dumna z sukcesów ukochanego.</p>
      <p>
        <u>Czytaj dalej na następnej stronie:</u>
      </p>
      <p><b> 1  </b>•<a href="https://www.pomponik.pl/plotki/news-sylwia-wysocka-zdrada-nie-do-wybaczenia,nId,3345320,nPack,2">  2  </a>•<a href="https://www.pomponik.pl/plotki/news-sylwia-wysocka-zdrada-nie-do-wybaczenia,nId,3345320,nPack,2">    <b>Następna</b> strona   </a></p>
    </article>
  </body>
</html>