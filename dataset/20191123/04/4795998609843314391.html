<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/fenerbahce-beko-fransa-da-guldu,849296"/>
    <meta property="og:site_name" content="T24"/>
    <meta property="article:published_time" content="2019-11-23T04:58:00+00:00"/>
    <meta property="og:title" content="Fenerbahçe Beko, Fransa'da güldü"/>
    <meta property="og:description" content="Zor günler geçiren Fenerbahçe, Euroleague'te üçüncü galibiyetini elde etti"/>
  </head>
  <body>
    <article>
      <h1>Fenerbahçe Beko, Fransa'da güldü</h1>
      <h2>Zor günler geçiren Fenerbahçe, Euroleague'te üçüncü galibiyetini elde etti</h2>
      <address>
        <time datetime="2019-11-23T04:58:00+00:00">23 Nov 2019, 04:58</time>
      </address>
      <p>Euroleague’de normal sezonun 10. maç gününde Fenerbahçe Beko, deplasmanda ASVEL’le bir araya geldi. Sezona istediği girişi yapamayan ve zor günler geçiren sarı-lacivertliler parkeden 88-72’lik skorla ayrıldı ve 3. galibiyetini elde ederek rahat bir nefes aldı.<br/>Maçı baştan sona üstün götüren Fenerbahçe Beko’da Vladimir Stimac 21 sayıyla karşılaşmanın en skorer oyuncusu oldu. Stimac, 21 sayısının yanına 8 de ribaund ekledi. Ayrıca Derrick Williams ise 17 sayı ve 6 ribaund kaydetti.<br/>Ev sahibi ekipte de David Lighty 18 sayıya imza attı ve takımının en skoreri oldu ancak yenilgiyi önleyemedi. Zeljko Obradovic’in öğrencileri sezonun 11. haftasında 10 maçta 6 galibiyeti bulunan Khimki Moskova’ya konuk olacak.</p>
    </article>
  </body>
</html>