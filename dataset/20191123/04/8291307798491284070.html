<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/national/2019/11/23/maharashtra-ncp-pawar-on-alliance"/>
    <meta property="og:site_name" content="Media One"/>
    <meta property="article:published_time" content="2019-11-23T04:16:04+00:00"/>
    <meta property="og:title" content="അവസാനമില്ലാത്ത നാടകീയത; ബി.ജെ.പി സഖ്യം തന്റെ അറിവോടെയല്ലെന്ന് ശരത് പവാര്‍"/>
    <meta property="og:description" content="ബി.ജെ.പി സഖ്യത്തോട് യോജിക്കുന്നില്ലെന്നാണ് ശരത് പവാർ ട്വീറ്റ് ചെയ്തിരിക്കുന്നത്."/>
  </head>
  <body>
    <article>
      <h1>അവസാനമില്ലാത്ത നാടകീയത; ബി.ജെ.പി സഖ്യം തന്റെ അറിവോടെയല്ലെന്ന് ശരത് പവാര്‍</h1>
      <h2>ബി.ജെ.പി സഖ്യത്തോട് യോജിക്കുന്നില്ലെന്നാണ് ശരത് പവാർ ട്വീറ്റ് ചെയ്തിരിക്കുന്നത്.</h2>
      <address><time datetime="2019-11-23T04:16:04+00:00">23 Nov 2019, 04:16</time> by <a rel="author" href="https://www.mediaonetv.in/author/550783" target="_blank">Web Desk</a></address>
      <p>മഹാരാഷ്ട്രയിലെ ബി.ജെ.പി - എൻ.സി.പി സഖ്യം തന്റെ അറിവോടെയല്ലെന്ന് എൻ.സി.പി തലവൻ ശരത് പവാർ. ബി.ജെ.പിയുമായി സഖ്യമുണ്ടാക്കിയ അജിത് പവാറിന്റെത് വ്യക്തിപരമായ തീരുമാനം മാത്രമാണെന്നും ശരത് പവാർ പറഞ്ഞു. ഇതോടെ മഹാരാഷ്ട്രയിലെ നാടകീയ രംഗങ്ങള്‍ പുതിയ തലത്തില്‍ എത്തിയിരിക്കുകയാണ്.</p>
      <figure>
        <iframe data-src="https://twitter.com/PawarSpeaks/status/1198088033150500865?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>കോൺഗ്രസ് - ശിവസേന പാർട്ടികളുമായി ചർച്ചകൾ പുരോഗമിക്കുന്നതിനിടെയാണ് ഏവരെയും ഞെട്ടിച്ചുകൊണ്ട് മുഖ്യമന്ത്രിയായി ബി.ജെ.പിയുടെ ദേവേന്ദ്ര ഫഡ്നാവിസും, ഉപമുഖ്യമന്ത്രിയായി എൻ.സി.പി നേതാവ് അജിത് പവാറും സത്യപ്രതി‍‍ജ്ഞ ചെയ്തത്.</p>
      <p>ബി.ജെ.പി സഖ്യത്തോട് യോജിക്കുന്നില്ലെന്നാണ് ശരത് പവാർ ട്വീറ്റ് ചെയ്തിരിക്കുന്നത്. ഇതോടെ, സഭയില്‍ ഫട്നാവിസ് സര്‍ക്കാറിന് ഭൂരിപക്ഷം തെളിയിക്കാനാവുമോ എന്നുള്ള കാര്യമാണ് ഏവരും ഉറ്റുനോക്കുന്നത്.</p>
      <p>മുതിർന്ന എൻ.സി.പി നേതാവ് പ്രഫുൽ പട്ടേലും അജിത് പവാറിന്റെത് പാർട്ടി തീരുമാനമല്ലെന്ന് പറഞ്ഞിരുന്നു. ഇതോടെ ബി.ജെ.പി സഖ്യത്തെ ചൊല്ലി എൻ.സി.പിയിൽ ഭിന്നതയുള്ള കാര്യം പുറത്ത് വന്നിരിക്കുകയാണ്.</p>
    </article>
  </body>
</html>