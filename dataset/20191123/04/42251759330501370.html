<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/NBA/a315358-Poraz-Kingsa-bez-Bogdana-Bjelica-dvocifren.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T04:06:00+00:00"/>
    <meta property="og:title" content="Poraz Kingsa bez Bogdana, Bjelica dvocifren"/>
    <meta property="og:description" content="Sakramento Kingsi pretrpeli su poraz na gostovanju Bruklin Netsima 116:97. Srpski reprezentativac Bogdan Bogdanović propustio je taj meč zbog povrede."/>
  </head>
  <body>
    <article>
      <h1>Poraz Kingsa bez Bogdana, Bjelica dvocifren</h1>
      <h2>Sakramento Kingsi pretrpeli su poraz na gostovanju Bruklin Netsima 116:97. Srpski reprezentativac Bogdan Bogdanović propustio je taj meč zbog povrede.</h2>
      <address><time datetime="2019-11-23T04:06:00+00:00">23 Nov 2019, 04:06</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/169182/jpeg/nemanja-bjelica.jpg"/>
        <figcaption>Nemanja Bjelica<cite>Ezra Shaw/Getty Images</cite></figcaption>
      </figure>
      <p>Podsećamo, Bogdanović je zadnju ložu povredio u meču protiv Feniks Sansa.</p>
      <p>Kingsi su tako pretrpeli osmi poraz ove sezone, drugi u poslednjih pet mečeva. S druge strane, Netsi su došli do sedmog trijumfa, dugog u nizu.</p>
      <p>Ekipa iz Bruklina je vodila od prvog do poslednjeg minuta, jednostavno su u svakom sementu bolji bili Netsi. Pokušavali su Kingsi šutevima iz daljine da sustignu rivala, ali su od 26 pokušaja pogodili samo četiri trojke.</p>
      <p>Spenser Dinvidi je bio najbolji u pobedničkom timu sa 23 poena (8-15 iz igre, 0-5 za tri, 7-7 slobodna bacanja) i sedam asistencija, dok je Džo Haris dodao 22 (8-11 iz igre, 5-7 za tri).</p>
      <p>Harison Barn je bio najefikasniji u ekipi Sakramenta sa 18 poena (7-12 iz igre). Nemanja Bjelica je meč završio sa 13 poena (4-9 iz igre, 1-5 za tri, 4-4 slobodna bacanja), sedm skokova i dve asistencije.</p>
      <figure>
        <iframe data-src="https://twitter.com/SacramentoKings/status/1198055168413028352?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Detroit Pistonsi pobedili su Atlanta Hoks sa 128:103. Sigurniji u svakoj odigranoj deonici bili su Pistonsi, što je potvrdio i rezultat. Iako su Hoksi bolje počeli meč, te u jednom momentu imali i 17:7, u nastavku se za sve pitao tim iz Detroita.</p>
      <p>Precizniji su bili Pistonsi u šutu sa distance i pod košem iz igre. Zanimljivo, Hoksi su s druge strane imali stopostotan učinak sa linije za slobodna bacanja pošto su pogodili svih 17.</p>
      <p>Detroit je upisao prvu pobedu posle pet vezanih poraza, dok je Atlanta izgubila peti meč zaredom.</p>
      <p>Trijumf Pistonsima doneli su Blejk Grifin sa 23 poena (9-16 iz igre, 2-7 za tri), po tri skoka i asistencije i Andre Dramond sa 23 poena (10-16 iz igre), 15 skokova i sve asistencije. U dresu Hoksa istakao se Deandre Bembri sa 22 poena (9-3 iz igre, 4-5 za tri), 4 skoka i 6 asistencija. Tre Jang ubaci je samo devet poena (3-12 iz igre, 1-7 za tri) za 31 minut na parketu.</p>
      <figure>
        <iframe data-src="https://twitter.com/DetroitPistons/status/1198062004340174848?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Vašington Vizardsi savladali su Šarlot Hornetse sa 125:118. Domaći su do pobede došli zahvaljujući odličnoj igri u poslednjoj deonici.</p>
      <p>Iako se ujednačena borba vodila u prvom poluvremenu, Šarlot je na dužu pauzu otišao sa prednošću 68:62. Uspevali su gosti da čuvaju rednost, pa su početkom poslednje četvrtine imali i 109:96. Ipak, posle poena Smita bilo je 109:101. Uz nekoliko trojki i poena iz slobodnih bacanja, Vizardsi su na kraju došli do preokreta i trijumfa.</p>
      <p>U pobedničkom timu istakao se Bredli Bil sa 30 poena (10-19 iz igre, 4-8 za tri), 5 skokova i 12 asistencija. Davis Bertans je ubacio 20 poena uz osam skokova i četiri asistencije.</p>
      <p>Majls Bridžis je za Šarlot postigao 31 poen (12-21 iz igre), a imao je i osam asistencija.</p>
      <p>Bila je to druga pobeda u nizu za Vašington, peta u sezoni. Šarlot je pretrpeo treći poraz zaredom, 10. u sezoni.</p>
      <figure>
        <iframe data-src="https://twitter.com/WashWizards/status/1198071613377282048?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>