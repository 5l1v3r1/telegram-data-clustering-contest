<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/lifestyle/hi-tech/170565/opet-vam-prazna-baterija-probajte-ovih-saveta-brze-punjenje-telefona"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T04:30:00+00:00"/>
    <meta property="og:title" content="Opet vam je prazna baterija? Probajte OVIH 8 saveta za brže punjenje telefona!"/>
    <meta property="og:description" content="Svi smo se bar jednom, ili više puta, našli u situaciji da treba negde da krenemo, a onda shvatili da smo zaboravili da napunimo telefon. Ovih nekoliko ideja i predloga mogu vam pomoći da izvučete maksimum iz kratkog vremena koje vam je na raspolaganju za punjenje."/>
  </head>
  <body>
    <article>
      <h1>Opet vam je prazna baterija? Probajte OVIH 8 saveta za brže punjenje telefona!</h1>
      <h2>Svi smo se bar jednom, ili više puta, našli u situaciji da treba negde da krenemo, a onda shvatili da smo zaboravili da napunimo telefon. Ovih nekoliko ideja i predloga mogu vam pomoći da izvučete maksimum iz kratkog vremena koje vam je na raspolaganju za punjenje.</h2>
      <address><time datetime="2019-11-23T04:30:00+00:00">23 Nov 2019, 04:30</time> by <a rel="author">telegraf.rs, Republika</a></address>
      <h3>Koristite originalne adaptere i kablove</h3>
      <p>Vaš pametni telefon će se brže napuniti ako koristite adapter i kabl koji su došli u paketu sa njim. To je često najbolje i najsigurnije rešenje.</p>
      <p>Ako kupujete novi punjač, obratite pažnju na ampere. Na vašem punjaču verovatno piše nešto slično ovome: 5.0V-&gt;1A. Jedan amper struje biće dovoljan većini smartfona.</p>
      <p>Ako punjač ima više ampera, brže ćete moći da napunite telefon. Ako ima manje, punjenje bi trebalo da bude sporije. Imajte na umu da je ovo samo okvirno pravilo.</p>
      <h3>Ne dirajte telefon dok se puni</h3>
      <p>Isključen telefon brže će se puniti nego uključen, kome je potrebna struja da bi pronašao Wi-Fi, uključio ekran ili locirao GPS. Ako je isključen, baterija nema drugog posla nego da se puni.</p>
      <figure>
        <img src="https://www.republika.rs/data/images/2019-03-25/92711_10942210-image-crop-1300x1216-1552573519-728-1aa2823635-1552917878_iff.jpg?1574431273"/>
        <figcaption>Ne dirajte telefon dok se puni...<cite>Printskrin: Twitter.com/DafinaXxxX</cite></figcaption>
      </figure>
      <h3>Aktivirajte način rada u avionu</h3>
      <p>Podesite telefon na avionski način rada i nemojte da ga koristite dok se ne napuni. Ekran je, po pravilu, među najvećim potrošačima baterije.</p>
      <h3>Uključite štedljivi režim rada</h3>
      <p>Uključite štedljivi režim rada dok punite telefon. Ovaj trik nije podjednako efikasan kao potpuno isključivanje ili avionski način rada, ali može dobro da posluži kad je potrebno da brzo dopunite bateriju, a, na primer, ne želite da propustite važan poziv.</p>
      <h3>Isključite sve što nije neophodno</h3>
      <p>Isključite sve osim mogućnosti telefoniranja i smanjite osvetljenost ekrana na najmanju moguću vrednost. Prvi na listi treba da budu Bluetooth, GPS, Wi-Fi i NFC. Dobro je i privremeno onemogućiti automatsko preuzimanje ažuriranja softvera. Suzdržite se od bespotrebnog "čačkanja" po ekranu.</p>
      <figure>
        <img src="https://www.republika.rs/data/images/2018-02-05/29405_signal-2237664-960-720_f.jpg?1574431324"/>
        <figcaption>Isključite Wifi...<cite>pixabay.com</cite></figcaption>
      </figure>
      <h3>Držite telefon na sobnoj temperaturi</h3>
      <p>Dok punite telefon, držite ga podalje od izvora toplote i materijala koji lako zadržavaju toplotu, kao što je tkanina. Nije dobro puniti telefon dok ga, recimo, držite u džepu ili ga ostavite na jastuku.</p>
      <h3>Koristite dodatnu bateriju za dopunjavanje</h3>
      <p>Eksterne baterije nisu preterano skupe, lake su i lako prenosive, a mogu odlično da posluže kad god se nađete daleko od utičnice ili kad imate trenutke praznog hoda tokom kojih možete da dopunite svoj telefon.</p>
      <h3>Šta bi trebatlo da izbegavate?</h3>
      <p>Ako na brzinu treba da napunite ili dopunite vaš pametni telefon, nemojte da ga povezujete na laptop. USB utičnice, po pravilu, sporije pune nego mrežna utičnica.</p>
      <p>Takođe, u takvoj situaciji nemojte da punite bežičnim putem, ako baš ne morate. Iako je ta tehnologija značajno napredovala poslednjih godina, ipak i dalje zaostaje za punjenjem putem žice.</p>
      <related>
        <h4>Pročitajte još:</h4>
        <a href="http://republika.rs/lifestyle/hi-tech/170093/Pozlice-vam-cifre-Otkriveno-koliko-zaradjuju-INFLUENSERI"/>
        <a href="http://republika.rs/lifestyle/hi-tech/169796/WhatsApp-nenormalno-brzo-trosi-bateriju-postoji-samo-jedno-resenje"/>
        <a href="http://republika.rs/lifestyle/hi-tech/168623/isplate--brisu-Youtube-spremio-rigorozne-kazne-one-koji-dosadni-donose-novac"/>
        <a href="http://republika.rs/lifestyle/hi-tech/168007/Stizu-noviteti-Jutjub-sprema-VELIKE-PROMENE"/>
      </related>
    </article>
  </body>
</html>