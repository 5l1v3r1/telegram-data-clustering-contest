<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962129"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T04:02:56+00:00"/>
    <meta property="og:title" content="యూట్యూబ్‌లో చూసి నకిలీ నోట్ల తయారీ"/>
    <meta property="og:description" content="ADVT"/>
  </head>
  <body>
    <article>
      <h1>యూట్యూబ్‌లో చూసి నకిలీ నోట్ల తయారీ</h1>
      <address>
        <time datetime="2019-11-23T04:02:56+00:00">23 Nov 2019, 04:02</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>ప్రింటర్‌ సాయంతో ఇంట్లోనే ముద్రణ</b>
        </li>
        <li>
          <b>బెల్టు షాపుల్లో యథేచ్ఛగా చలామణి</b>
        </li>
        <li>
          <b>రూ. 2 లక్షలు కూడబెట్టిన కుటుంబం</b>
        </li>
      </ul>
      <p><b>మహబూబాబాద్‌ క్రైం, నవంబరు 22: </b>ఆ యువకుడికి సినిమాలు తీయాలనే పిచ్చి. బడా నిర్మాతగా పేరు తెచ్చుకోవాలనే ఆశ. కానీ.. ఆర్థిక పరిస్థితి అంతంతమాత్రమే. దీంతో.. నకిలీ నోట్లు తయారు చేసి, సినీ నిర్మాత అవ్వాలనుకున్నాడు. అందుకు కుటుంబ సభ్యుల సహకారం తీసుకున్నాడు. పోలీసులకు చిక్కడంతో.. ఇప్పుడు కుటుంబంతో సహా.. కటకటాలు లెక్కిస్తున్నాడు. శుక్రవారం ఏర్పాటు చేసిన విలేకరుల సమావేశంలో మహబూబాబాద్‌ ఎస్పీ నంద్యాల కోటిరెడ్డి వివరాలు వెల్లడించారు. వరంగల్‌ రూరల్‌ జిల్లా నర్సంపేటకు చెందిన సామల శ్రీనివాస్‌, భాగ్యలక్ష్మి దంపతులకు ఇద్దరు కుమారులు (సాయిచరణ్‌, అఖిల్‌). పలు వ్యాపారాలు చేసిన నష్టపోయిన శ్రీనివాస్‌.. ఆ తర్వాత కుటుంబంతో సహా హైదరాబాద్‌కు చేరుకున్నాడు. శ్రీనివాస్‌ ఆటో నడుపుతుండగా.. పెద్దకొడుకు సాయిచరణ్‌ సినీ పరిశ్రమలో చేరి.. చిన్నచిన్న వేషాలు వేసేవాడు.</p>
      <p> ఎలాగైనా బడా నిర్మాతగా మారాలనే ఉద్దేశంతో అతడు యూట్యూబ్‌లో వెతికి.. నకిలీనోట్ల తయారీని నేర్చుకుని. రూ. 500, రూ. 2,000 నోట్లను ముద్రించడం ప్రారంభించాడు. ఓ ఎస్‌యూవీలో తిరుగుతూ.. వాటిని వరంగల్‌, ఖమ్మం, మహబూబాబాద్‌ జిల్లాల్లో ఉండే బెల్ట్‌ షాపుల్లో మార్చుకునేవారు. అలా.. రూ. 2లక్షల అసలు నోట్లను కూడబెట్టారు. వీరంతా ఈ నెల 19న కేసముద్రం మండలం మంగయ్యపల్లిలో బెల్ట్‌షాప్‌ నిర్వహిస్తున్న రాజ్‌కుమార్‌కు రూ.500 నకిలీ నోటు ఇచ్చి, మద్యం కొనుగోలు చేశారు. అనుమానంతో రాజ్‌కుమార్‌ పోలీసులకు సమాచారం ఇస్తుండగానే.. ఆ కుటుంబం అక్కడి నుంచి ఉడాయించింది. దీనిపై దృష్టిసారించిన పోలీసులు.. ఇనుగుర్తి క్రాస్‌ వద్ద నిందితులను పట్టుకున్నారు. వారి నుంచి రూ.69,900 నగదు, రూ.29,870 నకిలీ నోట్లు, ప్రింటర్లు స్వాధీనం చేసుకున్నారు.</p>
    </article>
  </body>
</html>