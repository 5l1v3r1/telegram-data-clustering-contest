<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/vesti-proaste-pentru-fanii-ingerasilor-victorias-secret-show-ul-traditional-din-acest-an-a-fost-anulat_3059871.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-23T04:59:09+00:00"/>
    <meta property="og:title" content="Vești proaste pentru fanii îngerașilor Victoria's Secret. Show-ul tradițional din acest an a fost anulat"/>
    <meta property="og:description" content="Vești proaste pentru fanii îngerașilor Victoria's Secret. Casa de modă a anunțat că ediția din acest an a show-ului tradițional a fost anulată din cauza audiențelor mici și a criticilor potrivit cărora promovează sexismul și lipsa de diversitate. Evenime"/>
  </head>
  <body>
    <article>
      <h1>Vești proaste pentru fanii îngerașilor Victoria's Secret. Show-ul tradițional din acest an a fost anulat</h1>
      <address><time datetime="2019-11-23T04:59:09+00:00">23 Nov 2019, 04:59</time> by <a rel="author">PUBLIKA.MD</a></address>
      <p><b>Vești proaste pentru fanii îngerașilor Victoria's Secret. Casa de modă a anunțat că ediția din acest an a show-ului tradițional a fost anulată din cauza audiențelor mici și a criticilor potrivit cărora promovează sexismul și lipsa de diversitate. </b><br/><br/>Evenimentul a fost lansat în 1995 și era, la un moment dat, cel mai grandios eveniment al anului în materie de fashion, însă ediția de anul trecut a avut cele mai mici audiențe de la lansare și a atras critici.</p>
      <p>Potrivit contestatarilor, showul promovează sexismul și lipsa de diversitate în ceea ce privește selecția modelelor și este total depășit.</p>
      <p>Totodată, compania a făcut public raportul financiar pe cel de-al treilea trimestru, anunțând pierderi de 252 de milioane de dolari.</p>
    </article>
  </body>
</html>