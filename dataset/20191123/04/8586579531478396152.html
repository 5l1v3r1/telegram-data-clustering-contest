<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/cumhur-ittifaki-mahkemelik-oldu-257534h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T04:43:00+00:00"/>
    <meta property="og:title" content="Cumhur İttifakı mahkemelik oldu!"/>
    <meta property="og:description" content="Cumhur İttifakı Nevşehir'in Kozaklı ilçesinde mahkemelik oldu. İlçenin AKP'li Belediye Başkanı Akif Kabukçuoğlu, kendinden önceki MHP'li Celalettin Güven dönemine dair tespit edilen usulsüzlükleri yargıya taşıdı."/>
  </head>
  <body>
    <article>
      <h1>Cumhur İttifakı mahkemelik oldu!</h1>
      <address><time datetime="2019-11-23T04:43:00+00:00">23 Nov 2019, 04:43</time> by <a rel="author">Yeni Çağ Gazetesi</a></address>
      <p>
        <b>Cumhur İttifakı Nevşehir'in Kozaklı ilçesinde mahkemelik oldu. İlçenin AKP'li Belediye Başkanı Akif Kabukçuoğlu, kendinden önceki MHP'li Celalettin Güven dönemine dair tespit edilen usulsüzlükleri yargıya taşıdı.</b>
      </p>
      <p>
        <b>Fatih ERGİN / YENİÇAĞ</b>
      </p>
      <p>Cumhur İttifakı'nın kriz yaşadığı iller arasına Nevşehir de eklendi. Kozaklı ilçesinde AKP ve MHP arasında yerel seçimlerden bu tarafa yaşanan belediyeyi zarara uğratma polemiği yargıya taşındı.</p>
      <p>31 Mart yerel seçimlerinde belediye başkanlığı koltuğunu MHP’li Celalettin Güven’den alan AKP'li Akif Kabukçuoğlu, göreve geldikten hemen sonra belediye bütçesindeki açığı kamuoyu ile paylaşmıştı. Aradan geçen 8 aylık süreçte, eski ve yeni başkanların bütçe açığı üzerinden polemikleri hiç bitmedi.</p>
      <p>Kozaklı halkını da gerdiği belirtilen polemikte, yeni başkan Kabukçuoğlu ısrarla belgeler ile belediyenin zarara uğratıldığını iddia ederken, eski başkan Celalettin Güven ise “belediyede böyle bir açık yoktu, bir yanlışlık var” şeklinde kendini savundu. </p>
      <p>Konu AKP'li Kabukçuoğlu tarafından yargıya taşındı. Kozaklı ilçesinde 8 aydır kamuoyunu meşgul eden karşılıklı iddialar, adli mercilerce açıklığa kavuşturulacak.<br/><br/><br/> </p>
      <related>
        <a href="https://www.yenicaggazetesi.com.tr/cumhur-ittifakinda-bakan-krizi-251213h.htm"/>
      </related>
    </article>
  </body>
</html>