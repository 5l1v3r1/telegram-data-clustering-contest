<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a546498/Osumnjiceni-za-ubistvo-novinarke-na-Malti-trazi-imunitet-u-zamenu-za-informacije.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-23T22:17:00+00:00"/>
    <meta property="og:title" content="Osumnjičeni za ubistvo novinarke na Malti traži imunitet u zamenu za informacije"/>
    <meta property="og:description" content="Glavni osumnjičeni u istrazi o ubistvu malteške novinarke Dafne Karuane Galisije 2017. godine zatražio je imunitet u..."/>
  </head>
  <body>
    <article>
      <h1>Osumnjičeni za ubistvo novinarke na Malti traži imunitet u zamenu za informacije</h1>
      <address>
        <time datetime="2019-11-23T22:17:00+00:00">23 Nov 2019, 22:17</time>
      </address>
      <p>Glavni osumnjičeni u istrazi o ubistvu malteške novinarke Dafne Karuane Galisije 2017. godine zatražio je imunitet u zamenu za informacije koje zna o tom slučaju, izjavili su izvori bliski istrazi.</p>
      <p>Jorgen Feneč zatražio je imunitet kako bi policija mogla da nastavi njegovo ispitivanje. Policijski izvori su naveli da se osumnjičeni žalio i na bolove u leđima i da je potom prebačen u bolnicu.</p>
      <p> Kasnije je policija saopštila je Feneč oslobođen uz kauciju, ali da mora da ostane barem 24 sata u bolnici zbog lekarskih pregleda.</p>
      <p>Jorgen Feneč, koji je uhapšen pre tri dana, je hotelijer, direktor i suvlasnik Elektrogasa, energetske kompanije Malte kojoj je 2013. država dodelila izgradnju elektrane na gas u vrednosti od nekoliko miliona evra.</p>
      <p>Osam meseci pre pogibije od eksplozije bombe podmetnute u njen automobil, novinarka je pisala o jednoj kompaniji koja podmićuje malteške političare, a novinarskom istragom posle njene smrti je utvđeno da je ta kompanija - Fenešova.</p>
    </article>
  </body>
</html>