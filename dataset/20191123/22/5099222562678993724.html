<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23509885-prahova-politist-impuscat-barbat-incercand-aplaneze-scandal-langa-sectia-votare.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-23T22:00:00+00:00"/>
    <meta property="og:title" content="Prahova: ​Un polițist a împușcat un bărbat, încercând să aplaneze un scandal de lângă secția de votare"/>
    <meta property="og:description" content="​Un polițist care intervenea pentru aplanarea unui scandal în localitatea Drăgăneasa, județul Prahova, a împușcat, sâmbătă seara, un bărbat, care l-ar fi atacat. Scandalul a izbucnit"/>
  </head>
  <body>
    <article>
      <h1>Prahova: ​Un polițist a împușcat un bărbat, încercând să aplaneze un scandal de lângă secția de votare</h1>
      <address><time datetime="2019-11-23T22:00:00+00:00">23 Nov 2019, 22:00</time> by <a rel="author">Redactia</a></address>
      <p><b>​Un polițist care intervenea pentru aplanarea unui scandal în localitatea Drăgăneasa, județul Prahova, a împușcat, sâmbătă seara, un bărbat, care l-ar fi atacat. Scandalul a izbucnit în apropierea unei secții de votare. </b><br/><br/>Potrivit unor surse din rândul anchetatorilor citate de Mediafax, polițiștii au intervenit pentru aplanarea unui scandal izbucnit în apropierea unei secții de votare din localitatea Drăgăneasa. Aceleași surse au precizat însă că incidentul nu ar avea legătură cu procesul electoral. <br/><br/>În timpul intervenției, unul dintre scandalagii ar fi agresat un polițist, care a tras cu arma. Bărbatul a fost împușcat în picior. La fața locului s-au deplasat mai multe echipaje ale Poliției Prahova, care anchetează incidentul.</p>
    </article>
  </body>
</html>