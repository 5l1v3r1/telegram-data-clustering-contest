<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/swiat/news-niewyjasnione-morderstwo-11-latki-probki-dna-pobierane-od-90,nId,3350848"/>
    <meta property="og:site_name" content="RMF24"/>
    <meta property="article:published_time" content="2019-11-23T22:56:20+00:00"/>
    <meta property="og:title" content="Niewyjaśnione morderstwo 11-latki. Próbki DNA pobierane od 900 mężczyzn"/>
    <meta property="og:description" content="Śledczy rozpoczęli w sobotę pobieranie próbek DNA od około 900 mężczyzn w miasteczku Grevenbroich w Nadrenii Północnej-Westfalii. Ich celem jest rozwiązanie sprawy morderstwa 11-letniej dziewczynki sprzed 23 lat."/>
  </head>
  <body>
    <article>
      <h1>Niewyjaśnione morderstwo 11-latki. Próbki DNA pobierane od 900 mężczyzn</h1>
      <address><time datetime="2019-11-23T22:56:20+00:00">23 Nov 2019, 22:56</time> by <a rel="author" href="https://www.rmf24.pl/tylko-w-rmf24/magdalena-partyla" target="_blank">Magdalena Partyła</a></address>
      <p>
        <b>Śledczy rozpoczęli w sobotę pobieranie próbek DNA od około 900 mężczyzn w miasteczku Grevenbroich w Nadrenii Północnej-Westfalii. Ich celem jest rozwiązanie sprawy morderstwa 11-letniej dziewczynki sprzed 23 lat.</b>
      </p>
      <figure>
        <img src="https://i.iplsc.com/zdj-ilustracyjne/0009EPZJRMS5CAHI-C123-F4.png"/>
        <figcaption>Zdj. ilustracyjne<cite>/ Franziska Gabbert /PAP/DPA</cite></figcaption>
      </figure>
      <p><b>11-letnia Claudia Ruf</b> z Grevenbroich, koło Duesseldorfu, <b>została zgwałcona i uduszona w maju 1996 roku.</b> Jej oblane benzyną i częściowo zwęglone zwłoki znaleziono 70 km od miejsca zamieszkania w Euskirchen niedaleko Bonn. Policji dotychczas nie udało się znaleźć mordercy.</p>
      <p><b>W 2010 roku śledczy przeprowadzili test DNA wśród 350 mężczyzn z rodzinnej miejscowości Claudii. Nie przyniosło to jednak żadnego rezultatu.</b> Od tamtego czasu techniki badań kryminalistycznych zostały jednak udoskonalone i w zawężeniu kręgu podejrzanych pomocne są również próbki krewnych sprawcy.</p>
      <figure>
        <iframe data-src="https://twitter.com/SkyNews/status/1198350208406577154?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Tym razem <b>policja wysłała wezwanie do oddania próbek około 900 mężczyzn z Gravenbroich, którzy w chwili zabójstwa Claudii mieli co najmniej od 14 do 70 lat</b>. W sobotę - w pierwszym terminie - w lokalnej szkole podstawowej, gdzie prowadzono testy, stawiło się około 480 osób.<br/><br/>Ojciec Claudii, Friedhelm Ruf, nagrał wideo, w którym apelował o oddawanie próbek DNA.</p>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=1vaV9GNUyavUs1ALlIkgOOVEXhyRwHt_dAWYRBWCA2..Z7/url=http%3A%2F%2Fwww.rmf24.pl%2Ffakty%2Fpolska%2Fnews-jaworzno-18-latek-ranil-nozem-matke-babcie-i-12-letniego-bra%2CnId%2C3350807%3Fparametr%3Dembed_tyt">Jaworzno: 18-latek ranił nożem matkę, babcię i 12-letniego brata</a>
      </p>
      <p><i>Po ponad 23 latach istnieje duża szansa na ustalenie, co spotkało moją córkę. Winny zbyt długo ukrywał się przed nami wszystkimi</i> - przekonywał.</p>
      <p> </p>
    </article>
  </body>
</html>