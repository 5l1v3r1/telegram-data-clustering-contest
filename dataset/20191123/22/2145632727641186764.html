<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18595470-noul-spital-stanford-din-california-vine-cu-o-mare-inovatie"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-23T22:00:00+00:00"/>
    <meta property="og:title" content="Noul spital Stanford din California vine cu o mare inovaţie"/>
    <meta property="og:description" content="Noul spital Stanford, o investiţie de 2,1 miliarde de dolari, inaugurat dumunică, utilizează tehnologia pentru a deveni un spital ospitalier pentru pacienţi."/>
  </head>
  <body>
    <article>
      <h1>Noul spital Stanford din California vine cu o mare inovaţie</h1>
      <address><time datetime="2019-11-23T22:00:00+00:00">23 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18595470/1/spital-stanford-youtube-descopera.jpg"/>
      </figure>
      <p>Noul spital Stanford, o investiţie de 2,1 miliarde de dolari, inaugurat dumunică, utilizează tehnologia pentru a deveni un spital ospitalier pentru pacienţi.</p>
      <p>Clădirea, la care s-a lucrat mai bine de zece ani, este încorporată în campusul Stanford Health Care din Palo Alto, California. Ron Johnson, fostul vicepreşedinte al operaţiunilor de retail în cadrul companiei Apple, a recomandat proiectul, potrivit Mediafax.</p>
      <p>Noua clădire are 368 de camere şi, printre alte îmbunătăţiri, oferă pacienţilor posibilitatea să utilizeze o tastatură intuitivă pentru a alege opţiunile de divertisment sau pentru a controla temperatura, lumina şi jaluzelele direct de pe paturile de spital.</p>
      <p>Printre dotările spitalului, se numără şi farmacia robotizată. Roboţii realizaţi de Swisslog Holding AG vor alege pastile şi cutii şi le vor pune în pungi cu coduri de bare, ceea ce va face procesul medical mai eficient şi va reduce existenţa erorilor, eliberând totodată personalul farmaceutic pentru a lucra la sarcini mai complexe.</p>
      <p>Totodată, spitalul deţine o flotă de 23 de vehicule ghidate automat, programată pentru a ajuta la livrarea şi eliminarea gunoiului din clădire.</p>
      <p>De asememea, senzorii vor urmări locaţia personalului şi a echipamentelor în timp real, îmbunătăţind eficienţa şi controlul inventarului. Infrastructura poate suporta 120.000 de dispozitive conectate care transmit streaming video 4K de înaltă definiţie. Infrastructura de comunicare va putea fi upgradată cu noi tehnologii, cum ar fi wireless 5G. Echipamentele de imagistică prin rezonanţă magnetică şi alte sisteme vor fi integrate unele cu altele în noi moduri.</p>
      <p>Medicii şi asistenţii pot monitoriza mai mulţi pacienţii dintr-o cameră specială şi cu ajutorul alertelor furnizate de sistemul integrat direct către telefoanele mobile ale acestora.</p>
      <p>În continuare, pacienţii vor avea la dispoziţie o aplicaţie numită MyHealth, prin intermediul căreia pot fi realizate o serie întreagă de acţiuni, de la contactarea sau chemarea unui asistent medical, la reglarea temperaturii şi luminilor. Aplicaţia oferă şi funcţie de ghidare a pacienţilor pe culoarele spitalului către diverse puncte de interes, cum ar fi lifturile sau toaletele. Software-ul aplicaţiei poate simţi dacă cineva se află în spital sau în afara campusului.</p>
      <related>
        <a href="https://www.descopera.ro/dnews/18228016-un-fir-de-par-din-calcai-i-a-provocat-unui-barbat-o-afectiune-extrem-de-rara"/>
      </related>
      <related>
        <a href="https://www.descopera.ro/dnews/18010319-ce-este-pericardita-boala-pentru-care-ion-iliescu-a-ajuns-de-urgenta-la-spital"/>
      </related>
      <related>
        <a href="https://www.descopera.ro/dnews/17790851-preot-enoriasi-spital-tamaie-inlocuita-marijuana"/>
      </related>
      <related>
        <a href="https://www.descopera.ro/dnews/17786693-ajuns-spital-dependent-miros-sosete"/>
      </related>
      <related>
        <a href="https://www.descopera.ro/dnews/17677456-controvese-sculpturi-uriase-uter-spital-doha"/>
      </related>
      <related>
        <a href="https://www.descopera.ro/dnews/17125977-un-caz-medical-unic-arata-pericolele-ardeilor-iuti-un-barbat-a-ajuns-la-spital-dupa-ce-a-consumat-cel-mai-picant-ardei-iute-din-lume"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18594763-substanta-care-a-omorat-doi-copii-si-o-mama-la-deratizarea-din-timisoara"/>
        <a href="https://www.descopera.ro/dnews/18592783-90-dintre-romani-vad-cafeaua-o-sursa-de-relaxare-si-pe-mai-mult-de-o-treime-ii-face-fericiti"/>
        <a href="https://www.descopera.ro/dnews/18592323-doi-profesori-de-chimie-produceau-metamfetamina-intr-un-centru-stiintific-al-universitatii"/>
        <a href="https://www.descopera.ro/lumea-digitala/18592239-aplicatiile-preinstalate-de-pe-telefoanele-android-ieftine-sunt-pline-de-vulnerabilitati"/>
      </related>
    </article>
  </body>
</html>