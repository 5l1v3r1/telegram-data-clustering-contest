<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/metrelerce-iki-teker-uzerinde-gidip-devrildi"/>
    <meta property="og:site_name" content="CNN Türk"/>
    <meta property="article:published_time" content="2019-11-23T22:52:34+00:00"/>
    <meta property="og:title" content="Metrelerce iki teker üzerinde gidip devrildi"/>
    <meta property="og:description" content="Esenyurt'ta sürücüsünün direksiyon hakimiyetini..."/>
  </head>
  <body>
    <article>
      <h1>Metrelerce iki teker üzerinde gidip devrildi</h1>
      <h2>Esenyurt'ta sürücüsünün direksiyon hakimiyetini kaybettiği otomobil, elektrik direğine çarpıp iki teker üzerinde 100 metre ilerledikten sonra bir AVM'in otopark giriş tabelasına çarpıp devrildi. Kazada sürücü yaralandı.</h2>
      <address><time datetime="2019-11-23T22:52:34+00:00">23 Nov 2019, 22:52</time> by <a rel="author">DHA</a></address>
      <p><a href="https://www.cnnturk.com/haberleri/kaza">Kaza</a> saat 23.00 sıralarında meydana geldi. Avcılar'dan Beylikdüzü yönüne D-100 Karayolu'nda ilerleyen otomobilin sürücüsü Sercan Özel, 34 RP 9679 plakalı otomobilin direksiyon hakimiyetini henüz belirlenemeyen bir nedenle kaybetti.</p>
      <p>Yol kenarındaki <a href="https://www.cnnturk.com/haberleri/elektrik">elektrik</a> direğine çarpan <a href="https://www.cnnturk.com/haberleri/otomobil">otomobil</a> iki lastiğinin üzerinde yaklaşık 100 metre gittikten sonra yolun kenarında bulunan bir AVM'nin otopark giriş tabelasına çarparak devrildi.</p>
      <p>Yaralı sürücü, çevredekiler tarafından araçtan çıkarıldı. Çağrılan 112 Ambulansı ile Beylikdüzü'ndeki bir hastaneye kaldırılan yaralı tedavi altına alındı. Kaza yerine sevk edilen itfaiye ekipleri yan duran araçtaki aküyü keserek olası yangını önlerken, araç içerisinde ve yanında bira kutuları olduğu görüldü.</p>
      <p>Kaza ile ilgili soruşturmaya devam ediliyor.</p>
      <related>
        <h4>ilgili haberler</h4>
        <a href="https://www.cnnturk.com/video/turkiye/corumda-feci-kaza-4-olu-4-yarali"/>
        <a href="https://www.cnnturk.com/video/turkiye/arac-carpan-kediye-kopege-ilk-yardim-nasil-olmali"/>
        <a href="https://www.cnnturk.com/magazin/murat-dalkilic-sevgilisinin-arabasiyla-geziyor"/>
      </related>
    </article>
  </body>
</html>