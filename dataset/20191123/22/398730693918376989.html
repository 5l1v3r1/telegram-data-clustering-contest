<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/isak-inbytt-nar-sociedad-foll-mot-real-madrid/"/>
    <meta property="og:site_name" content="DN.SE"/>
    <meta property="article:published_time" content="2019-11-23T22:53:57+00:00"/>
    <meta property="og:title" content="Isak inbytt när Sociedad föll mot Real Madrid"/>
    <meta property="og:description" content="Han byttes in med tio minuter kvar av matchen. Men Alexander Isak kunde inte uträtta något i bortamötet med Real Madrid i den spanska ligafotbollen."/>
  </head>
  <body>
    <article>
      <h1>Isak inbytt när Sociedad föll mot Real Madrid</h1>
      <address><time datetime="2019-11-23T22:53:57+00:00">23 Nov 2019, 22:53</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Han byttes in med tio minuter kvar av matchen. Men Alexander Isak kunde inte uträtta något i bortamötet med Real Madrid i den spanska ligafotbollen. Den svenske landslagsanfallaren och hans Real Sociedad fick lämna Santiago Bernabéu med 1–3 i ryggen och tappade därmed mark i tabelltoppen.</b>
      </p>
      <p>Sociedad fick annars en pangstart när Willian José snappade upp en misslyckad hemåtpassning från Sergio Ramos och rullade in 1–0 efter knappt två minuter – men glädjen blev kortvarig.</p>
      <p>Real Madrid kvitterade till 1–1 i 37:e – Karim Benzemas femte mål på tre matcher, Champions League inräknat – och gjorde sedan ytterligare två mål i andra halvlek.</p>
      <p><b>Alexander Isak,</b> som nyligen har varit med och fört Sverige till EM nästa sommar, hade ett vasst avslut som Thibaut Courtois styrde undan, men 20-åringen fick lämna planen mållös.</p>
      <p>Sociedad ligger femma i tabellen, fem poäng efter serieledande Barcelona som har en match mindre spelad och som vände och vann med 2–1 borta mot Leganés.</p>
    </article>
  </body>
</html>