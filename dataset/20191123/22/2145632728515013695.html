<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18598137-apa-este-o-conditie-importanta-pentru-aparitie-vietii-dar-nu-singura"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-23T22:00:00+00:00"/>
    <meta property="og:title" content="Apa este o condiţie importantă pentru apariţie vieţii, dar nu singura"/>
    <meta property="og:description" content="În căutarea vieţii extraterestre, apa se dovedeşte a fi un element foarte important pentru cercetători."/>
  </head>
  <body>
    <article>
      <h1>Apa este o condiţie importantă pentru apariţie vieţii, dar nu singura</h1>
      <address><time datetime="2019-11-23T22:00:00+00:00">23 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18598137/1/dollol-regiune-vulcanica-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>În căutarea vieţii extraterestre, apa se dovedeşte a fi un element foarte important pentru cercetători.</p>
      <p>În căutarea vieţii extraterestre, apa reprezintă un element foarte important şi deşi, până în prezent, cercetătorii nu au putut identifica alte forme de viaţă pornind de la acest indiciu, descoperirea unor planete acoperite de apă lichidă reprzintă un eveniment foarte important în comunitatea ştiinţifică. Totuşi, după cum arată un studiu recent, simpla prezenţă a apei s-ar putea să nu se dovedească suficientă, notează <a href="http://www.livescience.com/life-not-found-most-extreme-pools-dallol-ethiopia.html?fbclid=IwAR3_CMnGM9A3n8t7b4wHQKR3egNilk1tfRTyNIsCQGgQWttwm877C3Hpe50">Science Alert.</a></p>
      <p>Purificación López-García, cercetător al Centrul Naţional Francez de Cercetări Ştiinţifice, şi echipa coordonată de către acesta au plecat de la ideea că formele de viaţă de pe altă planetă ar putea fi adaptate la condiţiile de viaţă pe care, în condiţiile de pe Terra, le-am putea numi extreme, precum medii acide, fierbinţi sau sărate. Totuşi, ei şi-au pus întrebarea dacă formele de viaţă ar putea supravieţui într-o combinaţie a acestor medii extrem de <a href="https://www.descopera.ro/stiinta/18165106-primele-forme-de-viata-extraterestra-intalni-putea-fi-dezamagitoare">nefavorabile vieţii</a> de Terra?</p>
      <p>Pentru a găsi un răspuns la această întrebare, cercetătorii au analizat mostre de apă din <a href="https://www.descopera.ro/natura/14199617-zece-locuri-incredibile-de-pe-pamant-care-par-a-fi-de-pe-alte-planete-galerie-foto">regiunea Dallol din nordul Etiopiei</a>, unde se află vulcanul cu acelaşi nume. Cercetătorii descriu acest loc ca fiind una dintre cele mai neprimitoare regiuni de pe glob. Oamenii de ştiinţă au prelevat mostre de apă care erau extrem de fierbinţi, sărate, acide sau bazice şi le-au analizat pentru a identifica urme de material genetic.</p>
      <p>În majoritatea mostrelor prelevate din zone cu condiţii extreme studiate, cercetătorii nu au putut identifica urme de ADN. Au existat şi o serie de mostre care au prezentat urme de material genetic, dar acestea au fost puse pe seama <a href="https://www.descopera.ro/dnews/18499532-regulile-de-protectie-planetara-ale-nasa-trebuie-reevaluate">contaminării </a>din cauza vizitatorilor din regiune. Au fost identificate urme de viaţă în acele mostre din zone care proveneau din zone mai puţin „extreme”.</p>
      <p>Purificación López-García este de părere că aceste descoperiri au şi o oarecare aplicabilitate în ceea ce priveşte căutarea vieţii extraterestre. „Există această idee ... care spune că orice planetă cu apă lichidă la suprafaţă este locuibilă”, a spus ea. „Dar, aşa cum sugerează bazinele fără viaţă din Etiopia, apa ar putea fi o condiţie necesară, dar este departe de a fi suficientă”.</p>
      <p>De asemenea, folosind microsoapele electronice, cercetătorii au identificat urme de precipitaţii biomorfe, care pot lua forma unor fosile biologice şi care, din această cauză, ar putea fi identificate drept fosile reale, ceea ce s-ar putea dovedi o problemă în cazul căutării <a href="https://www.descopera.ro/stiinta/18154234-de-ce-nu-am-intalnit-extraterestrii-pana-acum">vieţii extraterestre</a>.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/18165032-viata-extraterestra-fenomen-mai-rar-crezut-pana-acum">Viaţa extraterestră ar putea fi un fenomen mai rar decât s-a crezut până acum</a>
        </b>
      </p>
      <p>
        <b>
          <a href="https://www.descopera.ro/stiinta/18165106-primele-forme-de-viata-extraterestra-intalni-putea-fi-dezamagitoare">Primele forme de viaţă extraterestră pe care le-am putea întâlni ar putea fi dezamăgitoare</a>
        </b>
      </p>
      <p>
        <b>
          <a href="https://www.descopera.ro/dnews/18498068-snowden-afirma-ca-guvernul-american-nu-stie-de-existenta-unor-forme-de-viata-extraterestra">Snowden afirmă că Guvernul american nu ştie de existenţa unor forme de viaţă extraterestră</a>
        </b>
      </p>
      <p>
        <b>
          <a href="https://www.descopera.ro/stiinta/18154234-de-ce-nu-am-intalnit-extraterestrii-pana-acum">De ce nu am întâlnit extratereştrii până acum?</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18577669-atunci-cand-dinozaurii-erau-forma-dominanta-de-viata-de-pe-terra-planeta-se-afla-in-partea-opusa-a-caii-lactee"/>
        <a href="https://www.descopera.ro/dnews/18498068-snowden-afirma-ca-guvernul-american-nu-stie-de-existenta-unor-forme-de-viata-extraterestra"/>
        <a href="https://www.descopera.ro/dnews/18423242-cercetatorul-sef-al-nasa-crede-ca-in-doar-cativa-ani-o-sa-descoperim-viata-pe-marte"/>
      </related>
    </article>
  </body>
</html>