<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641684/%D8%B3%D9%86%D8%A7%DB%8C-%D8%A8%D9%88%D9%84%DB%8C%D9%88%DB%8C-%D9%BE%DB%8C%D8%B1%D9%88%D8%B2%DB%8C-%D9%85%D9%88%D8%B1%D8%A7%D9%84%D8%B3-%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%B1%D8%A7-%D8%A8%D8%A7%D8%B7%D9%84-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T22:47:00+00:00"/>
    <meta property="og:title" content="سنای بولیوی پیروزی مورالس در انتخابات را باطل کرد"/>
    <meta property="og:description" content="سنای بولیوی روز شنبه پیروزی اوو مورالس در انتخابات ریاست جمهوری این کشور را باطل اعلام کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641684/%D8%B3%D9%86%D8%A7%DB%8C-%D8%A8%D9%88%D9%84%DB%8C%D9%88%DB%8C-%D9%BE%DB%8C%D8%B1%D9%88%D8%B2%DB%8C-%D9%85%D9%88%D8%B1%D8%A7%D9%84%D8%B3-%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%B1%D8%A7-%D8%A8%D8%A7%D8%B7%D9%84-%DA%A9%D8%B1%D8%AF">سنای بولیوی پیروزی مورالس در انتخابات را باطل کرد</a>
      </h1>
      <h2>سنای بولیوی روز شنبه پیروزی اوو مورالس در انتخابات ریاست جمهوری این کشور را باطل اعلام کرد.</h2>
      <address><time datetime="2019-11-23T22:47:00+00:00">23 Nov 2019, 22:47</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، سنای بولیوی روز شنبه قانونی را تصویب کرد که بر اساس آن پیروزی «اوو مورالس» رئیس جمهور مستعفی بولیوی در انتخابات اخیر باطل اعلام شد.</p>
      <p>به نوشته خبرگزاری فرانسه، سنای بولیوی همچنین امروز (شنبه) قانونی را برای برگزاری انتخابات جدید در این کشور تصویب کرد.</p>
      <p>بحران‌های سیاسی بولیوی به دنبال انتخابات ریاست‌جمهوری ۲۰ اکتبر (۲۸ مهر) آغاز شد.</p>
      <p>با تشدید اعتراضات خیابانی، اوو مورالس، ابتدا با برگزاری مجدد انتخابات موافقت کرد، اما در ادامه تحت فشار شماری از سران ارتش، مجبور به استعفا و پس از آن به مکزیک پناهنده شد.</p>
      <p>مورالس مجموعه اقداماتی که منجر به خروج اجباری وی از بولیوی شد را کودتا تحت حمایت عوامل خارجی خوانده است.</p>
      <p>کنار رفتن مورالس از قدرت به اعتراضات گسترده حامیان وی منجر شده است. دولت موقت که مورد حمایت آمریکا قرار دارد، با مشت آهنین با این اعتراضات برخورد کرده است. بولیوی کشته شدن شماری از هوادارانش در این اعتراضات را «نسل‌کشی بومی‌ها» توسط دولت موقت خوانده است.</p>
    </article>
  </body>
</html>