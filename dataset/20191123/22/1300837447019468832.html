<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/sport/calcio/2019/11/23/libertadores-2-1-al-river-il-flamengo-e-campione_13e385af-e625-4045-a37e-d75ec8c0ee33.html"/>
    <meta property="og:site_name" content="ANSA.it"/>
    <meta property="article:published_time" content="2019-11-23T22:42:24+00:00"/>
    <meta property="og:title" content="Libertadores: 2-1 al River, il Flamengo è campione"/>
    <meta property="og:description" content="Decide nel finale doppietta di Gabigol dopo vantaggio argentino (ANSA)"/>
  </head>
  <body>
    <article>
      <h1>Libertadores: 2-1 al River, il Flamengo è campione</h1>
      <h2>Decide nel finale doppietta di Gabigol dopo vantaggio argentino</h2>
      <address><time datetime="2019-11-23T22:42:24+00:00">23 Nov 2019, 22:42</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/23/724399f4fa352852091a02211b82e5c8.jpg"/>
          <figcaption>Libertadores: 2-1 al River, il Flamengo è campione<cite>RIPRODUZIONE RISERVATA © Copyright ANSA/AP</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/23/e6d7f218db3f5e1a035dcf387fb3a09f.jpg"/>
          <figcaption>Argentina Brazil Soccer Copa Libertadores<cite>RIPRODUZIONE RISERVATA © Copyright ANSA/AP</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/23/da9ef526a4861f5f0af6036153f107a5.jpg"/>
          <figcaption>Argentina Brazil Soccer Copa Libertadores<cite>RIPRODUZIONE RISERVATA © Copyright ANSA/AP</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/23/5b226b2ac669fa4e54c8a61a30e77bd4.jpg"/>
          <figcaption>Argentina Brazil Soccer Copa Libertadores<cite>RIPRODUZIONE RISERVATA © Copyright ANSA/AP</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/23/40af5c79de47b45d116d918f234a528b.jpg"/>
          <figcaption>Flamengo fans follow Copa Libertadores final from Rio de Janeiro<cite>RIPRODUZIONE RISERVATA © Copyright ANSA/EPA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/23/7e27cbe04998a5cec73a2536b1cac8f6.jpg"/>
          <figcaption>Argentina Brazil Soccer Copa Libertadores<cite>RIPRODUZIONE RISERVATA © Copyright ANSA/AP</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/23/9bca14cd9ca5994937433b7ae9eba262.jpg"/>
          <figcaption>Argentina Brazil Soccer Copa Libertadores<cite>RIPRODUZIONE RISERVATA © Copyright ANSA/AP</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/23/13c47e780cd623035d0bfaf3acdcb09c.jpg"/>
          <figcaption>Argentina Brazil Soccer Copa Libertadores<cite>RIPRODUZIONE RISERVATA © Copyright ANSA/AP</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/23/4010a2a94638f7e7700ec01e95015852.jpg"/>
          <figcaption>Libertadores: 2-1 al River, il Flamengo è campione<cite>RIPRODUZIONE RISERVATA © Copyright ANSA/AP</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/23/da5a6975aa084a4f05cd3b060a896050.jpg"/>
          <figcaption>
            <cite>RIPRODUZIONE RISERVATA © Copyright ANSA/EPA</cite>
          </figcaption>
        </figure>
        <figure>
          <img src="http://www.ansa.it/webimages/img_700/2019/11/23/332aff47577c0085ad4b291c4fb3b079.jpg"/>
          <figcaption>Fans of the Brazilian soccer club Flamengo celebrate after Libertadores Cup final<cite>RIPRODUZIONE RISERVATA © Copyright ANSA/EPA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/23/1a92a6097951adb8391325cd409d0c0c.jpg"/>
          <figcaption>Fans of the Brazilian soccer club Flamengo celebrate after Libertadores Cup final<cite>RIPRODUZIONE RISERVATA © Copyright ANSA/EPA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/23/76c166a6fd89640a295633430c280dce.jpg"/>
          <figcaption>Fans of the Brazilian soccer club Flamengo celebrate after Libertadores Cup final<cite>RIPRODUZIONE RISERVATA © Copyright ANSA/EPA</cite></figcaption>
        </figure>
      </slideshow>
      <p>Il Flamengo ha vinto la 60/a Coppa Libertadores, battendo per 2-1 nella finale disputata a Lima i campioni in carica del River Plate. Dopo il gol di Santos Borré per gli argentini, al 14' del primo, una doppietta dell'ex interista Gabigol, realizzata fra il 44' e il 47' della ripresa, ha ribaltato il punteggio, regalando il trofeo ai brasiliani.</p>
      <figure>
        <a href="http://www.ansa.it/sito/photogallery/sport/2019/11/23/doppietta-di-gabigol-decide-la-coppa-libertadores_b7713f5d-c2b3-422b-a067-df2ccc72b13a.html">
          <img src="https://www.ansa.it/webimages/img_900x700/2019/11/23/3e0511f6a0bad0e3e450d7a78194175b.jpg"/>
        </a>
        <figcaption><i>Guarda le foto</i> <a href="http://www.ansa.it/sito/photogallery/sport/2019/11/23/doppietta-di-gabigol-decide-la-coppa-libertadores_b7713f5d-c2b3-422b-a067-df2ccc72b13a.html">Doppietta di Gabigol decide la Coppa Libertadores</a></figcaption>
      </figure>
      <p>Gabigol riscrive la storia della finale 2019 della Libertadores, la 60/a della storia, ribaltando il River Plate agli sgoccioli di un match vibrante e spodestandolo dal trono, sul quale si era seduto dopo il successo dell'anno scorso sul neutro di Madrid in un leggendario 'Superclasico'. Una doppietta dell'ex interista, realizzata fra l'89' e il 92', ha regalato al Flamengo una vittoria ormai insperata, che ha fatto impazzire di gioia i tifosi brasiliani presenti a Lima - teatro della supersfida, non più d'andata e di ritorno, ma unica - ma anche quelli rimasti a casa davanti alla tv. Il vantaggio al quarto d'ora di Rafael Santos Borré aveva fatto scivolare la partita verso un destino segnato, ma il calcio è lo sport più imprevedibile e magico del mondo, sempre pronto a regalare clamorosi rovesci. E così, nel finale, proprio mentre gli argentino assaporavano il gusto inebriante del bis, è sbucato da chissà dove l'attaccante tascabile che nell'Inter non ha avuto fortuna: Gabriel Barbosa, per tutti Gabigol, ha messo a segno un micidiale uno-due che ha gelato l'entusiasmo degli argentini, che erano reduci da un altro esaltante successo sul Boca Juniors. Da 38 anni i rossoneri di Rio de Janeiro non riuscivano a mettere le mani sul trofeo, che equivale a una Champions League sudamericana. Un certo Zico, molti anni fa, aveva portato la 'copa' in Brasile, stasera ci ha pensato Gabigol a ritagliarsi un posto nella storia con il 40/o gol stagionale, dopo una partita nella quale aveva sofferto l'asfissiante marcatura di Pinola. Da stasera pià nessuno avrà il coraggio di discutere la sua classe e il suo fiuto del gol.</p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/photogallery/sport/2019/11/23/doppietta-di-gabigol-decide-la-coppa-libertadores_b7713f5d-c2b3-422b-a067-df2ccc72b13a.html"/>
      </related>
    </article>
  </body>
</html>