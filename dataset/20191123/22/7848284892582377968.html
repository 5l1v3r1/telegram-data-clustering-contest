<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/l-avversario/mazzarri-gol-evitabili-ma-dopo-aver-perso-3-0-bisogna-parlare-il-meno-possibile-323638"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T22:28:10+00:00"/>
    <meta property="og:title" content="Mazzarri: &quot;Gol evitabili, ma dopo aver perso 3-0 bisogna parlare il meno possibile&quot;"/>
    <meta property="og:description" content="Walter Mazzarri, allenatore del Torino, si presenta ai microfoni di Dazn per un primo commento dell'esito nefasto del match contro l'Inter:  Come sta Belotti? &quot;Forte contusione,..."/>
  </head>
  <body>
    <article>
      <h1>Mazzarri: "Gol evitabili, ma dopo aver perso 3-0 bisogna parlare il meno possibile"</h1>
      <address><time datetime="2019-11-23T22:28:10+00:00">23 Nov 2019, 22:28</time> by <a rel="author">Christian Liotta</a></address>
      <p><b>Walter Mazzarri,</b> allenatore del Torino, si presenta ai microfoni di <i>Dazn</i> per un primo commento dell'esito nefasto del match contro l'Inter: </p>
      <p><b>Come sta Belotti?</b><br/>"Forte contusione, ora è all'ospedale"</p>
      <p><b>Primi due gol subiti non da squadra di Mazzarri.</b><br/>"Avete ragione. Siamo partiti col piglio giusto, poi quando si commettono certi errori... Sul primo gol la linea si è fermata, anche il secondo gol era evitabile. Quando prendi questi gol con una squadra che si difende benissimo come l'Inter diventa tutto più difficile, che devo dire... Il terzo era un contropiede passato sotto le gambe, sul 2-0 dovevamo tentare il tutto per tutto. Eravamo tre, eravamo scappati discretamente; poi quando devi rimontare ti sbilanci ma anche questo gol si poteva evitare. Noi abbiamo sbagliato un'occasione e dopo l'Inter ha fatto gol allo stesso modo. Però bisogna parlare il meno possibile dopo aver perso 3-0".</p>
      <p><b>Quanto nel piano partita del Toro poteva essere importante Belotti?</b><br/>"Ormai conosco queste situazioni, ogni cosa che dico sembra detta per accampare scuse. Tutti sanno quanto conta per noi, poi io sono forse un po' maniacale anche se con l'esperienza impari che se le giornate devono andare in un certo modo vanno così. Andrea si è fatto male al 12esimo, l'unica giustificazione sul gol era che la linea difensiva guardava Belotti. Ma certi errori non si possono fare anche in dieci". </p>
    </article>
  </body>
</html>