<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/l-avversario/torino-mazzarri-amaro-in-conferenza-con-un-3-0-e-inutile-parlare-tanto-323876"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T22:59:33+00:00"/>
    <meta property="og:title" content="Torino, Mazzarri amaro in conferenza: &quot;Con un 3-0 è inutile parlare tanto&quot;"/>
    <meta property="og:description" content="&quot;Quando faccio errori clamorosi così diventa inutile commentare la prestazione. Ci dispiace per noi e per i tifosi. Abbiamo creato tanto e &quot;strinto&quot; poco. Preferisco non..."/>
  </head>
  <body>
    <article>
      <h1>Torino, Mazzarri amaro in conferenza: "Con un 3-0 è inutile parlare tanto"</h1>
      <address><time datetime="2019-11-23T22:59:33+00:00">23 Nov 2019, 22:59</time> by <a rel="author">Stefano Bertocchi</a></address>
      <p>"Quando faccio errori clamorosi così diventa inutile commentare la prestazione. Ci dispiace per noi e per i tifosi. Abbiamo creato tanto e "strinto" poco. Preferisco non dire altro". Comincia con queste parole la conferenza stampa di <b>Walter Mazzarri</b> dopo il k.o. del Torino contro l'Inter.</p>
      <p><b>Eravate in dieci nel momento del gol dell'Inter...</b><br/>"Ma conta poco: è stato un lancio del nostro portiere, Meité è stato sovrastato e noi stavamo ancora salendo. Dovevamo prevedere la situazione, solitamente non si commettono errori così. E anche sul raddoppio abbiamo dormito. E' chiaro che con questi errori è complicato. Potevamo riaprirla, ma non ce l'abbiamo fatta. E con un 3-0 è inutile parlare tanto".</p>
      <p><b>Come commenta la contestazione?</b><br/>"Figuriamoci se commento queste cose. E' un momento di sconforto per tutti, ma dobbiamo reagire perché siamo professionisti e non dobbiamo più commettere certe bischerate".</p>
      <p><b>Un aggiornamento su Belotti?</b><br/>"Forte contusione al fianco sinistro, non si parla di fratture: è l'unica mezza nota lieta di stasera".</p>
    </article>
  </body>
</html>