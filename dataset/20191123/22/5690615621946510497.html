<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837456-u-kiyevi-pid-chas-pozhezhi-u-kvartiri-zaginula-lyudina"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T22:48:00+00:00"/>
    <meta property="og:title" content="У Києві під час пожежі у квартирі загинула людина"/>
    <meta property="og:description" content="КИЇВ. 23 листопада. УНН. У суботу о 1:45 до Служби порятунку 101 надійшло повідомлення про пожежу, яка виникла у 5-поверховому житловому будинку по вул …"/>
  </head>
  <body>
    <article>
      <h1>У Києві під час пожежі у квартирі загинула людина</h1>
      <address><time datetime="2019-11-23T22:48:00+00:00">23 Nov 2019, 22:48</time> by <a rel="author">Денис Масліков</a></address>
      <p><b>КИЇВ. 23 листопада. УНН.</b> У суботу о 1:45 до Служби порятунку 101 надійшло повідомлення про пожежу, яка виникла у 5-поверховому житловому будинку по вул. Олени Теліги, 27А. Рятувальники на місці пожежі виявили тіло чоловіка. Про це повідомляє <b>УНН</b> з посиланням на ГУ ДСНС України у м. Києві.</p>
      <p>На місце події негайно прибули рятувальники 6-ї Державної пожежно-рятувальної частини. По прибуттю, вогнеборці встановили, що загоряння виникло в одній із квартир на 1-му поверсі. Провівши розвідку, рятувальники виявили тіло чоловіка та відразу передали його працівникам швидкої медичної допомоги. Медики провели реанімаційні заходи, проте це результатів не дало.</p>
      <p>О 2:22 вогнеборці ліквідували пожежу.</p>
      <p>Внаслідок займання знищено вхідні двері, особисті речі, меблі, закопчені стіни та стеля квартири.</p>
      <p>На місці події було задіяно 4 одиниці основної та спеціальної пожежно-рятувальної техніки, а також 15 людей особового складу.</p>
      <p>Причина займання наразі встановлюється.</p>
      <p>Нагадаємо, у Києві <a href="https://www.unn.com.ua/uk/news/1829170-u-kiyevi-gorili-dva-avtomobili-4">горіли два автомобілі.</a></p>
    </article>
  </body>
</html>