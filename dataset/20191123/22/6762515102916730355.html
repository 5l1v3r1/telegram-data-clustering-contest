<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/ligi-zagraniczne/laliga/real-madryt/laliga-real-madryt-real-sociedad-san-sebastian-wynik-meczu-i-relacja/zx98815"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-23T22:02:27+00:00"/>
    <meta property="og:title" content="Wygrana Realu Madryt, kibice wygwizdali Bale'a"/>
    <meta property="og:description" content="Piłkarze Realu Madryt pokonali Real Sociedad San Sebastian 3:1 w hicie 14. kolejki LaLiga. Bohaterem gospodarzy został Luka Modrić, który zanotował asysty przy dwóch bramkach i ustalił wynik meczu."/>
  </head>
  <body>
    <article>
      <h1>Wygrana Realu Madryt, kibice wygwizdali Bale'a</h1>
      <address>
        <time datetime="2019-11-23T22:02:27+00:00">23 Nov 2019, 22:02</time>
      </address>
      <p>
        <b>Piłkarze Realu Madryt pokonali Real Sociedad San Sebastian 3:1 w hicie 14. kolejki LaLiga. Bohaterem gospodarzy został Luka Modrić, który zanotował asysty przy dwóch bramkach i ustalił wynik meczu.</b>
      </p>
      <p>
        <a href="https://plebiscyt.przegladsportowy.pl/">Wybieraj sportowca roku w Plebiscycie „Przeglądu Sportowego”. Głosuj codziennie &gt;&gt;</a>
      </p>
      <p>Przed przerwą na mecze reprezentacji Real Madryt był chwalony za to, że w końcu nauczył się szybko zamykać spotkania i zaczął być skuteczny pod bramką rywali. Tym razem zamiast dobrego początku w wykonaniu Królewskich, mogliśmy oglądać prosty błąd Sergio Ramosa, który nieroztropnie wycofywał piłę we własne pole karne, nie zauważając Williana Jose, który otworzył wynik meczu strzelając gola byłej drużynie.</p>
      <p>W kolejnych minutach Real nadal nie potrafił się rozkręcić. Wysoki pressing Realu Sociedad sprawiał, że gospodarze mieli mało miejsca, by rozgrywać piłkę, co sprawiało duży problem szczególnie Luce Modriciowi. Chorwat często gubił się pod presją rywali, długo nie był w stanie dyrygować grą drugiej linii Realu, ale ostatecznie to właśnie on dośrodkowywał z rzutu wolnego i zanotował asystę przy dziesiątym ligowym golu Karima Benzemy w tym sezonie.</p>
      <p>Dwie minuty po zmianie stron Chorwat wycofał piłkę do Federico Valverde, a piłka po strzale Urugwajczyka odbiła się od jednego z obrońców gości i wpadła do bramki. Real prowadząc kontrolował przebieg meczu, a gdy przestał być aktywny w ofensywie, Zinedine Zidane zdecydował się na zmianę. Rodrygo opuścił boisko, a w jego miejsce pojawił się Gareth Bale, którego część kibiców przywitało siarczystymi gwizdami. Santiago Bernabeu nie spodobało się pozowanie z napisem „Walia. Golf. Madryt. W takiej kolejności”.</p>
      <p>Luka Modrić do dwóch asyst w kolejnych minutach dołożył bramkę. Po dośrodkowaniu Garetha Bale'a z prawej strony boiska Karim Benzema przytomnie zgrał piłkę do Chorwata, a ten mocnym uderzeniem ustalił wynik meczu. Królewscy zdali pierwszy test po przerwie na mecze reprezentacji. Przed nimi kolejny – pojedynek z Paris Saint-Germain w Lidze Mistrzów.</p>
      <p>
        <b>Real Madryt – Real Sociedad 3:1 (1:1)</b>
      </p>
      <p><b>Bramki: </b>Karim Benzema (37), Federico Valverde (47), Luca Modrić (74) – Willian Jose (2)</p>
      <related>
        <a href="http://onet.tv/s/przegladsportowy/kamil-stoch-przed-nasza-publicznoscia-chce-sie-osiagnac-wiecej/2q4yep"/>
      </related>
    </article>
  </body>
</html>