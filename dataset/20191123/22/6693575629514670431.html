<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/sport/voetbal/1278914/dessers-niet-normaal-die-ziyech.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-23T22:01:08+00:00"/>
    <meta property="og:title" content="Dessers: niet normaal die Ziyech"/>
    <meta property="og:description" content="Cyriel Dessers is zwaar onder de indruk van Hakim Ziyech. &quot;Niet normaal hoe hij de ballen neerlegt&quot;, zei hij na de nederlaag van zijn ploeg Heracles Almelo bij Ajax in de Johan Cruijff ArenA (4-1)."/>
  </head>
  <body>
    <article>
      <h1>Dessers: niet normaal die Ziyech</h1>
      <address><time datetime="2019-11-23T22:01:08+00:00">23 Nov 2019, 22:01</time> by <a rel="author" href="https://www.welingelichtekringen.nl/author/emmeke_smit" target="_blank">Emmeke Smit</a></address>
      <p>Cyriel Dessers is zwaar onder de indruk van Hakim Ziyech. "Niet normaal hoe hij de ballen neerlegt", zei hij na de nederlaag van zijn ploeg Heracles Almelo bij Ajax in de Johan Cruijff ArenA (4-1).</p>
      <p>Dessers zag op de grote schermen van de Johan Cruijff ArenA hoe Ziyech beide doelpunten van Quincy Promes voorbereidde. "Die ballen vielen gewoon dood bij de tweede paal", zei hij. "Hoe kan dat? Dat is echt bizar."</p>
      <p>"Ajax speelde best slordig", vond Dessers. "Maar soms verhoogden ze even het tempo en dan is er weinig meer aan te doen. Ik vind het een niet normaal goede ploeg."</p>
    </article>
  </body>
</html>