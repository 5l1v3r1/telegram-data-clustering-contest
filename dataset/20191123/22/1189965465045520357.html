<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260404/naytiki-tragodia-sto-maroko-nekroi-kai-agnooymenoi-meta-ti-vythisi-alieytikoy"/>
    <meta property="og:site_name" content="LiFO"/>
    <meta property="article:published_time" content="2019-11-23T22:48:00+00:00"/>
    <meta property="og:title" content="Ναυτική τραγωδία στο Μαρόκο - Νεκροί και αγνοούμενοι μετά τη βύθιση αλιευτικού"/>
    <meta property="og:description" content="Σε εξέλιξη βρίσκονται οι έρευνες για τον εντοπισμό αγνοούμενων ψαράδων στο Μαρόκο"/>
  </head>
  <body>
    <article>
      <h1>Ναυτική τραγωδία στο Μαρόκο - Νεκροί και αγνοούμενοι μετά τη βύθιση αλιευτικού</h1>
      <h2>Σε εξέλιξη βρίσκονται οι έρευνες για τον εντοπισμό αγνοούμενων ψαράδων στο Μαρόκο</h2>
      <address><time datetime="2019-11-23T22:48:00+00:00">23 Nov 2019, 22:48</time> by <a rel="author">NEWSROOM</a></address>
      <p>
        <b>Δύο <a href="https://www.lifo.gr/tags/%CE%A8%CE%B1%CF%81%CE%AC%CE%B4%CE%B5%CF%82">ψαράδες</a> έχασαν τη ζωή τους και άλλοι 14 αγνοούνται μετά τη βύθιση του <a href="https://www.lifo.gr/tags/%CE%91%CE%BB%CE%B9%CE%B5%CF%85%CF%84%CE%B9%CE%BA%CF%8C+%CF%83%CE%BA%CE%AC%CF%86%CE%BF%CF%82">αλιευτικού σκάφους</a> στο οποίο επέβαιναν στα ανοιχτά των ακτών του νότιου <a href="https://www.lifo.gr/tags/%CE%9C%CE%B1%CF%81%CF%8C%CE%BA%CE%BF">Μαρόκου</a>, όπως έγινε γνωστό από το υπουργείο Γεωργίας και Αλιείας της χώρας.</b>
      </p>
      <p>Το αλιευτικό είχε αποπλεύσει την Πέμπτη από το Ταν-Ταν, που απέχει 850 χιλιόμετρα νοτίως του Ραμπάτ. Οι καιρικές συνθήκες ήταν καλές στην περιοχή και το πλήρωμα δεν εξέπεμψε κανένα σήμα κινδύνου, σύμφωνα με την ανακοίνωση που εξέδωσε το υπουργείο. Δύο άλλα αλιευτικά εντόπισαν τα άψυχα σώματα των δύο ψαράδων την Παρασκευή. Τα υπόλοιπα 14 μέλη του πληρώματος αγνοούνται ακόμη.</p>
      <p>«Η επιχείρηση έρευνας συνεχίζεται», καταλήγει η ανακοίνωση του υπουργείου. Οι αρχές έχουν ξεκινήσει έρευνα για να καθορίσουν τις αιτίες του ναυτικού δυστυχήματος.</p>
      <p>
        <i>Με πληροφορίες από ΑΠΕ-ΜΠΕ/AFP</i>
      </p>
    </article>
  </body>
</html>