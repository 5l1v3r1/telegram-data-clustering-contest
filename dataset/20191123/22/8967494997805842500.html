<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/sport/voetbal/buitenlands-voetbal/wat-een-ontknoping-flamengo-verslaat-river-plate-in-finale-copa-libertadores-na-doldwaas-slot~a5d1dde1/"/>
    <meta property="og:site_name" content="HLN"/>
    <meta property="article:published_time" content="2019-11-23T22:36:34+00:00"/>
    <meta property="og:title" content="Wat een ontknoping! Flamengo verslaat River Plate in finale Copa Libertadores na doldwaas slot"/>
    <meta property="og:description" content="Flamengo heeft na een memorabele slotfase de Copa Libertadores veroverd. De Braziliaanse ploeg keek in de finale tegen titelverdediger River Plate lang tegen een achterstand aan, maar in de laatste..."/>
  </head>
  <body>
    <article>
      <h1>Wat een ontknoping! Flamengo verslaat River Plate in finale Copa Libertadores na doldwaas slot</h1>
      <address><time datetime="2019-11-23T22:36:34+00:00">23 Nov 2019, 22:36</time> by <a rel="author">Redactie</a></address>
      <figure>
        <iframe data-src="https://twitter.com/FOXSportsnl/status/1198362439064203264" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Flamengo heeft na een memorabele slotfase de Copa Libertadores veroverd. De Braziliaanse ploeg keek in de finale tegen titelverdediger River Plate lang tegen een achterstand aan, maar in de laatste minuten bezorgde Inter-huurling Gabriel Barbosa met twee doelpunten Flamengo echter de eindzege in het belangrijkste Zuid-Amerikaanse bekertoernooi. Het werd 2-1.</p>
      <p>River Plate stond in het imposante Estadio Monumental in de Peruaanse hoofdstad Lima, waar 80.000 toeschouwers op de tribune zaten, lang met 1-0 voor. De Colombiaanse aanvaller Rafael Borré opende na 13 minuten de score met een schot uit de draai. De Argentijnse ploeg van trainer Marcelo Gallardo leek de Copa Libertadores voor het tweede jaar op rij te gaan winnen, maar Barbosa (bijgenaamd 'Gabigol') besliste daar in de slotfase anders. De spits kreeg in het absolute slot ook nog rood, net als River-speler Exequiel Palacios.</p>
      <figure>
        <img src="https://images3.persgroep.net/rcs/8H9Zlefli1J36pk64eF0ohpkm1o/diocontent/161294570/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Gabriel Barbosa eiste een hoofdrol op, met twee goals en een rode kaart. Na één van zijn goals deed hij een Lamkel Zé’tje.<cite>© REUTERS</cite></figcaption>
      </figure>
      <figure>
        <img src="https://images4.persgroep.net/rcs/16KPkrFAKsIl78ix1H-Ze4Jl2w4/diocontent/161292506/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Filipe Luis speelt tegenwoordig voor Flamengo.<cite>© REUTERS</cite></figcaption>
      </figure>
      <figure>
        <img src="https://images3.persgroep.net/rcs/t0n9lJjdwQKbZzea3iwzev5ZhLE/diocontent/161292990/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Ook Diego is één van de bekendere namen.<cite>© REUTERS</cite></figcaption>
      </figure>
      <figure>
        <img src="https://images4.persgroep.net/rcs/g-g7APX_UKc0KGwcpCBFK__MgZQ/diocontent/161294522/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© REUTERS</cite>
        </figcaption>
      </figure>
      <figure>
        <img src="https://images0.persgroep.net/rcs/NN_Yuwgu8FapgYz2uod6jMGHMuA/diocontent/161294901/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© AFP</cite>
        </figcaption>
      </figure>
      <figure>
        <img src="https://images4.persgroep.net/rcs/5HJe9_L_VsGm4yqwhvc-ppas7DU/diocontent/161295331/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© REUTERS</cite>
        </figcaption>
      </figure>
    </article>
  </body>
</html>