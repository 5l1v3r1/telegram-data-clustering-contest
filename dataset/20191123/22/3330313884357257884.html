<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904940/aangever-stengs-teleurgesteld-in-zichzelf-dat-durf-ik-wel-over-mezelf-te-zeggen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T22:17:00+00:00"/>
    <meta property="og:title" content="Aangever Stengs teleurgesteld in zichzelf: 'Dat durf ik wel over mezelf te zeggen'"/>
    <meta property="og:description" content="Calvin Stengs verliet Oranje met een goed gevoel na zijn debuut tegen Estland (5-0 zege voor het Nederlands elftal), maar speelde tijdens het duel tussen FC Utrecht en AZ (0-3) in de Galgenwaard naar eigen zeggen niet zijn beste wedstrijd. De vleugelaanvaller van AZ had wel een assist in huis voorafgaand aan de 0-3 van Myron Boadu, maar daar bleef het ook bij. &quot;Ik vond mezelf heel ongelukkig spelen vandaag&quot;, zegt Stengs tegenover FOX Sports. &quot;Dat durf ik wel over mezelf te zeggen. Ik denk dat het mijn slechtste wedstrijd van het seizoen was en ik ben dan ook erg blij dat we alsnog hebben kunnen winnen.&quot;"/>
  </head>
  <body>
    <article>
      <h1>Aangever Stengs teleurgesteld in zichzelf: 'Dat durf ik wel over mezelf te zeggen'</h1>
      <address>
        <time datetime="2019-11-23T22:17:00+00:00">23 Nov 2019, 22:17</time>
      </address>
      <p>
        <b>Calvin Stengs verliet Oranje met een goed gevoel na zijn debuut tegen Estland (5-0 zege voor het Nederlands elftal), maar speelde tijdens het duel tussen FC Utrecht en AZ (0-3) in de Galgenwaard naar eigen zeggen niet zijn beste wedstrijd.</b>
      </p>
      <p>De vleugelaanvaller van AZ had wel een assist in huis voorafgaand aan de 0-3 van Myron Boadu, maar daar bleef het ook bij. "Ik vond mezelf heel ongelukkig spelen vandaag", zegt Stengs tegenover <a href="https://www.foxsports.nl/video/3149610/stengs-mijn-slechtste-wedstrijd-van-het-seizoen/">FOX Sports</a>. "Dat durf ik wel over mezelf te zeggen. Ik denk dat het mijn slechtste wedstrijd van het seizoen was en ik ben dan ook erg blij dat we alsnog hebben kunnen winnen."</p>
      <p>De tijd leek rijp voor een wissel voor Stengs, maar AZ-trainer Arne Slot liet zijn talentvolle aanvaller toch staan. "Het is mooi dat ik daarna ook nog bepalend kon zijn", meldt de kersverse Oranje-debutant. "Een wissel had wel gekund, maar dat is aan de trainer. Ik ben in ieder geval blij dat ik mocht blijven staan en de assist nog kon geven."</p>
    </article>
  </body>
</html>