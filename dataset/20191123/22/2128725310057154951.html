<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/galeri/galatasaray/taraftardan-fatih-terime-8-soru"/>
    <meta property="og:site_name" content="Aspor"/>
    <meta property="article:published_time" content="2019-11-23T22:47:18+00:00"/>
    <meta property="og:title" content="Taraftar kötü gidişin faturasını Fatih Terim'e kesti!"/>
    <meta property="og:description" content="Galatasaray'ın Süper Lig'deki kötü gidişatı sürüyor. Ligin 12. haftasında Medipol Başakşehir'le karşılaşan sarı-kırmızılılar mücadeleden 1-0 mağlup ayrılmıştı. Aynı zamanda bu mağlubiyet Galatasaray'ın evindeki 41 maçlık yenilmezlik serisinin de sona ermesi anlamına gelmiş oldu. Sarı-kırmızılı camiada kötü gidişat sürerken, taraftarlar da Fatih Terim'in taktik ve tercihlerini sorgulamaya başladı. İşte sarı-kırmızılı taraftarlardan Terim'e bugüne kadar sorulmamış 8 soru!"/>
  </head>
  <body>
    <article>
      <h1>Taraftar kötü gidişin faturasını Fatih Terim'e kesti!</h1>
      <address>
        <time datetime="2019-11-23T22:47:18+00:00">23 Nov 2019, 22:47</time>
      </address>
      <p>
        <b>
          <b>Galatasaray'ın Süper Lig'deki kötü gidişatı sürüyor. Ligin 12. haftasında Medipol Başakşehir'le karşılaşan sarı-kırmızılılar mücadeleden 1-0 mağlup ayrılmıştı. Aynı zamanda bu mağlubiyet Galatasaray'ın evindeki 41 maçlık yenilmezlik serisinin de sona ermesi anlamına gelmiş oldu. Sarı-kırmızılı camiada kötü gidişat sürerken, taraftarlar da Fatih Terim'in taktik ve tercihlerini sorgulamaya başladı. İşte sarı-kırmızılı taraftarlardan Terim'e bugüne kadar sorulmamış 8 soru!</b>
        </b>
      </p>
      <figure>
        <img src="https://iaaspr.tmgrup.com.tr/7878be/0/0/0/0/0/0?u=https://iftm.tmgrup.com.tr/album/2019/11/24/taraftardan-fatih-terime-8-soru-1574548445171.jpg&amp;l=1"/>
        <figcaption>Galatasaray Fatih Terim yönetiminde Süper Lig'de ilk 12 haftalar dikkate alındığında 19 puanla en kötü performansını gösterdi. Tecrübeli teknik adam, 12 maçta ilk kez 20 puanın altını gördü.</figcaption>
      </figure>
      <figure>
        <img src="https://iaaspr.tmgrup.com.tr/20120c/0/0/0/0/0/0?u=https://iftm.tmgrup.com.tr/album/2019/11/24/taraftardan-fatih-terime-8-soru-1574548447314.jpg&amp;l=1"/>
        <figcaption>Terimli Galatasaray daha önce 12. haftalar itibariyle en yüksek puanı 1996/97 sezonunda (31) elde ederken en düşük puanı ise 1997/98 sezonunda (21) elde etmişti.</figcaption>
      </figure>
      <figure>
        <img src="https://iaaspr.tmgrup.com.tr/93d15f/0/0/0/0/0/0?u=https://iftm.tmgrup.com.tr/album/2019/11/24/taraftardan-fatih-terime-8-soru-1574548445652.jpg&amp;l=1"/>
        <figcaption>Bunun yanında Galatasaray 12. haftalar itibariyle attığı 13 golle son 38 sezonun en kötü hücum performansını sergiledi. Galatasaray zorluk seviyesi yüksek 7 maçta ise hiç gol atamadı. Şampiyonlar Ligi'nde de gol atamayan tek takım oldu.</figcaption>
      </figure>
      <figure>
        <img src="https://iaaspr.tmgrup.com.tr/812453/0/0/0/0/0/0?u=https://iftm.tmgrup.com.tr/album/2019/11/24/taraftardan-fatih-terime-8-soru-1574548445306.jpg&amp;l=1"/>
        <figcaption><b>SARI-KIRMIZILI TARAFTARLAR KÖTÜ GİDİŞİN FATURASINI İMPARATOR TERİM'E KESTİ</b><br/>Galatasaray taraftarları kötü gidişin ardından sosyal medyada Fatih Terim'i eleştiri yağmuruna tuttu. Yapılan transferlerden, satılan oyunculara, takımın fiziksel düşüşünden, sakatlık problemlerine kadar Fatih Terim'i hedef tahtasına koydular.</figcaption>
      </figure>
      <figure>
        <img src="https://iaaspr.tmgrup.com.tr/e12945/0/0/0/0/0/0?u=https://iftm.tmgrup.com.tr/album/2019/11/24/taraftardan-fatih-terime-8-soru-1574548446564.jpg&amp;l=1"/>
        <figcaption>
          <i>
            <b>İŞTE TARAFTARLARIN TERİM'E YÖNELTTİKLERİ 8 SORU:</b>
          </i>
        </figcaption>
      </figure>
      <figure>
        <img src="https://iaaspr.tmgrup.com.tr/7db56d/0/0/0/0/0/0?u=https://iftm.tmgrup.com.tr/album/2019/11/24/taraftardan-fatih-terime-8-soru-1574548439966.jpg&amp;l=1"/>
        <figcaption><b>1) </b>2 yılda G.Saray toplam 19 transfer yaptı. Ama hala Ocak ayını işaret ediyorsunuz. Transferde bu kadar hata yapılmasının sebebi nedir?</figcaption>
      </figure>
      <figure>
        <img src="https://iaaspr.tmgrup.com.tr/cfafb2/0/0/0/0/0/0?u=https://iftm.tmgrup.com.tr/album/2019/11/24/taraftardan-fatih-terime-8-soru-1574548439569.jpg&amp;l=1"/>
        <figcaption><b>2) </b>Galatasaray Finansal Fair Play kıskacında. Ocak'ta transferleri nasıl yapmayı planlıyorsunuz?</figcaption>
      </figure>
      <figure>
        <img src="https://iaaspr.tmgrup.com.tr/9e4d52/0/0/0/0/0/0?u=https://iftm.tmgrup.com.tr/album/2019/11/24/taraftardan-fatih-terime-8-soru-1574548440604.jpg&amp;l=1"/>
        <figcaption><b>3) </b>Geçen sezon Rodrigues, Ozan Kabak ve Gomis gibi isimler satıldı. Emre Akbaba ve Diagne gibi iki oyuncuya 15 milyon Euro neden ödendi? 10 Euro ödenip alınacak tek oyuncu Diagne miydi?</figcaption>
      </figure>
      <figure>
        <img src="https://iaaspr.tmgrup.com.tr/a16688/0/0/0/0/0/0?u=https://iftm.tmgrup.com.tr/album/2019/11/24/taraftardan-fatih-terime-8-soru-1574548447351.jpg&amp;l=1"/>
        <figcaption><b>4) </b>Artık futbolcuların geçmişine yatırım yapmayacağız dediniz. Falcao'yu siz istemediniz mi?</figcaption>
      </figure>
      <figure>
        <img src="https://iaaspr.tmgrup.com.tr/56a568/0/0/0/0/0/0?u=https://iftm.tmgrup.com.tr/album/2019/11/24/taraftardan-fatih-terime-8-soru-1574548443062.jpg&amp;l=1"/>
        <figcaption><b>5) </b>Galatasaray, Tudor'un kurduğu kadro ile iki yıl üst üste şampiyon oldu. Neden o kadro dağıtıldı? Gomis, Ndiaye, Fernando neden gönderildi?</figcaption>
      </figure>
      <figure>
        <img src="https://iaaspr.tmgrup.com.tr/01b40c/0/0/0/0/0/0?u=https://iftm.tmgrup.com.tr/album/2019/11/24/taraftardan-fatih-terime-8-soru-1574548444102.jpg&amp;l=1"/>
        <figcaption><b>6) </b>Geçen sezon kondisyon sorunu yok dediniz. Ama devre arasında Serie C'de görev yapan kondisyoner Bartali göreve geldi. 2. yarıda kondisyon sorunu ve sakatlık problemleri giderildi. Peki bu sene ne oldu da kondisyon ve sakatlık sorunu hortladı. Bartali doğru isim değil miydi?</figcaption>
      </figure>
      <figure>
        <img src="https://iaaspr.tmgrup.com.tr/288f54/0/0/0/0/0/0?u=https://iftm.tmgrup.com.tr/album/2019/11/24/taraftardan-fatih-terime-8-soru-1574548438524.jpg&amp;l=1"/>
        <figcaption><b>7) </b>Yaşanan sakatlıklarda Galatasaray'ın idman programı ve fiziksel düşüşün bir etkisi olabilir mi?</figcaption>
      </figure>
      <figure>
        <img src="https://iaaspr.tmgrup.com.tr/a96785/0/0/0/0/0/0?u=https://iftm.tmgrup.com.tr/album/2019/11/24/taraftardan-fatih-terime-8-soru-1574548445703.jpg&amp;l=1"/>
        <figcaption><b>8) </b>Her yenilgi sonrası futbolcuları suçluyorsunuz. Peki teknik heyetin hiç mi suçu yok?</figcaption>
      </figure>
      <figure>
        <img src="https://iaaspr.tmgrup.com.tr/cc7fc5/0/0/0/0/0/0?u=https://iftm.tmgrup.com.tr/album/2019/11/24/taraftardan-fatih-terime-8-soru-1574548440678.jpg&amp;l=1"/>
      </figure>
      <figure>
        <img src="https://iaaspr.tmgrup.com.tr/557035/0/0/0/0/0/0?u=https://iftm.tmgrup.com.tr/album/2019/11/24/taraftardan-fatih-terime-8-soru-1574548440893.jpg&amp;l=1"/>
      </figure>
    </article>
  </body>
</html>