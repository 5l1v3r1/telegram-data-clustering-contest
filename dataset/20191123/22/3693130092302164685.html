<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/7-kata-cikarak-intihara-kalkisan-genci-arkadasi-ikna-etti-1211096.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-23T22:07:00+00:00"/>
    <meta property="og:title" content="7. kata çıkarak intihara kalkışan genci arkadaşı ikna etti"/>
    <meta property="og:description" content="Eskişehir'de bir genç iş merkezinin çatısına çıkarak intihara kalkıştı. Polis ekiplerinin vazgeçirmeye çalıştığı genç, olay yerine gelen arkadaşı tarafından ikna edilerek vatandaşların alkışları eşliğinde binadan indi."/>
  </head>
  <body>
    <article>
      <h1>7. kata çıkarak intihara kalkışan genci arkadaşı ikna etti</h1>
      <h2>Eskişehir'de bir genç iş merkezinin çatısına çıkarak intihara kalkıştı. Polis ekiplerinin vazgeçirmeye çalıştığı genç, olay yerine gelen arkadaşı tarafından ikna edilerek vatandaşların alkışları eşliğinde binadan indi.</h2>
      <address>
        <time datetime="2019-11-23T22:07:00+00:00">23 Nov 2019, 22:07</time>
      </address>
      <p>Alınan bilgilere göre, olay <b>Hoşnudiye Mahallesi</b> İsmet İnönü-1 Caddesi'nde meydana geldi.</p>
      <figure>
        <img src="https://images.bursadabugun.com/editor/haber/24112019/aw863425-01-5dd99fc873897.jpg"/>
      </figure>
      <p>Saat 22.30 sıralarında Mevlüt B. isimli şahıs, iddialara göre <b>kız arkadaşıyla yaşadığı sorunlardan dolayı</b> cadde üzerinde bulunan bir iş merkezinin <b>çatı katına</b> çıktı. Burada çatının terasından dışarı sarkan genç, <b>korkuluklara tutunarak</b> bekledi. Bu sırada çatıdaki genci fark eden çevredeki insanlar, itfaiyesi, polis ve 112 ekiplerine durumu bildirdi. Kısa sürede bölgeye intikal eden ekipler, <b>caddeye güvenlik şeridi çekerek yolu trafiğe kapattı</b>.</p>
      <figure>
        <img src="https://images.bursadabugun.com/editor/haber/24112019/aw863425-02-5dd99fcdee236.jpg"/>
      </figure>
      <p>Ardından polis ekipleri Mevlüt B.'yi ikna için yukarı çıkarken, itfaiye ekipleri de iş merkezi önünde <b>atlama yatağını</b> hazırladı. Dakikalarca genci kararından vazgeçirmeye çalışan polis ekipleri, ikna edemeyince <b>arkadaşını yukarı çağırdı</b>. Bir süre arkadaşıyla konuşan Mevlüt B., arkadaşına sarılarak atlama kararından vazgeçti. Aşağıda bekleyen onlarca insan ise alkışlarla karşılık verdi.</p>
      <figure>
        <img src="https://images.bursadabugun.com/editor/haber/24112019/aw863425-03-5dd99fd557c98.jpg"/>
      </figure>
      <p>Ardından polis ekipleri nezaretinde aşağı indirilen genç, sağlık kontrolleri yapılmak üzere 112 Acil Sağlık ekiplerince Yunus Emre Devlet Hastanesine götürüldü.</p>
    </article>
  </body>
</html>