<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/Spanija/a315471-Preokret-Saragose-u-pobedi-Huventuda-Prepelic-sjajan.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T22:43:00+00:00"/>
    <meta property="og:title" content="Preokret Saragose, u pobedi Huventuda Prepelič sjajan"/>
    <meta property="og:description" content="Četiri meča odigrana su u subotu u košarkaškom šampionatu Španije. Pobede su upisali Huventud, Obradorio, Unikaha i Saragosa."/>
  </head>
  <body>
    <article>
      <h1>Preokret Saragose, u pobedi Huventuda Prepelič sjajan</h1>
      <h2>Četiri meča odigrana su u subotu u košarkaškom šampionatu Španije. Pobede su upisali Huventud, Obradorio, Unikaha i Saragosa.</h2>
      <address><time datetime="2019-11-23T22:43:00+00:00">23 Nov 2019, 22:43</time> by <a rel="author">Maja Todić</a></address>
      <figure>
        <img src="https://sportklub.rs/Picture/90103/jpeg/Klemen-Prepelic"/>
        <figcaption>Klemen Prepelič<cite>fiba.basketball</cite></figcaption>
      </figure>
      <p>Košarkaši Saragose su nakon dva vezana poraza u duelu sa Manresom upisali sedmu pobedu u sezoni. Slavila je Saragosa 86:79.</p>
      <p>Domaći su do pobede došli nakon preokreta koji su sjajno napravili u četvrtoj četvrtini.</p>
      <p>Manresa je imala deset poena prednosti pred odlučujućih deset minuta, ali su igrači Saragose bili najbolji kada je bilo najpotrebnije. Postigli su 31 poen u tih 10 minuta, a sveli su goste na samo 14 i tako na kraju došli do pobede koju su izborili u poslednja dva minuta. </p>
      <p>Na 59 sekundi do kraja bilo je 79:79 da bi domaćin do kraja uspeo da dođe do konačnog preokreta, postigne sedam poena i upiše pobedu.</p>
      <p>U Saragosi je najbolji bio Benzing sa 18 poena, a pratili su Enis sa 16 i Brusino sa 13 poena.</p>
      <p>Sa druge strane istakao se Sako i Magariti sa po 16 poena. Luka Mitrović dao je osam poena.</p>
      <p>U pobedi Huventuda protiv Fuenlabrade 98:95 dominirao je Klemen Prepelič sa 29 poena, Alen Omić dao je 12, a Nenad Dimitrijević šest.</p>
      <p>Unikaha je savladala Bilbao 77:70, Obradorio je bio bolji od Andore 75:73.</p>
    </article>
  </body>
</html>