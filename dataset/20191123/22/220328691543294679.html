<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/khvanakha-chervenata-padna-beglets-407482.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T22:05:00+00:00"/>
    <meta property="og:title" content="Хванаха червената панда беглец"/>
    <meta property="og:description" content="Мъж е открил застрашения пухкав бозайник в градината си"/>
  </head>
  <body>
    <article>
      <h1>Хванаха червената панда беглец</h1>
      <address><time datetime="2019-11-23T22:05:00+00:00">23 Nov 2019, 22:05</time> by <a rel="author">Стандарт</a></address>
      <p>Седмица след като избяга по клоните на повалени от снеговалеж дървета, червената панда е била открита, съобщават от зоологическата градина в централна Франция. Зоопаркът в Сен Мартен допълва, че застрашеният пухкав бозайник е бил открит от мъж в градината му.</p>
      <p>Обади ни се тази сутрин около 8:15 ч.. Той видял червената панда на храст в градината си", казва в изявление ветеринарният лекар д-р Жан-Кристоф Жерард. Веднага към мястото се отправил екип и заловил червената панда. "Малката панда изглежда е в добро здраве и не е пострадала заради престоя си извън парка, дори да е малко по-слаба", допълни Жерард.</p>
      <p>Тригодишният мъжки избяга от парка миналия четвъртък, възползвайки се от обилния снеговалеж, който повали дървета. Неговата партньорка не го е последвала вън от зоопарка.</p>
      <p>В сряда шофьор е забелязал животното на около 10 километра от зоопарка, но полицията и служителите на зоопарка не са успели да го намерят.</p>
      <p>Ветеринарите ще следят пандата през следващите няколко дни, за да осигурят нейното благополучие.</p>
    </article>
  </body>
</html>