<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185085/%E0%A6%85%E0%A6%AD%E0%A6%BF%E0%A6%A8%E0%A7%87%E0%A6%A4%E0%A6%BE-%E0%A6%95%E0%A6%BE%E0%A6%B2%E0%A6%BE-%E0%A6%86%E0%A6%9C%E0%A6%BF%E0%A6%9C-%E0%A6%AE%E0%A6%BE%E0%A6%B0%E0%A6%BE-%E0%A6%97%E0%A7%87%E0%A6%9B%E0%A7%87%E0%A6%A8"/>
    <meta property="og:site_name" content="somoynews.tv"/>
    <meta property="article:published_time" content="2019-11-23T22:52:00+00:00"/>
    <meta property="og:title" content="অভিনেতা কালা আজিজ মারা গেছেন"/>
    <meta property="og:description" content="জাতীয় চলচ্চিত্র পুরস্কারপ্রাপ্ত অভিনেতা কালা আজিজ মারা গেছেন (ইন্নালিল্..."/>
  </head>
  <body>
    <article>
      <h1>অভিনেতা কালা আজিজ মারা গেছেন</h1>
      <address><time datetime="2019-11-23T22:52:00+00:00">23 Nov 2019, 22:52</time> by <a rel="author">সময় সংবাদ</a></address>
      <p><b>জাতীয় চলচ্চিত্র পুরস্কারপ্রাপ্ত অভিনেতা কালা আজিজ মারা গেছেন (ইন্নালিল্লাহি ওয়া ইন্না ইলাইহি রাজিউন)। মৃত্যুকালে তার বয়স হয়েছিল ৬৫ বছর। শনিবার (২৩ নভেম্বর) রাত দশটার দিকে রাজধানীর উত্তরায় নিজ বাসভবনে এই অভিনেতা শেষ নিঃশ্বাস ত্যাগ করেন।</b><br/><br/>সময় সংবাদকে বিষয়টি নিশ্চিত করেছেন শিল্পী সমিতির সাধারণ সম্পাদক চিত্রনায়ক জায়েদ খান। <br/><br/>শিল্পী সমিতির সাধারণ সম্পাদক জায়েদ খান বলেন, 'এখন আজিজ ভাইয়ের বাসার উদ্দেশ্যে আমরা শিল্পী সমিতির কয়েকজন রওনা করেছি। পরিবারের আপত্তি না থাকলে আগামীকাল শিল্পী সমিতির পক্ষ থেকে এফডিসিতে উনার জানাজার ব্যবস্থা করবো আমরা।<br/><br/>বাংলা সিনেমাতে ভিলেনের সহযোগী হয়ে তাকে কানপড়া দিতে দিতে হয়েছেন ‘ওস্তাদ আজিজ’। এমন অসংখ্য চরিত্রে দেখা গেছে তাকে। দীর্ঘদিন ধরেই কাজ করেছেন চলচ্চিত্রে। সেই সুবাদে ঢাকাই সিনেমার অনেকের সাথে কাজ করার সুযোগ হয়েছে তার।  <br/><br/>দীর্ঘদিন ধরে  ডায়াবেটিস ও কিডনিজনিত সমস্যায় ভুগছিলেন তিনি। চিকিৎসা ঠিক মতো না করতে পারায় তার শরীরের কিছু অংশে পচন ধরে।</p>
    </article>
  </body>
</html>