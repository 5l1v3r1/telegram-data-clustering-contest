<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ajax1.nl/promes-vandaag-resulteert-het-weer-twee-keer-in-een-goal/"/>
    <meta property="og:site_name" content="Ajax1.nl"/>
    <meta property="article:published_time" content="2019-11-23T22:11:00+00:00"/>
    <meta property="og:title" content="Promes: “Vandaag resulteert het weer twee keer in een goal”"/>
    <meta property="og:description" content="Quincy Promes vond zaterdagavond twee keer het net. Twee keer was Hakim Ziyech de aangever met een schitterende indraaiende bal bij de tweede paal. Het is inmiddels een herkenbare combinatie aan het worden tussen de twee spelmakers. “Soms is het moeilijk te zien met zoveel spelers voor je, maar ik probeer vaak gewoon de bal […]"/>
  </head>
  <body>
    <article>
      <h1>Promes: “Vandaag resulteert het weer twee keer in een goal”</h1>
      <address><time datetime="2019-11-23T22:11:00+00:00">23 Nov 2019, 22:11</time> by <a rel="author">Jelmer Jager</a></address>
      <p>Quincy Promes vond zaterdagavond twee keer het net. Twee keer was Hakim Ziyech de aangever met een schitterende indraaiende bal bij de tweede paal. Het is inmiddels een herkenbare combinatie aan het worden tussen de twee spelmakers.</p>
      <p>“Soms is het moeilijk te zien met zoveel spelers voor je, maar ik probeer vaak gewoon de bal zo goed mogelijk te volgen. Ik weet dat als Ziyech de bal voor zijn linker heeft, hij ‘m er overheen kan leggen. Hij kent mijn loopacties en ik weet waar de bal ongeveer gaat komen. En je ziet dat het vandaag weer twee keer resulteert in een goal”, laat Promes weten aan <i>FOX Sports</i>.</p>
      <h3>Kop-talent</h3>
      <p>Inmiddels heeft de aanvaller al een aantal keer met zijn hoofd gescoord. En dat wekt zelfs bij de Ajacied zelf wat verbazing op. “Mijn kopkwaliteit komt dit seizoen pas naar boven, haha! Ik heb er inmiddels al best veel gemaakt dit seizoen met mijn hoofd voor mijn doen, maar het is alleen maar goed om dat te ontwikkelen. Ik moet ‘m gewoon raken en richting goal koppen, dan kan de bal binnen vallen.”</p>
      <related>
        <a href="https://www.ajax1.nl/ajax-rekent-af-met-angstgegner-heracles-almelo/"/>
      </related>
    </article>
  </body>
</html>