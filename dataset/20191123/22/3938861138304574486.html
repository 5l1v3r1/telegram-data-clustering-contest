<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_poroshenko-v-kanadi-vshanuvav-pamyat-zhertv-golodomoru/939585"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T22:39:00+00:00"/>
    <meta property="og:title" content="Порошенко в Канаді вшанував пам'ять жертв Голодомору"/>
    <meta property="og:description" content="Лідер партії &quot;Європейська Солідарність&quot; Петро Порошенко вшанував пам'ять жертв Голодомору в канадському місті Галіфакс. Порошенка приїхав у Канаду на Міжнародний форум безпеки. За його словами, мета української делегації - тримати світову коаліцію навколо України для рішучої відсічі ..."/>
  </head>
  <body>
    <article>
      <h1>Порошенко в Канаді вшанував пам'ять жертв Голодомору</h1>
      <address><time datetime="2019-11-23T22:39:00+00:00">23 Nov 2019, 22:39</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939585_w_300.jpg?v=0"/>
        <figcaption>Порошенко знаходиться в Канаді на Міжнародному форумі безпеки. Фото: Politicіan. com</figcaption>
      </figure>
      <p>Лідер партії "Європейська Солідарність" <b>Петро Порошенко</b> вшанував пам'ять жертв Голодомору в канадському місті Галіфакс.</p>
      <p>Порошенка приїхав у Канаду на Міжнародний форум безпеки. За його словами, мета української делегації - тримати світову коаліцію навколо України для рішучої відсічі російської агресії. Про це Порошенко написав у Facebook.</p>
      <p>"Канада була однією із перших держав, яка визнала Голодомор геноцидом українського народу. І один із перших пам'ятників в світі, присвячений Голодомору, встановлений саме в Канаді, у місті Едмонтон. Там в понеділок наша делегація вшанує пам'ять жертв Голодомору разом з українською діаспорою", - зазначив він.</p>
      <p>Порошенко наголосив, що жоден режим не зможе знищити Україну і український народ.</p>
      <p>"Сталінський режим навмисно намагався знищити покоління українців. І зараз Росія під керівництвом Кремля продовжує справу Сталіна. І має таку саму мету: знищити Україну як державу і українців як націю. Але як тоді українська нація відродилася, так і зараз нічого у них не вийде. Які б інструменти вони не використовували: гібридну агресію, зовнішню збройну агресію, намагання розколоти державу, знищити зсередини – Україна об'єднається і відродиться", - підкреслив лідер партії "ЄС".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_ili-sup-iz-shishok-ta-kori-ukrayinci-zgaduyut-zagiblih-pid-chas-golodu/939582"/>
      </related>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpetroporoshenko%2Fvideos%2F854845541580089%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <blockquote>Від штучного голоду в Україні в 1932-1933 роках померли понад 7 млн людей.<br/>У пік смертності - у червні 1933 року в Україні помирали щодоби 34 170 людей. Кожні 5 секунд — 2 людини. Справжню кількість жертв неможливо підрахувати. Адже радянська влада знищувала усі документи, які стосувалися геноциду проти українців.</blockquote>
    </article>
  </body>
</html>