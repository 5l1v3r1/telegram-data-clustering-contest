<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/niemcy-masowy-test-dna-by-odnalezc-sprawce-zabojstwa-sprzed-23-lat/"/>
    <meta property="og:site_name" content="Polsat News"/>
    <meta property="article:published_time" content="2019-11-23T22:44:00+00:00"/>
    <meta property="og:title" content="Niemcy: masowy test DNA by odnaleźć sprawcę zabójstwa sprzed 23 lat"/>
    <meta property="og:description" content="Śledczy rozpoczęli w sobotę pobieranie próbek DNA od około 900 mężczyzn w miasteczku Grevenbroich w Nadrenii Północnej-Westfalii. Ich celem jest rozwiązanie sprawy morderstwa 11-letniej dziewczynki sprzed 23 lat."/>
  </head>
  <body>
    <article>
      <h1>Niemcy: masowy test DNA by odnaleźć sprawcę zabójstwa sprzed 23 lat</h1>
      <address>
        <time datetime="2019-11-23T22:44:00+00:00">23 Nov 2019, 22:44</time>
      </address>
      <p>
        <b>Śledczy rozpoczęli w sobotę pobieranie próbek DNA od około 900 mężczyzn w miasteczku Grevenbroich w Nadrenii Północnej-Westfalii. Ich celem jest rozwiązanie sprawy morderstwa 11-letniej dziewczynki sprzed 23 lat.</b>
      </p>
      <related>
        <a href="https://www.polsatnews.pl/wiadomosc/2018-12-03/sprawa-gwaltu-i-zabojstwa-rozwiazana-po-34-latach-napastnika-zdradzil-tatuaz-z-imieniem-ofiary/"/>
      </related>
      <p>11-letnia Claudia Ruf z Grevenbroich, koło Duesseldorfu, została zgwałcona i uduszona w maju 1996 r. Jej oblane benzyną i częściowo zwęglone zwłoki znaleziono 70 km od miejsca zamieszkania w Euskirchen niedaleko Bonn. Policji dotychczas nie udało się znaleźć mordercy.</p>
      <p>W 2010 roku śledczy przeprowadzili test DNA wśród 350 mężczyzn z rodzinnej miejscowości Claudii. Nie przyniosło to jednak żadnego rezultatu. Od tamtego czasu techniki badań kryminalistycznych zostały jednak udoskonalone i w zawężeniu kręgu podejrzanych pomocne są również próbki krewnych sprawcy.</p>
      <p>
        <a href="https://www.polsatnews.pl/wiadomosc/2019-02-25/nieslusznie-spedzil-w-wiezieniu-prawie-40-lat-otrzyma-wielomilionowe-odszkodowanie/">
          <b>ZOBACZ: Niesłusznie spędził w więzieniu prawie 40 lat. Otrzyma wielomilionowe odszkodowanie</b>
        </a>
      </p>
      <p>
        <b>Wezwanie do oddania próbek DNA</b>
      </p>
      <p>Tym razem policja wysłała wezwanie do oddania próbek około 900 mężczyzn z Gravenbroich, którzy w chwili zabójstwa Claudii mieli co najmniej od 14 do 70 lat. W sobotę - w pierwszym terminie - w lokalnej szkole podstawowej, gdzie prowadzono testy, stawiło się około 480 osób.</p>
      <p>Ojciec Claudii, Friedhelm Ruf, nagrał wideo, w którym apelował o oddawanie próbek DNA.</p>
      <p>- Po ponad 23 latach istnieje duża szansa na ustalenie co spotkało moją córkę. Winny zbyt długo ukrywał się przed nami wszystkimi - przekonywał.</p>
      <p>
        <a href="https://www.polsatnews.pl/wideo/schudl-175-kg-najgrubszy-czlowiek-na-swiecie-przeszedl-operacje-serca_6399918/">WIDEO - Schudł 175 kg. Najgrubszy człowiek na świecie przeszedł operację serca</a>
      </p>
      <figure>
        <img src="https://s.redefine.pl/dcs/o2/redefine/cp/ej/ejb7kkgpn2iwhqvuqgsqkxar4xmgz2iw.jpg"/>
      </figure>
    </article>
  </body>
</html>