<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/emmanouilidis-panigirismos-gia-ti-mana-mou-pou-den-ine-edo"/>
    <meta property="og:site_name" content="Metrosport.gr"/>
    <meta property="article:published_time" content="2019-11-23T22:43:00+00:00"/>
    <meta property="og:title" content="Εμμανουηλίδης: «Αφιερωμένο το γκολ στη μητέρα μου που έχω χάσει»"/>
    <meta property="og:description" content="Στη μητέρα του που δεν είναι πλέον στη ζωή αφιέρωσε το γκολ που πέτυχε κόντρα στον Ολυμπιακό ο Δημήτρης Εμμανουηλίδης."/>
  </head>
  <body>
    <article>
      <h1>Εμμανουηλίδης: «Αφιερωμένο το γκολ στη μητέρα μου που έχω χάσει»</h1>
      <h2>Στη μητέρα του που δεν είναι πλέον στη ζωή αφιέρωσε το γκολ που πέτυχε κόντρα στον Ολυμπιακό ο Δημήτρης Εμμανουηλίδης.</h2>
      <address><time datetime="2019-11-23T22:43:00+00:00">23 Nov 2019, 22:43</time> by <a rel="author">Δημήτρης Καλαϊτζής</a></address>
      <p>Το κεντρικό πρόσωπο της αποψινής αναμέτρησης της Νέας Σμύρνης ήταν ο Δημήτρης Εμμανουηλίδης, ο οποίος χάρισε έναν τεράστιο βαθμό στον Πανιώνιο.</p>
      <p>Με τη λήξη του αγώνα ο νεαρός άσος ήταν φανερά συγκινημένος και αφιέρωσε το γκολ που πέτυχε στη μητέρα του που έχει φύγει από τη ζωή.</p>
      <p>Αναλυτικά όσα είπε στην κάμερα της Nova:</p>
      <p><b>Για το γκολ και τον πανηγυρισμό του:</b> «Δεν περίμενα ότι θα έβγαινε η αντεπίθεση αυτή. Από εκεί και πέρα, έκανα ό,τι μπορούσα. Ο πανηγυρισμός πήγαινε στη μητέρα μου που έχω χάσει και γι΄ αυτό ήταν και το φιλί. Είχα σκεφτεί την ντρίμπλα που ήθελα να κάνω και στη συνέχεια είδα τον Σα έξω και πλάσαρα σωστά»</p>
      <p><b>Για τη βελτίωση του Πανιωνίου:</b> «Η αλήθεια είναι ότι με τον Άρη παίξαμε πολύ καλά. Δουλεύουμε εξαιρετικά με τον κύριο Παπαβασιλείου. Είμαστε σαν οικογένεια. Έχουμε γίνει πραγματικά ένα μέταλλο».</p>
      <p><b>Για το ότι προσπαθεί να χρησιμοποιεί και τα δύο πόδια</b>: «Η πρώτη δουλειά ενός παίκτη είναι βελτιώσει και τα δύο πόδια, ώστε να γίνει απρόβλεπτος»</p>
      <p><b>Για το πώς έχει αλλάξει η εικόνα του Πανιώνιου:</b> «Στις προπονήσεις παίζουμε με πάρα πολύ πάθος και αυτό φαίνεται στο γήπεδο»</p>
      <p><b>Για το αν αισθάνεται αδικημένος που έφυγε από τον Παναθηναϊκό:</b> «Δεν μπορώ να πω ότι είμαι αδικημένος, μιας και είχα ένα πρόβλημα τραυματισμού, που με πήγε πίσω. Εγώ πρέπει να συνεχίσω να παίζω. Δεν είμαι προπονητής για να λέω ποιος θα παίζει και ποιος όχι».</p>
      <p><b>Για το ότι έλεγε με τους συμπαίκτες ότι θα σκοράρει:</b> «Η αλήθεια είναι πως όλοι λέγαμε ότι και θα παίξω και θα βάλω γκολ και τελικά έγινε»</p>
      <p><b>Για το πώς ένιωσε όταν σκόραρε:</b> «Δεν έχω ξανανιώσει έτσι ποτέ σε γκολ και αυτό φάνηκε».</p>
      <p><b>Για το τι θα έλεγε στην μητέρα του αν ήταν εκεί:</b> «Αν ήταν εδώ μητέρα μου σήμερα θα τις έδινα μια αγκαλιά και θα της έλεγα ότι την αγαπώ»</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/simfonise-me-tzandari-panionios"/>
        <a href="http://www.metrosport.gr/article/moni-diikisi-tou-panioniou-pou-kerdise-olous-tous-megalous"/>
        <a href="http://www.metrosport.gr/article/panthers-gia-osfp-piatsa-lei-kati-perierga-kitaxte-min-ischioun"/>
        <a href="http://www.metrosport.gr/article/stin-porta-tis-exodou-maniatis"/>
        <a href="http://www.metrosport.gr/article/panionios-chirourgithike-maximovits-epistrofi-se-dio-mines"/>
        <a href="http://www.metrosport.gr/article/fonazi-gia-ti-dietisia-tou-manouchou-panionios"/>
      </related>
    </article>
  </body>
</html>