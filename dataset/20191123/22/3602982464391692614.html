<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/formule-1/check-gevallen-behoudt-max-verstappen-3e-plek-kampioenschap/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T22:27:03+00:00"/>
    <meta property="og:title" content="Check! In deze gevallen behoudt Max Verstappen zijn 3e plek in het kampioenschap"/>
    <meta property="og:description" content="Volgend weekeinde staat er in Abu Dhabi alweer de laatste race van het huidige F1 seizoen op het programma. Max Verstappen van Red Bull staat op een 3e plek, maar kan hij deze behouden? Een podiumplek in Abu Dhabi is genoeg, anders behoudt hij deze positie in de volgende gevallen. Mocht Verstappen als 1e, 2e…"/>
  </head>
  <body>
    <article>
      <h1>Check! In deze gevallen behoudt Max Verstappen zijn 3e plek in het kampioenschap</h1>
      <address>
        <time datetime="2019-11-23T22:27:03+00:00">23 Nov 2019, 22:27</time>
      </address>
      <p>
        <b>Volgend weekeinde staat er in Abu Dhabi alweer de laatste race van het huidige F1 seizoen op het programma. Max Verstappen van Red Bull staat op een 3e plek, maar kan hij deze behouden? Een podiumplek in Abu Dhabi is genoeg, anders behoudt hij deze positie in de volgende gevallen.</b>
      </p>
      <p>Mocht Verstappen als 1e, 2e of 3e eindigen dan is er niets aan de hand. Zijn plek in het algemeen klassement blijft dan gehandhaafd.<br/><br/><b>Hoe dan?</b><br/>Stel dat Verstappen als 4e, 5e of 6e eindigt en Charles Leclerc van Ferrari eindigd als 2e óf lager, dan is er nog steeds niets aan de hand! Wil het nou niet lukken voor Verstappen in Abu Dhabi en hij eindigt op een een 7e of 8ste plek, is hij opnieuw afhankelijk van Leclerc. De Monegask moet dan als 3e of lager finishen.<br/><br/>Hetzelfde geldt eigenlijk voor het geval dat Verstappen als 9e of 10e over de start- en finish streep komt. Leclerc moet - je raadt het al - dan op een 4e plek eindigen. Of lager, uiteraard. Mocht Verstappen niet in de punten rijden en Leclerc komt niet verder dan een 5e plek (of lager!) dan behoudt Verstappen zijn podiumplek.<br/><br/><b>Fastest lap</b><br/>In deze berekening van de scenario's is het behalen van een extra punt door middel van de snelste ronde te rijden buiten beschouwen gelaten. alleen als Verstappen 8ste wordt en Leclerc 4e, zou Leclerc op plek 3 eindigen. Mocht hij de snelste ronde rijden, natuurlijk. Spannend!</p>
    </article>
  </body>
</html>