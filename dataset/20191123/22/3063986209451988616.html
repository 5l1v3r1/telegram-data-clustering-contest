<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/23/842683"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T22:12:00+00:00"/>
    <meta property="og:title" content="গোবিন্দগঞ্জে 'জ্বিনের বাদশা' ও সহযোগী আটক"/>
    <meta property="og:description" content="গাইবান্ধায় প্রতারণার দায়ে এক জ্বিনের বাদশা ও তার সহযোগী স্বর্ণ ব্যবসায়ীকে শনিবার আটক করা হয়েছে। ডিবি পুলিশ জানায়, জ্বিনের বাদশা সেজে ধর্মীয় অনুভূতি কাজে লাগিয়ে প্রতারণা করে নগদ ৩ লাখ ৮৬ হাজার টাকা ও ২০ ভরি স্বর্ণলংকার হাতিয়ে নেওয়া হয়েছে। নারায়ণগঞ্জের ফতুল্যা এলাকার মাহমুদুল হাসানের পক্ষ থেকে গত ৩০ অক্টোবর ফতুল্যা থানায় দায়েরকৃত এক মামলায় এ অভিযোগ আনা হয়। ওই অভিযোগের পরিপ্রেক্ষিতে তথ্য প্রযুক্তি ব্যবহার করে কক্সবাজার থেকে বগুড়ায় ফেরার পথে শনিবার ভোরে মদন এলাকায় একটি যাত্রীবাহী বাসে অভিযান চালিয়ে মামলার মূল আসামি তৌহিদ মিয়াকে ডিবি পুলিশ গ্রেপ্তার করে। এরপর তৌহিদের দেওয়া তথ্যের ভিত্তিতে গাইবান্ধার গোবিন্দগঞ্জ শহরের শিবা জুয়েলার্স থেকে শিবু মোহন্ত নামের এক স্বর্ণ ব্যবসায়ীকে আটক এবং গলানো অবস্থায় ২০ ভরি সোনা উদ্ধার করা হয়। মামলার মূল আসামি তৌহিদ মিয়া গোবিন্দগঞ্জ উপজেলার দরবস্ত ইউনিয়নের রামনাথ পুর গ্রামের জহুরুল ইসলামের ছেলে ও বগুড়া আযিযুল হক কলেজের ছাত্র। নারায়ণগঞ্জ ডিবির এসআই শরিফুল ইসলাম ঘটনার সত্যতা স্বীকার করেছেন। "/>
  </head>
  <body>
    <article>
      <h6 class="kicker">ধর্মীয় অনুভূতি কাজে লাগিয়ে প্রতারণা</h6>
      <h1>গোবিন্দগঞ্জে 'জ্বিনের বাদশা' ও সহযোগী আটক</h1>
      <address><time datetime="2019-11-23T22:12:00+00:00">23 Nov 2019, 22:12</time> by <a rel="author">গাইবান্ধা প্রতিনিধি</a></address>
      <p>গাইবান্ধায় প্রতারণার দায়ে এক জ্বিনের বাদশা ও তার সহযোগী স্বর্ণ ব্যবসায়ীকে শনিবার আটক করা হয়েছে। ডিবি পুলিশ জানায়, জ্বিনের বাদশা সেজে ধর্মীয় অনুভূতি কাজে লাগিয়ে প্রতারণা করে নগদ ৩ লাখ ৮৬ হাজার টাকা ও ২০ ভরি স্বর্ণলংকার হাতিয়ে নেওয়া হয়েছে।</p>
      <p>নারায়ণগঞ্জের ফতুল্যা এলাকার মাহমুদুল হাসানের পক্ষ থেকে গত ৩০ অক্টোবর ফতুল্যা থানায় দায়েরকৃত এক মামলায় এ অভিযোগ আনা হয়।</p>
      <p>ওই অভিযোগের পরিপ্রেক্ষিতে তথ্য প্রযুক্তি ব্যবহার করে কক্সবাজার থেকে বগুড়ায় ফেরার পথে শনিবার ভোরে মদন এলাকায় একটি যাত্রীবাহী বাসে অভিযান চালিয়ে মামলার মূল আসামি তৌহিদ মিয়াকে ডিবি পুলিশ গ্রেপ্তার করে। এরপর তৌহিদের দেওয়া তথ্যের ভিত্তিতে গাইবান্ধার গোবিন্দগঞ্জ শহরের শিবা জুয়েলার্স থেকে শিবু মোহন্ত নামের এক স্বর্ণ ব্যবসায়ীকে আটক এবং গলানো অবস্থায় ২০ ভরি সোনা উদ্ধার করা হয়।</p>
      <p>মামলার মূল আসামি তৌহিদ মিয়া গোবিন্দগঞ্জ উপজেলার দরবস্ত ইউনিয়নের রামনাথ পুর গ্রামের জহুরুল ইসলামের ছেলে ও বগুড়া আযিযুল হক কলেজের ছাত্র। নারায়ণগঞ্জ ডিবির এসআই শরিফুল ইসলাম ঘটনার সত্যতা স্বীকার করেছেন। </p>
    </article>
  </body>
</html>