<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/11/23/insigne-infortunio-milan-napoli/"/>
    <meta property="og:site_name" content="Spazio Napoli"/>
    <meta property="article:published_time" content="2019-11-23T22:26:45+00:00"/>
    <meta property="og:title" content="Infortunio Insigne, Sky: le condizioni non destano preoccupazione"/>
    <meta property="og:description" content="INSIGNE INFORTUNIO AGGIORNAMENTO ORE 23.26 – Gli aggiornamenti sull’infortunio Insigne arrivano dal giornalista Massimo Ugolini e dalla redazione di Sky Sport. Per il capitano del Napoli non dovrebbe trattarsi di nulla di grave: una contusione al gomito, ma le sue condizioni non destano preoccupazioni. Per il Liverpool, dunque, ci sarà. 19.22 – Brutta tegola per […]"/>
  </head>
  <body>
    <article>
      <h1>Infortunio Insigne, Sky: le condizioni non destano preoccupazione</h1>
      <address><time datetime="2019-11-23T22:26:45+00:00">23 Nov 2019, 22:26</time> by <a rel="author" href="https://www.spazionapoli.it/author/alessandro-dauria/" target="_blank">redazione</a></address>
      <h3>Ultimissima Napoli, Insigne costretto ad uscire per infortunio contro il Milan</h3>
      <p><b>INSIGNE INFORTUNIO</b> AGGIORNAMENTO ORE 23.26 – Gli aggiornamenti sull’infortunio Insigne arrivano dal giornalista Massimo Ugolini e dalla <a href="https://www.spazionapoli.it/">redazione</a> di Sky Sport. Per il capitano del Napoli non dovrebbe trattarsi di nulla di grave: una contusione al gomito, ma le sue condizioni non destano preoccupazioni. Per il Liverpool, dunque, ci sarà.</p>
      <p>19.22 – Brutta tegola per il <b>Napoli</b>. Nella gara che i partenopei stano stanno giocando contro il <b>Milan</b>, infatti, <b><a href="https://www.spazionapoli.it/2014/11/06/lorenzo-insigne/">Lorenzo Insigne</a></b> è stato costretto ad abbandonare il campo intorno al 60esimo minuto.</p>
      <h4>Insigne, infortunio per l’attaccante del Napoli contro il Milan</h4>
      <figure>
        <img src="data:image/gif;base64,R0lGODdhAQABAPAAAP///wAAACwAAAAAAQABAEACAkQBADs="/>
      </figure>
      <p><b>L’attaccante azzurro ha sentito dolore dopo un contrasto con Paquetà</b>. Ha provato a tornare in campo dopo le cure mediche, ma si è dovuto arrendere. Al suo posto è entrato <b>Younes</b>.</p>
      <p>
        <b>LEGGI ANCHE: </b>
        <a href="https://www.spazionapoli.it/2019/11/23/milan-napoli-suso-virus/">
          <b>Problemi per il Milan, virus intestinale per Suso: gioca Rebic!</b>
        </a>
      </p>
      <p>Di certo non una bella <a href="https://www.spazionapoli.it/news-napoli-calcio/">notizia</a> per <b>Carlo Ancelotti</b>, che perde il suo capitano. Insigne era stato anche tra i migliori i campo, propiziando la rete del momentaneo vantaggio di <b>Lozano</b>, colpendo la traversa con un tiro da fuori area. Sempre l’attaccante azzurro ha fallito due ottime opportunità per andare lui stesso a rete: una sul finire del primo tempo, l’altra durante la ripresa.</p>
      <h4>Problemi fisici anche per Fabian Ruiz</h4>
      <p>E il Napoli, che mercoledì sarà impegnato contro il Liverpool in Champions League, ha dovuto fare a meno di un altro dei propri calciatori di alto livello. Parliamo di <b>Fabian Ruiz, rimasto in panchina contro il Milan</b>. Il centrocampista spagnolo, come ha riferito <i>Sky Sport</i>, <b>ha accusato un problema fisico</b> che l’ha tenuto fuori dal match con i rossoneri.</p>
      <p>Per restare sempre aggiornato e seguire tutte le <a href="https://www.spazionapoli.it/news-napoli-calcio/">news</a> sul mondo Napoli, <a href="https://news.google.com/publications/CAAqKggKIiRDQklTRlFnTWFoRUtEM053WVhwcGIyNWhjRzlzYVM1cGRDZ0FQAQ?hl=it&amp;gl=IT&amp;ceid=IT%3Ait">CLICCA QUI</a></p>
    </article>
  </body>
</html>