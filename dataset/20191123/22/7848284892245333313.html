<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/gabigol-rei-do-brasil-e-di-tutto-il-sud-america-doppietta-in-tre-minuti-al-river-e-seconda-libertadores-al-flamengo-323859"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T22:14:49+00:00"/>
    <meta property="og:title" content="Gabigol rei do Brasil e di tutto il Sud America: doppietta in tre minuti al River e seconda Libertadores al Flamengo"/>
    <meta property="og:description" content="È arrivato in punta di piedi Gabriel Barbosa lo scorso anno al Flamengo, e in meno di un anno il grande crack dell'Inter consegna la storia al suo club. Dopo un'annata da..."/>
  </head>
  <body>
    <article>
      <h1>Gabigol rei do Brasil e di tutto il Sud America: doppietta in tre minuti al River e seconda Libertadores al Flamengo</h1>
      <address><time datetime="2019-11-23T22:14:49+00:00">23 Nov 2019, 22:14</time> by <a rel="author">Egle Patanè</a></address>
      <p>È arrivato in punta di piedi <b>Gabriel Barbosa</b> lo scorso anno al <b>Flamengo, e</b> in meno di un anno il grande crack dell'Inter consegna la storia al suo club. Dopo un'annata da super protagonista, <b>Gabigol</b> chiude in bellezza, come meglio non potrebbe nella giornata più importante della storia recente del club <i>rubronegro</i>, quella della finale di Copa Libertadores di Lima. E' il River a sembrare il padrone della partita, della serata e del trofeo che ha tenuto tra le mani per praticamente un match intero. Ad aprire le marcature è <b>Rafael Borre</b>, attaccante colombiano classe '95, che al 14esimo sblocca il risultato e fa sognare i <i>Millonarios</i>, ma Gabigol c'è e si incorona <i>rei do Brasil </i>e dell'intero continente calcistico: al 90esimo impatta il risultato e due minuti dopo raddoppia gelando gli argentini. È <b>2-1</b> per il <b>Flamengo</b>, i rubronegros in due minuti agguantano la seconda Coppa Libertadores della loro storia, <b>Gabigol</b> (che sarà anche espulso nel finale) è già leggenda.</p>
    </article>
  </body>
</html>