<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/frenare-sti-santorini-ginekia-omada-tou-paok"/>
    <meta property="og:site_name" content="Metrosport.gr"/>
    <meta property="article:published_time" content="2019-11-23T22:48:00+00:00"/>
    <meta property="og:title" content="«Φρέναρε» στη Σαντορίνη η γυναικεία ομάδα του ΠΑΟΚ"/>
    <meta property="og:description" content="Την ήττα με 3-0 σετ γνώρισε ο Δικέφαλος στη Σαντορίνη από τον Α.Ο Θήρας για την 6η αγωνιστική της Volley League γυναικών."/>
  </head>
  <body>
    <article>
      <h1>«Φρέναρε» στη Σαντορίνη η γυναικεία ομάδα του ΠΑΟΚ</h1>
      <h2>Την ήττα με 3-0 σετ γνώρισε ο Δικέφαλος στη Σαντορίνη από τον Α.Ο Θήρας για την 6η αγωνιστική της Volley League γυναικών.</h2>
      <address><time datetime="2019-11-23T22:48:00+00:00">23 Nov 2019, 22:48</time> by <a rel="author">Metrosport.gr Team</a></address>
      <p>Δεν κατάφερε να δώσει συνέχεια στα θετικά αποτελέσματα η γυναικεία ομάδα του ΠΑΟΚ μετά τη νίκη κόντρα στον Αίαντα Ευόσμου, καθώς ηττήθηκε σήμερα από τον Α.Ο Θήρας με 3-1 σετ στο κλειστό γυμναστήριο της Θήρας. Ο Δικέφαλος ξεκίνησε τον αγώνα έχοντας στη σύνθεσή του τις Αλμπουκέρκε, Πολυνοπούλου, Κιόση, Κωνσταντινίδου, Χαντάβα, Καζορόφσκα και στη θέση του λίμπερο την Ξανθοπούλου.</p>
      <p>Το πρώτο σετ βρήκε την ομάδα της Θήρας να μπαίνει πολύ δυνατά και να παίρνει από νωρίς ένα προβάδισμα έξι πόντων (9-3), αναγκάζοντας τον τεχνικό του ΠΑΟΚ να καλέσει το πρώτο του τάιμ άουτ. Στη συνέχεια οι ασπρόμαυρες μείωσαν στους δύο πόντους (18-16), αναγκάζοντας αυτή τη φορά τον προπονητή των γηπεδούχων να καλέσει τάιμ άουτ. Παρά την πίεση του ΠΑΟΚ, ο Α.Ο Θήρας κατάφερε να διατηρήσει τη διαφορά που πήρε και κατέκτησε το πρώτο σετ (25-21).</p>
      <p>Στην αρχή του δεύτερου σετ η εικόνα του παιχνιδιού ήταν παρόμοια με αυτή του πρώτου, με την ομάδα της Σαντορίνης να μπαίνει σε θέση οδηγού και τον ΠΑΟΚ να ακολουθεί (11-5). Στη συνέχεια οι γηπεδούχες με πέντε συνεχόμενους άσους της Μπρίκμαν ξέφυγαν στο σκορ και, παρά τις προσπάθειες του Δικεφάλου να επιστρέψει, κατέκτησαν και το δεύτερο σετ (25-21).</p>
      <p>Στο τρίτο και τελευταίο σετ του αγώνα το σύνολο του Μιχάλ Μάσεκ δε μπήκε συγκεντρωμένα (6-1), όμως, κατάφερε να επιστρέψει γρήγορα και να ισοφαρίσει τον Α.Ο Θήρας (8-8), με τις δύο ομάδες να πορεύονται παράλληλα μέχρι το 12-11. Σ'εκείνο το σημείο η ομάδα της Σαντορίνης πήρε μία διαφορά τεσσάρων πόντων, την οποία αύξησε μέχρι το τέλος και, κατακτώντας το σετ με 25-19, πήρε τη νίκη κόντρα στον ΠΑΟΚ με 3-0 σετ.</p>
      <p><b>Τα σετ:</b> 3-0 (25-21,25-21,25-19)</p>
      <p><b>Διακύμανση:</b><br/>1ο σετ: 8-3, 16-7, 21-19, 25-21<br/>2ο σετ: 8-3, 16-11, 21-17, 25-21<br/>3ο σετ: 8-6, 16-13, 21-15, 25-19</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/na-xechasoume-grigora-tin-itta-apo-ton-olimpiako"/>
        <a href="http://www.metrosport.gr/article/adinamos-paok-ke-efkoli-itta-apo-olimpiako"/>
        <a href="http://www.metrosport.gr/article/prousalis-oniro-mou-na-xanaftasoume-psila-ton-irakli"/>
        <a href="http://www.metrosport.gr/article/live-olimpiakos-paok-imitelikos-ligk-kap"/>
        <a href="http://www.metrosport.gr/article/episimo-telos-dio-kouvani-apo-ton-paok"/>
        <a href="http://www.metrosport.gr/article/konstantinidis-apolita-sigkentromeni-apenanti-ston-olimpiako"/>
      </related>
    </article>
  </body>
</html>