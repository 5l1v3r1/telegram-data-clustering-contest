<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/andriy_danilko_pokinuv_shou_h_faktor_prosto_pid_chas_vidboru_n1238562"/>
    <meta property="og:site_name" content="24 Канал"/>
    <meta property="article:published_time" content="2019-11-23T22:41:00+00:00"/>
    <meta property="og:title" content="Андрій Данилко покинув шоу &quot;Х-фактор&quot; просто під час відбору"/>
    <meta property="og:description" content="Зірковий суддя Андрій Данилко, якому дісталася категорія &quot;Гурти&quot; в популярному проєкті &quot;Х-факторі&quot; 10 сезон, вирішив не продовжувати участь в шоу та попрощався з учасниками та колегами."/>
  </head>
  <body>
    <article>
      <h1>Андрій Данилко покинув шоу "Х-фактор" просто під час відбору</h1>
      <address><time datetime="2019-11-23T22:41:00+00:00">23 Nov 2019, 22:41</time> by <a rel="author" href="https://24tv.ua/mariya_bondar_tag6504/" target="_blank">Марія Бондар</a></address>
      <p>
        <b>Зірковий суддя Андрій Данилко, якому дісталася категорія "Гурти" в популярному проєкті "Х-факторі" 10 сезон, вирішив не продовжувати участь в шоу та попрощався з учасниками та колегами.</b>
      </p>
      <p>На шоу "<a href="https://24tv.ua/lifestyle/x_faktor_10_sezon_divitisya_online_vsi_vipuski_tag5705/">Х-Фактор</a>" 10 сезон у суботу, 23 листопада, сталося нечуване раніше – один із судді проєкту покинув шоу просто під час відбору.</p>
      <blockquote>Цікаво! <a href="https://24tv.ua/lifestyle/x_faktor_10_sezon_11_vipusk_divitis_online_23_11_2019_povniy_vipusk_n1238046">Х-фактор 10 сезон 11 випуск: як судді обирали найталановитіших на останньому етапі відбору</a></blockquote>
      <p>"В мене відчуття, що я не виправдав надії, я настільки пустий.. Для вас це важливо, але я, напевно, покину цей проєкт. Можливо з’явиться інший наставник, який вам допоможе. Я неготовий вибирати кращих і думаю, що я цей проєкт залишу. Вибачте..", – сказав Данилко.</p>
      <p>Тож, чи побачимо ми Андрія Михайловича в прямих ефірах проєкту або ж в суддівській четвірці "Х-фактора" з’явиться новий тренер – наразі не відомо.</p>
      <p>
        <b>Дивіться відео про неочікуване рішення Андрія Данилка</b>
      </p>
      <figure>
        <iframe src="https://www.youtube.com/embed/nWiVULQJfvc" width="560" height="315" data-service="Youtube" scrolling="no"/>
      </figure>
      <p><b>Що таке Х-фактор?</b>Це музичне талант-шоу, основною метою якого є пошук і розвиток пісенного таланту конкурсантів. Всі учасники обираються шляхом публічних прослуховувань. 14 вересня 2019 року в Україні стартував 10 сезон шоу "Х-фактор".</p>
      <h3>Що відомо про Андрія Данилка?</h3>
      <p>Андрій Данилко – український артист, продюсер, композитор, режисер, сценарист, телеведучий, актор. Найбільше відомий його травесті-образ Вєрки Сердючки.</p>
      <p>Цікаво, що у 2007 року Вєрка Сердючка виступила на Євробаченні в Гельсінкі з піснею "Dancing Lasha Tumbai" і посіла друге місце, ставши справжньою сенсацією конкурсу. Авторитетне британське видання "The Guardian" назвало номер Сердючки "найкращою піснею, яка не виграла Євробачення".</p>
      <p>Щодо шоу, то у 2016 році Андрій Данилко вперше став членом журі "Х-фактор", долучившись до Костянтина Меладзе, Юлії Саніної та Антона Савлепова. Віт також був зірковим суддю у 9 та 10 сезонах.</p>
    </article>
  </body>
</html>