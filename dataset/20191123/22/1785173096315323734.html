<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/popescu-sunt-convins-ca-cfr-se-va-va-califica-in-primavara-europeana-1922401423012019112219178685"/>
    <meta property="og:site_name" content="News.ro"/>
    <meta property="article:published_time" content="2019-11-23T22:14:01+00:00"/>
    <meta property="og:title" content="Popescu: Sunt convins că CFR se va va califica în primăvara europeană"/>
    <meta property="og:description" content="Preşedintele clubului Viitorul Constanţa, Gheorghe Popescu, crede că formaţia CFR Cluj se va califica în primăvara europeană, urmând să se claseze pe primele două locuri în grupa de Europa League din care face parte."/>
  </head>
  <body>
    <article>
      <h1>Popescu: Sunt convins că CFR se va va califica în primăvara europeană</h1>
      <address><time datetime="2019-11-23T22:14:01+00:00">23 Nov 2019, 22:14</time> by <a rel="author">Cosmin Vaideanu</a></address>
      <p>
        <b>Preşedintele clubului Viitorul Constanţa, Gheorghe Popescu, crede că formaţia CFR Cluj se va califica în primăvara europeană, urmând să se claseze pe primele două locuri în grupa de Europa League din care face parte.</b>
      </p>
      <p>Gheorghe Popescu a declarat sâmbătă seara într-o conferinţă de presă după lansarea cărţii “Campionii creează campioni”, care prezintă povestea echipei Viitorul, că CFR Cluj are o experienţă extraordinară şi un antrenor care ştie să pregătească meciurile decisive.</p>
      <p>“Sunt convins că CFR se va califica, are o echipă cu experienţă extraordinară, are un antrenor extraordinar, care ştie să pregătească meciurile decisive, a arătat-o de nenumărate. Ştiu ambiţia lui Dan, eu sper să reuşească pentru că este spre binele fotbalului românesc să avem o echipă prezentă în primăvara europeană. Le doresc succes din tot sufletul, cred că toţi cei care iubim fotbalul la noi în ţară, vor ţine pumnii celor de la CFR”, a afirmat Gheorghe Popescu.</p>
      <p>CFR Cluj joacă joi la Roma, contra echipei Lazio un meci care o poate califica în primăvara europeană în cazul în care formaţia noastră nu va pierde această partidă.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>