<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/lifestyle/zodia-24-noemvriou-2019-oi-provlepseis-gia-simera-kyriaki-24-11/2921771/"/>
    <meta property="og:site_name" content="Newsit.gr"/>
    <meta property="article:published_time" content="2019-11-23T22:33:06+00:00"/>
    <meta property="og:title" content="Ζώδια 24 Νοεμβρίου 2019: Οι προβλέψεις για σήμερα Κυριακή 24/11"/>
    <meta property="og:description" content="Ζώδια για σήμερα Κυριακή 24 Νοεμβρίου 2019. Δείτε αναλυτικά για όλα τα ζώδια, τι σας επιφυλάσσουν τα άστρα σήμερα..."/>
  </head>
  <body>
    <article>
      <h1>Ζώδια 24 Νοεμβρίου 2019: Οι προβλέψεις για σήμερα Κυριακή 24/11</h1>
      <h2>Ζώδια για σήμερα Κυριακή 24 Νοεμβρίου 2019. Δείτε αναλυτικά για όλα τα ζώδια, τι σας επιφυλάσσουν τα άστρα σήμερα...</h2>
      <address><time datetime="2019-11-23T22:33:06+00:00">23 Nov 2019, 22:33</time> by <a rel="author">Κώστας Παπαδόπουλος</a></address>
      <p>
        <b>Διαβάστε αναλυτικά τι προβλέπουν τα ζώδια για σας για σήμερα Κυριακή 24 Νοεμβρίου 2019. Πώς θα είναι η μέρα σου; Τι προβλέπει το ζώδιο και ο ωροσκόπος ου;</b>
      </p>
      <p><b>ΚΡΙΟΣ</b>: Τη σημερινή μέρα δικαιούσαι να την αφιερώσεις στον εαυτό σου. Έχεις ανάγκη από χαλάρωση και ξεκούραση για αυτό μην υπόσχεσαι τίποτα σε κανέναν. Μείνε σπίτι περισσότερο, χουζούρεψε στο κρεβάτι σου και περιόρισε τις δραστηριότητές σου στις εντελώς απαραίτητες. Ο Ήλιος πλέον από το ζώδιο του Τοξότη, καθώς και η σύνοδος Αφροδίτης – Δία πάλι στο ζώδιο του Τοξότη σήμερα δουλεύουν για σένα. Σταθεροποίησε τη σχέση με τον ερωτικό σύντροφό σου και κάντε σχέδια για το μέλλον. Εσύ που είσαι μόνη και επιδιώκεις μια επανασύνδεση, να είσαι βέβαιη πως μπορείς να αφοπλίσεις, να αιφνιδιάσεις και να επαναφέρεις τον πρώην σου.</p>
      <p><b>ΤΑΥΡΟΣ</b>: Ξεκίνα τη μέρα σου αισιόδοξα και άσε στην άκρη έστω για λίγο προβληματισμούς και περίπλοκες σκέψεις. Δώσε προτεραιότητα στον εαυτό σου και στα πολύ κοντινά, σημαντικά πρόσωπα για σένα, όπως η οικογένεια και οι στενοί σου φίλοι. Ο Άρης σε αντίθεση με τον Ουρανό μπορεί να κλονίσει τη σχέση με τον ερωτικό σύντροφό σου. Μετρίασε για αυτό τον αυθορμητισμό και τον παρορμητισμό σου και κάνε μια δεύτερη σκέψη πριν ανοίξεις το στόμα σου. Εσύ που είσαι μόνη, η σύνοδος Αφροδίτης – Δία σε κάνει ακαταμάχητη με αποτέλεσμα να αυξάνονται οι θαυμαστές σου. Επιπλέον αυτή η όψη να θυμάσαι πως ευνοεί και τα οικονομικά σου.</p>
      <p><b>ΔΙΔΥΜΟΙ</b>: Καιρός να υπακούσεις στις σωματικές και ψυχολογικές ανάγκες σου και να αφιερώσεις χρόνο στον εαυτό σου. Μην αναλώνεσαι διαρκώς με τηλέφωνα και προβλήματα φίλων και συγγενών που δεν τελειώνουν ποτέ. Πρόσεξε την υγεία σου και φρόντισε τη φυσική σου κατάσταση. Απόλαυσε όμορφες στιγμές με τον ερωτικό σύντροφό σου, μιας και η σύνοδος Αφροδίτη – Δία φέρνει σημαντικές βελτιώσεις στη συναισθηματική σου ζωή. Εσύ που είσαι μόνη, προετοιμάσου για συναρπαστικές γνωριμίες και να χαιρετήσεις οριστικά τη μοναξιά σου.</p>
      <p>
        <b>
          <a href="https://www.tlife.gr/zodia/">Αν θέλεις να διαβάσεις όλες τις προβλέψεις κάντε κλικ εδώ.</a>
        </b>
      </p>
    </article>
  </body>
</html>