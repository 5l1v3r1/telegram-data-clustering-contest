<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/tff-birinci-lig/2019/11/24/dadas-firtinasi"/>
    <meta property="og:site_name" content="Aspor"/>
    <meta property="article:published_time" content="2019-11-23T22:34:09+00:00"/>
    <meta property="og:title" content="Dadaş fırtınası"/>
    <meta property="og:description" content="Geriye düştüğü maçta Eskişehir’i, Emrah ve Hamroun’la deviren mavi-beyazlılar, zirvenin ortağı olmayı başardı."/>
  </head>
  <body>
    <article>
      <h1>Dadaş fırtınası</h1>
      <h2>Geriye düştüğü maçta Eskişehir’i, Emrah ve Hamroun’la deviren mavi-beyazlılar, zirvenin ortağı olmayı başardı.</h2>
      <address>
        <time datetime="2019-11-23T22:34:09+00:00">23 Nov 2019, 22:34</time>
      </address>
      <p><a href="https://www.aspor.com.tr/index/tff">TFF</a> 1. Lig'in 12. haftasında <a href="https://www.aspor.com.tr/index/eskisehirspor">Eskişehirspor</a>'a konuk olan Erzurumspor, sahadan 2-1'lik galibiyetle ayrıldı. Maça hızlı başlayan ev sahibi Es-Es, 3'te Sekidika'nın golüyle öne geçti. Konuk ekip, bu gole hemen karşılık verdi. 8'de Obertan'ın ortasında kafayı iyi vuran Emrah Başsan, eşitliği sağladı. Devre bu şekilde geçilirken; rakip kaleyi yoklayan Erzurum, aradığı golü son anlara kadar bulamadı. 90+4'te kaleciden dönen topu tamamlayan Hamroun, 2-1'lik galibiyeti getiren isim oldu. 6 maçtır yenilgi yüzü görmeyen ve bunların 4'ünde sahadan zaferle ayrılan Erzurum, 21 puanla maç fazlasıyla zirvenin ortağı oldu. Es-Es ise 1 puanla son sırada kaldı.</p>
      <p><b>'SERİYİ SÜRDÜRECEĞİZ'</b><br/>Bugün,<a href="https://www.aspor.com.tr/index/balikesirspor">Balıkesirspor</a>'la karşılaşacak Menemen'in teknik direktörü Cenk Laleci, "Milli arayı iyi geçirdik. Galibiyet serimizi 4'e çıkartıp, adımızı play-off hattına yazdıracağız" diye konuştu.</p>
      <p><b>MANİSA'NIN RAKİBİ AMED</b><br/><a href="https://www.aspor.com.tr/index/beyaz_grup">Beyaz Grup</a> lideri Manisa FK, bugün Amed'i ağırlayacak. Taraftarın desteğiyle kazanacaklarını vurgulayan teknik direktör İsmail Ertekin, "Rakibimiz de alt sıralarda. Kolay maç olmayacak" dedi.</p>
      <p><b>SAMSUN 'SAĞLAM' ÇIKTI</b><br/>Samsun'la 5 yıllık sözleşme imzalayan Ertuğrul Sağlam ve ekibi sağlık kontrolünden geçti. Eko-efor testinin yanı sıra kardiyoloji, ortopedi ve dahiliye gibi muayenelerde problem çıkmadı.</p>
    </article>
  </body>
</html>