<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/294234-na-paizoyme-panw-apo-ola-gia-thn-omada"/>
    <meta property="og:site_name" content="gavros.gr"/>
    <meta property="article:published_time" content="2019-11-23T22:56:00+00:00"/>
    <meta property="og:title" content="«Να παίζουμε πάνω από όλα για την ομάδα»"/>
    <meta property="og:description" content="«Σκασμένος» για την ισοπαλία (1-1) του Ολυμπιακού με τον Πανιώνιο στην Νέα Σμύρνη εμφανίστηκε ο Ανδρέας Μπουχαλάκης, σε δηλώσεις του…"/>
  </head>
  <body>
    <article>
      <h1>«Να παίζουμε πάνω από όλα για την ομάδα»</h1>
      <address>
        <time datetime="2019-11-23T22:56:00+00:00">23 Nov 2019, 22:56</time>
      </address>
      <p>«Σκασμένος» για την ισοπαλία (1-1) του Ολυμπιακού με τον Πανιώνιο στην Νέα Σμύρνη εμφανίστηκε ο Ανδρέας Μπουχαλάκης σε δηλώσεις του.</p>
      <p>Για το πως ήρθε το 1-1, ο Κρητικός μέσος δήλωσε: «Δεν το περιμέναμε και μετά το 1-0 ήμασταν νωχελικοί. Έπρεπε να καθαρίσουμε το ματς νωρίτερα. Είχαμε τις ευκαιρίες, αλλά δεν τα καταφέραμε. Είμαστε απογοητευμένοι».</p>
      <p>Για τις δηλώσεις του Μαρτίνς: «Πρέπει κάποιοι παίκτες να βγουν μπροστά και να πάρουν την ομάδα στις πλάτες τους στη δύσκολη στιγμή. Η ευθύνη βαραίνει καθαρά τους παίκτες και δεν φταίει ο προπονητής».</p>
      <p>Για τον Βαλμπουενά: «Ο Βαλμπουενά είναι ένας πολύ σημαντικός ποδοσφαιριστής! Το καλό είναι πως είναι υγιής και ότι μπορεί να μας βοηθήσει»</p>
      <p>Για το πως θα λειτουργήσει το ματς αυτό: «Δεν το περιμέναμε, αλλά ίσως μας βοηθήσει. Το πιο σημαντικό είναι να παίζουμε για την ομάδα πάνω από όλα. Έχουμε την ποιότητα, τον χαρακτήρα και τους παίκτες για να το ξεπεράσουμε. Πρέπει να προχωρήσουμε και να αφήσουμε πίσω το ματς… Ισως μας ταρακουνήσει λίγο η σημερινή ισοπαλία, για να δώσουμε περισσότερα. Πρέπει όλοι να βελτιωθούμε σαν ομάδα. Το πιο σημαντικό είναι η ομάδα να κερδίζει».</p>
      <p>Για τη συνέχεια: «Το παιχνίδι της Τρίτης και το παιχνίδι της Κυριακής είναι διαφορετικά. Πρέπει να δούμε το κάθε ματς ξεχωριστά».</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/294238-den-eixame-thn-ypeythynothta-na-teleiwsoyme-to-mats"/>
        <a href="https://www.gavros.gr/article/podosfairo/294239-na-toy-ginei-mathhma"/>
        <a href="https://www.gavros.gr/article/podosfairo/294232-kominhs-opws-leme-eksygiansh"/>
        <a href="https://www.gavros.gr/article/podosfairo/294231-prepei-na-eimaste-pio-prosektikoi"/>
      </related>
    </article>
  </body>
</html>