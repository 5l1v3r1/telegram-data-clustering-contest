<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_z-okupovanih-teritorij-nezakonno-namagalisya-vvezti-600-tisyach-griven/939588"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T22:55:00+00:00"/>
    <meta property="og:title" content="З окупованих територій незаконно намагалися ввезти 600 тисяч гривень"/>
    <meta property="og:description" content="Військові та допоміжні служби, які працюють на лінії розмежування в Луганській області, попередили нелегальне ввезення з тимчасово окупованих районів великої суми готівки. 265 тисяч гривень вилучили в 31-річного чоловіка, який переносив гроші в рюкзаку. Ще 335 тисяч гривень намагалася ..."/>
  </head>
  <body>
    <article>
      <h1>З окупованих територій незаконно намагалися ввезти 600 тисяч гривень</h1>
      <address><time datetime="2019-11-23T22:55:00+00:00">23 Nov 2019, 22:55</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939588_w_300.jpg?v=0"/>
        <figcaption>Зі Станиці Луганської намагалися ввезти 600 тисяч гривень. Фото: РБК</figcaption>
      </figure>
      <p>Військові та допоміжні служби, які працюють на лінії розмежування в Луганській області, попередили нелегальне ввезення з тимчасово окупованих районів великої суми готівки.</p>
      <p>265 тисяч гривень вилучили в 31-річного чоловіка, який переносив гроші в рюкзаку. Ще 335 тисяч гривень намагалася пронести 24-річна жінка. Гроші вони хотіли пронести через КПВВ у Станиці Луганській із приховуванням їх від належного контролю, повідомляє пресцентр штабу Операції Об'єднаних сил на Донбасі.</p>
      <p>"В обох випадках, про виявлені факти невідкладно інформовано співробітників СБУ, а матеріали скеровано до відділу Національної поліції ГУНП у Луганській області для прийняття рішення згідно чинного законодавства", - зазначили у штабі ООС.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/ukraine-newspaper/_vidnovili-pidirvanij-bojovikami-mist/939263"/>
      </related>
      <blockquote>Кабмін 20 листопада спростив процедуру перетину кордону через КПВВ на лінії розмежування для підлітків, які проживають на тимчасово окупованому Донбасі. Спрощено й порядок переміщення товарів через КПВВ.</blockquote>
    </article>
  </body>
</html>