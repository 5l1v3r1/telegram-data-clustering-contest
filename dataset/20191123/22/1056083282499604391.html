<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090201059/%D9%88%D8%A7%D8%B1%DB%8C%D8%B2-%D9%86%D9%88%D8%A8%D8%AA-%D8%B3%D9%88%D9%85-%D8%A8%D8%B3%D8%AA%D9%87-%D9%85%D8%B9%DB%8C%D8%B4%D8%AA%DB%8C-%D8%AC%D8%A7%D9%85%D8%A7%D9%86%D8%AF%DA%AF%D8%A7%D9%86-%D8%A7%D8%B2-8-%D8%B5%D8%A8%D8%AD-%D8%A7%D9%85%D8%B1%D9%88%D8%B2-%D8%AF%D8%B1%D8%AE%D9%88%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-23T22:47:00+00:00"/>
    <meta property="og:title" content="واریز نوبت سوم «بسته معیشتی» /جاماندگان از 8 صبح امروز درخواست خود را در سامانه #6369*ثبت کنند"/>
    <meta property="og:description" content="نوبت سوم «بسته معیشتی» برای ۲۰ میلیون نفر دیگر ساعاتی قبل واریز شد. به این ترتیب طبق آخرین اطلاعیه وزارت رفاه، آن دسته از سرپرست خانوارها که در آخرین پرداخت مشمول سبد حمایتی نشده‌اند اما خود را واجد شرایط می دانند می توانند از ساعت 8 صبح یکشنبه سوم آذرماه درخواست خود را ثبت و شماره ملی خود را به کد دستوری #6369* ارسال کنند. در این صورت ظرف 24 ساعت برای آنها کد رهگیری ارسال می شود."/>
  </head>
  <body>
    <article>
      <h1>واریز نوبت سوم «بسته معیشتی» /جاماندگان از 8 صبح امروز درخواست خود را در سامانه #6369*ثبت کنند</h1>
      <address><time datetime="2019-11-23T22:47:00+00:00">23 Nov 2019, 22:47</time> by <a rel="author">فاطمه اسماعیلی</a></address>
      <p>نوبت سوم «بسته معیشتی» برای ۲۰ میلیون نفر دیگر ساعاتی قبل واریز شد. به این ترتیب طبق آخرین اطلاعیه وزارت رفاه، آن دسته از سرپرست خانوارها که در آخرین پرداخت مشمول سبد حمایتی نشده‌اند اما خود را واجد شرایط می دانند می توانند از ساعت 8 صبح یکشنبه سوم آذرماه درخواست خود را ثبت و شماره ملی خود را به کد دستوری #6369* ارسال کنند. در این صورت ظرف 24 ساعت برای آنها کد رهگیری ارسال می شود.</p>
      <p>به گزارش ایسنا، نوبت اول برای ۲۰ میلیون نفر در طرح حمایت معیشتی در روز دوشنبه ۲۷ آبان‌ماه، نوبت دوم برای ۲۰ میلیون دیگر در روز چهارشنبه ۲۹ آبان و نوبت سوم برای 20 میلیون نفر دیگر ساعت 24 شنبه شب (دوم آذرماه) واریز شد.</p>
      <p>حسین میرزایی، سخنگوی ستاد شناسایی مشمولان طرح حمایت معیشتی وزارت رفاه پیش از این درباره جاماندگان از بسته معیشتی که خود را مستحق دریافت آن می‌دانند، گفته بود که این دسته از افراد تا شنبه صبر کنند و به هیچ دستگاهی مراجعه نکنند و اگر واریزی نداشتند می‌توانند به روش های اعلامی درخواست دهند تا براساس آزمون وسع، درخواستشان بررسی شود؛ لذا شهروندان نگران نباشند.</p>
      <p>میرزایی همچنین درباره پیامک‌های ارسالی در خصوص بسته حمایتی هشدار داده و عنوان کرده بود که نه تنها وزارت رفاه بلکه هیچ دستگاه دولتی پیامکی ارسال نمی‌کند لذا هر پیامکی دال بر وضعیت یارانه و بسته حمایتی کلاهبرداری و فیشینگ خواهد بود.</p>
      <p>طبق اطلاعیه وزارت تعاون، کار ورفاه اجتماعی کلیه سرپرست خانوارها که در آخرین پرداخت مشمول سبد حمایتی نشده اند لیکن خود را واجد شرایط می دانند می توانند از ساعت 8 صبح یکشنبه سوم آذرماه درخواست شماره ملی سرپرست خانوار خود را به کد دستوری #6369* ارسال کنند. در این صورت ظرف 24 ساعت برای آنها کد رهگیری ارسال می شود.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090301795/%D8%A7%D8%AF%D8%A7%D9%85%D9%87-%D8%A7%D8%AE%D8%AA%D9%84%D8%A7%D9%84-%D8%AF%D8%B1-%DA%A9%D8%AF%D8%AF%D8%B3%D8%AA%D9%88%D8%B1%DB%8C-%D8%A8%D8%B3%D8%AA%D9%87-%D8%AD%D9%85%D8%A7%DB%8C%D8%AA%DB%8C-%D9%88-%DA%86%D9%86%D8%AF-%D9%86%DA%A9%D8%AA%D9%87"/>
        <a href="https://www.isna.ir/news/98090301232/%D8%A7%D8%B7%D9%84%D8%A7%D8%B9%DB%8C%D9%87-%D9%88%D8%B2%D8%A7%D8%B1%D8%AA-%D8%B1%D9%81%D8%A7%D9%87-%D8%B1%D9%81%D8%B9-%D8%A7%D8%AE%D8%AA%D9%84%D8%A7%D9%84-%DA%A9%D8%AF%D8%AF%D8%B3%D8%AA%D9%88%D8%B1%DB%8C-%DB%B6%DB%B3%DB%B6%DB%B9-%D8%AA%D8%A7-%D8%B3%D8%A7%D8%B9%D8%A7%D8%AA%DB%8C-%D8%AF%DB%8C%DA%AF%D8%B1"/>
      </related>
    </article>
  </body>
</html>