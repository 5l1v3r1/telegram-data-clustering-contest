<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641675/%D8%AA%D8%B8%D8%A7%D9%87%D8%B1%D8%A7%D8%AA-%D8%AC%D9%84%DB%8C%D9%82%D9%87%E2%80%8C%D8%B2%D8%B1%D8%AF%D9%87%D8%A7-%D8%AF%D8%B1-%D9%81%D8%B1%D8%A7%D9%86%D8%B3%D9%87-%D8%AF%D8%B1-%D8%AD%D8%A7%D9%84-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T22:35:00+00:00"/>
    <meta property="og:title" content="تظاهرات جلیقه‌زردها در فرانسه در حال برگزاری است"/>
    <meta property="og:description" content="یک سال و یک هفته پس از آغاز اعتراضات مردمی، جلیقه‌زردها در فرانسه در حال برگزاری تظاهرات خود هستند."/>
  </head>
  <body>
    <article>
      <h1>
        <a href="https://www.bultannews.com/fa/news/641675/%D8%AA%D8%B8%D8%A7%D9%87%D8%B1%D8%A7%D8%AA-%D8%AC%D9%84%DB%8C%D9%82%D9%87%E2%80%8C%D8%B2%D8%B1%D8%AF%D9%87%D8%A7-%D8%AF%D8%B1-%D9%81%D8%B1%D8%A7%D9%86%D8%B3%D9%87-%D8%AF%D8%B1-%D8%AD%D8%A7%D9%84-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D8%B3%D8%AA">تظاهرات جلیقه‌زردها در فرانسه در حال برگزاری است</a>
      </h1>
      <h2>یک سال و یک هفته پس از آغاز اعتراضات مردمی، جلیقه‌زردها در فرانسه در حال برگزاری تظاهرات خود هستند.</h2>
      <address><time datetime="2019-11-23T22:35:00+00:00">23 Nov 2019, 22:35</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، جنبش اعتراضی به اوضاع اقتصادی<b> فرانسه</b> و سیاست‌های <b>دولت</b> «امانوئل ماکرون» رئیس جمهوری این کشور موسوم به جلیقه‌زردها، یک سال و یک هفته پس از آغاز امروز نیز در شنبه سیاه دیگری در حال برگزاری است.</p>
      <p>تصاویر مخابره شده از این تظاهرات نشان می دهد مردم پاریس هم اکنون به تظاهرات خود ادامه داده و بر خواسته های خود اصرار دارند.</p>
      <p>به گزارش اسپوتنیک، هم اکنون در پاریس و برخی از دیگر شهرهای این کشور تجمعات آغاز شده و ادامه خواهد یافت.</p>
      <p>این در حالیست که در هفته های گذشته پلیس در تلاش برای متفرق کردن آن ها از گاز اشک‌آور استفاده کرده بود.</p>
      <p>معترضین (جلیقه زردها) با انتخاب روزهای شنبه و نامگذاری آن با عنوان «شنبه سیاه» اعتراضات خود را در هر هفته پیگیری می‌کنند.</p>
      <p>جنبش اعتراضی جلیقه زردهای فرانسه از ۱۷ ماه نوامبر سال گذشته میلادی و در اعتراض به تصمیم دولت مبنی بر افزایش قیمت سوخت و کاهش مالیات ثروتمندان آغاز شد ولی به مرور مطالبات آنها رو به افزایش گذاشت.</p>
      <p>پارلمان فرانسه چندی پیش لایحه «ضد خرابکاری» دولت فرانسه که با هدف تشدید برخورد با اقدامات مخرب معترضان تدوین شده بود را تصویب کرد؛ اما این قانون از سوی شورای قانون اساسی فرانسه رد شد.</p>
      <p>جلیقه زردها معتقدند ارائه این لایحه از سوی دولت ماکرون نشان دهنده روحیه دیکتاتوری وی است لذا این افراد خواهان استعفای او هستند.</p>
    </article>
  </body>
</html>