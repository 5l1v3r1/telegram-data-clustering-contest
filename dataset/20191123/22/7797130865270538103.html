<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Region/a546494/Slovenacka-policija-razoruzala-pripadnike-paravojne-Stajerske-straze.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-23T22:06:00+00:00"/>
    <meta property="og:title" content="Slovenačka policija razoružala pripadnike paravojne Štajerske straže"/>
    <meta property="og:description" content="Slovenačka policija je u blizini Krškog razoružala više osoba, pripadnika tzv. Štajerske straže, kontroverznog..."/>
  </head>
  <body>
    <article>
      <h1>Slovenačka policija razoružala pripadnike paravojne Štajerske straže</h1>
      <address>
        <time datetime="2019-11-23T22:06:00+00:00">23 Nov 2019, 22:06</time>
      </address>
      <p>Slovenačka policija je u blizini Krškog razoružala više osoba, pripadnika tzv. Štajerske straže, kontroverznog Mariborčanina Andreja Šiška, koji su poslednjih nedelja vikendom patrolirali delovima granice s Hrvatskom, tražeći ilegalne migrante.</p>
      <p>Kako je izvestila televizija POP-TV, to se dogodilo u jutarnjim satima, kad su članovi te grupe imali okupljanje u lovačkom domu Planina kod sela Pobočje.<br/><br/>Vest je za medije potvrdio i Anton Štubljar iz policijske uprave Novo Mesto, zadužene za taj sektor granice.<br/><br/>"Policija je primetila naoružanu grupu osoba, maskirno obučenih. Za 41 osobu izvršena je provera identiteta, a od sedmorice je oduzeto oružje, odnosno predmeti za koje oni tvrde da nisu pravo oružje već replike, pa su upućene na analizu", kazao je Štubljar.<br/><br/>Ukoliko se utvrdi da je reč o pravom oružju i da se radi o prekršaju, policija kaže da namerava da podnese optužni predlog protiv tij osoba.</p>
      <slideshow>
        <figure>
          <img src="https://rs.n1info.com/Picture/292248/jpeg/2019-11-11T141836Z_247667446_RC229D9U9JGO_RTRMADP_3_SLOVENIA-PARAMILITARY.JPG"/>
          <figcaption>Izvor: REUTERS/Borut Zivulovic</figcaption>
        </figure>
        <figure>
          <img src="https://rs.n1info.com/Picture/292249/jpeg/2019-11-11T141847Z_839915538_RC229D94TB3O_RTRMADP_3_SLOVENIA-PARAMILITARY.JPG"/>
          <figcaption>Izvor: REUTERS/Borut Zivulovic</figcaption>
        </figure>
        <figure>
          <img src="https://rs.n1info.com/Picture/292250/jpeg/2019-11-11T141848Z_799621013_RC229D9ZZO6A_RTRMADP_3_SLOVENIA-PARAMILITARY.JPG"/>
          <figcaption>Izvor: REUTERS/Borut Zivulovic</figcaption>
        </figure>
        <figure>
          <img src="https://rs.n1info.com/Picture/292251/jpeg/2019-11-11T141849Z_1502778026_RC229D9TXW5V_RTRMADP_3_SLOVENIA-PARAMILITARY.JPG"/>
          <figcaption>Izvor: REUTERS/Borut Zivulovic</figcaption>
        </figure>
        <figure>
          <img src="https://rs.n1info.com/Picture/292252/jpeg/2019-11-11T141852Z_339705974_RC229D9KC6AF_RTRMADP_3_SLOVENIA-PARAMILITARY.JPG"/>
          <figcaption>Izvor: REUTERS/Borut Zivulovic</figcaption>
        </figure>
        <figure>
          <img src="https://rs.n1info.com/Picture/292253/jpeg/2019-11-11T141856Z_1438024166_RC229D97JAQ1_RTRMADP_3_SLOVENIA-PARAMILITARY.JPG"/>
          <figcaption>Izvor: REUTERS/Borut Zivulovic</figcaption>
        </figure>
      </slideshow>
      <p>Nezakonite aktivnosti Štajerske straže slovenačka vlada želi da obuzda promenom nekih zakona, kako bi se zabranilo nošenje uniformi koje podsećaju na vojne ili policijske, a isto tako i nošenje oružja u blizini granice, jer su to ovlašćenja koja pripadaju samo policiji i vojsci.</p>
      <p>Nedavno je o kontroverznim "seoskim stražama", za koje neki smatraju da su paravojne organizacije, održan sastanak vladinog Veća za nacionalnu sigurnost, a vlada je najavila i zakonske promene kako bi se delovanje i aktivnost tih formacija obuzdalo i dovelo u zakonske okvire.</p>
    </article>
  </body>
</html>