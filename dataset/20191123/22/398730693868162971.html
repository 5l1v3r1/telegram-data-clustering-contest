<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sthlm/brand-pa-scania-i-sodertalje-kunde-slackas/"/>
    <meta property="og:site_name" content="DN.SE"/>
    <meta property="article:published_time" content="2019-11-23T22:08:10+00:00"/>
    <meta property="og:title" content="Brand på Scania i Södertälje kunde släckas"/>
    <meta property="og:description" content="En brand i en maskin på Scania i Södertälje på lördagskvällen kunde släckas innan den hann sprida sig till andra delar av byggnaden."/>
  </head>
  <body>
    <article>
      <h1>Brand på Scania i Södertälje kunde släckas</h1>
      <address><time datetime="2019-11-23T22:08:10+00:00">23 Nov 2019, 22:08</time> by <a rel="author" href="https://www.dn.se/av/clas-svahn/" target="_blank">Clas Svahn</a></address>
      <p>
        <b>En brand i en maskin på Scania i Södertälje på lördagskvällen kunde släckas innan den hann sprida sig till andra delar av byggnaden. Ingen person kom till skada.</b>
      </p>
      <p>Det var vid 21.30-tiden som anställda på Scania slog larm om att det tagit eld i en maskin som bearbetar metall i transmissionsverkstaden vid Gjuteriporten på Scania.</p>
      <p>– Maskinen bearbetar metall som sedan transporteras ut från byggnaden genom rör och det var när metallspånet kom fram till några behållare på utsidan som dessa tog eld, berättar larmoperatör Roger Magnusson vid Södertörns räddningstjänst.</p>
      <p><b>Metallbehållarna togs </b>om hand och fördes från platsen samtidigt som ett tjugotal brandmän från tre stationer bekämpade elden inne i byggnaden där den fått fäste i lastpallar runt maskinen.</p>
      <p>Vid 23-tiden på lördagskvällen var branden släckt men räddningsstyrkan fortsatte då att kontrollera så att elden inte tagit sig in i ventilationssystem eller andra delar av byggnaden.</p>
      <p>– Just nu ser det bra ut, säger Roger Magnusson.</p>
      <p>Den branddrabbade byggnaden utrymdes snabbt och ingen person ska ha kommit till skada.</p>
    </article>
  </body>
</html>