<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641681/%D9%BE%D8%A7%DA%A9%D8%B3%D8%AA%D8%A7%D9%86-%D8%B3%D9%81%DB%8C%D8%B1-%D9%86%D8%B1%D9%88%DA%98-%D8%B1%D8%A7-%D8%A7%D8%AD%D8%B6%D8%A7%D8%B1-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T22:42:00+00:00"/>
    <meta property="og:title" content="پاکستان سفیر نروژ را احضار کرد"/>
    <meta property="og:description" content="وزارت خارجه پاکستان در اقدامی اعتراضی، سفیر نروژ را احضار کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/641681/%D9%BE%D8%A7%DA%A9%D8%B3%D8%AA%D8%A7%D9%86-%D8%B3%D9%81%DB%8C%D8%B1-%D9%86%D8%B1%D9%88%DA%98-%D8%B1%D8%A7-%D8%A7%D8%AD%D8%B6%D8%A7%D8%B1-%DA%A9%D8%B1%D8%AF">پاکستان سفیر نروژ را احضار کرد</a>
      </h1>
      <h2>وزارت خارجه پاکستان در اقدامی اعتراضی، سفیر نروژ را احضار کرده است.</h2>
      <address><time datetime="2019-11-23T22:42:00+00:00">23 Nov 2019, 22:42</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، وزارت خارجه <b>پاکستان</b> روز شنبه سفیر نروژ در <b>اسلام‌آباد</b> را به صورت اعتراضی فراخواند.</p>
      <p>گفته شده احضار سفیر نروژ با هدف اعلام نگرانی عمیق دولت و مردم پاکستان نسبت به «هتک حرمت» کتاب مقدس «قرآن مجید» در یکی از شهرهای نروژ صورت گرفته است.</p>
      <p>وزارت خارجه پاکستان با انتشار بیانیه‌ای اعلام کرده که پس از فراخواندن سفیر نروژ، «هتک حرمت» اخیر در این کشور محکوم شده و گفته شده است که چنین اقداماتی به احساسات ۱.۳ میلیارد مسلمان در سراسر جهان آسیب وارد می‌کند.</p>
      <p>در بیانیه وزارت خارجه پاکستان همچنین تاکید شده اقدامات اخیر در نروژ علیه مسلمانان با عنوان کردن «آزادی بیان» قابل توجیه نیست و دولت نروژ لازم است تا با پذیرفتن مسئولیت نسبت به جلوگیری از انجام دوباره چنین اقداماتی جلوگیری کند.</p>
      <p>چند روز پیش از این، گروه افراطی جناح راستگرا موسوم به «اسلامی‌سازی نروژ را متوقف کنید (SION)» یک راهپیمایی اعتراضی علیه اسلام برگزار کرده و نسخه‌ای از قرآن را به آتش کشیدند. این اقدام در نروژ با موج محکومیت جهانی روبرو شده است.</p>
    </article>
  </body>
</html>