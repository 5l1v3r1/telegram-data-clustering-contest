<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/social/update-alegeri-prezidentiale-2019-numarul-alegatorilor-au-votat-sectiile-strainatate-depaseste-362-000-primul-tur-aceeasi-ora-votasera-270-500-romani-doua-zi-vot-s-incheiat-europa-asia-africa-1924405423002019112219178706"/>
    <meta property="og:site_name" content="News.ro"/>
    <meta property="article:published_time" content="2019-11-23T22:54:00+00:00"/>
    <meta property="og:title" content="UPDATE - Alegeri prezidenţiale 2019 - Numărul alegătorilor care au votat la secţiile din străinătate depăşeşte 362.000; în primul tur, la aceeaşi oră votaseră 270.500 de români/ A doua zi de vot s-a încheiat în Europa, Asia, Africa"/>
    <meta property="og:description" content="Numărul alegătorilor care au votat la secţiile din străinătate pentru al doilea tur al alegerilor prezidenţiale până sâmbătă în jurul orei 23:00 a depăşit 362.000, în timp ce, în primul tur, în acelaşi interval, au votat aproape 270.500 de români. conform MAE, a doua zi a votului în străinătate pentru cel de-al doilea tur de scrutin al alegerilor prezidenţiale 2019 s-a încheiat în Europa, Asia, Africa şi continuă în America, în 58 dintre cele 835 de secţii de votare. Cea de-a treia zi de votare a început deja în secţiile din Australia şi Noua Zeelandă."/>
  </head>
  <body>
    <article>
      <h1>UPDATE - Alegeri prezidenţiale 2019 - Numărul alegătorilor care au votat la secţiile din străinătate depăşeşte 362.000; în primul tur, la aceeaşi oră votaseră 270.500 de români/ A doua zi de vot s-a încheiat în Europa, Asia, Africa</h1>
      <address><time datetime="2019-11-23T22:54:00+00:00">23 Nov 2019, 22:54</time> by <a rel="author">News.ro</a></address>
      <p>
        <b>Numărul alegătorilor care au votat la secţiile din străinătate pentru al doilea tur al alegerilor prezidenţiale până sâmbătă în jurul orei 23:00 a depăşit 362.000, în timp ce, în primul tur, în acelaşi interval, au votat aproape 270.500 de români. conform MAE, a doua zi a votului în străinătate pentru cel de-al doilea tur de scrutin al alegerilor prezidenţiale 2019 s-a încheiat în Europa, Asia, Africa şi continuă în America, în 58 dintre cele 835 de secţii de votare. Cea de-a treia zi de votare a început deja în secţiile din Australia şi Noua Zeelandă.</b>
      </p>
      <p><b>UPDATE</b> -<b> A doua zi a votului în străinătate pentru cel de-al doilea tur de scrutin al alegerilor prezidenţiale 2019 s-a încheiat în Europa, Asia, Africa</b></p>
      <p>La ora 23.00 (ora României) 362.436 de cetăţeni români îşi exercitaseră dreptul la vot, cu 91.934 peste numărul înregistrat în primul tur, sâmbătă, la aceeaşi oră, conform datelor furnizate de Biroul Electoral Central.</p>
      <p>Ministerul Afacerilor Externe reaminteşte că secţiile de votare din străinătate sunt deschise şi mâine, duminică, 24 noiembrie, între orele 7.00-21.00 (ore locale).</p>
      <p>Cetăţenii români care votează în străinătate pot accesa harta interactivă a secţiilor de votare pe site-ul oficial al MAE: <a href="https://owa.mae.ro/owa/redir.aspx?C=0j7Z_I73Mvo0npAzNcYW6tavjlEHiM9a7zLcpyWNid0dlVd5XHDXCA..&amp;URL=http%3a%2f%2fwww.mae.ro%2fmaps%2f4083">http://www.mae.ro/maps/4083</a>.</p>
      <related>
        <a href="https://www.news.ro/social/sts-sistemele-si-aplicatiile-functioneaza-la-parametri-normali-pentru-buna-desfasurare-a-alegerilor-prezidentiale-peste-1-600-de-specialisti-asigura-suportul-tehnic-1922404523002019111419178401?utm_source=News&amp;utm_medium=Click%2BCitesteSi&amp;utm_campaign=CitesteSi%2Bnews"/>
      </related>
      <p>Potrivit datelor Biroului Electoral Central, sâmbătă, la ora 23:00 , numărul alegătorilor care au votat la secţiile din străinătate a depăşit 362.000. Acestora li se adaugă 17.503 de voturi prin corespondenţă.</p>
      <p>Astfel, numărul total al românilor din străinătate care au votat deja pentru al doilea tur de scrutin al agelerilor prezidenţiale a ajuns la aproape 380.000</p>
      <p>În primul tur al algerilor prezidenţiale, până sâmbătă, în jurul aceleiaşi ore, votaseră 270.500 de alegători.</p>
      <p>Votul în cadrul celor 835 de secţii organizate în străinătate a început vineri, 22 noiembrie, iar cetăţenii români din străinătate pot în continuare să îşi exercite dreptul de vot la acest scrutin sâmbătă şi duminică, în intervalul 7.00-21.00.</p>
      <p>Ministerul Afacerilor Externe reiterează recomandarea adresată cetăţenilor români aflaţi în străinătate pe durata alegerilor prezidenţiale de a se prezenta la vot pe durata ambelor zile pentru a evita eventuale aglomerări în cursul zilei de mâine. Harta interactivă a secţiilor de votare poate fi accesată pe site-ul oficial al MAE: http://www.mae.ro/maps/4083.</p>
      <p>Votul în străinătate pentru al doilea tur de scrutin al alegerilor prezidenţiale a început, vineri, la ora 1.00, în Noua Zeelandă şi Australia şi se va încheia luni, la ora 7.00.</p>
      <p>Potrivit Autorităţii Electorale Permanente (AEP), 715.064 de persoane cu drept de vot locuiesc în străinătate şi pot vota la una dintre cele 835 de secţii de votare. În diaspora, votul se derulează pe durata a trei zile.</p>
      <p>La primul tur au votat în străinătate 675.348 persoane, dintre care 25.189 prin corespondenţă.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>