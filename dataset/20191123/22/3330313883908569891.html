<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904947/ten-hag-ziet-mazraoui-uitvallen-kan-ik-niet-zeggen-maar-niet-direct-in-paniek-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T22:43:00+00:00"/>
    <meta property="og:title" content="Ten Hag over uitgevallen Mazraoui: 'Niet direct in paniek, medische staf is bezig'"/>
    <meta property="og:description" content="Ajax-trainer Erik ten Hag moest in de tweede helft van de thuiswedstrijd tegen Heracles noodgedwongen wisselen: Noussair Mazraoui kampte met een lichte blessure en maakte plaats voor Sergiño Dest. Ten Hag maakt zich echter niet veel zorgen, met het Champions League-duel tegen Lille OSC op komst. De Amsterdammers moeten het in Noord-Frankrijk al stellen zonder hun geschorste centrale duo. Of Mazraoui van de partij zal zijn, liet Ten Hag in het midden. &quot;Kan ik niet zeggen&quot;, liet hij na de 4-1 zege op Heracles Almelo weten aan FOX Sports. &quot;Het is meestal zo dat je het de eerste 24 uur moet laten rusten. Onze medische staf is bezig en doet onderzoek.&quot; Ajax is klaar voor Lille na ruime thuiszege op Heracles Almelo Blind over onderonsje met Labyad in de rust: 'Kun je ook eens naar mij passen?' Dessers buigt het hoofd: 'Niet normaal, die ploeg. Die ballen van Ziyech, bizar'"/>
  </head>
  <body>
    <article>
      <h1>Ten Hag over uitgevallen Mazraoui: 'Niet direct in paniek, medische staf is bezig'</h1>
      <address>
        <time datetime="2019-11-23T22:43:00+00:00">23 Nov 2019, 22:43</time>
      </address>
      <p>
        <b>Ajax-trainer Erik ten Hag moest in de tweede helft van de thuiswedstrijd tegen Heracles noodgedwongen wisselen: Noussair Mazraoui kampte met een lichte blessure en maakte plaats voor Sergiño Dest. Ten Hag maakt zich echter niet veel zorgen, met het Champions League-duel tegen Lille OSC op komst.</b>
      </p>
      <p>De Amsterdammers moeten het in Noord-Frankrijk al stellen zonder hun geschorste centrale duo. Of Mazraoui van de partij zal zijn, liet Ten Hag in het midden. "Kan ik niet zeggen", liet hij na de 4-1 zege op Heracles Almelo weten aan <a href="https://www.foxsports.nl/video/3149701/ten-hag-over-mazraoui-ben-niet-direct-paniek/">FOX Sports</a>. "Het is meestal zo dat je het de eerste 24 uur moet laten rusten. Onze medische staf is bezig en doet onderzoek."</p>
      <p>Interviewer Hans Kraay junior liet weten dat het er 'niet goed uitzag'. "Dat weet ik niet", counterde Ten Hag. "Ik ben niet direct in paniek. Laten we even de dag van morgen (zondag, red.) afwachten en dan weten we meer."</p>
      <p>Ajax komt woensdagavond weer in actie, tegen Lille. De Amsterdammers moeten winnen om Champions League-overwintering in eigen hand te houden.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904935/ajax-is-klaar-voor-lille-na-ruime-thuiszege-op-heracles-almelo.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904939/lachende-blind-labyad-kwam-in-de-rust-kun-je-hem-ook-eens-op-mij-geven-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904942/dessers-buigt-het-hoofd-niet-normaal-die-ploeg-die-ballen-van-ziyech-bizar-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>