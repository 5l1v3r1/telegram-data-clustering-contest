<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/lautaro-a-intertv-lavoro-per-dare-il-meglio-a-praga-bisogna-essere-intelligenti-323867"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T22:37:37+00:00"/>
    <meta property="og:title" content="Lautaro a InterTV: &quot;Lavoro per dare il meglio. A Praga bisogna essere intelligenti&quot;"/>
    <meta property="og:description" content="&quot;Il campo era brutto, abbiamo giocato sempre sulla seconda palla. Una punta veniva incontro e l'altra attaccava la profondità: in questo modo abbiamo gol all'inizio. Abbiamo..."/>
  </head>
  <body>
    <article>
      <h1>Lautaro a InterTV: "Lavoro per dare il meglio. A Praga bisogna essere intelligenti"</h1>
      <address><time datetime="2019-11-23T22:37:37+00:00">23 Nov 2019, 22:37</time> by <a rel="author">Andrea Pontone</a></address>
      <p>"Il campo era brutto, abbiamo giocato sempre sulla seconda palla. Una punta veniva incontro e l'altra attaccava la profondità: in questo modo abbiamo gol all'inizio. Abbiamo giocato una partita intelligente, insomma; contro una squadra dura. Noi lavoriamo per portare a casa i tre punti, sempre".</p>
      <p><b>Qual è il sapore di questa vittoria?</b><br/>"Sapevamo che non sarebbe stato facile giocare qui, su un campo pesante. Ma abbiamo fatto una buona partita ed un buon lavoro: siamo contentissimi, perché questa sera abbiamo ottenuto tre punti importanti in ottica classifica".</p>
      <p><b>Entri in campo e segni: si può dire che l'Inter parta sull'1-0?</b><br/>"No, no (ride, <i>ndr</i>). Diciamo che io lavoro sempre per dare il meglio: sbloccare la partita ti aiuta in termini di tranquillità. Dobbiamo continuare a lavorare giorno dopo giorno, per la causa dell'Inter".</p>
      <p><b>Memori delle esperienze a Barcellona e Dortmund, quali errori eviterete a Praga?</b><br/>"Dobbiamo essere intelligenti, preparare bene la partita a livello fisico e giocare al meglio per recuperare punti. Sappiamo di essere in difficoltà: dobbiamo portare i tre punti a casa".</p>
    </article>
  </body>
</html>