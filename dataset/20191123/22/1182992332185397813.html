<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%b4%d0%bd%d0%b5%d0%b2%d0%b5%d0%bd-%d1%85%d0%be%d1%80%d0%be%d1%81%d0%ba%d0%be%d0%bf-%d0%bd%d0%b0-%d0%b0%d0%bb%d0%b5%d0%bd%d0%b0-%d0%b7%d0%b0-%d0%bd%d0%b5%d0%b4%d0%b5%d0%bb%d1%8f-24-11-2019/"/>
    <meta property="og:site_name" content="Труд"/>
    <meta property="article:published_time" content="2019-11-23T22:01:42+00:00"/>
    <meta property="og:title" content="Дневен хороскоп на Алена за неделя, 24.11.2019"/>
    <meta property="og:description" content="ОВЕН Пригответе се за запознанства, които в почивния ден няма да ви бъдат приятни, но са наложителни. Не допускайте лошото настроение да попречи на професионалните ви успехи. Не се вживявайте във всяка казана дума и не прекалявайте с критиката на..."/>
  </head>
  <body>
    <article>
      <h1>Дневен хороскоп на Алена за неделя, 24.11.2019</h1>
      <address><time datetime="2019-11-23T22:01:42+00:00">23 Nov 2019, 22:01</time> by <a rel="author">Светлана Тилкова - Алена</a></address>
      <p>
        <b>ОВЕН</b>
      </p>
      <p>Пригответе се за запознанства, които в почивния ден няма да ви бъдат приятни, но са наложителни. Не допускайте лошото настроение да попречи на професионалните ви успехи. Не се вживявайте във всяка казана дума и не прекалявайте с критиката на работното си място, само защото не сте доволни от някого или нещо. Вечерта си почивайте. Близките ви са организирали вечеря заедно с ваши добри приятели, за да ви зарадват, като дори са поръчали готова храна, за да не готвите вие. Повеселете се, изпратете гостите си и след това се отдайте на сексуални удоволствия.</p>
      <p>
        <b>ТЕЛЕЦ</b>
      </p>
      <p>Днес денят е почивен, а вие сте притеснени от поредните неочаквани препятствия на пътя си, но причината не зависи от вас. Примирете се и се занимавайте с други задачи, които зависят само от вас. Пазете се от самохвалство и не се поддавайте на ласкателства, целящи да измъкнат информация за идеите, които имате. Отношенията с любимите ви хора ще се успокоят, ако не прекалите с претенциите си заради несвършени задачи от страна на брачния или интимния ви партньор. Пазете се да не го обидите с необмислените си думи и да не се лишите от сексуални удоволствия.</p>
      <p>
        <b>БЛИЗНАЦИ</b>
      </p>
      <p>Насочете усилията си към обогатяване с информация в различни области на живота, въпреки че деня е почивен. Запишете се чрез интернет в образователни курсове, без значение на каква възраст сте. Осъществете всичките си професионални цели за деня. Възможни са приходи, както и нови изгодни предложения. Изнервени сте от опита да ви наложат обвързване в нежелани от вас интимни отношения. Не реагирайте емоционално, ако интимния ви партньор ви упрекне в некоректност към него, особено ако не сте семейни. Просто се дистанцирайте и не допускайте сексуален контакт.</p>
      <p>
        <b>РАК</b>
      </p>
      <p>В този почивен ден облаците над главата ви се разсейват и ще погледнете към бъдещето с повече оптимизъм. Посъветвайте се дали трябва да промените някои клаузи в подготвените договори. Ще усетите прилив на енергия, която ще ви помогне да се справите с всяка възложена ви работа. Сделките, които сключвате в този ден са успешни. Вечерта се усамотете. Близките ви са разочаровани от поведението ви и трудно ще ви простят късното прибирани и принудата да хапнат каквото намерят. Не се надявайте на сексуални удоволствия, ако не постигнете примирие.</p>
      <p>
        <b>ЛЪВ</b>
      </p>
      <p>В този ден анализирайте действията и грешките си, въпреки че е почивен. На работното си място очаквайте осъществяване на полезни делови контакти и професионални успехи. Юридически проблеми намират добро решение. Следобед посетете свои делови партньори, с които имате възможност да уговорите нова съвместна дейност. Вечерта посрещнете гости, които не само, че са ви приятни, а и са полезни на вас и на семейството ви. Искате да се усамотите с близките си, но те са на друго мнение и ви изнервят. Докато си легнете ще сте забравили за сексуалните си желания.</p>
      <p>
        <b>ДЕВА</b>
      </p>
      <p>Рутинни задължения заемат голяма част от мислите и времето ви в този почивен ден. Днес оказвате силно влияние върху колегите си, но този факт не ви дава право да ги използвате заради материалните си стремежи. Трудностите в последните дни са ви притеснили. Проявете търпение и сдържаност и ще видите как всичко набелязано постепенно се осъществява с успех. Семейните да не избързват с крайните решения за раздяла, само защото са се скарали с брачния си партньор, защото причината може да е в инатливото им поведение. Не се надявайте на сексуални наслади, ако сте прекалили с критиката и с претенциите си.</p>
      <p>
        <b>ВЕЗНИ</b>
      </p>
      <p>В почивния ден ви предстои изясняване на отношенията на работното място. Сутринта ще се ядосате, че ви пречат да осъществите плановете си заради капризите на ваши колеги. Следобед пристъпете към изпълнение на най-важните си задачи и подгответе документите за подпис. Обмислите разширяване на дейността си. Не взимайте импулсивни решения, свързани с личните ви отношения, за да не се окажете самотни преди края на месеца. Не се отдалечавайте от семейството и любимите си хора, които се нуждаят от вашето внимание.</p>
      <p>
        <b>СКОРПИОН</b>
      </p>
      <p>Денят е почивен и е благоприятен за обогатяване с нова информация. Възможни са сблъсъци с ръководството, но ако сте търпеливи и знаете какво искате, ще изясните проблемите без много усилия. Въпреки, че не ви се работи се постарайте да бъдете активни, ако вашата намеса е от значение за авторитета ви. Ваши лични проблеми, които не сте споделили с близките си, за да не ги натоварвате ще се превърнат в причина за дистанцирането им. Вечерта се отдайте на сексуални удоволствия, ако не сте изнервили през деня с поведението си партньора си.</p>
      <p>
        <b>СТРЕЛЕЦ</b>
      </p>
      <p>Ще отхвърлите много работа, но резултатите няма да ви задоволят в почивния ден. Не сте доволни и от подписаните договори и споразумения, но те ще ви донесат добри приходи. Възможни са грешки, които с усилие ще поправите. Бъдете особено внимателни към новите предложения. В семейството ще ви изненадат с проблеми, за пореден път породени от вашето нежелание да сте откровени и да споделите грижите си. Вечерта бъдете умерени в думите си, не бъдете нападателни, за да се лишите от сексуални удоволствия.</p>
      <p>
        <b>КОЗИРОГ</b>
      </p>
      <p>Денят е почивен и изпълнен със задължения. Стабилизирайте постигнатото в служебен план и не поставяйте ново начало. Успявате, ако сдържате емоциите си, в чиято власт сте от сутринта. Не сключвайте сделки, а и деня не го позволява, дори и ако само преговаряте. Ако ви предлагат нова работа, не бързайте да я приемете, без да сте сигурни, че отговаря на очакванията ви. Семейният ви живот е по-спокоен и хармоничен в сравнения с вчерашния ден. Отхвърлете домакинските си задължения, пригответе различни ястия, за да имате време за себе си. .Вечерта бъдете с любимите си хора, хапнете си добре и се отдайте на сексуални удоволствия.</p>
      <p>
        <b>ВОДОЛЕЙ</b>
      </p>
      <p>Обмислете начинанията с вашите колегите си и проведете разговорите си на делови обяд в почивния ден. Не се изкушавайте да предприемате инвестиции, които не сте обсъдили с ръководството. Трудностите на работното място и тези, които са свързани с бизнеса ви преодолявате с лекота, ако повярвате в силите си. В отношенията с любимия ви човек цари хармония и разбирателство. Споделете проблемите, които ви тревожат. Вечерта останете само със семейството си или с интимния си партньор и се отдайте на чувствата си и на сексуални удоволствия.</p>
      <p>
        <b>РИБИ</b>
      </p>
      <p>В този почивен ден поставете добре обмислено начало на новите си задачи, които ще ви донесат признание, възхита и материални успехи. Денят е идеален за сключване на сделки, особено ако са свързани с финанси. Ще направите голяма крачка по пътя към поставената цел. Вечерта излезте с близките си на разходка или отидете на гости на приятели или роднини. След като се приберете няма защо да анализирате поведението им, ако не ви е харесало. Не мърморете в леглото, за да не съсипете сексуалните удоволствия.</p>
    </article>
  </body>
</html>