<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/national/2019/11/23/842682"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T22:05:00+00:00"/>
    <meta property="og:title" content="ধামরাইয়ে সনাতন হিন্দু কল্যাণ পরিষদের কমিটি গঠন"/>
    <meta property="og:description" content="ঢাকার ধামরাইয়ে সনাতন হিন্দু কল্যাণ পরিষদের কমিটি গঠন করা হয়েছে। আজ শনিবার এ কমিটিতে শিল্পপতি সুধীর চৌধুরীকে সভাপতি, কুল্লা ইউনিয়ন পরিষদের চেয়ারম্যান কালিপদ সরকারকে সাধারণ সম্পাদক ও নারায়ণ চন্দ্র সরকারকে সাংগঠনিক সম্পাদক করে ৭১ সদস্য বিশিষ্ট কমিটি গঠন করা হয়েছে। শনিবার কুশুরা ইউনিয়নের গাড়াইলের নাট মন্দির প্রাঙ্গনে এ কমিটি ঘোষণা করেন মুক্তিযোদ্ধা নির্মল চন্দ্র সিকদার। এতে বক্তব্য রাখেন সুধীর চৌধুরী, বাবু নির্মল চন্দ্র সিকদার, কৃষ্ণ গোপাল কর্মকার, কমল কুমার সরকার, কালিপদ সরকার, শেফালী রানী, গিতা রানী, খিতিশ চন্দ্র, নেপাল চন্দ্র সরকার প্রমুখ। সভাপতি তার বক্তব্যে বলেন, এ পরিষদ একটি অরাজনৈতিক সংগঠন। এটা কেন্দ্রীয় নির্বাহী কমিটি। এ পরিষদের উদ্দেশ্য সকল ধর্মের অসহায়, দরিদ্র ও দুঃস্থদের আর্থিক সহায়তা প্রদান করা। অসুস্থ্য ব্যক্তিদের চিকিৎসা সেবা দেওয়া। এ ছাড়া গরিব ও মেধাবী ছাত্রদের বৃত্তি প্রদানসহ বিভিন্ন সামাজিক উন্নয়নমূলক কাজে অংশগ্রহণ করাই এ পরিষদের উদ্দেশ্য।  এর আগে আহ্বায়ক কমিটি ছিল। শবিবার সম্মেলনের মাধ্যমে কমিটি ঘোষণা করা হয়। এতে উপজেলা ১৬টি ইউনিয়ন ও ১টি পৌরসভার সনাতন ধর্মের বিভিন্ন পেশাজীবীরা অংশগ্রহণ করেন। "/>
  </head>
  <body>
    <article>
      <h1>ধামরাইয়ে সনাতন হিন্দু কল্যাণ পরিষদের কমিটি গঠন</h1>
      <address><time datetime="2019-11-23T22:05:00+00:00">23 Nov 2019, 22:05</time> by <a rel="author">ধামরাই (ঢাকা) প্রতিনিধি</a></address>
      <p>ঢাকার ধামরাইয়ে সনাতন হিন্দু কল্যাণ পরিষদের কমিটি গঠন করা হয়েছে। আজ শনিবার এ কমিটিতে শিল্পপতি সুধীর চৌধুরীকে সভাপতি, কুল্লা ইউনিয়ন পরিষদের চেয়ারম্যান কালিপদ সরকারকে সাধারণ সম্পাদক ও নারায়ণ চন্দ্র সরকারকে সাংগঠনিক সম্পাদক করে ৭১ সদস্য বিশিষ্ট কমিটি গঠন করা হয়েছে।</p>
      <p>শনিবার কুশুরা ইউনিয়নের গাড়াইলের নাট মন্দির প্রাঙ্গনে এ কমিটি ঘোষণা করেন মুক্তিযোদ্ধা নির্মল চন্দ্র সিকদার। এতে বক্তব্য রাখেন সুধীর চৌধুরী, বাবু নির্মল চন্দ্র সিকদার, কৃষ্ণ গোপাল কর্মকার, কমল কুমার সরকার, কালিপদ সরকার, শেফালী রানী, গিতা রানী, খিতিশ চন্দ্র, নেপাল চন্দ্র সরকার প্রমুখ।</p>
      <p>সভাপতি তার বক্তব্যে বলেন, এ পরিষদ একটি অরাজনৈতিক সংগঠন। এটা কেন্দ্রীয় নির্বাহী কমিটি। এ পরিষদের উদ্দেশ্য সকল ধর্মের অসহায়, দরিদ্র ও দুঃস্থদের আর্থিক সহায়তা প্রদান করা। অসুস্থ্য ব্যক্তিদের চিকিৎসা সেবা দেওয়া। এ ছাড়া গরিব ও মেধাবী ছাত্রদের বৃত্তি প্রদানসহ বিভিন্ন সামাজিক উন্নয়নমূলক কাজে অংশগ্রহণ করাই এ পরিষদের উদ্দেশ্য। </p>
      <p>এর আগে আহ্বায়ক কমিটি ছিল। শবিবার সম্মেলনের মাধ্যমে কমিটি ঘোষণা করা হয়। এতে উপজেলা ১৬টি ইউনিয়ন ও ১টি পৌরসভার সনাতন ধর্মের বিভিন্ন পেশাজীবীরা অংশগ্রহণ করেন। </p>
    </article>
  </body>
</html>