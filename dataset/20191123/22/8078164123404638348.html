<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/19_novembre_24/paola-barale-io-fluida-ci-sono-state-parecchie-voci-di-me-ad1fd342-0eaa-11ea-b3dc-1023409a22e2.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-23T22:00:00+00:00"/>
    <meta property="og:title" content="Paola Barale: «Io fluida? Ci sono state parecchie voci su di me»"/>
    <meta property="og:description" content="La showgirl risponde alle domande di Pierluigi Diaco su Io e te"/>
  </head>
  <body>
    <article>
      <h1>Paola Barale: «Io fluida? Ci sono state parecchie voci su di me»</h1>
      <h2>La showgirl risponde alle domande di Pierluigi Diaco su Io e te</h2>
      <address><time datetime="2019-11-23T22:00:00+00:00">23 Nov 2019, 22:00</time> by <a rel="author">Redazione Online</a></address>
      <p>«Non amo distinguere. Ognuno fa quello che vuole nella vita. La nostra società ci ha inculcato che dobbiamo scegliere per forza una strada o un’altra. Detto questo ci sono già state parecchie voci su di me e non erano vere». Così <b>Paola Barale</b> a <b>Pierluigi Diaco</b>, durante un’intervista a Io e te su Rai 1. Il giornalista l’aveva definita «fluida, uno perde qualsiasi tipo di identità sessuale quando ti incontra. Sei una donna che riesce a parlare anche a chi ha altri tipi di piaceri». Poi, le ha chiesto le se voci che si sono rincorse in questi anni l’abbiano infastidita. «Io non sono una di quelle persone che dice basta che se ne parli bene o male, l’importante è che se ne parli. Per me meno se ne parla meglio sto. Sembra una contraddizione ma io non sono così esibizionista», ha risposto Barale.</p>
      <p><b>Sul suo rapporto con gli uomini</b>: «Sono molto delusa e la cosa che mi spiace è che ho perso tutta la mia parte più romantica. Io sono sempre stata una persona che ama stare in coppia, anche perché avendo l’esempio della mia famiglia (i miei stanno insieme da 58 anni), molto unita…».</p>
      <p><b>Sul futuro</b>: «Mi piacerebbe fare un programma che mi somigli. Mi piacerebbe recitare e infatti ultimamente ho iniziato con il teatro. Tornando alla tv, comunque, mi piacerebbe molto fare un programma fuori dallo studio; un programma di viaggio che sia sì divertente che di contenuto. Mi piacciono quelle cose che ci fanno fermare e riflettere».</p>
      <p><b>Sul passato</b>: «Io non volevo fare questo mestiere, io volevo fare l’insegnate di educazione fisica infatti ho fatto l’Isef che poi non ho mai finito perché è arrivata questa occasione che mi dava la libertà». E: «Ho avuto una famiglia meravigliosa molto modesta: lavorava solo mio papà, eravamo 5 in famiglia. Mamma casalinga, papà rappresentante. Quindi non c’era quasi mai perché partiva spesso ma non mi ha mai fatto sentire la sua mancanza. Ricordo che il sabato quando veniva a prendermi a scuola ero felicissima perché gli altri giorni non c’era, ricordo questo momento con grande gioia ma non ricordo mai di aver sentito la sua mancanza non perché non gli volessi bene ma perché c’era comunque».</p>
      <p><b>Su Madonna</b>: «Non ci siamo mai conosciute. Ma penso che lei bene o male sappia chi sono io. (ndr Madonna in quegli anni pubblicò per sbaglio una foto della Barale pensando di essere lei)».</p>
    </article>
  </body>
</html>