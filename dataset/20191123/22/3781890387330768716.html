<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/743132"/>
    <meta property="og:site_name" content="เดลินิวส์"/>
    <meta property="article:published_time" content="2019-11-23T22:30:00+00:00"/>
    <meta property="og:title" content="'ราศีมังกร'ความรักราบรื่น 'ราศีพิจิก'ถ่านไฟเก่าจะคุกรุ่น"/>
    <meta property="og:description" content="'ยิปซีพยากรณ์' ทำนายดวงชะตาของราศีต่าง ๆ ตั้งแต่วันที่ 24 พ.ย. - 30 พ.ย. 2562 โดย 'อ.คฑา ชินบัญชร'"/>
  </head>
  <body>
    <article>
      <h1>'ราศีมังกร'ความรักราบรื่น 'ราศีพิจิก'ถ่านไฟเก่าจะคุกรุ่น</h1>
      <address>
        <time datetime="2019-11-23T22:30:00+00:00">23 Nov 2019, 22:30</time>
      </address>
      <p>
        <b>'ยิปซีพยากรณ์' ทำนายดวงชะตาของราศีต่าง ๆ ตั้งแต่วันที่ 24 พ.ย. - 30 พ.ย. 2562 โดย 'อ.คฑา ชินบัญชร'</b>
      </p>
      <p><mark><b>ราศีมังกร (16ม.ค.-12ก.พ.)</b></mark><br/><br/>ปัญหาอยู่ที่ความลังเล ให้ใช้ความยุติธรรมตัดสิน การงานปัญหาเริ่มคลี่คลาย แม้จะมีการเปลี่ยนแปลงไปบ้าง แต่ไม่ต้องวิตกกังวล ทุกอย่างจะเข้าที่เข้าทางได้เอง หากมีเรื่องต้องตัดสินใจให้ใช้เหตุผล และเชื่อมั่นในความยุติธรรม คุณจะเจอทางออกที่ดีที่สุด  การเงินไหลออกตลอด มีเรื่องรอจ่ายเยอะ รวมถึงตัวคุณเองก็มือเติบ ทำให้รายรับน้อยกว่ารายจ่าย ต้องหาวิธีควบคุม ยังไม่มีโชคลาภใหญ่ ๆ “ไพ่ จัสติค” ความรักบทจะว้าเหว่ ก็ไม่มีใครผ่านเข้ามา แต่พอมีคนเข้ามาพัวพันก็ดันมีมากกว่าหนึ่ง ทำให้ต้องเลือก เกิดอาการรักพี่เสียดายน้องคิดหนัก ส่วนคนมีแฟนแล้วกับคนรักราบรื่นดี แต่ขาดสีสัน จึงทำให้คุณไขว้เขวออกนอกลู่นอกทางหากิ๊กได้ง่าย<br/><br/><mark><b>ราศีกุมภ์ (13ก.พ.-13มี.ค.)</b></mark><br/><br/>เจอปัญหาหลายด้าน ต้องมีวุฒิภาวะทางอารมณ์ที่ดี  “ไพ่ 10 คทา” การงานเหนื่อยหนัก ต้องรับผิดชอบงานแทนคนอื่น มองหาใครก็ไม่สามารถพึ่งพาได้ มีแต่คนคิดจะพึ่งพาคุณ  การประสานงานมีอุปสรรค ช่วงปลายหากอยากย้ายอยากเปลี่ยนจะมีโอกาสได้สมใจ ให้รีบส่งใบสมัคร การเงินลำบากใจจากคนมาขอหยิบยืม เป็นช่วงที่ได้คืนยาก มีแต่คนผิดสัญญา จึงควรใจแข็งบอกปัดไปจะดีกว่า ยังไม่มีลาภลอย ช่วงปลายเสียเงินเกี่ยวกับรถ  ความรักเซ็ง ๆ เบื่อ ๆ คาดหวังอะไรจากคนรักไม่ค่อยได้ และจะมีอุปสรรคจากการคบหา ต้องหลบต้องซ่อน ส่วนคนโสดสนิทดันไปหลงรักคนมีเจ้าของ ออกแนวแอบรัก แอบชอบ เดี๋ยวสุขเดี๋ยวเศร้าสลับกันไป<br/><br/><mark><b>ราศีมีน (14มี.ค.-12เม.ย)</b></mark><br/><br/>ก้าวย่างได้อย่างมั่นใจ เพราะมีคนสนับสนุน “ไพ่ 2 คทา” การงานเฮงสุด ๆ มีเพื่อนฝูงคอยช่วยเหลือ คอยออกรับให้ รวมถึงผู้ใหญ่ก็ให้ความเอ็นดูเป็นพิเศษ ได้รับคำชมไม่ขาดปาก มีคนยื่นข้อเสนอพิเศษให้ มีงานเสริม รายรับเสริม แต่ต้องแบ่งเวลาให้ดี ช่วงปลายมีมิตรภาพใหม่ ๆ หรือได้ผู้ช่วยคนใหม่มาเบาแรง  การเงินแม้ไม่ได้เห็นเต็มเม็ดเต็มหน่วย แต่มีเงินเข้าไม่ขาด และมักได้ของกำนัล ของฟรี รวมถึงลาภปากเข้ามาตลอด ทำให้สภาพคล่องดี  ความรักกำลังเสน่ห์แรง มีคนมาล้อมหน้าล้อมหลัง และมักคบหาทีละหลาย ๆ ราย จึงต้องสับรางให้ดี ส่วนคนมีแฟนแล้วยังไม่ทิ้งลาย ใครเสนอ คุณสนองหมด ความสุขกำลังเอ่อล้น แต่อย่าให้เลยเถิด<br/><br/><mark><b>ราศีเมษ (13เม.ย.-13พ.ค)</b></mark><br/><br/>“ไพ่ 3 ดาบ” มีเรื่องจุกจิกให้หัวร้อนอยู่ตลอด การงานมีเรื่องให้หงุดหงิดใจอยู่ตลอด ต้องใช้ความอดทน หากใช้อารมณ์จะยิ่งทำให้เรื่องเล็กกลายเป็นเรื่องใหญ่ หากคิดเปลี่ยนงาน ย้ายงาน ให้รีบส่งใบสมัครจะมีข่าวดีตามมา แต่ต้องไม่ใจร้อน การเงินคน อายุน้อยกว่าจะหาเรื่องเสียเงินมาให้ตลอด ช่วงนี้ต้องบายคนอายุน้อยหันมาคบหาคนอายุมากกว่าจะดีกว่า ช่วงกลางมีลาภจากการเดินทาง ความรักคนโสดเกิดอาการถูกตาต้องใจใครบางคน แต่ยังมีอุปสรรคอยู่ ให้เวลากับมันสักหน่อย อย่ารีบร้อน ส่วนคนมีแฟนแล้วหากแง่งอนจะเข้าอกเข้าใจกันได้ มีดวงได้ชวนกันไปพักผ่อนตากอากาศ<br/><br/><mark><b>ราศีพฤษภ (14พ.ค.-13มิ.ย.)</b></mark><br/><br/>เป็นช่วงที่วาจาพาให้เกิดลาภ การงานช่วงต้นผ่านฉลุย ให้รีบลุยรีบลงมือทำ เพราะช่วงปลายจะมีปัญหาจุกจิก ส่วนใหญ่มาจากผู้ใหญ่ ยิ่งถ้ามีหัวหน้าเป็นผู้หญิงคงต้องคิดหนัก อารมณ์แปรปรวนทำอะไรไม่ค่อยถูกอกถูกใจ  “ไพ่ 6 เหรียญ” การเงินหากเคยช่วยเหลือใครเอาไว้ เขาจะกลับมาตอบแทน ช่วงกลางมีลาภปาก ได้ของถูกใจ แต่ช่วงปลายต้องทำใจ มีรายจ่ายจุกจิกจนทำให้เกิดอารมณ์  ความรักหอมหวาน เต็มไปด้วยความเข้าใจ คนรักทำให้คุณประทับใจแบบสุด ๆ กับความผิดพลาดเล็ก ๆ น้อย ๆ ควรให้อภัยกัน ส่วนคนโสดสนิทเห็นทีต้องอาศัยคนรอบข้างเป็นสื่อ หรือถ้าเหงาใจมากก็เอาคนใกล้ตัวนี่แหละมาเป็นคู่เสียเลย<br/><br/><mark><b>ราศีเมถุน (14มิ.ย.-14ก.ค.)</b></mark><br/><br/>ความมีมนุษยสัมพันธ์ที่ดีของคุณ ทำให้เกิดการเกื้อกูล เกื้อหนุน การงานล้นมือ แต่ไม่มีปัญหา เพราะได้คนมาช่วยเบาแรง และมีเพื่อนฝูงดีคอยให้คำปรึกษา ทำให้การเจรจา ประสานงานราบรื่น ช่วงปลายได้แสดงความสามารถ ผู้ใหญ่ให้ความไว้วางใจมากขึ้น “ไพ่ 3 เหรียญ” การเงินมีลาภลอย จะเสี่ยงโชค ลงทุนขยับขยายได้ผลตอบแทนเร็ว มี ดวงใช้จ่ายเกี่ยวกับการทำบุญ การช่วยเหลือผู้อื่น เพิ่มพูนบารมีให้มากขึ้น ความรักคนโสดถึงจะไม่มีคู่ แต่เพื่อนฝูงไม่ปล่อยให้เหงา มาขอคำปรึกษาเรื่องความรักเพียบ และจะมีมือดีคอยจับคู่ให้ ส่วนคนมีแฟนแล้วหอมหวานจนน่าอิจฉา คนรักทั้งหวงทั้งห่วง เอาใจสารพัด<br/><br/><b><mark>ราศีกรกฏ (15ก.ค.-16ส.ค.)</mark></b><br/><br/>“ไพ่ เดอะ เมจิเชี่ยน” ต่อมความคิดสร้างสรรค์เริ่มทำงาน การงานได้ความคิดแปลกใหม่ และมีผู้ใหญ่คอยหนุนทำให้ได้   รับความสนใจ มีความก้าวหน้า  แต่คุณต้องเอาจริงเอาจังให้เต็มที่ มีดวงจะได้รับข้อเสนอใหม่ ๆ มีงานเสริมวิ่งเข้าหา ความสามารถพิเศษเริ่มเห็นเด่นชัด และรู้ทางของตัวเองมากขึ้น การเงินได้มาง่าย ๆ หากเคยช่วยเหลือใครเอาไว้จะได้รับการตอบแทนกลับคืน มีลาภจากการเดินทาง และการเสี่ยงโชค ความรักคนโสดกำลังเสน่ห์แรง มีแต่คนมาห้อมล้อม มีโอกาสได้เจอคนถูกใจโดยบังเอิญ ส่วนคนมีแฟนแล้ว บรรยากาศรักหวานชื่น คนรักจะชวนไปพักผ่อน ได้เที่ยวที่ใหม่ ๆ กระชับความสัมพันธ์ให้เหนียวแน่นขึ้น<br/><br/><mark><b>ราศีสิงห์ (17ส.ค.-16ก.ย.)</b></mark><br/><br/>“ไพ่ เจ้าชายดาบ” อ่อนไหวง่าย และมักมีเหตุได้ยินได้ฟังคำซุบซิบนินทา การงานมีดวงในการโยกย้าย งานหนักขึ้น เหนื่อยขึ้น และที่สำคัญบริวารไม่ค่อยได้      ดังใจ ได้ยินเสียงเล็กเสียงน้อยมาทำให้หงุดหงิดใจ ยังไม่เหมาะกับการขยับขยาย หรือทำอะไรเพิ่ม เป็นการหาเรื่องใส่ตัวมาก กว่าจะก้าวหน้า การเงินเริ่มเห็นคุณค่าใน    การประหยัด เก็บออมมากขึ้น จะมีรั่วไหลไปบ้างกับเรื่องรถ เรื่องเดินทาง และคนอายุน้อยกว่า แต่ยังคุมสถานการณ์ได้ดี ความรักมีเข้ามาแบบไม่ทันตั้งตัว แต่เป็นรักแบบฉาบฉวย หากคบคนที่อ่อนกว่าเจออุปสรรคเยอะ  ส่วนคนมีแฟนแล้วมีแต่ข่าวคราวให้ปวดหัว ให้อยู่นิ่ง ๆ ฟังหูไว้หู จะได้ไม่ฟุ้งซ่าน<br/><br/><mark><b>ราศีกันย์ (17ก.ย.-16ต.ค.)</b></mark><br/><br/>ต้องลงมือทำด้วยตัวเอง คาดหวังจากใครไม่ค่อยสำเร็จ การงานดูเหมือนจับจด ต้องทำอะไรหลายอย่างในเวลาเดียวกัน จะมีปัญหากับการทำงานเป็นกลุ่มเป็นทีม แต่ถ้ามีจุดยืนที่แน่วแน่จะทำให้ประสบความสำเร็จ ช่วงปลายเหนื่อยใจกับเพื่อนร่วมงานที่คอยแต่จะเอาเปรียบ การเงินเป็นการเอาเงินเก็บมาใช้จ่าย มาลงทุน หรือทำในสิ่งที่อยากทำ ใช้เงินมือเติบ  หากทำแบบนี้ไปนาน ๆ อาจต้องอดมื้อกินมื้อได้  “ไพ่ 4 ถ้วย” ความรักมีคนเข้ามาคบหาอยู่เรื่อย ๆ แต่ยังไม่โดนใจสักคน คาดหวังอะไรไม่ค่อยจะสำเร็จ อย่าใจร้อน ให้ศึกษากันนาน ๆ ส่วนคนมีแฟนแล้วคนรักมักทำให้น้อยใจ เสียใจอยู่บ่อย ๆ ให้มองในแง่บวกและไม่คาดหวัง ทุกอย่างจะดีขึ้น<br/><br/><mark><b>ราศีตุล (17ต.ค.-16พ.ย.)</b></mark><br/><br/>ความเชื่อมั่นและการพัฒนาจะช่วยให้คุณโดดเด่น “ไพ่ 7 คทา” การงานได้ผู้ใหญ่สนับสนุน ให้โอกาส ทำให้ก้าวหน้าได้เร็วกว่าคนอื่น เป็นช่วงที่คุณต้องแสดงความสามารถ และทำตัวให้โดดเด่นจะได้รับการโปรโมชั่น ที่สำคัญต้องทำตัวเป็นกลาง อย่าไปฝักใฝ่ฝ่ายใดมากเกินความจำเป็น การเงินรายจ่ายเยอะยุบยิบทั้งเรื่องตัวเองและคนรอบข้าง รวมไปถึงเรื่องรถ เรื่องเดินทาง แต่ยังรักษาสภาพคล่องไว้ได้ดี เพราะมีที่พึ่งพิง ความรักคนโสดบทจะมีใครเข้ามาก็มีมากเกินที่จะเลือกได้ เกิดอาการรักพี่เสียดายน้อง ส่วนคนมีแฟนแล้วออกแนวเจ้าชู้ เพราะความเสน่ห์แรง ทำให้มีคนเข้ามาพัวพันเยอะ จึงมีเขวไปบ้าง<br/><br/><mark><b>ราศีพิจิก (17พ.ย.-15ธ.ค.)</b></mark><br/><br/>หัวสมองปลอดโปร่ง ทำให้คิดแก้ปัญหาได้อย่างฉับไว “ไพ่ 8 คทา” การงานเป็นช่วงที่จะได้รับการเสนอชื่อ มีการปรับเลื่อน   ขั้นเลื่อนตำแหน่ง มีโอกาสได้ทำในสิ่งที่ชอบ คนรอบข้างจะช่วยเป็นกำลังใจและสนับสนุน ขอเพียงคุณเอ่ยปาก มีโอกาสได้เริ่มต้นหรือ   ทำธุรกิจกับครอบครัว คนสนิท การเงินแม้จะมีรายจ่ายเยอะ แต่สภาพคล่องยังดีอยู่ มีโชคลาภจากการเดินทาง หรือคนที่มาจากที่ไกล มีรายรับเพิ่มจากงานเสริม ความรักมีเหตุให้ ได้พบเจอกับเพื่อนเก่า คนรักเก่า ทำให้นึกถึงเรื่องราวในอดีต โอกาสที่ถ่านไฟเก่าจะคุกรุ่นมีสูง ส่วนคนมีแฟนแล้วอบอุ่น ได้ควงคู่กันไปพักผ่อนหย่อนใจในที่ที่คุณอยากไป<br/><br/><mark><b>ราศีธนู (16ธ.ค.-15ม.ค.)</b></mark><br/><br/>มีโครงการที่อยากทำมากมาย ลองตัดสินใจเลือกสักสิ่งแล้วเริ่มต้น การงานได้เริ่มต้นงานใหม่ ๆ อาจต้องใช้ความพยายาม และความกล้า แต่คุณจะทำมันได้ดี ขอให้เชื่อมั่นในตัวเอง ช่วงปลายมีการปรับเปลี่ยนโยกย้าย หากกำลังอยากเปลี่ยน อยากย้ายจะได้สมใจ เหมาะกับการขยับขยายลงทุนทำกิจการของตัวเอง “ไพ่ 7 เหรียญ” การเงินเป็นช่วงของการเอาเงินมาจับจ่ายในสิ่งที่อยากทำ อยากมี แต่ไม่ต้องห่วง ได้ทุนคืนแน่นอน ช่วงปลายอาจตัดสินใจซื้อรถ  ความรักกำลังเสน่ห์แรง มีแต่คนมารุมรัก รุมชอบ แต่จะแพ้ทางคนที่มาจากที่ไกล หรือต่างชาติ ต่างศาสนา ส่วนคนมีแฟนแล้วรักหวานชื่น จะได้ของขวัญ ของกำนัลที่ถูกอกถูกใจ<br/><br/>............................<br/><b>อ.คฑา ชินบัญชร.</b></p>
    </article>
  </body>
</html>