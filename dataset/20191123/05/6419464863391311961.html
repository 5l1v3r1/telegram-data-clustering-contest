<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/kairos-o-giryonis-erchetai-me-agries-diatheseis-poy-tha-chtypisei/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-23T05:38:12+00:00"/>
    <meta property="og:title" content="Καιρός: Ο «Γηρυόνης» έρχεται με άγριες διαθέσεις – Πού θα χτυπήσει"/>
    <meta property="og:description" content="«Γηρυόνης»: Άστατος θα είναι ο καιρός σήμερα με βροχές και καταιγίδες να σημειώνονται σε πολλές περιοχές ενώ θα υπάρξει πτώση της θερμοκρασίας."/>
  </head>
  <body>
    <article>
      <h1>Καιρός: Ο «Γηρυόνης» έρχεται με άγριες διαθέσεις – Πού θα χτυπήσει</h1>
      <address>
        <time datetime="2019-11-23T05:38:12+00:00">23 Nov 2019, 05:38</time>
      </address>
      <p><a href="https://neaselida.gr/tag/giryonis/"><b>«Γηρυόνης»</b></a>: Άστατος θα είναι ο <a href="https://neaselida.gr/tag/keros/">καιρός</a> <a href="https://neaselida.gr/tag/kairos-simera/">σήμερα</a> με <a href="https://neaselida.gr/tag/vroches/">βροχές</a> και <a href="https://neaselida.gr/tag/kategides/">καταιγίδες</a> να σημειώνονται σε πολλές περιοχές ενώ θα υπάρξει πτώση της<a href="https://neaselida.gr/tag/thermokrasia/"> θερμοκρασίας</a>.</p>
      <h3>Ποιες περιοχές θα πληγούν περισσότερο</h3>
      <p>Ένα νέο, σφοδρό κύμα <a href="https://neaselida.gr/tag/kakokeria/">κακοκαιρίας</a>, ο <a href="https://neaselida.gr/tag/giryonis/">«Γηρυόνης»</a>, όπως ονομάστηκε αυτή τη φορά, θα «χτυπήσει» τη χώρα μας α<b>πό το βράδυ της Κυριακής</b>, ξεκινώντας από τα δυτικά. Τα κύρια χαρακτηριστικά του «Γηρυόνη» θα είναι οι ισχυρές βροχές και καταιγίδες, αλλά και οι πολύ θυελλώδεις άνεμοι που θα πνέουν νοτιοανατολικοί.</p>
      <h3>Αναλυτικά η πρόγνωση: </h3>
      <p>Στα δυτικά, τα βορειοανατολικά, τα νησιά του ανατολικού Αιγαίου και τα Δωδεκάνησα τοπικές βροχές και μεμονωμένες καταιγίδες. Στην υπόλοιπη χώρα άστατος καιρός με πιθανότητα τοπικών βροχών από το μεσημέρι. Οι άνεμοι θα πνέουν στα δυτικά νοτιοανατολικοί 3 με 5 μποφόρ. Στα ανατολικά θα είναι μεταβλητοί 3 με 4 και στο βόρειο Αιγαίο κυκλωνικοί 5 με 7 μποφόρ με βαθμιαία εξασθένηση. Η θερμοκρασία θα σημειώσει μικρή πτώση στα βόρεια.</p>
      <h3>ΜΑΚΕΔΟΝΙΑ, ΘΡΑΚΗ</h3>
      <ul>
        <li><b>Καιρός:</b> Στα ανατολικά τμήματα της Χαλκιδικής, την ανατολική Μακεδονία και τη Θράκη νεφώσεις με βροχές ή καταιγίδες. Στις υπόλοιπες περιοχές, λίγες νεφώσεις κατά διαστήματα αυξημένες κυρίως στην κεντρική Μακεδονία, όπου θα σημειωθούν τοπικές βροχές. Η ορατότητα τις πρωινές και βραδινές ώρες θα είναι κατά τόπους περιορισμένη.</li>
        <li><b>Άνεμοι</b><b>:</b> Ανατολικοί βορειοανατολικοί 3 με 4 και στα ανατολικά 6 μποφόρ.</li>
        <li><b>Θερμοκρασία:</b> Από 10 έως 17 βαθμούς Κελσίου. Στη δυτική Μακεδονία η ελάχιστη 4 με 6 βαθμούς χαμηλότερη.</li>
      </ul>
      <h3>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</h3>
      <ul>
        <li><b>Καιρός:</b> Νεφώσεις με τοπικές βροχές και στο Ιόνιο μεμονωμένες καταιγίδες. Η ορατότητα τις πρωινές ώρες θα είναι κατά τόπους περιορισμένη στα ηπειρωτικά.</li>
        <li><b>Άνεμοι</b><b>:</b> Νότιοι νοτιοανατολικοί 3 με 4 και από το απόγευμα στο Ιόνιο 5 με 6 μποφόρ.</li>
        <li><b>Θερμοκρασία:</b> Από 11 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.</li>
      </ul>
      <h3>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</h3>
      <ul>
        <li><b>Καιρός:</b> Λίγες νεφώσεις παροδικά αυξημένες, με τοπικές βροχές κυρίως μετά το μεσημέρι. Η ορατότητα τις πρωινές και βραδινές ώρες θα είναι κατά τόπους περιορισμένη.</li>
        <li><b>Άνεμοι</b><b>:</b> Στα βόρεια από βόρειες διευθύνσεις 3 με 4 μποφόρ. Στα νότια μεταβλητοί 3 με 4 και από το απόγευμα νοτιοανατολικοί με την ίδια ένταση.</li>
        <li><b>Θερμοκρασία:</b> Από 10 έως 20 βαθμούς Κελσίου. Στα βόρεια 2 με 3 βαθμούς χαμηλότερη.</li>
      </ul>
      <h3>ΚΥΚΛΑΔΕΣ, ΚΡΗΤΗ</h3>
      <ul>
        <li><b>Καιρός:</b> Λίγες νεφώσεις κατά τόπους αυξημένες. Πιθανότητα για μεμονωμένες καταιγίδες τις πρωινές ώρες στα ανατολικά τμήματα των Κυκλάδων και για τοπικές βροχές τις μεσημβρινές και απογευματινές ώρες.</li>
        <li><b>Άνεμοι</b><b>:</b> Από βόρειες διευθύνσεις 3 με 4 μποφόρ, που από το απόγευμα βαθμιαία θα στραφούν σε ανατολικούς νοτιοανατολικούς με την ίδια ένταση.</li>
        <li><b>Θερμοκρασία:</b> Από 16 έως 22 βαθμούς Κελσίου.</li>
      </ul>
      <h3>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</h3>
      <ul>
        <li><b>Καιρός:</b> Νεφώσεις παροδικά αυξημένες με τοπικές βροχές ή καταιγίδες.</li>
        <li><b>Άνεμοι</b><b>:</b> Στα βόρεια βόρειοι βορειοανατολικοί 3 με 5 μποφόρ. Στα νότια μεταβλητοί 3 με 4 μποφόρ.</li>
        <li><b>Θερμοκρασία:</b> Από 14 έως 22 βαθμούς Κελσίου. Στα βόρεια η μέγιστη 2 με 3 βαθμούς χαμηλότερη.</li>
      </ul>
      <h3>ΑΤΤΙΚΗ</h3>
      <ul>
        <li><b>Καιρός:</b> Λίγες νεφώσεις παροδικά αυξημένες τις μεσημβρινές και απογευματινές ώρες. Η ορατότητα τις πρωινές και βραδινές ώρες θα είναι κατά τόπους περιορισμένη.</li>
        <li><b>Άνεμοι</b><b>:</b> Μεταβλητοί 3 με 4 μποφόρ και από το απόγευμα βαθμιαία νοτιοανατολικοί με την ίδια ένταση.</li>
        <li><b>Θερμοκρασία:</b> Από 12 έως 20 βαθμούς Κελσίου</li>
      </ul>
      <h3>ΘΕΣΣΑΛΟΝΙΚΗ</h3>
      <ul>
        <li><b>Καιρός:</b> Λίγες νεφώσεις κατά διαστήματα αυξημένες με ασθενείς τοπικές βροχές.</li>
        <li><b>Άνεμοι</b><b>:</b> Από ανατολικές διευθύνσεις 3 με 4 μποφόρ.</li>
        <li><b>Θερμοκρασία:</b> Από 11 έως 17 βαθμούς Κελσίου.</li>
      </ul>
      <figure>
        <iframe src="https://www.youtube.com/embed/HOQM-U2C1EM" width="696" height="392" data-service="Youtube" scrolling="no"/>
      </figure>
      <related>
        <a href="https://neaselida.gr/ellada/eortologio-noemvrioy-2019-poioi-giortazoyn-simera-23-11/"/>
      </related>
    </article>
  </body>
</html>