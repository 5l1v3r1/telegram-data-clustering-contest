<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/prime-time/10273877/kim-jest-damian-kordas-zwyciestwo-w-tzg-to-nie-jedyny-sukces-w-telewizyjnym-show.html"/>
    <meta property="og:site_name" content="Wprost"/>
    <meta property="article:published_time" content="2019-11-23T05:51:00+00:00"/>
    <meta property="og:title" content="Kim jest Damian Kordas? Zwycięstwo w „TzG” to nie jedyny sukces w telewizyjnym show"/>
    <meta property="og:description" content="Decyzją jurorów i telewidzów zwycięzcami 10. edycji „Tańca z Gwiazdami” zostali Damian Kordas i Janja Lesar. Damian Kordas zna smak zwycięstwa w telewizyjnym show."/>
  </head>
  <body>
    <article>
      <h1>Kim jest Damian Kordas? Zwycięstwo w „TzG” to nie jedyny sukces w telewizyjnym show</h1>
      <address><time datetime="2019-11-23T05:51:00+00:00">23 Nov 2019, 05:51</time> by <a rel="author">WPROST.pl</a></address>
      <p>
        <b>Decyzją jurorów i telewidzów zwycięzcami 10. edycji „Tańca z Gwiazdami” zostali Damian Kordas i Janja Lesar. Damian Kordas zna smak zwycięstwa w telewizyjnym show.</b>
      </p>
      <p>W finałowym odcinku „Tańca z Gwiazdami” o Kryształową Kulę walczyły dwie pary: Barbara Kurdej-Szatan i Jacek Jeschke oraz Damian Kordas i Janja Lesar. Finaliści zaprezentowali trzy tańce: ten, w którym czują się najlepiej, taniec ze wsparciem muzycznych gwiazd oraz show dance. W trakcie programu na parkiecie wystąpiły wszystkie pary, które uczestniczyły w 10. edycji „Tańca z Gwiazdami”. Po przerwie Krzysztof Ibisz ogłosił, że zwycięzcami programu zostali Damian Kordas i Janja Lesar. To właśnie do tej pary trafiła Kryształowa Kula.</p>
      <h3>Kim jest Damian Kordas?</h3>
      <p>Damian Kordas pochodzi z Wrocławia. Studiował weterynarię, ale jego prawdziwą pasją jest gotowanie. Wielbiciele „Masterchefa” mogą go kojarzyć z czwartej edycji tego programu. Damian Kordas zachwycił jurorów i został laureatem kulinarnego show. Po pewnym czasie wystąpił w „Agencie”, kolejnym programie stacji TVN. Tym razem – delikatnie mówiąc – przygoda nie miała wiele wspólnego z gotowaniem. Jak się okazało, Damian Kordas najlepiej spośród wszystkich uczestników typował osobę, która była tytułowym agentem, a co za tym idzie wygrał kolejny telewizyjny show.</p>
      <p>Od dzieciństwa Damian Kordas choruje na cukrzycę. Pokazuje, że dieta diabetyków wcale nie musi być nudna. Jest również autorem kilku książek: „Moje pyszne inspiracje", „Ale ciacho" i „Super food".</p>
      <related>
        <h4>Czytaj także:</h4>
        <a href="https://www.wprost.pl/prime-time/10273840/daniel-olbrychski-mial-wypadek-na-skuterze-zostal-przewieziony-do-szpitala.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/15883/damian-kordas-zwyciezca-10-edycji-tanca-z-gwiazdami.html"/>
      </related>
      <footer>Źródło: <a href="https://www.wprost.pl/">WPROST.pl</a> / Super Express</footer>
    </article>
  </body>
</html>