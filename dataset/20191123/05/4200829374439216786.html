<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/galatasaray/spor-yazarlari-galatasaray-medipol-basaksehir-macini-degerlendirdi"/>
    <meta property="og:site_name" content="FotoMaç"/>
    <meta property="article:published_time" content="2019-11-23T05:13:56+00:00"/>
    <meta property="og:title" content="Spor yazarları Galatasaray - Medipol Başakşehir maçını değerlendirdi"/>
    <meta property="og:description" content="Süper Lig'in 12'inci hafta açılış maçında Galatasaray sahasında Medipol Başakşehir'i konuk etti. Zorlu karşılaşmayı Başakşehir 78'inci dakikada Fredrik Gulbrandsen'in attığı golle 1-0 kazandı ve maç fazlasıyla liderlik koltuğuna oturdu. Karşılaşmadan önce Arda Turan'ın Fatih Terim'in elini öpmesi ise gecenin en çok konuşulan karesinden biri oldu. Spor yazarları da bu zorlu karşılaşma ile ilgili değerlendirmelerde bulundu. İşte o yazılar..."/>
  </head>
  <body>
    <article>
      <h1>Spor yazarları Galatasaray - Medipol Başakşehir maçını değerlendirdi</h1>
      <address>
        <time datetime="2019-11-23T05:13:56+00:00">23 Nov 2019, 05:13</time>
      </address>
      <p>
        <b>Süper Lig'in 12'inci hafta açılış maçında Galatasaray sahasında Medipol Başakşehir'i konuk etti. Zorlu karşılaşmayı Başakşehir 78'inci dakikada Fredrik Gulbrandsen'in attığı golle 1-0 kazandı ve maç fazlasıyla liderlik koltuğuna oturdu. Karşılaşmadan önce Arda Turan'ın Fatih Terim'in elini öpmesi ise gecenin en çok konuşulan karesinden biri oldu. Spor yazarları da bu zorlu karşılaşma ile ilgili değerlendirmelerde bulundu. İşte o yazılar...</b>
      </p>
      <figure>
        <img src="https://iaftm.tmgrup.com.tr/5cf2ba/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485656800.jpg&amp;mw=1000&amp;l=1"/>
        <figcaption><b>LEVENT TÜZEMEN - MÜCADELE YETMİYOR<br/></b>Galatasaray'ın her maça sakatlıklar ve cezalılar yüzünden farklı oyuncularla çıkması saha içi uyumuna olumsuz yansıyor. Teknik becerileri kısıtlı oyuncular mücadele anlamında dinamizm kazandırıyor. Kadro yapımında ağırlık kaliteye geçince de maalesef Galatasaray mücadele olarak kısır kalıyor. Terim'in kalite ile mücadeleyi birlikte yapacakları oyunculara ihtiyacı var.</figcaption>
      </figure>
      <figure>
        <img src="https://iaftm.tmgrup.com.tr/0c1c2b/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485656946.jpg&amp;mw=1000&amp;l=1"/>
        <figcaption>Kaleci Mert'ten başlayan topu akıllı pasa çevirme alışkanlığı olan Başakşehir'a karşı önemli oyuncuları olmayan Galatasaray "kontrollü oyun" anlayışı içinde mücadele anlamında başarılıydı.</figcaption>
      </figure>
      <figure>
        <img src="https://iaftm.tmgrup.com.tr/a528b6/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485656712.jpg&amp;mw=1000&amp;l=1"/>
        <figcaption>Hücum konusunda da Emre, Ömer, Feghouli ve Mariano etkiliydi. Ancak final noktalarında Galasaraylı oyuncular yeterince çoğalamadığı gibi son vuruşlarda Babel-Adem ikilisi zayıf kaldı.</figcaption>
      </figure>
      <figure>
        <img src="https://iaftm.tmgrup.com.tr/f769c0/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485662596.jpg&amp;mw=1000&amp;l=1"/>
        <figcaption>İkinci yarıda da golü arayan, mücadelesi ile ön plana çıkan taraf Galatasaray'dı. Ancak Başakşehir, Cimbom'un zaafını sürekli kolladı.</figcaption>
      </figure>
      <figure>
        <img src="https://iaftm.tmgrup.com.tr/e8c6f1/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485659809.jpg&amp;mw=1000&amp;l=1"/>
        <figcaption>Sahanın en iyisi Lemina'nın kaptırdığı topu Başakşehir, Gulbrandsen ile gole çevirdi ve Aslan'ın yenilmezlik serisini de bitirdi.</figcaption>
      </figure>
      <figure>
        <img src="https://iaftm.tmgrup.com.tr/2553a8/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485667268.jpg&amp;mw=1000&amp;l=1"/>
        <figcaption>Okan hoca maça damga vurdu. Berkay ve Gulbrandsen değişiklikleri Başakşehir'e üç puanı getirdi. Terim'in top dağıtan ve Lemina'nın rahatlamasını sağlayan Feghouli'yi çıkarıp, duygusuz Emre Mor'u tercih etmesi büyük hataydı.</figcaption>
      </figure>
      <figure>
        <img src="https://iaftm.tmgrup.com.tr/54369d/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485668699.jpg&amp;mw=1000&amp;l=1"/>
        <figcaption>Çünkü bu değişiklik takımın orta sahasını zayıflattı, ayrıca golü yedikten hemen sonra Belhanda- Nagotomo ikilisini sahaya sürmesi Terim adına geciken bir hamleydi. Çünkü Emre Taşdemir yorulmuştu.</figcaption>
      </figure>
      <figure>
        <img src="https://iaftm.tmgrup.com.tr/28aabb/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485668208.jpg&amp;mw=1000&amp;l=1"/>
        <figcaption>Feghouli değişikliğine kadar Galatasaray kaybedecek bir oyun ortaya koymadı. Böyle kritik maçta Nzonzi-Belhanda-Seri gibi gövdeli oyuncular kulübede oluyorsa bu sorgulanmalı.</figcaption>
      </figure>
      <figure>
        <img src="https://iaftm.tmgrup.com.tr/b2cd26/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485671369.jpg&amp;mw=1000&amp;l=1"/>
        <figcaption><b>SERKAN KORKMAZ - İYİ OYUN KÖTÜ SONUÇ<br/></b>Dün akşam beklediğimden çok daha iyi mücadele eden ve futbol oynayan bir Galatasaray gördüm.</figcaption>
      </figure>
      <figure>
        <img src="https://iaftm.tmgrup.com.tr/8446da/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485670021.jpg&amp;mw=1000&amp;l=1"/>
        <figcaption>Onca eksiğe rağmen Belhanda Seri ve Nzonzi'yi yine yedek soyunduran Fatih Terim sahada 5 Türk futbolcuya görevlendirerek kendi takımına da önemli bir mesaj verdi.</figcaption>
      </figure>
      <figure>
        <img src="https://iaftm.tmgrup.com.tr/7a5c15/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485672652.jpg&amp;mw=1000&amp;l=1"/>
        <figcaption>Tamamen sonuçtan bağımsız olarak söylüyorum; sezon için çok kritik virajdan geçen Galatasaray'da ilk kez dikkat çeken bir toparlanma var. Ve bu toparlanma eminim ki pek çok taraftara da ileriye dönük umut vermiştir.</figcaption>
      </figure>
      <figure>
        <img src="https://iaftm.tmgrup.com.tr/48bf48/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485667972.jpg&amp;mw=1000&amp;l=1"/>
        <figcaption>Feghouli ve Emre Taşdemir de takımın temposuna ve mücadelesine ayak uydurabilseydi Galatasaray galibiyetle sahadan ayrılabilirdi.</figcaption>
      </figure>
      <figure>
        <img src="https://iaftm.tmgrup.com.tr/83f31a/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485670056.jpg&amp;mw=1000&amp;l=1"/>
        <figcaption>Maçtan önce Arda Turan'ın Fatih Terim'in elini öpmesi ve usta hocayla birlikte verdikleri fotoğraflar çok önemliydi. Galatasaray da eksiklerin sayısı giderek artıyor.</figcaption>
      </figure>
      <figure>
        <img src="https://iaftm.tmgrup.com.tr/fe1b98/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485675202.jpg&amp;mw=1000&amp;l=1"/>
        <figcaption>Ama enteresan bir şekilde oyun da giderek düzeliyor. Şimdi Trabzon maçında Babel de cezası nedeniyle forma giyemeyecek duruma geldi.</figcaption>
      </figure>
      <figure>
        <img src="https://iaftm.tmgrup.com.tr/227cae/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485676112.jpg&amp;mw=1000&amp;l=1"/>
        <figcaption>Galatasaray daha önce pek çok kere farklı sezonlarda farklı sorunlarla boğuşurken önemli şampiyonluklara imza atmış bir takım.</figcaption>
      </figure>
      <figure>
        <img src="https://iaftm.tmgrup.com.tr/35d5a8/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485679148.jpg&amp;mw=1000&amp;l=1"/>
        <figcaption>Bu sezonun ilk yarısını zirvenin çok gerisinde tamamlamazlarsa camia ikinci yarıda umutlu bir yarışa hazır olabilir.</figcaption>
      </figure>
      <figure>
        <img src="https://iaftm.tmgrup.com.tr/804675/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485674210.jpg&amp;mw=1000&amp;l=1"/>
        <figcaption>Yine de dürüst olmak gerekirse Trabzon deplasmanında da dün akşamkine benzer bir sonuç benim için sürpriz olmaz.</figcaption>
      </figure>
      <figure>
        <img src="https://iaftm.tmgrup.com.tr/3e0d08/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485676083.jpg&amp;mw=1000&amp;l=1"/>
        <figcaption>Her takımın her maçta puan kaybedebildiği bu sezonda Galatasaray için hedef bu iyi oyunu sürdürerek zirveden kopmayacak şekilde ilk yarının sonunu görmek olmalı..</figcaption>
      </figure>
      <figure>
        <img src="https://iaftm.tmgrup.com.tr/14df9e/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485677175.jpg&amp;mw=1000&amp;l=1"/>
        <figcaption><b>REHA KAPSAL - DOĞRU HAMLELER<br/></b>G.Saray'ın eksik oyuncularla çıktığı maçta topa sahip olan, pas oyununu oynayabilen, tempoyu da topla yapabilme becerisi yüksek futbolcular yerine; son haftalardaki gibi oyun temposunu fiziksel olarak yapabilen bir kadro vardı.</figcaption>
      </figure>
      <figure>
        <img src="https://iaftm.tmgrup.com.tr/794080/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485680834.jpg&amp;mw=1000&amp;l=1"/>
        <figcaption>Luyindama, Falcao ve Andone'nin olmayışı, üretkenliği olumsuz yönde etkiledi. İlk yarı ön alan baskısı yapan sarı-kırmızılılarda, hücum organizasyonlarındaki kalite eksikliği de ilk yarıda hücum zenginliğinin istenilen seviyeye ulaşmamasında en temel nedendi.</figcaption>
      </figure>
      <figure>
        <img src="https://iaftm.tmgrup.com.tr/c42dab/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485682601.jpg&amp;mw=1000&amp;l=1"/>
        <figcaption>İkinci yarının başından sonra G.Saray, enerjisini 90 dakikaya yayamadığı için fiziksel olarak düştü. Sarı-kırmızılılar bu bölümde, aktif dinlemeyi de topa sahip olarak yapabilecek oyuncu topluluğu da saha içerisinde olmadığından, savunma yapabilmek için daha fazla geriye koştu. Fazla efor sarf eden ve geriye yaslanan bir takım görüntüsü çizdi. G.Saray, sezon başından beri olan oyun dengesizliğini, Başakşehir maçında da bir kez daha yaşadı.</figcaption>
      </figure>
      <figure>
        <img src="https://iaftm.tmgrup.com.tr/a8adf5/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485685230.jpg&amp;mw=1000&amp;l=1"/>
        <figcaption>Günümüz oyunlarında saha içi dizilişleri üçlü veya dörtlü savunmayla başlayabilir. Bunların üzerinde çok fazla kalmadan futbolun temel iki prensibi olan hücum ve savunmada ne yaptığınız önemlidir. Sarı-kırmızılıların sezon başından beri en büyük sıkıntısı rakamlar-dizilişler değil, oyun ezberinin olmayışıdır. Fatih hocanın sistemin içine mutlaka felsefe ve derinlik katması gerekir.</figcaption>
      </figure>
      <figure>
        <img src="https://iaftm.tmgrup.com.tr/55db77/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485686353.jpg&amp;mw=1000&amp;l=1"/>
        <figcaption>G.Saray'ın sezon başından beri saha içinde oyundan ve oyuncudan geri dönüş alamamanın da sıkıntısını yaşadığı, dün bir kez daha gözler önüne serildi.</figcaption>
      </figure>
      <figure>
        <img src="https://iaftm.tmgrup.com.tr/7b8215/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485685028.jpg&amp;mw=1000&amp;l=1"/>
        <figcaption>Okan Buruk'un üç defansif orta saha oyuncusu ile oyuna başlaması ve İrfan'ın oyunun merkezinde yer almaması Başakşehir'in futbolunu olumsuz etkiledi.</figcaption>
      </figure>
      <figure>
        <img src="https://iaftm.tmgrup.com.tr/c56374/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485692191.jpg&amp;mw=1000&amp;l=1"/>
        <figcaption>Başakşehir; ikinci yarıda doğru saha içi dizilişleri, İrfan'ın daha önce oynadığı pozisyona geçmesi ve çizgi oyuncularının değişmesiyle yaptığı doğru hamlelerle üç puanla dönmeyi başardı.</figcaption>
      </figure>
      <figure>
        <img src="https://iaftm.tmgrup.com.tr/da3a7b/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485687863.jpg&amp;mw=1000&amp;l=1"/>
        <figcaption><b>ERMAN TOROĞLU - ATAN KAZANDI<br/></b>İki taraf için de bıçak sırtı bir maçtı. Karşılaşmanın Galatasaray Stadı'nda oynanması bıçağın keskin tarafını Cimbom'a doğru döndürüyordu, Öyle bir 90 dakika oynandı ki gol atan kazanacak gibiydi. Nitekim öyle de oldu.<br/>'Bu takım daha etkili', 'şu takım daha iyi oynadı' diyemeyeceğimiz bir maç.</figcaption>
      </figure>
      <figure>
        <img src="https://iaftm.tmgrup.com.tr/4ef602/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485693245.jpg&amp;mw=1000&amp;l=1"/>
        <figcaption>Başakşehir'den daha iyi futbol bekleniyordu ama Galatasaray'ın sahaya çıkan futbolcuları bu sezon yürüye yürüye oynadıkları için maçın galibiyeti Başakşehir'e dönmüştü başlama düdüğünden önce.</figcaption>
      </figure>
      <figure>
        <img src="https://iaftm.tmgrup.com.tr/2a97cd/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485688919.jpg&amp;mw=1000&amp;l=1"/>
        <figcaption>Ama Galatasaray'ın sakatlardan sonra sahaya çıkan yedeklerden kurulu takımı çok iyi mücadele ederek Başakşehir'in önce kimyasını bozdular. Başakşehir bu tarz bir tepki beklemiyordu herhalde.</figcaption>
      </figure>
      <figure>
        <img src="https://iaftm.tmgrup.com.tr/89ffb6/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485696435.jpg&amp;mw=1000&amp;l=1"/>
        <figcaption>Galatasaray tepkiyi gösterdi ama neticeyi alacak futbolcuları yoktu sahada. Başakşehir rakip ceza alanına daha az geldi gibi gözüktü ama özellikle son yarım saatte çok etkili nokta hücumlar yaptılar. Nitekim göbekte yaptığı bir pas hatasını çok iyi değerlendirerek maça noktayı koydular.</figcaption>
      </figure>
      <figure>
        <img src="https://iaftm.tmgrup.com.tr/83e785/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485695730.jpg&amp;mw=1000&amp;l=1"/>
        <figcaption>Galatasaray bu sene böyle. Kör töpal gideceğe benziyor. Devre arası transferlerinden bahsediyorlar ama ara dönemde iyi futbolcu çıkması Milli Piyango'dan büyük ikramiye çıkmasına benzer.</figcaption>
      </figure>
      <figure>
        <img src="https://iaftm.tmgrup.com.tr/9d4499/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485697450.jpg&amp;mw=1000&amp;l=1"/>
        <figcaption>Galatasaray'ın yedeklerinde iki-üç tane isimli oyuncu var gözüküyor ama Başakşehir'in yedek kulübesine baktığımızda, onların yedekleri Galatasaray ile maç yapsa rahat kazanır.</figcaption>
      </figure>
      <figure>
        <img src="https://iaftm.tmgrup.com.tr/d4c7fd/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485700302.jpg&amp;mw=1000&amp;l=1"/>
        <figcaption>Başakşehir, teknik direktör Okan Buruk ile yoluna istikrarlı bir şekilde devam ediyor. Abdullah Avcı döneminden daha farklı bir futbol oynuyorlar. Avcı zamanındakinden daha göze hoş gelen futbol oynuyorlar.<br/>Hakem Yaşar Kemal Uğurlu için söylenecek hiçbir şey yok. Soğukkanlı, kendinden emin ve doğru bir maç yönetti.</figcaption>
      </figure>
      <figure>
        <img src="https://iaftm.tmgrup.com.tr/27f799/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485701047.jpg&amp;mw=1000&amp;l=1"/>
        <figcaption>İki takım futbolcularını büyük küçük diye ayırmadı. Kartları da doğru kullandı. Yalnız ona bir takviyede bulunmak istiyorum, bir yerde hata yapıyor, yapmasın.</figcaption>
      </figure>
      <figure>
        <img src="https://iaftm.tmgrup.com.tr/a29b35/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485703021.jpg&amp;mw=1000&amp;l=1"/>
        <figcaption>Doğru bir düdük çalıyor ve bu düdük futbolcuya yanlış gelmiş olabilir. Orada bir kontak noktası olabilir. Ama o kontak noktasında ya havaya, ya yere, ya da sağa sola bakıyor. Düdükten sonra kontak noktasını gözetim altına almalısın.<br/>Öyle bir ters iş olur ki doğru idare ettiğin bir maç üstüne yıkılır. Yerde para arama. Başka yere de fazlaca bakma.</figcaption>
      </figure>
      <figure>
        <img src="https://iaftm.tmgrup.com.tr/4b7382/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485703303.jpg&amp;mw=1000&amp;l=1"/>
        <figcaption><b>ZEKİ UZUNDURUKAN - BABALAR AFFEDER<br/></b>Maçtan önce Türk futbolunun yetiştirdiği en büyük yıldızlardan biri olan Başakşehirli Arda Turan'ın, eski hocası Fatih Terim'in yanına gelerek elini öpmesi gecenin en güzel fotoğrafıydı...</figcaption>
      </figure>
      <figure>
        <img src="https://iaftm.tmgrup.com.tr/10250f/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485703121.jpg&amp;mw=1000&amp;l=1"/>
        <figcaption>Maçın da önüne geçti o onlar. İkili arasındaki buzlar eridi böylece...</figcaption>
      </figure>
      <figure>
        <img src="https://iaftm.tmgrup.com.tr/e8bcb2/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485702269.jpg&amp;mw=1000&amp;l=1"/>
        <figcaption>Ben o anları izlerken içimden 'Arda Turan, tekrar futbola dönmeye karar vemiş' dedim. Sonra Şenol Güneş'in, Sabah gazetesinin düzenlediği 'Ekonomi Zirvesi'nde Arda Turan ile ilgili söylediği 'Arda'yı biz yok ettik' cümlesi geldi aklıma...</figcaption>
      </figure>
      <figure>
        <img src="https://iaftm.tmgrup.com.tr/8be944/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485699751.jpg&amp;mw=1000&amp;l=1"/>
        <figcaption>Bir zamanlar Arda Turan için Fatih Terim bir 'baba'; Fatih Terim için de Arda Turan bir 'oğul' gibiydi. Ah be Arda! Çok geç kaldın çok bu şık hareketi yapmak için! Keşke daha önce yapsaydın bunu! Yapsaydın hala A Milli Takım'ın değişmez oyuncusu olurdun! Sadece futbola odaklanan bir Arda'ya Türk futbolunun hala çok ihtiyacı var!</figcaption>
      </figure>
      <figure>
        <img src="https://iaftm.tmgrup.com.tr/b06bc9/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485698908.jpg&amp;mw=1000&amp;l=1"/>
        <figcaption>Gelelim maçın analizine... Zirve yarışı yapan takımlar için milli maçlardan sonra lige dönüşler hep zor olmuştur. Çünkü bu takımlarda ülkelerinin milli takımlarına giden çok fazla oyuncu vardır... Uzun metrajlı yolculuklar da üstüne cabası... Hele bir de Luyindama'nın yaşadığı ağır bir sakatlık durumu söz konusu ise tüm takım bundan olumsuz etkilenir.</figcaption>
      </figure>
      <figure>
        <img src="https://iaftm.tmgrup.com.tr/9642b5/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485705759.jpg&amp;mw=1000&amp;l=1"/>
        <figcaption>İşte Galatasaray da bütün bu olumsuzlukların rüzgarı altında Başakşehir maçına çıktı. O Başakşehir ki, geçen yılki tahrip gücü yüksek takımın daha da güçlüsü bu sezon. Bunlara rağmen Galatasaray maçın ilk yarısında oyuna ağırlığını koyan taraf idi.Gole çok yaklaştığı pozisyonları da oldu sarı-kırmızılıların.</figcaption>
      </figure>
      <figure>
        <img src="https://iaftm.tmgrup.com.tr/85d9e4/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485705327.jpg&amp;mw=1000&amp;l=1"/>
        <figcaption>Maç boyunca (duran toplar hariç) az adamla hücum etti Galatasaray. Üstelik de çok iyi savunma yapan bir takıma karşı hücumda çoğalamazsanız golü de atamazsınız...</figcaption>
      </figure>
      <figure>
        <img src="https://iaftm.tmgrup.com.tr/1545ef/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485710192.jpg&amp;mw=1000&amp;l=1"/>
        <figcaption>Galatasaray, Başakşehir'i kalesinden uzak tuttu. Çok az pozisyon verdi güçlü rakibine. Galatasaray adına karşılaşmada herşey yolunda giderken; hücum bölgesinde kaptırılan bir top ve çok hızlı gelişen Başakşehir atağı, golle sonuçlandı.</figcaption>
      </figure>
      <figure>
        <img src="https://iaftm.tmgrup.com.tr/7b2725/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485715249.jpg&amp;mw=1000&amp;l=1"/>
        <figcaption>Dün Galatasaray iyi mücadele etti, ama futbolda iyi oynayan değil, gol atan puanları alıyor.</figcaption>
      </figure>
      <figure>
        <img src="https://iaftm.tmgrup.com.tr/b683ac/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485707874.jpg&amp;mw=1000&amp;l=1"/>
        <figcaption>Başakşehir de bunu yaptı. Ben olsam bu vurdumduymaz Emre Mor'u BAL'da (bölgesel amatör ligde) bile oynatmam!</figcaption>
      </figure>
      <figure>
        <img src="https://iaftm.tmgrup.com.tr/5c67b6/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485713233.jpg&amp;mw=1000&amp;l=1"/>
        <figcaption>İlk fırsatta güle güle derim. Fatih Terim, bu kadar futboldan uzak Emre Mor'u kurtarıcı olarak sahaya sürdü! İnanılır gibi değil!</figcaption>
      </figure>
      <figure>
        <img src="https://iaftm.tmgrup.com.tr/a2afce/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485710598.jpg&amp;mw=1000&amp;l=1"/>
        <figcaption>Ligde seyircisi önünde 41 maçtır kaybetmeyen Galatasaray; Başakşehir'e yenilirken, taraftarını da kahretti!</figcaption>
      </figure>
      <figure>
        <img src="https://iaftm.tmgrup.com.tr/711de9/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485718504.jpg&amp;mw=1000&amp;l=1"/>
      </figure>
      <figure>
        <img src="https://iaftm.tmgrup.com.tr/cca97f/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485715506.jpg&amp;mw=1000&amp;l=1"/>
      </figure>
      <figure>
        <img src="https://iaftm.tmgrup.com.tr/38b657/0/0/0/0/0/0?u=https://iftm.tmgrup.com.tr/album/2019/11/23/spor-yazarlari-galatasaray-medipol-basaksehir-macini-degerlendirdi-1574485717283.jpg&amp;mw=1000&amp;l=1"/>
      </figure>
    </article>
  </body>
</html>