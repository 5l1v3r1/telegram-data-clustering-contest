<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/ugur-alkapar/arabesk-gecesi-2221253"/>
    <meta property="og:site_name" content="Posta"/>
    <meta property="article:published_time" content="2019-11-23T05:00:32+00:00"/>
    <meta property="og:title" content="Arabesk gecesi"/>
    <meta property="og:description" content="Canlı müzik piyasası biliyorsunuz aldı başını gitti. Ulus’ta açılan Meftun ise bu konuda farkını ortaya koyuyor. Hele pazar geceleri yaptıkları arabesk konsepti yok mu! Arabesk gecesinde Mert Davran çıkıp bu türün klasikleşmiş şarkılarını seslendiriyor."/>
  </head>
  <body>
    <article>
      <h1>Arabesk gecesi</h1>
      <address><time datetime="2019-11-23T05:00:32+00:00">23 Nov 2019, 05:00</time> by <a rel="author">Uğur Alkapar</a></address>
      <p>Canlı müzik piyasası biliyorsunuz aldı başını gitti. Ulus’ta açılan Meftun ise bu konuda farkını ortaya koyuyor. Hele pazar geceleri yaptıkları arabesk konsepti yok mu! Arabesk gecesinde Mert Davran çıkıp bu türün klasikleşmiş şarkılarını seslendiriyor.</p>
      <p>Orhan Gencebay’dan, Müslüm Gürses’e, Ebru Gündeş’ten, Kibariye’ye kadar birçok önemli isimden parçalar okuyor. Hepimizin içinde arabesk bir taraf var, bunu inkar edemeyiz. O yüzden işte o tarafımızı pazarları Meftun’da bağıra çağıra tatmin edebiliriz. Şimdiden “Şerefe!”.</p>
      <p>
        <b>Dönerin ustası</b>
      </p>
      <p>Yeme içme sektörünü takip edenler bilir, iyi döner ustası az bulunur ve çok değerlidir. Bugüne dek İstanbul’dan Dubai’ye birçok döner restoranı kuran, danışmanlık veren Serkan Mutlu geçen Salı kendi restoranını açtı. Etiler’de, Bebek Yokuşu’nun başındaki ‘Dönerci Serkan Usta’nın ilk akşamında Altan Gördüm, Nasuh Mahruki gibi isimler vardı.</p>
      <p>Serkan Usta’nın dönerleri ise çok lezzetliydi. Murat Meriç ‘Memleketin Anason Kokan Şarkıları: Hayat Dudaklarda Mey’ adlı iki ciltlik şahane bir kitap çıkardı. Bu kitapta ‘Endülüs’te Raks’tan ‘Çelik’in ‘Meyhaneci’sine uzanan, her türden şarkının hikayesi anlatılıyor.</p>
      <p>Yazarın farklı kaynaklardan derlediği bu hikayeleri okursanız, sohbet masalarında anlatacak birçok hikayeniz olur ve popülariteyi yakalarsınız, benden söylemesi. Bu arada kitabın tasarımı, içindeki çizimler, çok profesyonel, çok göze hitap ediyor. Şarkıların çoğunu biliyorum ve onların hikayelerini okumak tabii ki daha keyifli. ‘Charlie’nin Melekleri’ efsanesi yeni meleklerin yer aldığı filmiyle 29 Kasım’da vizyona girecek. Bizi ilgilendiren kısmı ise İstanbul’da yapılan çekimler.</p>
      <p>Meleklerin yeni görevleri sırasında İstanbul’un ve Four Seasons Hotel Sultanahmet’in atmosferi filme yansıyor. Eğer yolunuz Four Seasons’a düştüyse filmi izlerken “Aa ben orada kahve içmiştim”, “Aaa o terasta benim de fotoğrafım var” gibi nidalar atabilirsiniz.</p>
      <p>
        <b>Yılın bileti</b>
      </p>
      <p>Ticketmaster’ın 25 ülkede düzenlediği, Biletix’in ‘Yılın Bileti’ ödülleri Maslak Uniq’ta düzenlenen bir geceyle sahiplerini buldu. Tarkan ve Sıla’nın büyük ödülleri kazandığı gecenin yıldızı ise Biletix Genel Müdürü Kemal Erdine ve sunucu Miray Akovagil’di. Kemal Bey uzun beyaz saçları ve esprileriyle sıradışı bir yönetici imajı çizdi.</p>
      <p>Instagram’daki videolarına karnımı tuta tuta güldüğüm Miray Akovagil ise stand up’ları aratmayacak bir sunum yaptı. Zaten çeşitli mekanlarda sahneye çıkıyor. En kısa zamanda yakalayıp izleyeceğim.</p>
      <p>
        <b>Melekler İstanbul'da</b>
      </p>
      <p>‘Charlie’nin Melekleri’ efsanesi yeni meleklerin yer aldığı filmiyle 29 Kasım’da vizyona girecek. Bizi ilgilendiren kısmı ise İstanbul’da yapılan çekimler.</p>
      <p>Meleklerin yeni görevleri sırasında İstanbul’un ve Four Seasons Hotel Sultanahmet’in atmosferi filme yansıyor. Eğer yolunuz Four Seasons’a düştüyse filmi izlerken “Aa ben orada kahve içmiştim”, “Aaa o terasta benim de fotoğrafım var” gibi nidalar atabilirsiniz.</p>
      <figure>
        <img src="https://i.pstimaj.com/img/75/640x0/5dd83f8bae298be2bffde383"/>
      </figure>
      <p>
        <b>Hedef 1.300</b>
      </p>
      <p>İstanbul’da 2, diğer şehirlerde 7 şubesi olan Jolly Joker bu sezona hızlı bir giriş yaptı. Geçen Salı Vadistanbul şubesinde düzenlenen dev bir organizasyonla, önümüzdeki tarihlerde sahnelerinde ağırlayacağı isimleri bir araya getirdi.</p>
      <p>Bol sohbetle geçen kokteylin ardından, Koray Avcı ve Berkay’la başlayan sahneye Haluk Levent, Hakan Altun, Mehmet Erdem, Tan Taşçı, Cengiz Kurtoğlu, Ümit Besen, Gökhan Tepe, Bendeniz, Fettah Can, Rubato, Cansu, Deha Bilimlier, Ufuk Yıldırım, Anıl Durmuş çıktı. Tarık Sezer Orkestrası’nın eşliğinde performans sergilediler. Böyle bir kadroyu herhalde anca eski TRT yılbaşı programlarında görürdünüz.</p>
      <p>Jolly Joker kurucu ortaklarından İbrahim Sayın “Bu yıl 850 etkinliğe imza attık önümüzdeki sene ise 1.300 etkinlik yapmayı hedefliyoruz” dedi.</p>
      <p>
        <b>Ah o şarkılar</b>
      </p>
      <p>Murat Meriç ‘Memleketin Anason Kokan Şarkıları: Hayat Dudaklarda Mey’ adlı iki ciltlik şahane bir kitap çıkardı. Bu kitapta ‘Endülüs’te Raks’tan ‘Çelik’in ‘Meyhaneci’sine uzanan, her türden şarkının hikayesi anlatılıyor.</p>
      <p>Yazarın farklı kaynaklardan derlediği bu hikayeleri okursanız, sohbet masalarında anlatacak birçok hikayeniz olur ve popülariteyi yakalarsınız, benden söylemesi. Bu arada kitabın tasarımı, içindeki çizimler, çok profesyonel, çok göze hitap ediyor. Şarkıların çoğunu biliyorum ve onların hikayelerini okumak tabii ki daha keyifli.</p>
    </article>
  </body>
</html>