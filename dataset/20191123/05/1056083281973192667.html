<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200390/%D8%A8%D9%87%D8%AA%D8%B1%DB%8C%D9%86-%D8%A8%D8%A7%D8%B2%DB%8C%DA%A9%D9%86-%D8%A8%D9%88%D9%86%D8%AF%D8%B3%D9%84%DB%8C%DA%AF%D8%A7-%D8%A7%D8%B2-%D9%86%DA%AF%D8%A7%D9%87-%D9%87%D9%88%D9%85%D9%84%D8%B3"/>
    <meta property="og:site_name" content="ایسنا"/>
    <meta property="article:published_time" content="2019-11-23T05:52:18+00:00"/>
    <meta property="og:title" content="بهترین بازیکن بوندسلیگا از نگاه هوملس"/>
    <meta property="og:description" content="مدافع بوروسیا دورتموند به ستایش از مهاجم بایرن مونیخ پرداخت و او را بهترین بازیکن حال حاضر بوندسلیگا دانست."/>
  </head>
  <body>
    <article>
      <h1>بهترین بازیکن بوندسلیگا از نگاه هوملس</h1>
      <address><time datetime="2019-11-23T05:52:18+00:00">23 Nov 2019, 05:52</time> by <a rel="author">داود حاجبیان</a></address>
      <p>مدافع بوروسیا دورتموند به ستایش از مهاجم بایرن مونیخ پرداخت و او را بهترین بازیکن حال حاضر بوندسلیگا دانست.</p>
      <p>به گزارش ایسنا و به نقل از بیلد، روبرت لواندوفسکی در فصل جاری بوندسلیگا عملکرد خیره کننده‌ای در بایرن مونیخ داشته است.</p>
      <p>این مهاجم لهستانی یک رکورد جدید را در تاریخ بوندسلیگا به ثبت رسانده است تا جایی که تنها بازیکن در تاریخ این رقابت‌ها به شمار می‌آید که توانسته در هر ۱۱ بازی آغازین گلزنی کند.</p>
      <p>مت هوملس، مدافع بوروسیا دورتموند که فصل قبل در بایرن بازی می‌کرد به ستایش از لواندوفسکی پرداخت و او را بهترین بازیکن حال حاضر بوندسلیگا دانست.</p>
      <p>او گفت: به نظر من بهترین بازیکن حال حاضر بوندسلیگا لواندوفسکی است. نمی‌توان بازیکنی غیر او را انتخاب کرد. کدام بازیکن می‌تواند این تعداد گل را به ثمر برساند؟ لواندوفسکی همیشه در سطح بسیار بالایی بازی می‌کند. او همواره آمادگی بدنی بالایی دارد و آماده گلزنی است.</p>
      <p>هوملس ادامه داد: در شرایط کنونی لوا بهترین بازیکن است. نمی‌توانم نظر دیگری داشته باشم. بعد از او بازیکنان دیگری مثل سانچو، تیاگو آلکانترا، کومان و گنابری هم خوب هستند. این بازیکنان هم از آمادگی بسیار بالایی برخودار هستند و بسیار با استعداد هم هستند اما از همه آن‌ها بهتر لواندوفسکی است.</p>
      <p>لواندوفسکی در فصل جاری بوندسلیگا بعد از گذشت ۱۱ هفته توانسته ۱۶ گل به ثمر رساند و در صدر جدول بهترین گلزنان جای دارد.</p>
      <p>انتهای پیام</p>
    </article>
  </body>
</html>