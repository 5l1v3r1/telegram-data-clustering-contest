<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188184/"/>
    <meta property="og:site_name" content="Janam TV"/>
    <meta property="article:published_time" content="2019-11-23T05:07:40+00:00"/>
    <meta property="og:title" content="ഭൂരിപക്ഷം ലഭിക്കാന്‍ ഒരു രാത്രി വേണ്ട, ഒരു നിമിഷം മതി; മഹാരാഷ്ട്ര സര്‍ക്കാരിന് അഭിനന്ദനം അറിയിച്ച് വി മുരളീധരന്‍"/>
    <meta property="og:description" content="കൊച്ചി: മഹാരാഷ്ട്രയില്‍ ദേവേന്ദ്ര ഫഡ്‌നാവിസിന്റെ നേതൃത്വത്തില്‍ ജനാധിപത്യപരമായ രീതിയില്‍ സര്‍ക്കാര്‍ രൂപീകരിക്കപ്പെട്ടതില്‍ സന്തോഷമുണ്ടെന്ന് കേന്ദ്ര"/>
  </head>
  <body>
    <article>
      <h1>ഭൂരിപക്ഷം ലഭിക്കാന്‍ ഒരു രാത്രി വേണ്ട, ഒരു നിമിഷം മതി; മഹാരാഷ്ട്ര സര്‍ക്കാരിന് അഭിനന്ദനം അറിയിച്ച് വി മുരളീധരന്‍</h1>
      <address><time datetime="2019-11-23T05:07:40+00:00">23 Nov 2019, 05:07</time> by <a rel="author">Janam TV Web Desk</a></address>
      <p>കൊച്ചി: മഹാരാഷ്ട്രയില്‍ ദേവേന്ദ്ര ഫഡ്‌നാവിസിന്റെ നേതൃത്വത്തില്‍ ജനാധിപത്യപരമായ രീതിയില്‍ സര്‍ക്കാര്‍ രൂപീകരിക്കപ്പെട്ടതില്‍ സന്തോഷമുണ്ടെന്ന് കേന്ദ്ര മന്ത്രി വി മുരളീധരന്‍. ഏറ്റവും കൂടുതല്‍ എംഎല്‍എമാര്‍ ഉള്ള കക്ഷിയാണ് ഇപ്പോള്‍ മഹാരാഷ്ട്രയില്‍ അധികാരത്തിലേറുന്ന ബി.ജെ.പി എന്നും അദ്ദേഹം പറഞ്ഞു. ഭൂരിപക്ഷം ലഭിക്കാന്‍ ഒരു രാത്രി വേണ്ട ഒരു നിമിഷം മതിയെന്നും അദ്ദേഹം കൂട്ടിച്ചേര്‍ത്തു.</p>
      <p>എതിര്‍ചേരിയില്‍ ആയിരുന്ന ശിവസേനയും കോണ്‍ഗ്രസും ചേരുന്നത് ജനാധിപത്യവും, ബിജെപിയും എന്‍സിപിയും ചേരുന്നത് ജനാധിപത്യവിരുദ്ധവും ആകുന്നതെങ്ങനെയെന്നും അദ്ദേഹം ചോദിച്ചു. മഹാരാഷ്ട്രയില്‍ നടന്നത് അട്ടിമറിയല്ലെന്നും വി മുരളീധരന്‍ പറഞ്ഞു.</p>
      <p>ബിജെപി ശിവസേന സഖ്യം അധികാരത്തില്‍ വരണം എന്നായിരുന്നു ജനങ്ങള്‍ ആഗ്രഹിച്ചത്. ഭൂരിപക്ഷം ഉള്ളതിനാലാണ് ഫഡ്‌നാവിസ് സത്യപ്രതിജ്ഞ ചെയ്തതെന്നും വി മുരളീധരന്‍ അറിയിച്ചു.</p>
    </article>
  </body>
</html>