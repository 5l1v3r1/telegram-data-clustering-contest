<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191123-novyj-rik-2020-kudy-poyihaty-zustrichaty-v-yevropi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-23T05:32:06+00:00"/>
    <meta property="og:title" content="Новий рік 2020: куди поїхати зустрічати в Європі"/>
    <meta property="og:description" content="Хоча до Нового року 2020 ще багато часу, вже можна планувати, як його незабутньо відсвяткувати. Тому кілька цікавих і бюджетних варіантів в Європі, де зустріти Новий рік 2020 зібрали Факти ICTV."/>
  </head>
  <body>
    <article>
      <h1>Новий рік 2020: куди поїхати зустрічати в Європі</h1>
      <address>
        <time datetime="2019-11-23T05:32:06+00:00">23 Nov 2019, 05:32</time>
      </address>
      <p>Хоча до Нового року 2020 ще багато часу, вже можна планувати, як його незабутньо відсвяткувати. Тому кілька цікавих і бюджетних варіантів в Європі, де зустріти Новий рік 2020 зібрали Факти ICTV.</p>
      <p>Новий рік 2020 можна зустріти в затишній сімейній атмосфері, а можна відсвяткувати в Європі або навіть у теплих краях. Все залежить від вашого бажання і матеріальних можливостей.</p>
      <p>Ідеальна новорічна атмосфера для відпочинку взимку буде в Фінляндії, Норвегії, Швейцарії, Швеції, проте цей святковий настрій не з дешевих.</p>
      <p>
        <b>Читайте: </b>
        <a href="https://fakty.com.ua/ua/lifestyle/20190908-kudy-poyihaty-zamist-yegyptu-6-krayin/">Куди поїхати замість Єгипту – 6 країн</a>
      </p>
      <p>Ви можете обрати зимовий тур містами Європи чи в якесь окреме місце, але можна подорожувати дешевше самостійно.</p>
      <p>Ми підібрали кілька цікавих напрямків, де можна відсвяткувати Новий рік 2020 в Європі, а також, де шукати житло і авіаквитки.</p>
      <h3>Як знайти житло на Новий рік 2020</h3>
      <p>У будь-який інший час радимо шукати безкоштовне житло у місцевих через <a href="https://fakty.com.ua/ua/lifestyle/20170814-shhob-ne-hodyty-golym-yak-pravylno-obyraty-couchsurfing/">Couchserfing</a>, а ось на Новий рік навряд чи хтось погодиться вас прийняти погостювати.</p>
      <ul>
        <li>
          <a href="https://ad.admitad.com/g/ypaux4mj7f6c40ea44616af3bd8a89/?ulp=https%3A%2F%2Fwww.hotelscombined.com">Hotelscombined.сom</a>
        </li>
        <li>
          <a href="https://www.booking.com/index.html?aid=1355331">Booking.com</a>
        </li>
        <li>
          <a href="https://abnb.me/">Airbnb</a>
        </li>
      </ul>
      <h3>Авіаквитки на Новий рік 2020</h3>
      <p>Не завжди на поїзді і машиною виходить дешевше поїхати в Європу. Найкраще стежити за знижками на лоукостерах.</p>
      <p>Зараз є хороші пропозиції на МАУ, Ryanair, Wizzair. Не лінуйтеся посидіти трохи і помоніторити їх сайти.</p>
      <hr/>
      <p>
        <b>Лайфхак: дешевше може вийти з пересадками. </b>
      </p>
      <hr/>
      <p>Добре шукати квитки на таких агрегатах:</p>
      <ul>
        <li>
          <a href="https://www.kiwi.com/deep?affilid=veterdoit">Kiwi.com</a>
        </li>
        <li>
          <a href="https://ad.admitad.com/g/yk224wdch26c40ea44616acf6f3f63/">Tickets.ua</a>
        </li>
        <li>
          <a href="https://clk.tradedoubler.com/click?p=232108&amp;a=2993029&amp;g=21113908&amp;url=https://www.skyscanner.com">Skyscanner.com</a>
        </li>
        <li>
          <a href="https://www.google.com/flights/?hl=ru">Google Avia</a>
        </li>
      </ul>
      <h3>Куди поїхати на Новий рік 2020</h3>
      <h4>Суб’єктивний список міст від Фактів ICTV</h4>
      <h3>Гданьск</h3>
      <p>Дуже гарне місто біля Балтійського моря.</p>
      <p>У Гданську Новий рік точно здаватиметься чарівним у Старому місті.</p>
      <p>У цій частині є величезна кількість ресторанчиків, тут можна і просто побродити вуличками, які в цей час мерехтять численними вогнями.</p>
      <p>Це точно накопичить позитивний настрій для зустрічі з Новим роком.</p>
      <p>Є також різні бари польської та іншої міжнародної кухні, в морозець можна пройтися і випити кухоль глінтвейну.</p>
      <p>А на даху костелу Діви Марії є оглядовий майданчик, де можна помилуватися старим містом з висоти пташиного польоту.</p>
      <figure>
        <img src="https://fakty.com.ua/wp-content/uploads/2018/11/09/gdansk.jpg?1568011418"/>
      </figure>
      <h3>Вільнюс</h3>
      <p>Взимку столиця Литви рада зустріти туристів незабутніми прикрасами міста.</p>
      <p>На Кафедральній площі ставлять головну ялинку країни, яка входить у топ кращих новорічних ялинок світу.</p>
      <p>Якщо ви собі вирішили кожен Новий рік зустрічати в новій країні – то Вільнюс може послужити відмінним і недорогим початком цієї традиції.</p>
      <figure>
        <img src="https://fakty.com.ua/wp-content/uploads/2018/11/09/vilnyus.jpg?1568011585"/>
      </figure>
      <h3>Будва</h3>
      <p>А для затятих шанувальників активного відпочинку є гірськолижні курорти в Чорногорії – Жабляк і Колашин.</p>
      <p>По-перше, вони недорогі, по-друге – мальовничі, по-третє – комфортабельні.</p>
      <p>Тут можна атмосферно зустріти Новий рік з друзями або родиною. Відразу згадується кліп Wham! – Last Christmas.</p>
      <figure>
        <img src="https://fakty.com.ua/wp-content/uploads/2018/11/09/budva.jpg?1568011605"/>
      </figure>
      <h3>Будапешт</h3>
      <p>Новорічний Будапешт шалено красивий. У вогнях, гірляндах, з барвистими ярмарками – ви буквально потрапляєте в казку.</p>
      <p>На ярмарках можна придбати гуляш, ковбаски, птицю, глінтвейн, трав’яні бальзами і ялинку – все, щоб відмінно зустріти Новий Рік.</p>
      <p>А ближче до півночі можна опинитися ближче до Дунаю – саме над ним найкращий вид на феєрверки.</p>
      <figure>
        <img src="https://fakty.com.ua/wp-content/uploads/2018/11/09/budapesht.jpg?1568011745"/>
      </figure>
      <h3>Прага</h3>
      <p>Столиця Чехії кличе поціновувачів розміреного відпочинку і любителів древньої краси.</p>
      <p>На головній площі Новий рік можна відзначити весело в компанії інших туристів і місцевих жителів.</p>
      <p>Тут працюють ярмарки з традиційними стравами та напоями. З альтернативи – новорічні вечірки в місцевих клубах і ресторанах.</p>
      <figure>
        <img src="https://fakty.com.ua/wp-content/uploads/2018/11/09/praga.jpg?1568011977"/>
      </figure>
      <h3>Мюнхен</h3>
      <p>Мюнхен на свята мерехтить безліччю вогнів. Це не те суворе німецьке місто, до якого ми звикли. Воно перетворюється і живе новорічною атмосферою.</p>
      <p>Відпочинок тут орієнтований на молоді пари і компанії друзів.</p>
      <p>Це класний варіант всім, хто не проти смачно поїсти – карамельні яблука, сосиски, пряники, штолень та інші традиційні страви чекають туристів на величезних ярмарках.</p>
      <figure>
        <img src="https://fakty.com.ua/wp-content/uploads/2018/11/09/myunhen.jpg?1568011247"/>
      </figure>
      <h3>Париж</h3>
      <p>Ну не могли ми не згадати Париж.</p>
      <p>Тим більше, що Новий рік у столиці Франції завжди відзначають з розмахом.</p>
      <p>Місто прикрашене яскравими вогнями, а відпочиваючих зустрічають не тільки традиційні пам’ятки французької столиці, а й карнавали, ярмарки, костюмовані бали, тематичні базари, вечірки, катки та театралізовані вистави.</p>
      <figure>
        <img src="https://fakty.com.ua/wp-content/uploads/2018/11/09/paryzh.jpg?1568012035"/>
      </figure>
      <p>До слова, раніше Факти ICTV писали все, що потрібно знати про <a href="https://fakty.com.ua/ua/lifestyle/20190908-vidpochynok-u-yegypti-vzymku-shho-potribno-znaty/">відпочинок в Єгипті взимку</a>.</p>
    </article>
  </body>
</html>