<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/23/w-tvp-info-dziekowal-macierewiczowi-teraz-jakimowicz-dostal-program-w-tvp2/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-23T05:45:37+00:00"/>
    <meta property="og:title" content="W TVP Info dziękował Macierewiczowi. Teraz Jakimowicz dostał program w TVP2"/>
    <meta property="og:description" content="Jarosław Jakimowicz poprowadzi program „Pytanie na śniadanie extra” w TVP2. Zupełnym przypadkiem stało się to krótko po tym, gdy aktor wkroczył bez zapowiedzi na plan programu i ściskając Antoniego Macierewicza dziękował mu „za walkę o niepodległość”."/>
  </head>
  <body>
    <article>
      <h1>W TVP Info dziękował Macierewiczowi. Teraz Jakimowicz dostał program w TVP2</h1>
      <address><time datetime="2019-11-23T05:45:37+00:00">23 Nov 2019, 05:45</time> by <a rel="author" href="https://nczas.com/author/aap/" target="_blank">AAP</a></address>
      <p>
        <b>Jarosław Jakimowicz poprowadzi program „Pytanie na śniadanie extra” w TVP2. Zupełnym przypadkiem stało się to krótko po tym, gdy aktor wkroczył bez zapowiedzi na plan programu i ściskając Antoniego Macierewicza dziękował mu „za walkę o niepodległość”.</b>
      </p>
      <p>Informację potwierdza Centrum Informacji TVP. Jakimowicz poprowadzi co tydzień „PnŚE”. Prowadził już dzisiaj program po raz pierwszy.</p>
      <p>Podziękowanie miało miejsce w programie „Jedziemy” – jednym z najsłynniejszych propagandowych programów dzisiejszej TVP Info prowadzonej przez propagandystę Michała Rachonia.</p>
      <p>– <i>Reżyserka mnie znienawidzi. Ja mam 50 lat. Dziękuję za tych 50 lat walki o niepodległość. Dziękuję za kraj, w którym żyję w imieniu moich dzieci, Polaków. Jestem dumny i zaszczycony</i> – mówił Jakimowicz ściskając Macierewicza.</p>
      <p>Zupełnym przypadkiem, krótko potem dostał posadę za publiczne pieniądze. On sam jednak zaprzeczał, by chciał cokolwiek ugrać tym poddańczym gestem. – <i>On siedział w więzieniu za to, żeby pan mógł pisać, co chce, a ludzie mogli na mnie pluć tak, jak plują. Ten facet za to siedział. Proszę obejrzeć film „Nocna zmiana” Jacka Kurskiego i Piotra Semki o obaleniu rządu Jana Olszewskiego. Proszę zobaczyć, na czym wtedy zależało Macierewiczowi, a na czym agentowi Bolkowi, Wałęsie, który był przeciw lustracji. Co było dobrem nadrzędnym</i> – mówił Jakimowicz w rozmowie z wp.pl.</p>
      <p>Twierdzi też, ze „zrobił to po nic” i „nie jest koniunkturalistą”. – <i>Przecież pan Macierewicz jest w niełasce. Gdybym chciał coś uzyskać, poszedłbym komuś d… lizać w TVN. Tam, jak się liże d…, to są z tego efekty</i> – dodał Jakimowicz.</p>
      <p>Należy zwrócić uwagę, że słowa o „niełasce” są nie do końca trafione. Macierewicz wybrany przecież został marszałkiem-seniorem Sejmu.</p>
      <p>
        <i>Źródła: gazeta.pl/nczas.com</i>
      </p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/23/w-odmetach-lewackiego-szalenstwa-canal-otwiera-nowy-kanal-dla-osob-lgbt/"/>
        <a href="https://nczas.com/2019/11/23/korwin-mikke-ostro-o-homoseksualistach-czy-geje-rozumieja-logike-video/"/>
        <a href="https://nczas.com/2019/11/23/wyrzuc-je-predko-z-lodowki-to-jedzenie-zabija-potencje/"/>
        <a href="https://nczas.com/2019/11/23/hit-kapral-braun-premier-jestem-ciut-glupszy-niz-sadzicie-video/"/>
        <a href="https://nczas.com/2019/11/23/potworny-atak-na-stanislawa-michalkiewicza-sommer-jesli-ulegniemy-to-beda-nastepni/"/>
        <a href="https://nczas.com/2019/11/23/morawiecki-oszalal-facebook-google-i-amazon-moga-sie-pakowac/"/>
        <a href="https://nczas.com/2019/11/23/co-za-cyrk-cyrk-aleksander-kwasniewski-narzeka-na-niska-emeryture-zobacz-ile-dostanie-od-zus/"/>
        <a href="https://nczas.com/2019/11/23/zapnijcie-pasy-lech-walesa-opowiada-historie-z-usa-a-internauci-placza-ze-smiechu/"/>
        <a href="https://nczas.com/2019/11/23/to-bedzie-brutalny-koniec-pis-jasnowidz-jackowski-nie-ma-zadnych-watpliwosci/"/>
      </related>
    </article>
  </body>
</html>