<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/utrikes/tre-poliser-dog-i-bombdad-i-colombia"/>
    <meta property="og:site_name" content="SVT Nyheter"/>
    <meta property="article:published_time" content="2019-11-23T05:23:36+00:00"/>
    <meta property="og:title" content="Tre poliser dog i bombdåd i Colombia"/>
    <meta property="og:description" content="Tre poliser dödades sent på fredagen lokal tid i ett bombattentat i Colombia, skriver tidningen El Espectador."/>
  </head>
  <body>
    <article>
      <h1>Tre poliser dog i bombdåd i Colombia</h1>
      <address><time datetime="2019-11-23T05:23:36+00:00">23 Nov 2019, 05:23</time> by <a rel="author">Anders Fjellström</a></address>
      <p>
        <b>Tre poliser dödades sent på fredagen lokal tid i ett bombattentat i Colombia, skriver tidningen El Espectador.</b>
      </p>
      <p>Sprängladdningen exploderade i närheten av en polisstation i staden Santander de Quilichao i provinsen Cauca i sydvästra Colombia, känd som ett centrum för våld och narkotikasmuggling.</p>
      <p>Både kriminella gäng och medlemmar av Farc-gerillan som vägrat att låta sig avväpnas är verksamma i området, skriver <a href="https://www.svt.se/nyheter/utrikes/elespectador.com/noticias/judicial/bomba-explota-frente-estacion-de-policia-de-santander-de-quilichao-articulo-892462">El Espectador.</a></p>
      <p>Ytterligare tio poliser uppges ha skadats, enligt nyhetsbyrån Reuters.</p>
      <p>Ingen särskild grupp har utpekats som skyldig till attentatet. Polisen väntas hålla en presskonferens på lördag morgon lokal tid.</p>
      <related>
        <h4>Relaterat</h4>
        <a href="https://www.svt.se/nyheter/utrikes/utegangsforbud-i-colombias-huvudstad"/>
      </related>
    </article>
  </body>
</html>