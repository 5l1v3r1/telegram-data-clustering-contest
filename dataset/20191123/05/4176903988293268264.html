<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/ishrana/ovaj-zacin-neverovatan-je-u-borbi-sa-viskom-kilograma/"/>
    <meta property="og:site_name" content="Krstarica"/>
    <meta property="article:published_time" content="2019-11-23T05:01:36+00:00"/>
    <meta property="og:title" content="Ovaj začin neverovatan je u borbi sa viškom kilograma"/>
    <meta property="og:description" content="Magični začin"/>
  </head>
  <body>
    <article>
      <h1>Ovaj začin neverovatan je u borbi sa viškom kilograma</h1>
      <address><time datetime="2019-11-23T05:01:36+00:00">23 Nov 2019, 05:01</time> by <a rel="author" href="https://www.krstarica.com/author/ana/" target="_blank">A. J.</a></address>
      <figure>
        <img src="https://www.krstarica.com/wp-content/uploads/2019/11/zacin-750x430.jpg"/>
        <figcaption>Foto: Pexels/pixabay.com</figcaption>
      </figure>
      <p>Cimet se kao medicinsko sredstvo, kao lek, upotrebljava već hiljadama godina, a danas se često koristi u različitim slatkišima, kafi, čaju i drugoj hrani.</p>
      <p>Cinamaldehid, hemijska supstanca koja je osnova cimeta, je ono što ovom začinu daje poseban ukus, boju i on doprinosi sagorevanju ćelija masti, piše Health24.</p>
      <p>Istraživači su zaključili da zapravo cimet ubrzava metabolizam, jer telo troši više energije kako bi obradilo začine u odnosu na drugu hranu. Samo jedna čajna kašika cimeta u sebi može sadržati i do 1,6 grama vlakana, što je zapravo i više nego dovoljna dnevna količina ovog nutrijenta.</p>
      <p>Cimet takođe ima antiupalna i antibakterijska svojstva i pomaže u bržem varenju hrane, posebno ako generalno jedete nezdravu hranu. Iako cimet krase sve navedene pozitivne osobine i uprkos činjenici da ubrzava proces mršavljenja, lekari upozoravaju da ga treba upotrebljavati u umerenim količinama i da ipak nije magičan.</p>
    </article>
  </body>
</html>