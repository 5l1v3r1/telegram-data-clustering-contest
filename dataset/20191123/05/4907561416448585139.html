<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/dilara-dogan/olmazsa-olmazimsin-2221247"/>
    <meta property="og:site_name" content="Posta"/>
    <meta property="article:published_time" content="2019-11-23T05:01:42+00:00"/>
    <meta property="og:title" content="Olmazsa olmazımsın"/>
    <meta property="og:description" content="Bir tüketim çılgınlığıdır gidiyor. Özellikle biz kadınlar kıyafet konusunda doyumsuzuz. Aldıkça alasımız geliyor. Bu doyumsuzluktan yıldıysanız, “Artık daha minimal olmak istiyorum” diyorsanız, dolabınızı her geçen gün büyütmek yerine, küçültmeye gitmek istiyorsanız, kulak verin bana!"/>
  </head>
  <body>
    <article>
      <h1>Olmazsa olmazımsın</h1>
      <address><time datetime="2019-11-23T05:01:42+00:00">23 Nov 2019, 05:01</time> by <a rel="author">Dilara Doğan</a></address>
      <p>Bir tüketim çılgınlığıdır gidiyor. Özellikle biz kadınlar kıyafet konusunda doyumsuzuz. Aldıkça alasımız geliyor. Bu doyumsuzluktan yıldıysanız, “Artık daha minimal olmak istiyorum” diyorsanız, dolabınızı her geçen gün büyütmek yerine, küçültmeye gitmek istiyorsanız, kulak verin bana!</p>
      <p>Dolabınızın olmazsa olmazları olmalı ve tüm kombinleri onlara ekleme ve çıkarma yaparak oluşturmalısınız. Peki, bu olmazsa olmazlar neler? Benim için basic beyaz bir tişört, siyah pantolon, beyaz gömlek, jean, ceket, siyah bir kazak, mini siyah elbise.</p>
      <p>Ayakkabı olarak siyah bir stiletto, beyaz spor ayakkabı başta geliyor. Bunlara sahipseniz sırtınız yere gelmez. Çünkü tüm kombinler bu döngü etrafında şekilleniyor. Öyle çok büyük paralar harcamaya, çılgınlarca alışveriş yapmanıza gerek yok. Aldığınız bir şeyi iki gün sonra unuttuğunuza eminim, kendimden biliyorum.</p>
      <figure>
        <img src="https://i.pstimaj.com/img/75/640x0/5dd828b666a97c718c884189"/>
      </figure>
      <p>
        <b>Blogger’ların vazgeçilmezleri</b>
      </p>
      <p>Tarzı en beğenilen blogger’lara dolaplarının vazgeçilmez parçalarını sordum. Bakalım onların ‘olmazsa olmazlar’ı neler?</p>
      <p>
        <b>Nil Nihat</b>
      </p>
      <p>Stilimi yansıtan en önemli parçalar ceketlerim ve takılarım.</p>
      <p>
        <b>Rachel Araz</b>
      </p>
      <p>Oversize beyaz gömlekler, jean ceketler, özellikle şu sıralar vücudu saran triko elbiseler, esprili konuşan çantalar ve yine oversize kabanlar.</p>
      <p>
        <b>Rüya Büyüktetik</b>
      </p>
      <p>Dolabımın her sezon olmazsa olmazı jean’lerim, blazer ceketlerim ve elbiselerim... Blazer’ların güçlü duruşlarından ve elbiselerin tek bir parça ile yarattıkları eşsiz şıklıktan vazgeçmem mümkün değil. Ayrıca sezondan bağımsız olarak güneş gözlüklerim benim için vazgeçilmezdir. Hava yağmurluyken bile gözlük takabilirim.</p>
      <p>
        <b>Yasemin Öğün</b>
      </p>
      <p>Jean'lerim, deri ceketlerim ve spor ayakkabılarım olmadan asla.</p>
      <p>
        <b>Nilay Yalçınkaya</b>
      </p>
      <p>Mini eteklere her mevsim bayılıyorum. Üzerine gideceğim yere ve havaya göre bir şey giyip her an çıkmaya hazırım.</p>
      <p>
        <b>Tuana Yücel</b>
      </p>
      <p>Crop top’lara aşığım. Hem gündüz hem gece en kurtarıcı parçam.</p>
      <p>
        <b>Ece Tuncel</b>
      </p>
      <p>Blazer ceket, jean ve beyaz tişört bir kadının dolabında mutlaka olmalı.</p>
      <p>
        <b>Cansu Akın</b>
      </p>
      <p>Çizgili bir kazak, siyah bir jean, maskulen bir blazer ceket ve siyah botlar olmazsa olmazım.</p>
      <p>
        <b>Hazal Ece Yüceer</b>
      </p>
      <p>Oversize hırka, kocaman yorgan montlarım, desenli mini elbiseler veee diz üstü çizmelerim olmadan ben, ben değilim.</p>
      <p>
        <b>Gökçe Güreşçi</b>
      </p>
      <p>Basic crop top, siyah bluz, dar jean, siyah tayt ve tabii ki Western botlar. Hemen dolabınızı bu kurtarıcı parçalarla doldurun, benden söylemesi.</p>
    </article>
  </body>
</html>