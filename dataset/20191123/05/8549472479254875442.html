<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/new-born-baby-have-rare-disease..html"/>
    <meta property="og:site_name" content="Kvatha.com"/>
    <meta property="article:published_time" content="2019-11-23T05:07:00+00:00"/>
    <meta property="og:title" content="മുലപ്പാല്‍ കുടിക്കുമ്പോള്‍ ശ്വാസകോശത്തിലേക്ക് ഇറങ്ങുന്ന അപൂര്‍വ്വരോഗം; നവജാത ശിശുവിനെ എം ആര്‍ ഐ സ്‌കാനിംഗിന് വിധേയമാക്കും"/>
    <meta property="og:description" content="അപൂര്‍വ്വരോഗമാണെന്ന കണ്ടെത്തലോടെ എറണാകുളം അമൃത ആശുപത്രിയില്‍ എത്തിച്ച നവജാത ശിശുവിനെ ശനിയാഴ്ച്ച എം ആര്‍ ഐ സ്‌കാനിംഗിന് വിധേയമാക്കും. തുടര്‍ News, Kerala, Kochi, hospital, Health, Baby, diseased, Ambulance, Traffic Police, New Born Baby Have Rare Disease"/>
  </head>
  <body>
    <article>
      <h1>മുലപ്പാല്‍ കുടിക്കുമ്പോള്‍ ശ്വാസകോശത്തിലേക്ക് ഇറങ്ങുന്ന അപൂര്‍വ്വരോഗം; നവജാത ശിശുവിനെ എം ആര്‍ ഐ സ്‌കാനിംഗിന് വിധേയമാക്കും</h1>
      <address><time datetime="2019-11-23T05:07:00+00:00">23 Nov 2019, 05:07</time> by <a rel="author">kvartha beta</a></address>
      <p><b>കൊച്ചി: (www.kvartha.com 23.11.2019) </b>അപൂര്‍വ്വരോഗമാണെന്ന കണ്ടെത്തലോടെ എറണാകുളം അമൃത ആശുപത്രിയില്‍ എത്തിച്ച നവജാത ശിശുവിനെ ശനിയാഴ്ച്ച എം ആര്‍ ഐ സ്‌കാനിംഗിന് വിധേയമാക്കും. തുടര്‍ ചികിത്സ സംബന്ധിച്ച് ഇതിന് ശേഷം തീരുമാനിക്കും. 39 ദിവസം പ്രായമായ കുഞ്ഞിന് മുലപ്പാല്‍ കുടിക്കുമ്പോള്‍ ശ്വാസകോശത്തിലേക്ക് ഇറങ്ങുന്ന രോഗമാണ് കുട്ടിക്ക്.</p>
      <figure>
        <img src="https://1.bp.blogspot.com/-1ga7bzi794M/Xdi-OAoFk-I/AAAAAAAAMPI/sdrv0PwrB6cWTiJ0UuwGXievyIzxFZpFACLcBGAsYHQ/s1600/new-born-baby.png"/>
      </figure>
      <p>കോഴിക്കോട് മെഡിക്കല്‍ കോളേജില്‍നിന്നാണ് പാലക്കാട് സ്വദേശികളായ സ്വനൂപിന്റെയും ഷംസിയുടേയും കുഞ്ഞിനെ എറണാകുളത്തേക്ക് എത്തിച്ചത്. കുട്ടിയുടെ ചികിത്സാ ചെലവ് സര്‍ക്കാര്‍ ഏറ്റെടുത്തു.<br/><br/>വെള്ളിയാഴ്ച രാത്രിയോടെയാണ് നവജാത ശിശുവിനെ കൊച്ചി അമൃത ആശുപത്രിയിലെത്തിച്ചത്. ട്രാഫിക്ക് പൊലീസ് ഗതാഗതം നിയന്ത്രിച്ചാണ് കോഴിക്കോട് മെഡിക്കല്‍ കോളേജില്‍ നിന്നും ആംബുലന്‍സില്‍ കൊച്ചിയിലെത്തിച്ചത്.</p>
      <figure>
        <img src="https://1.bp.blogspot.com/-sc_oHj5be9g/Xdi-PV9rw3I/AAAAAAAAMPM/T3cN2XjmbNwgYhN9V3EjxHa4oY0lNv8CgCLcBGAsYHQ/s1600/new-born-baby1.png"/>
      </figure>
      <p>റോഡില്‍ ഗതാഗത തടസമുണ്ടാക്കരുതെന്നും ആംബുലന്‍സിന് പോകാന്‍ മറ്റ് വാഹനങ്ങള്‍ വഴിയൊരുക്കി കൊടുക്കണമെന്നുമുള്ള അറിയിപ്പ് ഏവരും പാലിച്ചതോടെ 3 മണിക്കൂറിനുള്ളില്‍ ലക്ഷ്യ സ്ഥാനത്ത് എത്തിച്ചേര്‍ന്നു. <br/><br/>കോഴിക്കോട് മെഡിക്കല്‍ കോളേജില്‍ നിന്നും വൈകിട്ട് അഞ്ചരയ്ക്ക് പുറപ്പെട്ട ആംബുലന്‍സ് എട്ടരയോടെ കൊച്ചി അമൃത ആശുപത്രിയിലെത്തി. കുഞ്ഞിനുവേണ്ടി ഏവരും ഒരേ മനസാല്‍ വഴിയൊരുക്കിയതോടെ യാത്ര സുഗമമായി. <br/><br/><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങaളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം  )</a><br/><br/>Keywords: <b>News, Kerala, Kochi, hospital, Health, Baby, diseased, Ambulance, Traffic Police, New Born Baby Have Rare Disease</b></p>
    </article>
  </body>
</html>