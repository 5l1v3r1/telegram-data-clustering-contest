<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/el-jutjat-arxiva-la-causa-contra-nomdedeu-i-brancal-pel-cas-dels-sobres"/>
    <meta property="og:site_name" content="Diari La Veu"/>
    <meta property="article:published_time" content="2019-11-23T05:40:00+00:00"/>
    <meta property="og:title" content="El jutjat arxiva la causa contra Nomdedéu i Brancal pel 'cas dels sobres' "/>
    <meta property="og:description" content="La Fiscalia va demanar aquesta setmana que se sobreseguera la causa, oberta arran d'una querella del PPCV."/>
  </head>
  <body>
    <article>
      <h1>El jutjat arxiva la causa contra Nomdedéu i Brancal pel 'cas dels sobres' </h1>
      <h2>La Fiscalia va demanar aquesta setmana que se sobreseguera la causa, oberta arran d'una querella del PPCV</h2>
      <address><time datetime="2019-11-23T05:40:00+00:00">23 Nov 2019, 05:40</time> by <a rel="author">DLV</a></address>
      <p>CASTELLÓ (EP). La causa oberta contra el secretari autonòmic d'Ocupació, Enric Nomdedéu, i l'exvicealcaldesa de Castelló, Ali Brancal, ha estat arxivada.<br/><br/>Aquest dimecres, l<a href="https://www.diarilaveu.com/fiscalia-arxive-investigacio-nomdedeu-i-brancal-cas-dels-sobres">a Fiscalia va demanar arxivar la causa</a> que es va obrir després que el PPCV presentara una querella contra tots dos per suposadament utilitzar el servei postal municipal per a enviar paperetes electorals. Aquest divendres, la causa ha estat sobreseguda.<br/><br/>Nomdedéu i Brancal van declarar com a investigats davant el jutjat d'instrucció número 2 de Castelló després de rebre una querella per part del PPCV en la qual se'ls atribuïen delictes de malversació i falsedat.<br/><br/>Aquesta circumstància va provocar que Brancal fora destituïda en les seues funcions quan era vicealcaldessa després que el ple de l'Ajuntament decidira aplicar-li el Codi de Bon Govern.</p>
      <related>
        <h4>Les més llegides</h4>
        <a href="https://www.diarilaveu.com/viva-franco-retor-altea-la-vella-apologia-franquisme"/>
        <a href="https://www.diarilaveu.com/viure-sota-sospita-color-de-la-pell-unic-motiu-identificat-per-la-policia"/>
        <a href="https://www.diarilaveu.com/una-baralla-amb-gas-pebre-obliga-a-desallotjar-una-estacio-de-metro-a-valencia"/>
        <a href="https://www.diarilaveu.com/les-projeccions-de-migmetratges-dificils-de-classificar-de-la-cabina-comencen-aquest-dilluns"/>
        <a href="https://www.diarilaveu.com/foc-amic"/>
      </related>
    </article>
  </body>
</html>