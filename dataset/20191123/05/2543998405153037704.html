<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/tenis/170672/pilic-pobesneo-zasto-smo-ovo-dozvolili-pogledajte-djokovica-nadala-federera"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T05:21:00+00:00"/>
    <meta property="og:title" content="Pilić pobesneo: Zašto smo ovo dozvolili? Pogledajte Đokovića, Nadala i Federera!"/>
    <meta property="og:description" content="Nikola Pilić, nekadašnji savetnik u Dejvis kup timu Srbije, koji je osvojio takmičenje 2010. godine, žestok je kritičar novog sistema takmičenja u Dejvis kupu."/>
  </head>
  <body>
    <article>
      <h1>Pilić pobesneo: Zašto smo ovo dozvolili? Pogledajte Đokovića, Nadala i Federera!</h1>
      <h2>Nikola Pilić, nekadašnji savetnik u Dejvis kup timu Srbije, koji je osvojio takmičenje 2010. godine, žestok je kritičar novog sistema takmičenja u Dejvis kupu.</h2>
      <address><time datetime="2019-11-23T05:21:00+00:00">23 Nov 2019, 05:21</time> by <a rel="author">Republika</a></address>
      <p>Pilić je još od prvih dana pošto je objavljeno da će "Kosmos" biti sponzor i da se se posle 109 godina menjati format takmičenja rekao da to neće biti dobro.</p>
      <p>Posle nekoliko dana takmičenja u Madridu čini se da je čak i oštriji nego što je bio kada je u početku pričao o promenama u Dejvis kupu.</p>
      <p>- Skandalozno je da neki fudbaler (Đerar Pike) i Japanac (Hiroši Mikitano) mogu da unište preko 100 godina teniske tradicije. Vidim da su brojni teniseri iz vrha odlučili da igraju, a što se tiče posete, kad igra Nadal ima gledalaca- rekao je Pilić.</p>
      <p>- Gledao sam i Rusiju protiv Hrvatske, tada je bilo 20 Rusa i 50 Hrvata na tribinama. Poluprazna dvorana. Na mečevima Kolumbije i Belgije skoro da nije bilo nikoga. Sve to izgleda dosta luksuzno, a na kraju publike nema ako Španija ne igra-rekao je Pilić za portal "Indeks".</p>
      <p>Kaže da ni mnogi igrači nisu iskreni.</p>
      <p>- Što se tiče igrača oni koji kažu da im se format sviđa zbog više odmora - pričaju gluposti. Većina njih igra oko 20 turnira godišnje, pogledajte Federera, Nadala i Đokovića. Mogli su da se dogovore da se igra na dva dobivena seta, reprezentacije da se podele u dve grupe i umesto četiri nedelje da se igra dve nedelje. Novac je odigrao veliku ulogu, to je pogrešan sistem, ali eto. Igraju Nadal i Đoković, ali ja nisam zadovoljan. Moglo je da se napravi mnogo bolje od ovoga- zaključio je Pilić.</p>
      <related>
        <h4>Pročitajte još:</h4>
        <a href="http://republika.rs/sport/tenis/170542/Posle-dvosatne-drame-taj-brejka-Rusija-polufinalu"/>
      </related>
    </article>
  </body>
</html>