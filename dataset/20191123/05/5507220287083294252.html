<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188199/"/>
    <meta property="og:site_name" content="Janam TV"/>
    <meta property="article:published_time" content="2019-11-23T05:25:18+00:00"/>
    <meta property="og:title" content="ശംബളമില്ലാതെ വലഞ്ഞ് കെഎസ്ആര്‍ടിസി ജീവനക്കാര്‍; ചര്‍ച്ച മാറ്റി വച്ച് വിദേശയാത്ര നടത്തി മുഖ്യമന്ത്രിയും ഗതാഗത മന്ത്രിയും"/>
    <meta property="og:description" content="തിരുവനന്തപുരം : മാസങ്ങളായി ശംബളമില്ലാതെ കെഎസ്ആര്‍ടി ജീവനക്കാര്‍ വലയുമ്പോള്‍ പരിഹാരം കാണാതെ വിദേശ യാത്ര നടത്തി മുഖ്യമന്ത്രിയും ഗതാഗത മന്ത്രിയും. ശമ്പള"/>
  </head>
  <body>
    <article>
      <h1>ശംബളമില്ലാതെ വലഞ്ഞ് കെഎസ്ആര്‍ടിസി ജീവനക്കാര്‍; ചര്‍ച്ച മാറ്റി വച്ച് വിദേശയാത്ര നടത്തി മുഖ്യമന്ത്രിയും ഗതാഗത മന്ത്രിയും</h1>
      <address><time datetime="2019-11-23T05:25:18+00:00">23 Nov 2019, 05:25</time> by <a rel="author">Janam TV Web Desk</a></address>
      <p>തിരുവനന്തപുരം : മാസങ്ങളായി ശംബളമില്ലാതെ കെഎസ്ആര്‍ടി ജീവനക്കാര്‍ വലയുമ്പോള്‍ പരിഹാരം കാണാതെ വിദേശ യാത്ര നടത്തി മുഖ്യമന്ത്രിയും ഗതാഗത മന്ത്രിയും. ശമ്പള പ്രശ്‌നം പരിഹരിക്കുന്നതിനായി ഇന്ന് നടത്താനിരുന്ന ചര്‍ച്ച ഇരുവരുടെയും വിദേശ പര്യടനത്തെ തുടര്‍ന്ന് മാറ്റി  വച്ചു.</p>
      <p>കെഎസ്ആര്‍ടിസിയിലെ ശംബള പ്രശ്‌നം പരിഹരിക്കുന്നതിനായി കഴിഞ്ഞ ആഴ്ചയാണ് മുഖ്യമന്ത്രിയും ഗതാഗത മന്ത്രിയും എംഡിയും പങ്കെടുക്കുന്ന കൂടിക്കാഴ്ച നടത്താന്‍ തീരുമാനിച്ചിരുന്നത്. എന്നാല്‍ ഇത് നടന്നില്ല. തുടര്‍ന്ന് മുഖ്യമന്ത്രിയുടെ നിര്‍ദ്ദേശ പ്രകാരം<br/>ധനമന്ത്രിമാര്‍ തമ്മില്‍ കൂടിക്കാഴ്ച 21 ന് നിശ്ചയിച്ചു. എന്നാല്‍ ഡല്‍ഹിയില്‍ ആയിരുന്ന ധനമന്ത്രി എത്താന്‍ വൈകി എന്നതിന്റെ പേരില്‍ ഈ ചര്‍ച്ചയും മാറ്റി വയ്ക്കുകയായിരുന്നു.</p>
      <p>ഇതിനിടയില്‍ കെഎസ്ആര്‍ടിസിയിലെ അംഗീകൃത ട്രേഡ് യൂണിയനുകളുമായി കഴിഞ്ഞ ബുധനാഴ്ച ചര്‍ച്ച നടത്താന്‍ ഗതാഗത മന്ത്രി തീരുമാനിച്ചിരുന്നു. എന്നാല്‍ ഈ ചര്‍ച്ചയും ധനസഹായം ആവശ്യപ്പെട്ടു ധനമന്ത്രിക്കു നല്‍കിയ കത്തിനു മറുപടി ലഭിച്ചില്ല എന്ന മുട്ടാപ്പോക്ക് ന്യായം പറഞ്ഞ് വേണ്ടെന്നുവെച്ചു. ഇതിന് പിന്നാലെയാണ് ഇന്ന് നടത്താനിരുന്ന ചര്‍ച്ചയും വിദേശ യാത്രയുടെ പേരില്‍ മാറ്റി വച്ചത്.</p>
      <p>അതേസമയം ശനിയും, ഞായറുമായി ഡ്രൈവര്‍, കണ്ടക്ടര്‍, മെക്കാനിക്കല്‍ വിഭാഗങ്ങളിലെ ജീവനക്കര്‍ക്ക് ശംബളം നല്‍കുമെന്ന് കെഎസ്ആര്‍ടിസി മാനേജ്‌മെന്റ് അറിയിച്ചു. പ്രതിസന്ധി ഇനിയും തുടരുകയാണെങ്കില്‍ അനിശ്ചിത കാലം സമരം തുടങ്ങാനാണ് ജീവനക്കാരുടെ തീരുമാനമെന്നാണ് സൂചന.</p>
    </article>
  </body>
</html>