<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/arda-turan-dan-geceye-damga-vuran-hareket-12646525-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-23T05:49:30+00:00"/>
    <meta property="og:title" content="Arda Turan'dan geceye damga vuran hareket! Başakşehir'in golüne sevinmedi"/>
    <meta property="og:description" content="Başakşehir'in yıldız futbolcusu Arda Turan, Galatasaray'ın Başakşehir'e mağlup olduğu geceye damga vurdu. Başakşehir'in 1-0 öne geçtiği anlarda ısınma hareketlerine devam eden ve takımının golüne sevinmeyen Arda taraftarların dikkatini çekti."/>
  </head>
  <body>
    <article>
      <h1>Arda Turan'dan geceye damga vuran hareket! Başakşehir'in golüne sevinmedi</h1>
      <address>
        <time datetime="2019-11-23T05:49:30+00:00">23 Nov 2019, 05:49</time>
      </address>
      <p><a href="https://www.haberler.com/basaksehir/"><b>Başakşehir</b></a>'in <a href="https://www.haberler.com/galatasaray/"><b>Galatasaray</b></a>'ı 1-0 mağlup ettiği maçta konuk takımın golünde <a href="https://www.haberler.com/arda-turan/"><b>Arda Turan</b></a>'ın verdiği reaksiyon olay oldu.</p>
      <p>Galatasaray ile Başakşehir'i karşı karşıya getiren maç aynı zamanda Fatih Terim ile Arda Turan arasındaki buzları da eritti. İkili maç öncesi bir araya gelirken Arda Turan, eski hocasının elini öperek başarılar diledi.</p>
      <p>Konuk takımın 1-0 kazandığı mücadelede Fredrik Gulbrandsen'in 78. dakikada attığı golün ardından Başakşehirli futbolcular gol sevincini yaşarken gözler Arda Turan'ın üzerindeydi.</p>
      <h3>GOLE SEVİNMEDİ</h3>
      <p>Gol esnasında tribünden çekilmiş bir fotoğraf sosyal medyada paylaşıldı. Arda Turan'ın gol sırasında açma germe hareketlerine devam ettiği görüldü. Galatasaray'ın alt yapısından yetişen Turan'ın, gole sevinmemesi dikkatlerden kaçmadı.</p>
      <figure>
        <img src="https://foto.haberler.com/haber/2019/11/23/arda-turan-dan-geceye-damga-vuran-hareket-12646525_8127_o.jpg"/>
      </figure>
      <p>Haber Videosu: <a href="https://www.haberler.com/video/arda-turan-dan-geceye-damga-vuran-hareket-12646525-videosu/">Arda Turan'dan geceye damga vuran hareket! Başakşehir'in golüne sevinmedi</a></p>
    </article>
  </body>
</html>