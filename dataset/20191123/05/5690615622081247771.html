<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837360-futbolist-yaremchuk-nazvav-naysilnishu-lyudinu-v-zbirniy-ukrayini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T05:32:00+00:00"/>
    <meta property="og:title" content="Футболіст Яремчук назвав найсильнішу людину в збірній України"/>
    <meta property="og:description" content="КИЇВ. 23 листопада. УНН. Нападник &quot;Генту&quot; та збірної України Роман Яремчук підбив деякі підсумки стосовно виступу збірної в кваліфікації Євро-2020. Про це …"/>
  </head>
  <body>
    <article>
      <h1>Футболіст Яремчук назвав найсильнішу людину в збірній України</h1>
      <address><time datetime="2019-11-23T05:32:00+00:00">23 Nov 2019, 05:32</time> by <a rel="author">Сергій Куркович</a></address>
      <p><b>КИЇВ. 23 листопада. УНН.</b> Нападник "Генту" та збірної України Роман Яремчук підбив деякі підсумки стосовно виступу збірної в кваліфікації Євро-2020. Про це гравець розповів в інтерв'ю YouTube-каналу "Трендець", інформує <b>УНН</b>.</p>
      <p>На питання, хто став найсильнішим футболістом збірної, Яремчук назвав наставника Андрія Шевченка.</p>
      <p>"Я не буду виділяти одного. Без кожного це була б зовсім інша команда. З Сербією не було Зінченко і Степаненко - зовсім інша команда. Так що найсильніший - Шевченко як тренер. Це його заслуга", - зізнався Яремчук.</p>
      <p>Крім того, нападник позитивно оцінив виступ "жовто-блакитних" у відборі.</p>
      <p>"Дуже позитивно. Важко підібрати одне слово. Прогресивно. Добре пройшли відбір, але гостьовий матч із Сербією залишив неприємний осад. Хочеться в кожній матчі прогресувати, але в цій зустрічі ми цього не побачили", - підкреслив форвард.</p>
      <p>Нагадаємо, що <a href="https://www.unn.com.ua/uk/news/1832154-ukrayinskiy-bombardir-gentu-prodovzhiv-kontrakt-iz-belgiyskiy-klubom">Яремчук підписав новий контракт із ФК "Гент".</a></p>
    </article>
  </body>
</html>