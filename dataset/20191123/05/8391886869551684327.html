<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/istanbul/11-araclik-zincirleme-kaza-h375149.html"/>
    <meta property="og:site_name" content="HABER 61"/>
    <meta property="article:published_time" content="2019-11-23T05:52:51+00:00"/>
    <meta property="og:title" content="11 araçlık zincirleme kaza!"/>
    <meta property="og:description" content=" Esenyurt’ta 11 araç zincirleme trafik kazasına karıştı"/>
  </head>
  <body>
    <article>
      <h1>11 araçlık zincirleme kaza!</h1>
      <h2> Esenyurt’ta 11 araç zincirleme trafik kazasına karıştı</h2>
      <address>
        <time datetime="2019-11-23T05:52:51+00:00">23 Nov 2019, 05:52</time>
      </address>
      <p>Esenyurt'ta 11 aracın karışmış olduğu zincirleme trafik kazasında 2 kişi yaralanarak çeşitli hastanelere kaldırıldı. Yaklaşık 30 dakika boyunca kapalı olan yol araçların çekilmesinin ardından tekrar açıldı.<br/><br/>Kaza, saat 03.30’da Esenyurt İlçesi Turgut Özal Mahallesi E-5 Kara yolu Haramidere mevkiinde meydana geldi. Edinilen bilgiye göre bir otomobil, sürücüsünün direksiyon hâkimiyetini kaybetmesi sonucu yol kenarındaki bariyerlere çarparak durabildi.<br/><br/>Kaza yapan otomobile çarpmamak için manevra yapan 9 otomobil ve bir minibüs, yolun kaygan olması sebebiyle sürücülerinin kontrollerini kaybederek birbirine çarptı. Aynı yerde kazaların olduğunu gören vatandaşlar durumu hemen polis ekiplerine bildirdi.<br/><br/>İhbar üzerine olay yerine itfaiye, polis ve sağlık ekipleri sevk edildi. Kazada yaralanan 2 kişi ambulanslarla hastaneye kaldırıldı. Zeminin kaygan olması sebebiyle polis ekipleri, yolu trafiğe kapatarak ulaşımı yan yoldan sağladı.<br/><br/>Kaza yapan araçların yoldan çekilmesi ve belediye ekiplerinin temizlik çalışması sonrası yol trafiğe açıldı.</p>
    </article>
  </body>
</html>