<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/murat-gulderen/bu-firsatlar-kacmaz-2221288"/>
    <meta property="og:site_name" content="Posta"/>
    <meta property="article:published_time" content="2019-11-23T05:01:43+00:00"/>
    <meta property="og:title" content="Bu fırsatlar kaçmaz"/>
    <meta property="og:description" content="Elektronikten gıdaya, bebek bezinden tekstile, parfümden çantalara kadar hemen hemen her alanda tüm markaların en büyük kampanyalarını yaptığı ‘Efsane Cuma’ bu ayın 29’unda başlayacak olmasına rağmen, Türkiye’de çok daha erken başlamış, ilk kampanya bu ayın 11’inde n11’den gelmişti."/>
  </head>
  <body>
    <article>
      <h1>Bu fırsatlar kaçmaz</h1>
      <address><time datetime="2019-11-23T05:01:43+00:00">23 Nov 2019, 05:01</time> by <a rel="author">Murat Gülderen</a></address>
      <p>Elektronikten gıdaya, bebek bezinden tekstile, parfümden çantalara kadar hemen hemen her alanda tüm markaların en büyük kampanyalarını yaptığı ‘Efsane Cuma’ bu ayın 29’unda başlayacak olmasına rağmen, Türkiye’de çok daha erken başlamış, ilk kampanya bu ayın 11’inde n11’den gelmişti.</p>
      <p>Önceki akşam da ‘hepsiburada’, ‘Mediamarkt’ ve ‘Teknosa’ da yüzde 70’e varan indirimlerine başladı. Fırsatlara pekçok alışveriş merkezi ve cadde mağazaları dahil oldu. Bu haftaki yazımızda her alanda büyük indirimlere giren ve en çok talep gören cihazları ve bunların dışında ekstra fırsatlar sunan bazı uygulamaları mercek altına aldık.</p>
      <p><b>ZUBİZU: </b>Üyelerini, modadan kültür-sanata, yeme-içmeden seyahate, eğlenceden dekorasyon ve otomotiv sektörüne kadar yaşamın her alanında yepyeni içerik, indirim ve fırsatlarla tanıştırıyor. Üyeler ayrıca Türkiye’nin en iyi restoranlarına uygulama üzerinden rezervasyon yapabiliyor ve bu restoranlarda özel olarak karşılanıp ağırlanıyor.</p>
      <figure>
        <img src="https://i.pstimaj.com/img/75/640x0/5dd84f9cae298be1f76f300b"/>
      </figure>
      <figure>
        <img src="https://i.pstimaj.com/img/75/640x0/5dd84fbdae298be2bffde3bb"/>
      </figure>
      <p><b>YAKALA.CO:</b> Konaklamadan en iyi restoranlarda yemeğe, masajdan saunaya, binicilik eğitimlerinden konserlere, yurtiçi ya da yurtdışı özel turlardan teniz derslerine kadar aklınıza ne geliyorsa yüzde 50’nin üzerinde indirim avantajı sunan bu uygulamayı da incelemeden alışveriş yapmaya karar vermeyin.</p>
      <p><b>FIRSAT BU FIRSAT: </b>Bu uygulama, bulunduğunuz şehirdeki tüm fırsatları tek bir çatı altında toplayıp düzenli olarak ilgi alanlarınıza göre size bilgiler veriyor. Örneğin restoranlar, güzellik merkezleri, tatil ve eğlence seçenekleri gibi pek çok fırsat burada yüzde 90’a varan indirim avantajlarıyla sunuluyor. Bu avantajlar arasından anlık ihtiyaçlarınıza yönelik arama da yapabiliyorsunuz.</p>
      <figure>
        <img src="https://i.pstimaj.com/img/75/640x0/5dd84fdbae298be1f76f300d"/>
      </figure>
      <p><b>GRUPANYA:</b> Tatile çıkmadan, konaklama yapmadan, alışverişe çıkmadan, tiyatroya, konsere ya da sinemaya gitmeden önce bakmanız gereken diğer önemli bir uygulama da Grupanya. İhtiyacınız olan fırsatları fiyatına ve size konum olarak yakınlığınıza göre anında filtreyebileceğiniz bu uygulamada bazı ürünler için yüzde 90’a varan indirim yakalamanız mümkün.</p>
      <p><b>Bİ DÜNYA FIRSAT: </b>Türk Telekom’un ‘Bi dünya fırsat’ uygulaması da yine eğlenceden teknolojiye, araç kiralamadan mobilyaya kadar birçok farklı sektörden anlaşmalı markalarla büyük indirimler sunuyor. Uygulama sayesinde yakınınızdaki kampanyaları haritada görüntüleyerek konumunuza en yakın fırsatlardan anında haberdar olabiliyorsunuz.</p>
      <figure>
        <img src="https://i.pstimaj.com/img/75/640x0/5dd84ff266a97c724a31f5a7"/>
      </figure>
    </article>
  </body>
</html>