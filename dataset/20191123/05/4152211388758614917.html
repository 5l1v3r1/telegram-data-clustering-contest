<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/others/news/593509/%E0%A6%AC%E0%A6%A8%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%AC%E0%A6%BF%E0%A6%A6%E0%A7%87%E0%A6%B6%E0%A6%BF-%E0%A6%AE%E0%A6%A6-%E0%A6%AC%E0%A6%BF%E0%A7%9F%E0%A6%BE%E0%A6%B0%E0%A6%B8%E0%A6%B9-%E0%A6%86%E0%A6%9F%E0%A6%95-%E0%A7%A7"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-23T05:47:00+00:00"/>
    <meta property="og:title" content="বনানীতে বিদেশি মদ-বিয়ারসহ আটক ১"/>
    <meta property="og:description" content="রাজধানীর বনানীতে অভিযান চালিয়ে বিপুল পরিমাণ বিদেশি মদ ও বিয়ারসহ আওয়াল চৌকিদার (২৮) নামে এক মাদক কারবারিকে আটক করেছে র&amp;zwj;্যাপিড অ্যাকশন ব্যাটালিয়ন (র&amp;zwj;্যাব-১)। শুক্রবার (২২ নভেম্বর) রাতে বনানী এলাকার ঢাকা-ময়মনসিংহ মহাসড়কে অভিযান চালিয়ে তাকে আটক করা হয়। শনিবার (২৩ নভেম্বর) সকালে..."/>
  </head>
  <body>
    <article>
      <h1>বনানীতে বিদেশি মদ-বিয়ারসহ আটক ১</h1>
      <address><time datetime="2019-11-23T05:47:00+00:00">23 Nov 2019, 05:47</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/600x0x1/uploads/media/2015/12/31/90178de05feff3202218989425e932e1-.jpg"/>
        <figcaption>আটক</figcaption>
      </figure>
      <p>রাজধানীর বনানীতে অভিযান চালিয়ে বিপুল পরিমাণ বিদেশি মদ ও বিয়ারসহ আওয়াল চৌকিদার (২৮) নামে এক মাদক কারবারিকে আটক করেছে র‍্যাপিড অ্যাকশন ব্যাটালিয়ন (র‍্যাব-১)। শুক্রবার (২২ নভেম্বর) রাতে বনানী এলাকার ঢাকা-ময়মনসিংহ মহাসড়কে অভিযান চালিয়ে তাকে আটক করা হয়।</p>
      <p>শনিবার (২৩ নভেম্বর) সকালে র‍্যাব-১ এর স্কোয়াড কমান্ডার (সিপিসি-১) এএসপি কামরুজ্জামান একথা জানিয়েছেন।</p>
      <p>তিনি জানান, গোপন তথ্যের ভিত্তিতে অভিযান চালিয়ে আওয়াল চৌকিদার নামে এক মাদক কারবারিকে আটক করা হয়েছে। তার কাছ থেকে ৬০ বোতল বিদেশি মদ, ৩৮৪ ক্যান বিয়ার এবং মাদক পরিবহনে ব্যবহৃত একটি প্রাইভেটকার জব্দ করা হয়।</p>
      <p>র‍্যাবের এই কর্মকর্তা জানান, আওয়াল পেশায় একজন প্রাইভেটকার চালক। এর পাশাপাশি তিনি দীর্ঘদিন ধরে মাদক ব্যবসা করতেন। টাকার বিনিময় সে প্রাইভেটকারে করে রাজধানীতে মাদক পরিবহন করতো। চালান প্রতি তিনি ১০ হাজার টাকা করে পেতেন। তার বিরুদ্ধে আইনানুগ ব্যবস্থা প্রক্রিয়াধীন রয়েছে।</p>
      <p> </p>
      <footer>/এসজেএ/এসটি/</footer>
    </article>
  </body>
</html>