<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188188/"/>
    <meta property="og:site_name" content="Janam TV"/>
    <meta property="article:published_time" content="2019-11-23T05:14:53+00:00"/>
    <meta property="og:title" content="ഫിഫാ മൊബൈല്‍ ഗെയിമില്‍ ഇനി സുനില്‍ ഛേത്രിയും ഐ എസ് എല്ലും"/>
    <meta property="og:description" content="ലണ്ടന്‍: ഫിഫാ ഫുട്‌ബോളിന്റെ ഹരം കൈക്കുള്ളിലൊതുങ്ങുമ്പോള്‍ ഇനി മുതല്‍ സുനില്‍ ഛേത്രിയും ഐ എസ് എല്ലും ഗെയിമിന്റെ ഭാഗമാകുന്നു. ഫിഫയുടെ ഫിഫ20 മൊബൈല്‍"/>
  </head>
  <body>
    <article>
      <h1>ഫിഫാ മൊബൈല്‍ ഗെയിമില്‍ ഇനി സുനില്‍ ഛേത്രിയും ഐ എസ് എല്ലും</h1>
      <address><time datetime="2019-11-23T05:14:53+00:00">23 Nov 2019, 05:14</time> by <a rel="author">Janam TV Web Desk</a></address>
      <p>ലണ്ടന്‍: ഫിഫാ ഫുട്‌ബോളിന്റെ ഹരം കൈക്കുള്ളിലൊതുങ്ങുമ്പോള്‍ ഇനി മുതല്‍ സുനില്‍ ഛേത്രിയും ഐ എസ് എല്ലും ഗെയിമിന്റെ ഭാഗമാകുന്നു. ഫിഫയുടെ ഫിഫ20 മൊബൈല്‍ ഗെയിമില്‍ ഏറ്റവും മൂല്യമുള്ള ഇന്ത്യന്‍ താരമായതിനാലാണ് സുനില്‍ ഛേത്രിക്ക് നറുക്ക് വീണത്.</p>
      <figure>
        <img src="https://janamtv.com/wp-content/uploads/2019/11/ea1.jpg"/>
      </figure>
      <p>ഇഎ ഗെയിംസ് എന്നറിയപ്പെടുന്ന ലോകഫുട്‌ബോളിന്റെ മുഴുവന്‍ ആവേശവും നിറയ്ക്കുന്ന ആനിമേഷന്‍ ഫുട്‌ബോള്‍ ഇഎ സ്‌പോര്‍ട്ട്‌സ് എന്ന കമ്പനിയാണ് നിര്‍മ്മിച്ച് വിതരണം ചെയ്യുന്നത്. പുതിയതാരങ്ങളെ കൂട്ടിച്ചേര്‍ക്കുന്നതിനപ്പുറം ഇന്ത്യന്‍ മാര്‍ക്കറ്റില്‍ ഫുട്‌ബോളിനുണ്ടായിക്കൊണ്ടിരിക്കുന്ന സ്വീകാര്യതയും കണക്കിലെടുത്താണ് ഐ എസ് എല്ലിലെ രണ്ടു താരങ്ങളെ ഉള്‍പ്പെടുത്താന്‍ തീരുമാനിച്ചിരിക്കുന്നത്. ഇതില്‍ ഇന്ത്യന്‍ സൂപ്പര്‍ ലീഗില്‍ നിന്നുള്ള ഏക ഇന്ത്യന്‍ താരം സുനില്‍ ഛേത്രിയാണ്.</p>
      <figure>
        <img src="https://janamtv.com/wp-content/uploads/2019/11/ea2-1.jpg"/>
      </figure>
      <p>‘ ധാരാളം ആരാധകര്‍ ഐ എസ് എല്ലിനെക്കുറിച്ച് ചോദിച്ചിരുന്നു. ആ ആവേശം മനസ്സിലാക്കി ഇതാ ഞങ്ങള്‍ ഐഎസ്എല്ലിനേയും ലിഗാ ഐയേയും ഉള്‍പ്പെടുത്തുകയാണ്. ലോക ഫുട്‌ഹോളിലൂടെയുള്ള യാത്രയില്‍ 4 താരങ്ങള്‍ പുതിയതായി അണിനിരക്കുകയാണ്’ ഈഎ ട്വിറ്ററില്‍ കുറിച്ചു.</p>
    </article>
  </body>
</html>