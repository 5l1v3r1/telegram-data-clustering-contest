<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/prezidentiale-2019-campania-electorala-la-final-2/"/>
    <meta property="og:site_name" content="Europa FM"/>
    <meta property="article:published_time" content="2019-11-23T05:00:57+00:00"/>
    <meta property="og:title" content="Prezidențiale 2019: Campania electorală, la final"/>
    <meta property="og:description" content="Sâmbătă, la ora 7.00, s-a încheiat campania electorală pentru al doilea tur al alegerilor prezidenţiale, în cere se confruntă Klaus Iohannis, susținut de PNL pentru un al doilea mandat, și social-democrata Viorica Dăncilă."/>
  </head>
  <body>
    <article>
      <h1>Prezidențiale 2019: Campania electorală, la final</h1>
      <address>
        <time datetime="2019-11-23T05:00:57+00:00">23 Nov 2019, 05:00</time>
      </address>
      <p>Sâmbătă, la ora 7.00, s-a încheiat campania electorală pentru al doilea tur al alegerilor prezidenţiale, în cere se confruntă Klaus Iohannis, susținut de PNL pentru un al doilea mandat, și social-democrata Viorica Dăncilă.</p>
      <p>Continuarea propagandei electorale,  în locuri publice sau private, se sancţionează cu amendă, între 1.500 și 4.500 lei.</p>
      <p>Se interzice difuzarea de mesaje audio, video sau mixte cu conţinut electoral, dar şi prezentarea de sondaje.</p>
      <p>Constituie contravenţie, de asemenea, sfătuirea în ziua votării a alegătorilor la sediul secţiilor de votare să voteze sau să nu voteze un anumit candidat.</p>
      <p>Campania electorală pentru turul secund al prezidenţialelor a început la 15 noiembrie, după validarea rezultatelor înregistrate la primul tur de către Curtea Constituţională.</p>
      <p>În țară, peste 18 milioane de români sunt aşteptaţi, duminică, începând cu ora 7.00, la urne.</p>
      <p>În diaspora, unde sunt peste 715.000 de români cu drept de vot, procesul electoral a început vineri, la orele locale 12.00, și până duminică, inclusiv.</p>
      <p>Conform Biroul Electoralui Central, la primul tur de scrutin, Klaus Iohannis a obținut 3.485.292 de voturi, iar Viorica Dăncilă și-a adjudecat 2.051.725  de sufragii.</p>
      <p>9.359.673 de alegători s-au prezentat la urne, adică 51,19% din numărul total al celor înscrişi pe listele electorale.</p>
      <p> </p>
    </article>
  </body>
</html>