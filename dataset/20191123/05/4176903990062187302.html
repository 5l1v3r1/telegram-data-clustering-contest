<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zivot/ljubav-i-seks/naucnici-tvrde-boja-ociju-muskarca-otkriva-kakav-ce-biti-u-braku/"/>
    <meta property="og:site_name" content="Krstarica"/>
    <meta property="article:published_time" content="2019-11-23T05:58:28+00:00"/>
    <meta property="og:title" content="Naučnici tvrde: Boja očiju muškarca otkriva kakav će biti u braku"/>
    <meta property="og:description" content="Da li ste znali da boja očiju vašeg dragog može da vam otkrije mnogo toga o njemu?"/>
  </head>
  <body>
    <article>
      <h1>Naučnici tvrde: Boja očiju muškarca otkriva kakav će biti u braku</h1>
      <address><time datetime="2019-11-23T05:58:28+00:00">23 Nov 2019, 05:58</time> by <a rel="author" href="https://www.krstarica.com/author/marko/" target="_blank">M. K.</a></address>
      <figure>
        <img src="https://www.krstarica.com/wp-content/uploads/2019/03/uspeh-muskarac-osmeh-750x430.jpg"/>
        <figcaption>Foto: Pexels/pixabay.com</figcaption>
      </figure>
      <p>Naučnici  kažu da na osnovu ove karakteristike možemo da otkrijemo i kakav će neko biti u vezi, koliko je odan ili nestalan.</p>
      <p><b>Plave oči</b><br/>Statistika kaže da muškarce sa plavim očima žene smatraju najprivlačnijim. Po prirodi su veoma druželjubivi, imaju odličan smisao za humor, zbog čega su rado viđeni u svakom društvu. U odnosu prema suprotnom polu, plavooki muškarci umeju da budu veoma stidljivi, ali samo dok se ne opuste. Kada jednom osete da su na sigurnom terenu, iznenadiće vas njihova otvorenost i pričljivost. Iako su uglavnom blage naravi, u vezi umeju da budu veoma zahtevni, pa čak i naporni!</p>
      <p><b>Sive oči</b><br/>Muškarci sivih očiju su snažnog karaktera i prirodne vođe. Imaju izražen osećaj za pravičnost, nepristrasno pristupaju svakom sukobu, bilo da se radi o njihovim prijateljima ili potpunim neznancima, zbog čega na većinu ljudi ostavljaju utisak hladnih osoba. Ipak, kad je u pitanju odnos prema voljenoj osobi, situacija je posve drugačija. Sivooki muškarci važe za veoma emotivne i strastvene. Potpuno su predani voljenoj osobi i svoje veze doživljavaju veoma ozbiljno.</p>
      <p><b>Sivo-plave oči</b><br/>Sanjalice po prirodi, muškarci sivo-plavih očiju često imaju problema da se usredsrede na posao. Iako su veoma kreativni i maštoviti, teško uspevaju da te svoje kvalitete unovče. Međutim, ono što ih sputava na putu ka uspešnoj karijeri, veliki im je plus u ljubavi. Svojim dečačkim šarmom i nežnošću lako osvajaju srca suprotnog pola. Imaju poteškoća da održe vezu. Zbog svoje sklonosti ka idealizovanju, često ne prepoznaju probleme na vreme, te im se može desiti da ostanu slomljenog srca.</p>
      <p><b>Zelene oči</b><br/>Zelene oči su veoma retke, te nije ni čudo što se ljudima sa ovom bojom očiju pripisuju posebni kvaliteti. Stabilni i u isto vreme veoma maštoviti, odlučni, svesni svojih kvaliteta, zelenooki muškarci lako prepoznaju dobru priliku kad im se ukaže. Imaju rešenje za svaki problem i dovoljno stpljenja da se izbore sa njim. Strogi su, ali pravični. Kad se radi o ljubavi, fizički kontakt igra veoma važnu ulogu. Strastveni su i neretko ljubomorni. Iako važe za velike zavodnike, kad se jednom „skrase“, vrlo su verni.</p>
      <related>
        <h4>Slični tekstovi</h4>
        <a href="https://www.krstarica.com/zdravlje/seks/ova-4-pitanja-treba-postaviti-pre-upustanja-u-intimni-odnos/"/>
        <a href="https://www.krstarica.com/zdravlje/ishrana/naucnici-savetuju-decu-jedite-ovo-i-podstaknite-razvoj-inteligencije/"/>
        <a href="https://www.krstarica.com/zdravlje/depresija/otkriveni-geni-koji-povecavaju-rizik-od-sizofrenije/"/>
        <a href="https://www.krstarica.com/zivot/ziveti-zivot/alarm-naucnici-proglasili-vanredno-stanje-na-zemlji/"/>
      </related>
      <p><b>Smeđe oči</b><br/>Smeđooki muškarci su uglavnom vrlo zatvorene osobe i individualisti. Ne podnese nikakvu vrstu pritiska i uvek nastoje da sve poslove obave sami, bez ičije pomoći. Najčešće imaju veoma uspešnu karijeru. Kad se radi o ljubavi, skloni su kratkim i nekonvencionalnim vezama. Privlači ih svaka vrsta izazova, nestalni su i ne postoji određeni tip žene koja im se dopada. Svaka koja im trenutno drži pažnju je ona „prava“. Tek u zrelim godinama su u stanju da se u potpunosti posvete svojoj partnerki.</p>
      <p><b>Crne oči</b><br/>I ova boja očiju se veoma retko sreće. Muškarci crnih očiju su, po pravilu, pouzdane i odgovorne osobe. Praktični su, uvek spremni da pomognu i udele prijateljski savet, zbog čega se drugi često oslanjaju na njih. Vole decu i veoma su privrženi porodici i prijateljima. Prema partnerkama se odnose pokroviteljski i nežno. Iako nisu klasični mačo tipovi, vole da se zna ko je muško u vezi. Mada im u drugim sferama života nedostaje kreativnost, žene ih smatraju maštovitim ljubavnicima, uvek spremnim da udovolje njihovim željama.</p>
    </article>
  </body>
</html>