<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/intervju-bez-cenzure/170617/poznati-pitanjima-resetali-srpskog-tenisera-ivice-izadji-crtu"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T05:00:00+00:00"/>
    <meta property="og:title" content="Poznati pitanjima rešetali srpskog tenisera: Ivice, izađi mi na crtu"/>
    <meta property="og:description" content="Srpski teniser Janko Tipsarević (35) rekao je zbogom tenisu na finalnom turniru Dejvis kupa u Madridu, ali je i pored mnogobrojnih obaveza stigao da odgovori na pitanja kojima su ga rešetale poznate ličnosti."/>
  </head>
  <body>
    <article>
      <h1>Poznati pitanjima rešetali srpskog tenisera: Ivice, izađi mi na crtu</h1>
      <h2>Srpski teniser Janko Tipsarević (35) rekao je zbogom tenisu na finalnom turniru Dejvis kupa u Madridu, ali je i pored mnogobrojnih obaveza stigao da odgovori na pitanja kojima su ga rešetale poznate ličnosti.</h2>
      <address><time datetime="2019-11-23T05:00:00+00:00">23 Nov 2019, 05:00</time> by <a rel="author">Todor PETKOVIĆ</a></address>
      <p>Očekivano, tenis je bio u centru pažnje, kao i odlazak u penziju, ali su njegova harizmatična i prelepa supruga Biljana, muzika i biznis koji pokreće bili neizostavan deo priče.</p>
      <h3>Slavoljub Srnić, fudbaler Las Palmasa</h3>
      <p>
        <b>* Kako se desilo da jedan fudbaler Đerard Pike odlučuje o formatu Dejvis kupa?</b>
      </p>
      <figure>
        <img src="https://www.republika.rs/data/images/2018-11-27/77269_napoli-zvezda-press-76752_f.jpg?1574444437"/>
        <figcaption>Slavoljub Srnić<cite>Starsport</cite></figcaption>
      </figure>
      <p>- On ne odlučuje o formatu, on je samo lice te celokupne grupacije. To se jako često viđa u američkim sportovima, poput NFL, kada milijarderi ili bogati ljudi izaberu nekog sportistu da reprezentuje njihov cilj. Đerard Pike je strastveni ljubitelj tenisa, ali on kao on ne odlučuje o formatu.</p>
      <h3>Ivica Dačić, ministar spoljnih poslova</h3>
      <p>
        <b>* Kom političaru bi pokazao drugu stranu reketa? (koga bi izudarao)</b>
      </p>
      <figure>
        <img src="https://www.republika.rs/data/images/2019-03-18/91641_icica-dacix01-ap-darko-vojinovic_f.jpg?1574444509"/>
        <figcaption>Ivica Dačić<cite>Tanjug/D. VOJINOVIĆ</cite></figcaption>
      </figure>
      <p>- Hajde da kažem Ivici Dačiću. Mi imamo jako dobar odnos i ovom prilikom ga pozdravljam i pozivam da odigramo malo on i ja.</p>
      <h3>Sandra Rešić, pevačica</h3>
      <p>
        <b>* Kojeg pevača bi izabrao da ti peva na uvce kad proslavljaš veliku pobedu?</b>
      </p>
      <figure>
        <img src="https://www.republika.rs/data/images/2019-11-05/122492_sandra-resic101-telegraf-nebojsa-mandic_f.jpg?1574444560"/>
        <figcaption>Sandra Rešić<cite>ST/Nebojša Mandić</cite></figcaption>
      </figure>
      <p>- Ne slušam domaću muziku. Ovo nije nikakav disrispekt, tako da ne bih apsolutno nikoga.</p>
      <h3>Marko Janković, fudbaler Spal</h3>
      <p>
        <b>* Kada si poslednji put bio u Humskoj i kada ćeš sledeći put doći da gledaš voljeni klub?</b>
      </p>
      <figure>
        <img src="https://www.republika.rs/data/images/2018-07-11/58645_3101-jankovic-foto-starsport_f.jpg?1574444593"/>
        <figcaption>Marko Janković<cite>Starsport</cite></figcaption>
      </figure>
      <p>- Ja sam igrao za Partizan kad sam bio mlađi. Nisam strastveni navijač niti Partizana niti Zvezde. U Humskoj sam poslednji put bio pre deset godina, a u teniskom klubu Partizan pre jedno godinu dana.</p>
      <h3>Darko Lazić, pevač</h3>
      <p>
        <b>* Znam da si imao često probleme sa povredama, na koji način se boriš sa tim?</b>
      </p>
      <figure>
        <img src="https://www.republika.rs/data/images/2019-10-09/118846_darko-lazic-img-3791_f.jpg?1574444669"/>
        <figcaption>Darko Lazić<cite>Republika</cite></figcaption>
      </figure>
      <p>- Gde postoji motiv, tu postoji i volja za povratkom. Darku se desila mnogo teža situacija, koju je morao da preživi, nego što je bio slučaj sa mnom. A to u početku deluje kao katastrofalno teško. Darko to jednim delom iz ličnog iskustva zna iako njegova povreda nema veze sa ovom mojom i sa tim što sam ja imao sedam operacija u pet godina. Mislim da mi kao ljudi možemo da izdržimo mnogo više nego što mislimo da možemo.</p>
      <h3>Katarina Živković, pevačica</h3>
      <p>
        <b>* Kako usklađuješ porodični život sa čestim putovanjima i obavezama oko tenisa?</b>
      </p>
      <figure>
        <img src="https://www.republika.rs/data/images/2018-06-17/53130_untitled_f.jpg?1574444721"/>
        <figcaption>Katarina Živković<cite>printscreen/instagram</cite></figcaption>
      </figure>
      <p>- Nije lako, način ovog života je dosta težak jer skoro da nemamo dom, već živimo po hotelima. Gledam da suprugu i ćerkicu Emili povedem sa sobom kad god mogu, pošto volim da provodimo što više vremena zajedno.</p>
      <h3>Zorana Mihajlović,potpredsednica Vlade</h3>
      <p>
        <b>* Pošto ste ostavili teniski reket, gde ćemo vas viđati narednih godina?</b>
      </p>
      <figure>
        <img src="https://www.republika.rs/data/images/2019-04-13/95397_zorana01-tanjug-m-mircetic_f.jpg?1574444763"/>
        <figcaption>Zorana Mihajlović<cite>Tanjug/M. MIRČETIĆ</cite></figcaption>
      </figure>
      <p>- Ostao sam vezan za tenis jer je to ono što posle moje porodice najviše volim na svetu, a mislim da znam da radim taj posao. U 2020. godini otvaramo četiri akademije Kankun, Tel Aviv, Nju Delhi i Šenžen i, pored tri lokacije u Beogradu, ostaću vezan za tenis jako kao sport. Ulazimo i u hotelski program, gde će Tipsarević akademija biti rasprostranjena u nekolicini hotela svuda po svetu. Ljudi se šale sa mnom, pa pričaju da idem sada u penziju i mogu da se opustim, ali ja im kažem da tek sad počinje pravi posao.</p>
      <h3>Bogdan Obradović, teniski stručnjak</h3>
      <p>
        <b>* Koja ti je omiljena igračica na WTA turu ako smeš da odgovoriš?</b>
      </p>
      <figure>
        <img src="https://www.republika.rs/data/images/2018-01-23/27231_obradovic_f.jpg?1574444794"/>
        <figcaption>Bogdan Obradović<cite>Starsport</cite></figcaption>
      </figure>
      <p>- Ako gledamo devojke iz vrha, ako je gledam sa strane kako se ponaša i kako oformljuje tim oko sebe i kako napreduje i ulaže u sebe, sigurno da je to onda Simona Halep. Uslovno rečeno, niotkuda se pojavila, a poznavajući ljude oko nje, ona je imala dovoljno hrabrosti da uloži jako puno novca u sebe, u dobre trenere, u skup tim i da vredno radi i zasluži sve što je ostvarila u karijeri.</p>
      <h3>Vesna Radusinović, pisac</h3>
      <p>
        <b>* Da li je teško ili lako živeti sa kreativnom i uspešnom ženom poput Biljane?</b>
      </p>
      <figure>
        <img src="https://www.republika.rs/data/images/2018-12-21/80802_screenshot-20181221-122541-gallery_f.jpg?1574444824"/>
        <figcaption>Vesna Radusinović<cite>Privatna arhiva</cite></figcaption>
      </figure>
      <p>- Ja mislim da je lako. Možda jeste subjektivno, ali ne bih mogao sebe da zamislim da živim sa bilo kim drugim. Mislim da je jako bitno da bi brak opstao da partneri izazivaju jedni druge u smislu kreativnosti i razmišljanja, priče i inovacije, što je po meni jedna od ključnih stvari da taj brak doživi 20, 30, 50 godina.</p>
      <h3>Nenad Okanović, glumac</h3>
      <p>
        <b>* Da li se još baviš puštanjem muzike? Ako da, koju pesmu posebno voliš?</b>
      </p>
      <figure>
        <img src="https://www.republika.rs/data/images/2019-11-08/122856_miomir-udovicki01-tanjug-zoran-zestic_f.jpg?1574444862"/>
        <figcaption>Nenad Okanović<cite>Tanjug/Z. ŽESTIĆ</cite></figcaption>
      </figure>
      <p>- Ne bavim se, nažalost. Ne bih sad mogao da ostajem budan do tri-četiri ujutru. Bukvalno poslednjih nekoliko meseci od iscrpljenosti i rada u devet uveče idem u krevet, ali ne mogu da kažem da mi ne nedostaje. Bukvalno pre neki dan sam vrteo neke svoje stare pesme. To je bilo jedno jako lepo vreme mog života, međutim, što se kaže po beogradski, nisam više u tom fazonu.</p>
      <related>
        <h4>Pročitajte još:</h4>
        <a href="http://republika.rs/vesti/intervju-bez-cenzure/167895/Poznati-pitanjima-resetali-sina-Dragana-Okanovic-Vozio-sam-pijan-onda-jedan-dogadjaj-sve-promenio"/>
        <a href="http://republika.rs/vesti/intervju-bez-cenzure/162430/Poznati-pitanjima-resetali-ministra-Mladena-Sarcevica-Obozavam-kad-upecam-sarance"/>
        <a href="http://republika.rs/vesti/intervju-bez-cenzure/161048/Osam-puta-sam-gledao-smrti-oci-Poznati-pitanjima-resetali-Milovana-Drecuna"/>
        <a href="http://republika.rs/vesti/intervju-bez-cenzure/159720/Sarenac-pomesao-Kostunicu-Raduljicu-Poznati-pitanjima-resetali-voditelja"/>
        <a href="http://republika.rs/vesti/intervju-bez-cenzure/158394/Zahtevno-biti-Dacina-zena-Poznati-pitanjima-resetali-odbojkasicu"/>
      </related>
    </article>
  </body>
</html>