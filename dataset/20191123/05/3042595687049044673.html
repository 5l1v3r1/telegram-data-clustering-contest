<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/familiefar-banket-av-tre-unge-menn/71852612"/>
    <meta property="og:site_name" content="Dagbladet.no"/>
    <meta property="article:published_time" content="2019-11-23T05:25:46+00:00"/>
    <meta property="og:title" content="Familiefar banket av tre unge menn"/>
    <meta property="og:description" content="Ble bedt om å dra - gikk til angrep."/>
  </head>
  <body>
    <article>
      <h1>Familiefar banket av tre unge menn</h1>
      <h2>Ble bedt om å dra - gikk til angrep.</h2>
      <address><time datetime="2019-11-23T05:25:46+00:00">23 Nov 2019, 05:25</time> by <a rel="author">Marthe Ihle</a></address>
      <p>En mann i 20-åra er pågrepet og to er fortsatt på frifot etter at de skal ha gått til angrep på en mann i 40-åra på Lillehammer natt til lørdag.</p>
      <p>Operasjonsleder Dyre Antonsen sier til Dagbladet at de tre skal ha oppsøkt en jevngammel mann, da det skal ha oppstått uoverensstemmelser.</p>
      <p>
        <b>- Det var tre menn på om lag 20 år som oppsøkte en jevnaldrende mann i en familiebolig. Det oppsto en krangel og da kom faren til ungdommen i huset ut. Han kom ut for å be dem dempe seg da han ble slått ned, forteller operasjonsleder Dyre Antonsen i Innlandet politidistrikt til NTB.</b>
      </p>
      <p>Familiefaren skal ha fått kutt i hodet og smerter i bein, og er sendt til sykehuset.</p>
      <p>Kloka 06.15 var en person pågrepet.</p>
      <p>- Vi vet identiteten til de tre ungdommene som stakk av fra stedet, sa operasjonslederen ved 4.15-tida.</p>
      <p>
        <i>Dagbladet følger saken.</i>
      </p>
    </article>
  </body>
</html>