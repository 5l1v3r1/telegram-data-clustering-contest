<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/zabava/estrada/170641/djani-spremio-poseban-repertoar-raznatovice-prvu-pesmu-necu-posvetiti-mladencima-vec-gazdarici-ceci"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T05:35:00+00:00"/>
    <meta property="og:title" content="Đani spremio poseban repertoar za Ražnatoviće: Prvu pesmu neću posvetiti mladencima, već gazdarici Ceci!"/>
    <meta property="og:description" content="Svetlana Ceca Ražnatović u nedelju ženi sina Veljka, a raskošna svadba će se održati u srpskoj prestonici."/>
  </head>
  <body>
    <article>
      <h1>Đani spremio poseban repertoar za Ražnatoviće: Prvu pesmu neću posvetiti mladencima, već gazdarici Ceci!</h1>
      <h2>Svetlana Ceca Ražnatović u nedelju ženi sina Veljka, a raskošna svadba će se održati u srpskoj prestonici.</h2>
      <address><time datetime="2019-11-23T05:35:00+00:00">23 Nov 2019, 05:35</time> by <a rel="author">Republika</a></address>
      <p>Kako je odmah počelo spekulisanje o tome koje će se pesme otpevati, kao i ko će sve pevati na veselju decenije, Radiša Trajković Đani je otkrio kakav repertoar on sprema za Ražnatoviće i Rodiće.</p>
      <p>Veljko Ražnatović i Bogdana Rodić sudbonosno da izgovoriće 24. novembra, a pripreme za veselje koje će okupiti oko 500 zvanica su završene. Đani je za Srpski telegraf otkrio da mu je velika čast da peva Cecinom sinu i da za ovu priliku sprema posebne pesme.</p>
      <figure>
        <img src="https://www.republika.rs/data/images/2019-11-22/124627_bogdana-i-veljko-raznatovic-ekskluziv-emisija-proslava-185791-photo-e-stock-strahinja-kostic_iff.jpg?1574449451"/>
        <figcaption>Bogdana, Veljko i Ceca<cite>e-stock/S.Kostić</cite></figcaption>
      </figure>
      <p>- Veliko mi je zadovoljstvo što ću pevati kod Veljka na svadbi. Strogo mi je zabranjeno da pričam o tome šta spremam za njih, ali moram da vam otkrijem da prvu pesmu neću posvetiti mladencima, već gazdarici Ceci. Ovo nije svadba kao sve ostale, pa sam tako za mladu i mladoženju spremio poseban program. Biće tu starih, dobrih pesama koje su usko povezane za porodicu Ražnatović - rekao je Đani za naš list i dodao da je on spreman i da jedva čeka da zapeva. <br/>Bogdanina mama: U nedelju plačemo i od sreće i od tuge<br/>Porodica Rodić radi punom parom kako bi najlepši dan u životu njihove naslednice protekao u najboljem redu. Majka buduće neveste Danijela Rodić otkriva da je sve za dan svadbe pripremljeno. <br/>- Držimo se dobro za sada, još ne plačemo. U nedelju će srce da nam iskoči i suze će verovatno same da teku od radosti što je naša Bogdana pronašla sreću, ali i što zvanično odlazi iz naše kuće - otkriva Danijela Rodić i dodaje da za Veljka i njegovu porodicu pripremaju posebno posluženje: <br/>- Spremamo meze, pitu, pečenje da ugostimo zeta i prijatelje. Bogdanine obe bake pomažu oko priprema. <br/>Buduća nevesta nema dilemu oko prezimena, pa će ubuduće, umesto Rodić, u zvaničnim dokumentima biti Ražnatović. <br/>- Bogdanu već odavno svi iz okruženja zovu gospođa Ražnatović. Počelo je iz zezanja, ali postalo je stvarno još od kada je počela da živi u vili kod Cece - otkriva nam jedna od najboljih drugarica Veljkove mlade.</p>
      <p>- Odelo je spremno, ja sam spreman, čekamo samo da se mladenci venčaju i da krenemo da lumpujemo do zore. Dobra atmosfera je zagarantovana jer ne ženi Svetlana svaki dan sina. O ovoj svadbi će se dugo pričati. Moram vam otkriti da sam ja malo uzbuđen, nekako imam malo one pozitivne treme, mogu samo da zamislim kako se Ceca oseća kao majka - završio je pevač.</p>
      <p>Satnica svadbe decenije</p>
      <p>11:00 - skup svatova u Titelu (dom porodice Rodić) i Beogradu (dom porodice Ražnatović)</p>
      <p>12:30 - 14:30 - svadbeni običaji u Titelu po dolasku svatova</p>
      <p>14:30 - polazak iz Titela za Beograd</p>
      <p>16:20 - dolazak svatova u Hram Svetog Save u Beogradu</p>
      <p>16:30 - venčanje u kripti Hrama Svetog Save</p>
      <p>18:00 - okupljanje zvanica u hotelu "Hyatt Regency"</p>
      <p>19:00 - građansko venčanje u Kristalnoj dvorani hotela "Hyatt Regency"</p>
      <p>Inače, pored Đanija, na svadbi će pevati i pevačice Aleksandra Mladenović, Aleksandra Dabović, kao i pevač Uroš Živković.</p>
      <h3>Aleksandra Mladenović: Mladencima ću ispuniti sve muzičke želje</h3>
      <p>Aleksandra Mladenović jedva čeka da zapeva na svadbi decenije!</p>
      <p>- Ceca me je pozvala i odmah sam prihvatila da pevam na svadbi Bogdane i Veljka. Verujem da će sve biti spremno i jedva čekam da zapevam. Nije bilo nekih posebnih zahteva, mladencima ću ispuniti sve želje, na spisku je i "Poseban", svakako. Sledi fenomenalna žurka do jutra.</p>
      <related>
        <h4>Pročitajte još:</h4>
        <a href="http://republika.rs/zabava/estrada/169738/VIDEO-Osvanula-impozantna-kapija-Cecinoj-kuci-Visoka-metara-pasce-vam-vilica-kad-vidite-kako-izgleda"/>
        <a href="http://republika.rs/zabava/estrada/170580/Sta-sad-obuci-Cecina-koleginica-prokomentarisala-pravilo-Veljkovu-Boganinu-svadbu-sme-dolazi-minicima"/>
        <a href="http://republika.rs/zabava/estrada/170518/Cifra-koje-vas-zaboleti-glava-Evo-koliko-Ceca-pukla-svadbu-Veljka-Bogdane"/>
        <a href="http://republika.rs/zabava/estrada/169865/Iza-kulisa-Veljkove-momacke-veceri-Ceca-sinom-zajedno-plakala-popela-sto"/>
        <a href="http://republika.rs/zabava/estrada/169843/Sva-kristala-Bogdana-svadbi-promeniti-tri-vencanice-jedna-posebno-privuci-paznju"/>
      </related>
    </article>
  </body>
</html>