<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-devendra-fadnavis-govt-of-maharashtra-will-be-permanent-says-jp-nadda-2864287.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T11:47:26+00:00"/>
    <meta property="og:title" content="देवेंद्र फडणवीस अगुवाई में महाराष्ट्र में फिर सरकार बनाने पर नड्डा ने कही ये बात"/>
    <meta property="og:description" content="भारतीय जनता पार्टी (भाजपा) के कार्यकारी अध्यक्ष जे.पी. नड्डा ने शनिवार को कहा कि महाराष्ट्र में मुख्यमंत्री देवेंद्र फडणवीस के नेतृत्व में बनी पार्टी नीत सरकार स्थायी होगी। देश की..."/>
  </head>
  <body>
    <article>
      <h1>देवेंद्र फडणवीस अगुवाई में महाराष्ट्र में फिर सरकार बनाने पर नड्डा ने कही ये बात</h1>
      <address><time datetime="2019-11-23T11:47:26+00:00">23 Nov 2019, 11:47</time> by <a rel="author">अहमदाबाद | एजेंसी</a></address>
      <p>भारतीय जनता पार्टी (भाजपा) के कार्यकारी अध्यक्ष जे.पी. नड्डा ने शनिवार को कहा कि महाराष्ट्र में मुख्यमंत्री देवेंद्र फडणवीस के नेतृत्व में बनी पार्टी नीत सरकार स्थायी होगी।</p>
      <p>देश की राजनीति में हाल की सबसे चौकाऊ घटनाओं मेंं से एक समझी जा रही महाराष्ट्र की शनिवार सुबह की फडणवीस सरकार के गठन और उनके तथा राष्ट्रवादी कांग्रेस पार्टी के नेता अजित पवार (नए उपमुख्यमंत्री) के शपथ ग्रहण की घटना के कुछ ही घंटों के बाद अहमदाबाद में एक कार्यक्रम में भाग लेने आए नड्डा ने पत्रकारों से संक्षिप्त बातचीत  में कहा कि यह स्थायी सरकार होगी।</p>
      <p>न्यूज एजेंसी वार्ता के अनुसार, राजधानी गांधीनगर के निकट कर्णावती विश्वविद्यालय के नए परिसर में आयोजित 'युवा संसद 2019' कार्यक्रम के उद्घाटन सत्र में भाग लेने आए जेपी नड्डा ने कहा कि नई सरकार के गठन से महाराष्ट्र के विकास में तीव्रता आएगी। उन्होंने देवेंद्र फडणवीस और राज्य की जनता को बधाई भी दी।</p>
      <p>ज्ञात हो कि दो दिवसीय युवा संसद कार्यक्रम को लोकतांत्रिक संवाद के मंच के तौर पर आयोजित किया गया है। उद्घाटन सत्र में मुख्यमंत्री विजय रूपाणी, गुजरात के  गृृहराज्य मंत्री प्रदीप सिंह जडेजा भी उपस्थित रहेंगे।</p>
    </article>
  </body>
</html>