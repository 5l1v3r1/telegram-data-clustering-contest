<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/geen-gevaarlijke-stoffen-poederbrief-belastingkantoor"/>
    <meta property="og:site_name" content="1limburg"/>
    <meta property="article:published_time" content="2019-11-23T11:23:25+00:00"/>
    <meta property="og:title" content="Geen gevaarlijke stoffen in poederbrief belastingkantoor"/>
    <meta property="og:description" content="Er zaten geen gevaarlijke stoffen in de poederbrief, die vrijdag werd bezorgd bij de Belastingdienst in Heerlen."/>
  </head>
  <body>
    <article>
      <h1>Geen gevaarlijke stoffen in poederbrief belastingkantoor</h1>
      <h2>Er zaten geen gevaarlijke stoffen in de poederbrief, die vrijdag werd bezorgd bij de Belastingdienst in Heerlen.</h2>
      <address><time datetime="2019-11-23T11:23:25+00:00">23 Nov 2019, 11:23</time> by <a rel="author">Arthur Hubers</a></address>
      <p>Dat blijkt uit onderzoek van het RIVM.</p>
      <p><b>Alarm</b><br/>Het verdachte poststuk werd vrijdagmorgen rond 10:00 uur gevonden in het belastingkantoor dat is gehuisvest in het voormalige CBS-gebouw. Omdat onduidelijk was om welke stof het ging, werd groot alarm geslagen.</p>
      <p><b>Quarantaine</b><br/>Het hele gebouw werd ontruimd, waardoor zo'n 100 ambtenaren hun werk niet konden doen. De vijf medewerkers die in aanraking waren gekomen met de poederbrief werden ondertussen in quarantaine gehouden.</p>
      <p><b>Defensie</b><br/>Behalve ambulances, politie en brandweer werden ook expert van de landmacht opgeroepen. Zij onderzochten of het poeder een middel was voor chemische, biologische of nucleaire oorlogvoering. Daarna werd de brief overgebracht naar het RIVM verdere tests.</p>
      <p><b>Lees ook:</b> <a href="https://www.1limburg.nl/samenstelling-poeder-bij-fiscus-heerlen-nog-onduidelijk">Samenstelling poeder fiscus Heerlen nog onduidelijk</a></p>
      <p><b>Douche</b><br/>Aan het eind van de dag mochten de vijf getroffen belastingambtenaren weer naar huis, toen bleek dat zij niet ziek waren geworden na blootstelling aan de poederbrief. Wel moesten zij zich uit voorzorg eerst douchen om eventuele besmetting te voorkomen.</p>
    </article>
  </body>
</html>