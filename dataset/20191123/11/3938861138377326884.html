<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_litak-vikotivsya-za-zlitnu-smugu/939529"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T11:39:00+00:00"/>
    <meta property="og:title" content="Літак викотився за злітну смугу"/>
    <meta property="og:description" content="В аеропорту Львова літак з пасажирами викотився за межі злітно-посадкової смуги через складні погодні умови, людей евакували. Через це літак Стамбул-Львів змушений був літати над Івано-Франківськом, бо не міг приземлитися у аеропорті &quot;Львів&quot;. Літак з Єгипту полетів одразу у Київ. ..."/>
  </head>
  <body>
    <article>
      <h1>Літак викотився за злітну смугу</h1>
      <address><time datetime="2019-11-23T11:39:00+00:00">23 Nov 2019, 11:39</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939529_w_300.jpg?v=0"/>
        <figcaption>Через негоду в аеропорту Львова літак з пасажирами на борту викотився за злітну смугу.</figcaption>
      </figure>
      <p>В аеропорту Львова літак з пасажирами викотився за межі злітно-посадкової смуги через складні погодні умови, людей евакували.</p>
      <p>Через це літак Стамбул-Львів змушений був літати над Івано-Франківськом, бо не міг приземлитися у аеропорті "Львів". Літак з Єгипту полетів одразу у Київ.</p>
      <p>Сьогодні близько 7.00 у зв'язку зі складними погодними умовами (переохолоджений дощ) під час розвороту в торці смуги за межі ЗПС викотився літак авіакомпанії МАУ, який прямував на виконання рейсу у Київ (рейс PS034), повідомляє пресслужба Міжнародного аеропорту Львів у Facebook.</p>
      <p>Пасажири і багаж евакуйовано, постраждалих немає. З пасажирами працює представник авіакомпанії. Виконуються роботи з евакуації повітряного судна.</p>
      <p>Згодом з льотного поля успішно евакуювали і сам літак. Аеропорт планує відновити роботу після 12.00.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_avariya-tankera-dvoye-moryakiv-zalishayutsya-u-likarni/939502"/>
      </related>
      <blockquote>22 листопада "Міжнародний аеропорт "Львів" ім. Данила Галицького" подолав чергову висоту – кількість пасажирів сягнула 2 млн впродовж року. На кінець року пасажиропотік аеропорт може сягнути майже 2,2 млн з приростом близько 40%, що є рекордним для українських летовищ.</blockquote>
    </article>
  </body>
</html>