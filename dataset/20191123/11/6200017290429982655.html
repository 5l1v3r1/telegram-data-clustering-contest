<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/kasimpasa-genclerbirligi-canli-2103767"/>
    <meta property="og:site_name" content="Fanatik"/>
    <meta property="article:published_time" content="2019-11-23T11:20:00+00:00"/>
    <meta property="og:title" content="(ÖZET) Kasımpaşa - Gençlerbirliği maç sonucu: 1-2"/>
    <meta property="og:description" content="Kasımpaşa, Süper Lig 12. hafta maçında Recep Tayyip Erdoğan Stadında Gençlerbirliği’ni konuk etti. Bu sezon istikrarsız bir görüntü ortaya koyan Kasımpaşa son 10 dakikaya 1-0 üstün girmesine rağmen sahadan 2-1lik skorla yenik ayrıldı. Başkent Temsilcisi Hamza Hamzaoğlunun gelişi ile yükselişini sürdürdü ve zorlu deplasmandan 3 puanı hanesine yazdırmayı başardı."/>
  </head>
  <body>
    <article>
      <h1>(ÖZET) Kasımpaşa - Gençlerbirliği maç sonucu: 1-2</h1>
      <h2>Kasımpaşa, Süper Lig 12. hafta maçında Recep Tayyip Erdoğan Stadı'nda Gençlerbirliği’ni konuk etti. Bu sezon istikrarsız bir görüntü ortaya koyan Kasımpaşa son 10 dakikaya 1-0 üstün girmesine rağmen sahadan 2-1'lik skorla yenik ayrıldı. Başkent Temsilcisi Hamza Hamzaoğlu'nun gelişi ile yükselişini sürdürdü ve zorlu deplasmandan 3 puanı hanesine yazdırmayı başardı.</h2>
      <address>
        <time datetime="2019-11-23T11:20:00+00:00">23 Nov 2019, 11:20</time>
      </address>
      <p><a href="https://www.fanatik.com.tr/haberler/super-lig">Süper Lig</a>'in 12. hafta mücadelesinde <a href="https://www.fanatik.com.tr/haberler/kasimpasa">Kasımpaşa</a> Recep Tayyip Erdoğan Stadyumu'nda <a href="https://www.fanatik.com.tr/haberler/genclerbirligi">Gençlerbirliği</a>'nin ağırladı. Mücadeleyi ev sahibi ekip 54. dakikada Aytaç Kara'nın golü ile 1-0 önde götürürken son 10 dakikalık bölümde Gençlerbirliği inanılmaz bir geri dönüşe imza attı ve 3 puanı hanesine yazdıran takım oldu. Kırmızı-Siyahlılar, aldıkları kritik galibiyetle çıkışını sürdürdü.</p>
      <p>Alınan bu sonuçla Kasımpaşa 12 puanda kaldı. Gençlerbirliği ise puanını 13 yaparak düşme hattından kurtulmak adına önemli bir galibiyete imza attı.</p>
      <p>Maçtan dakikalar</p>
      <p>1’inci dakikada sağ kanattan Quaresma’nın ortasında ceza sahası içinde topa iyi yükselen Hajradinovic’in kafa vuruşunu kaleci Ertaç son anda kornere çelmeyi başardı.</p>
      <p>22’nci dakikada ceza sahası dışı sağ çaprazda topla buluşan Quaresma’nın, ceza sahasına girer girmez trivela vuruşunda kaleci Ertaç topu son anda kornere çeldi.</p>
      <p>29’uncu dakikada Gençlerbirliği’nde Halil İbrahim’in sol kanattan ortasında penaltı noktası üzerinde Stancu’nun kafa vuruşu kaleci Fatih’te kaldı.</p>
      <p>54’üncü dakikada Kasımpaşa Aytaç’ın golüyle öne geçiyor. Sağ kanatta Quaresma’nın pasında ceza sahası içinde topla buluşan Hajradinovic, pasını penaltı noktası üzerindeki Aytaç’a çıkardı. Aytaç’ın vuruşunda kalecinin müdahalesi yetersiz kaldı ve top ağlarla buluştu: 1-0.</p>
      <p>65’inci dakikada gelişen Gençlerbirliği atağında, Halil İbrahim’in sol kanattan kestiği ortada, ön direkte Ayite’nin kafa vuruşunda meşin yuvarlak yandan auta çıktı.</p>
      <p>82’nci dakikada Gençlerbirliği karşılaşmada eşitliği yakaladı. Sağ taraftan Erdem’in kullandığı kornerde ceza sahası içinde topla buluşan Stancu, dönerek vuruşunda topu ağlarla buluşturdu: 1-1</p>
      <p>87’nci dakikada Gençlerbirliği penaltı vuruşu kazandı. Karşılaşmanın hakemi, ceza sahası içinde topla buluşan Stancu’nun şutunda topun Popov’un eline çarptığına hükmederek beyaz noktayı gösterdi.</p>
      <p>88’inci dakikada topun başına geçen Stancu’nun vuruşunda meşin yuvarlak kalecinin sağından ağlarla buluştu: 1-2.</p>
      <p>Müsabaka deplasman ekibinin 2-1'lik üstünlüğü ile sona erdi.</p>
      <p><b>STAT</b>: Recep Tayyip Erdoğan</p>
      <p><b>HAKEMLER</b>: Alper Ulusoy, Volkan Ahmet Narinç, İbrahim Bozbey</p>
      <p><b>KASIMPAŞA</b>: Fatih, Popov, Fernandes, Sadiku, Veigneau, Khalili (Dk. 90 Heintz), Aytaç, Quaresma, Mustafa (Dk. 81 İlhan), Hajradinovic, Koita</p>
      <p><b>GENÇLERBİRLİĞİ</b>: Ertaç, Erdem, Ramos, Toure, Polomat (Dk. 67 Diallo), Halil İbrahim, Berat (Dk. 80 Seuntjens), Fabricio, Sessegnon, Nadir (Dk. 58 Ayite), Stancu</p>
      <p><b>GOLLER</b>: Dk. 54 Aytaç (Kasımpaşa) - Dk. 82 - Dk. 88 (P) Stancu (Gençlerbirliği)</p>
      <p><b>SARI KARTLAR: </b>Popov (Kasımpaşa) - Stancu (Gençlerbirliği)</p>
    </article>
  </body>
</html>