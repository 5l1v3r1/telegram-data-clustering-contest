<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/cegauto/20191123_Unalmaban_vegigkarcolt_egy_autot_a_budai_Varban_a_rendorseg_keresi"/>
    <meta property="og:site_name" content="HVG.hu"/>
    <meta property="article:published_time" content="2019-11-23T11:25:00+00:00"/>
    <meta property="og:title" content="Unalmában végigkarcolt egy autót a budai Várban, a rendőrség keresi"/>
    <meta property="og:description" content="A felvételek láttán egy régi híres kérdés jut az ember eszébe: de miért?"/>
  </head>
  <body>
    <article>
      <h1>Unalmában végigkarcolt egy autót a budai Várban, a rendőrség keresi</h1>
      <address><time datetime="2019-11-23T11:25:00+00:00">23 Nov 2019, 11:25</time> by <a rel="author">hvg.hu</a></address>
      <p>
        <b>A felvételek láttán egy régi híres kérdés jut az ember eszébe: de miért?</b>
      </p>
      <p>Tanulságos videót tett közzé a rendőrség oldala, egy férfi a budai Várban, az Úri utcában sétált péntek délután 16 óra 10 és 20 között. Hogy feldobja délutánját, az egyik ott parkoló autót egy kezében lévő szerszámmal végigkarcolta. Vesztére a térfigyelő kamera mindezt felvette, a rendőrség most keresi.</p>
      <figure>
        <iframe src="https://www.youtube.com/embed/D1uZ-u0utTY" width="640" height="360" data-service="Youtube" scrolling="no"/>
      </figure>
      <p>Aki a felvételeken látható férfit felismeri, személyazonosságával, tartózkodási helyével vagy a bűncselekménnyel kapcsolatban információval rendelkezik, akár névtelensége megőrzése mellett tegyen bejelentést a 06-80-555-111 „Telefontanú” zöldszámán, a 107 vagy 112 központi segélyhívó számok valamelyikén.</p>
      <related>
        <a href="https://hvg.hu/itthon/20191013_Dulakodassa_fajult_a_plakatrongalas_Budakeszin"/>
        <a href="https://hvg.hu/itthon/20190907_Ot_keresi_a_rendorseg_a_mentoautok_megrongalasa_miatt"/>
      </related>
    </article>
  </body>
</html>