<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/indycar/dale-coyne-rinuncia-a-bourdais-che-passa-in-imsa-468889.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-23T11:00:15+00:00"/>
    <meta property="og:title" content="Dale Coyne rinuncia a Bourdais"/>
    <meta property="og:description" content="Il pilota francese saluta la IndyCar e approda nel campionato IMSA, dove guiderà una Cadillac insieme a João Barbosa"/>
  </head>
  <body>
    <article>
      <h1>Dale Coyne rinuncia a Bourdais</h1>
      <h2>Il pilota francese saluta la IndyCar e approda nel campionato IMSA, dove guiderà una Cadillac insieme a João Barbosa</h2>
      <address><time datetime="2019-11-23T11:00:15+00:00">23 Nov 2019, 11:00</time> by <a rel="author">Simone Peluso</a></address>
      <p>Dopo quattro titoli in Champ Car e due vittorie negli ultimi tre anni, <b>Sébastien Bourdais</b> <b>saluta definitivamente la IndyCar</b> e si tuffa in una nuova avventura nell’IMSA. Una scelta più forzata che voluta, legata alle necessità economico-finanziarie del team Dale Coyne Racing che ha bisogno di puntare su un pilota con più budget e più sponsor alle spalle per il prossimo futuro.</p>
      <p><i>“Sono molto felice che Sebastien abbia deciso di guidare per noi dopo la sua esperienza in Formula 1 prima nel 2011 e poi nelle ultime tre stagioni</i> – ha dichiarato <b>Coyne</b> in un’intervista rilasciata a <i>RACER</i> – <i>Apprezzo tutto ciò che ha fatto per il nostro team, ma il panorama in continua evoluzione della IndyCar ha cambiato i nostri piani per il 2020″.</i></p>
      <figure>
        <img src="https://www.formulapassion.it/wp-content/uploads/2015/06/Sebastien-Bourdais-IndyCar-2015.jpg"/>
      </figure>
      <p>Nonostante alcune ipotesi ancora valide per restare nella serie americana a ruote scoperte, l’esperto pilota francese ha deciso di accettare l’offerta della <b>JDC Miller</b> approdando così nel campionato Endurance d’oltreoceano, mettendosi al volante di una <b>Cadillac DPi-V.R</b> da condividere con João Barbosa con il supporto di Mustang Sampling Racing.</p>
      <p><i>“Dopo due settimane durissime legate ad un futuro molto incerto, sono elettrizzato dall’opportunità di guidare ancora un prototipo e di unirmi a JDC-Miller MotorSports e a Mustang Sampling Racing</i> – ha affermato <b>Bourdais</b> – <i>Ringrazio tutti coloro che hanno reso possibile questo, aspetto con ansia il 2020, non vedo l’ora di provare la Cadillac DPi-V.R”.</i></p>
      <footer>RIPRODUZIONE RISERVATA</footer>
    </article>
  </body>
</html>