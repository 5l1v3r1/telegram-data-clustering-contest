<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/kerala/ncp-maharashtra-issue-t-p-peethambaran-s-statement/836306"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-23T11:03:09+00:00"/>
    <meta property="og:title" content="കൂറുമാറിയവർക്കെതിരെ നടപടി; അജിത്‌ പവാറിന്റേത്‌ വ്യക്തിപരമായ നീക്കം: ടി പി പീതാംബരൻ"/>
    <meta property="og:description" content="പാർട്ടിയുടെ തീരുമാനത്തെ അട്ടിമറിക്കുന്ന നീക്കം ബിജെപി ..."/>
  </head>
  <body>
    <article>
      <h1>കൂറുമാറിയവർക്കെതിരെ നടപടി; അജിത്‌ പവാറിന്റേത്‌ വ്യക്തിപരമായ നീക്കം: ടി പി പീതാംബരൻ</h1>
      <address><time datetime="2019-11-23T11:03:09+00:00">23 Nov 2019, 11:03</time> by <a rel="author">വെബ് ഡെസ്‌ക്‌</a></address>
      <p>തിരുവനന്തപുരം &gt; മഹാരാഷ്‌ട്രയിൽ പാർട്ടിയുടെ തീരുമാനത്തെ അട്ടിമറിക്കുന്ന നീക്കം ബിജെപി കേന്ദ്ര നേതൃത്വം ഇടപെട്ട്‌ നടത്തിയെന്ന്‌ എൻസിപി ദേശീയ ജനറൽ സെക്രട്ടറി ടി പി പീതാംബരൻ പറഞ്ഞു.</p>
      <p>മറ്റു സംസ്ഥാനങ്ങളിൽ ചെയ്‌തതു പോലെ ഒരു ചെറിയ വിഭാഗത്തെ അടർത്തിയെടുത്ത്‌ അധികാരം പിടിക്കുകയാണ്‌ ബിജെപി ചെയ്‌തത്‌. പാർടിയുടെ നയപരിപാടികളിൽ ഉറച്ചുനിൽക്കും. അജിത്‌ പവാറിന്‌ അദ്ദേഹത്തിന്റെതായ താൽപര്യങ്ങൾ ഉണ്ടാകുമായിരിക്കും. ബിജെപിയുടെ ജനാധിപത്യ വിരുദ്ധമായ നടപടികളുടെ മറ്റൊരുദാഹരണമാണിത്‌. കുറച്ചുപേർ കൂറുമാറിപ്പോയാൽ ബിജെപിയുമായി സഖ്യമുണ്ടാക്കിയെന്ന്‌ പറയാനാവില്ല. വ്യക്തിപരമായ താൽപര്യങ്ങൾ സംരക്ഷിക്കാൻ പോയവരെ തള്ളിപ്പറയും. ജനങ്ങൾ അവർക്കെതിരാണ്‌. അവർ തെറ്റുതിരുത്തി തിരിച്ചവരുമെന്ന്‌ തന്നെയാണ്‌ വിശ്വാസമെന്നും ടി പി പീതാംബരൻ പറഞ്ഞു.</p>
      <p>എൻസിപി കേരള ഘടകം ഇടതുപക്ഷത്തോടൊപ്പം തന്നെയാണെന്ന്‌ മാണി സി കാപ്പൻ എംഎൽഎ പറഞ്ഞു. കൂറുമാറിയവരെ പുറത്താക്കുമെന്നും അദ്ദേഹം പറഞ്ഞു. ബിജെപിയുടെ വലയിൽ അജിത്‌ പവാർ വീണു. ബിജെപിയോടൊപ്പം പോകാനുള്ള അജിത്‌ പവാറിന്റെ നീക്കത്തെ അപലപിക്കുന്നതായും അദ്ദേഹം പറഞ്ഞു.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/national/maharashtra-congress-ncp-shivsena/836426"/>
        <a href="https://www.deshabhimani.com/news/national/no-one-from-ncp-will-support-bjp/836313"/>
        <a href="https://www.deshabhimani.com/news/national/sarath-powar-on-maharashtra-issue/836308"/>
        <a href="https://www.deshabhimani.com/news/kerala/news-kerala-22-11-2019/836218"/>
        <a href="https://www.deshabhimani.com/news/national/maharashtra-government-formation-shivsena/835653"/>
        <a href="https://www.deshabhimani.com/news/national/maharashtra-government-formation/835044"/>
        <a href="https://www.deshabhimani.com/news/national/maharashtra-govt-formation/834623"/>
        <a href="https://www.deshabhimani.com/news/national/news-national-12-11-2019/834104"/>
        <a href="https://www.deshabhimani.com/news/national/governor-calls-ncp-to-for-government/833947"/>
        <a href="https://www.deshabhimani.com/news/national/ncp-congress-will-try-to-fiorm-govt-in-maharashtra/833604"/>
      </related>
    </article>
  </body>
</html>