<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2824036-okupanti-obstrilali-ukrainski-pozicii-bila-pivdennogo-vtrat-nemae.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T11:37:00+00:00"/>
    <meta property="og:title" content="Окупанти обстріляли українські позиції біля Південного, втрат немає"/>
    <meta property="og:description" content="У суботу після 10-ї ранку російські окупаційні війська обстріляли Південне, що на Луганському напрямку, втрат немає."/>
  </head>
  <body>
    <article>
      <h1>Окупанти обстріляли українські позиції біля Південного, втрат немає</h1>
      <h2>У суботу після 10-ї ранку російські окупаційні війська обстріляли Південне, що на Луганському напрямку, втрат немає.</h2>
      <address>
        <time datetime="2019-11-23T11:37:00+00:00">23 Nov 2019, 11:37</time>
      </address>
      <p>Про це повідомив під час брифінгу речник Міноборони полковник Максим Праута.</p>
      <p>"Від початку поточної доби противник зі станкових протитанкових гранатометів та стрілецької зброї обстріляв позиції підрозділів Об’єднаних сил у районі Південного, що на Луганському напрямку", - поінформував Праута.</p>
      <p>За його словами, сталося це після 10-ї години ранку, окупанти вели вогонь 10 хвилин з боку шахти імені Гагаріна.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2823901-rozvidka-porahuvala-vtrati-okupantiv-za-tizden-19-osib.html">Розвідка порахувала втрати окупантів за тиждень - 19 осіб</a>
      </blockquote>
      <p>За наявною на 12.30 інформацією, додав Праута, втрат з боку військовослужбовців немає.</p>
      <p>Як повідомляв Укрінформ, протягом минулої доби, 22 листопада, російські окупаційні війська 14 разів відкривали вогонь по позиціях Об'єднаних сил, застосовуючи в тому числі заборонену Мінськими угодами зброю. В результаті <a href="https://www.ukrinform.ua/tag-obstril">обстрілів </a>поранення отримав один військовослужбовець. Ще один боєць загинув в ДТП.</p>
      <p>
        <i>Фото: ООС</i>
      </p>
    </article>
  </body>
</html>