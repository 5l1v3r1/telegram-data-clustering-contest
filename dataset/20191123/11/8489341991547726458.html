<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806787/%D9%87%D9%85%D8%B3%D8%B1-%D8%B2%D9%86%D8%AF%D9%87-%DB%8C%D8%A7%D8%AF-%D8%AF%D9%87%D9%84%D9%88%DB%8C-%D9%85%D9%87%D9%85%D8%A7%D9%86-%D8%AE%D9%86%DB%8C%D8%A7%DA%AF%D8%B1%D8%A7%D9%86-%D8%B1%D8%A7%D8%AF%DB%8C%D9%88-%D9%81%D8%B1%D9%87%D9%86%DA%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T11:34:00+00:00"/>
    <meta property="og:title" content="همسر زنده یاد دهلوی مهمان «خنیاگران» رادیو فرهنگ"/>
    <meta property="og:description" content="برنامه «خنیاگران» شنبه دوم آذر میزبان سوسن اصلانی همسر زنده یاد حسین دهلوی می‌شود که به موضوع بررسی آثار مکتوب استاد دهلوی اختصاص دارد."/>
  </head>
  <body>
    <article>
      <h1>همسر زنده یاد دهلوی مهمان «خنیاگران» رادیو فرهنگ</h1>
      <h2>برنامه «خنیاگران» شنبه دوم آذر میزبان سوسن اصلانی همسر زنده یاد حسین دهلوی می‌شود که به موضوع بررسی آثار مکتوب استاد دهلوی اختصاص دارد.</h2>
      <address>
        <time datetime="2019-11-23T11:34:00+00:00">23 Nov 2019, 11:34</time>
      </address>
      <p> به گزارش گروه فرهنگی <a href="https://snn.ir/">خبرگزاری دانشجو</a> به نقل از روابط عمومی رادیو فرهنگ، آثار مکتوب زنده یاد حسین دهلوی در گفتگو با سوسن اصلانی همسر آن استاد فقید در برنامه «خنیاگران» شنبه ۲ آذر بررسی می‌شود.<br/><br/>حسین دهلوی موسیقی‌دان، آهنگساز و رهبر ارکستر علاوه بر نواختن ساز‌های مختلف و رهبری ارکستر، کتاب‌هایی نیز در حوزه موسیقی تالیف کرده است که از جمله آن می‌توان به «آموزش تمبک»، «شراب عشق: برای آواز و ارکستر مضرابی»، «فانتزی برای تار و ارکستر» و «پیوند شعر و موسیقی آوازی» اشاره کرد که جایزه کتاب سال جمهوری اسلامی در بخش هنر را به خود اختصاص داد، این کتاب حاصل بیش از ۴۰ سال تجربه دهلوی در تلفیق موسیقی با شعر ایرانی است که به شیوه‌ای علمی و متدیک فرایند کار را توضیح می‌دهد.<br/><br/>برنامه «خنیاگران» کاری از گروه کتاب رادیو فرهنگ است که پژوهش‌های مکتوبی را که در حوزه موسیقی صورت گرفته است، معرفی می‌کند. این برنامه با حمایت معنوی موزه موسیقی تهیه و تدوین می‌شود.<br/><br/>«خنیاگران» با اجرای بردیا حسام، تهیه کنندگی فریده گودرزی و با مشاوره از زهرا حبیبی زاد هر شنبه ساعت ۲۰:۳۰ روی موج اف ام ریف ۱۰۶ مگاهرتز از رادیو فرهنگ پخش می‌شود.</p>
    </article>
  </body>
</html>