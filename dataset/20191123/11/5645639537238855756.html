<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/vivo-u20/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-23T11:30:03+00:00"/>
    <meta property="og:title" content="Vivo U20 je kousek od představení"/>
    <meta property="og:description" content="Přestože k oficiálnímu představení modelu U20 od společnosti Vivo má dojít až za pár dnů, tak první prodejci už pomalu zařazují telefon do své nabídky a dávají nám o něm jasnější představu. Zařízení si najde místo ve vyšších patrech střední třídy, kde může vynikat například díky velkokapacitní baterii s velmi nadstandardní výdrží. Ovšem rozhodující slovo […]"/>
  </head>
  <body>
    <article>
      <h1>Vivo U20 je kousek od představení</h1>
      <address><time datetime="2019-11-23T11:30:03+00:00">23 Nov 2019, 11:30</time> by <a rel="author" href="https://dotekomanie.cz/author/antonin-hornacek/" target="_blank">Antonín Horňáček</a></address>
      <p>Přestože k oficiálnímu představení modelu U20 od společnosti Vivo má dojít až za pár dnů, tak první prodejci už pomalu zařazují telefon do své nabídky a dávají nám o něm jasnější představu. Zařízení si najde místo ve vyšších patrech střední třídy, kde může vynikat například díky velkokapacitní baterii s velmi nadstandardní výdrží. Ovšem rozhodující slovo bude mít konečná prodejní cena.</p>
      <h3>Nakročeno k úspěchu</h3>
      <p>Vpředu by se měl ukázat 6,53palcový Halo FullView displej s FullHD+ rozlišením a „Waterdrop“ výřez vyplní 16megapixelová kamerka. Uvnitř zaujme místo osmijádrový procesor Snapdragon 675 od Qualcommu, 4/6GB operační paměť RAM společně s 64/128GB interním úložištěm. Článek baterie o velikosti 5 000 mAh slibuje až 273 hodin setrvání v pohotovostním režimu a nechybí ani technologie rychlého 18W nabíjení.</p>
      <p>Záda ponesou tři objektivy fotoaparátu (16 + 8 + 2 MPx), klasický LED blesk a snímač otisků prstů. Uživatelským prostředním doprovodí systém Android ve verzi 9.0 Pie překrytý vlastním rozhraním FunTouch ve verzi 9.2. Mezi ostatní prvky výbavy patří microUSB port, slot pro paměťovou microSD kartu, 3,5mm jack pro připojení sluchátek nebo funkce Bluetooth 5.0. Nakonec prodejní cena by se mohla pohybovat v přepočtu okolo 3 327 Kč.</p>
      <figure>
        <iframe src="https://www.youtube.com/embed/JQs2Gwr2l8Y" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/M0wn4Vgs5-U" width="560" height="315" data-service="Youtube" scrolling="no"/>
      </figure>
      <footer>Zdroj: <a href="https://www.gizmochina.com/2019/11/18/vivo-u20-hands-on-images-and-official-promo-videos-released/#6512b/">gizmochina.com</a></footer>
    </article>
  </body>
</html>