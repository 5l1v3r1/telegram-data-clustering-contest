<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/198332/nea-dedomena-stin-pistopoiisi-kai-adeia-leitoyrgias-ton-mko-ti-sxediazei-i-kyvernisi"/>
    <meta property="og:site_name" content="CNN.gr"/>
    <meta property="article:published_time" content="2019-11-23T11:13:37+00:00"/>
    <meta property="og:title" content="Νεα δεδομένα στην πιστοποίηση και άδεια λειτουργίας των ΜΚΟ - Τι σχεδιάζει η κυβέρνηση"/>
    <meta property="og:description" content="Ένα τοπίο ανεξέλεγκτης δράσης χωρίς να δίνει κάποιος λογαριασμό πεπραγμένων και φυσικά χωρίς να γίνεται αξιολόγηση και έλεγχος των κινήσεων και των πράξεων,..."/>
  </head>
  <body>
    <article>
      <h1>Νεα δεδομένα στην πιστοποίηση και άδεια λειτουργίας των ΜΚΟ - Τι σχεδιάζει η κυβέρνηση</h1>
      <h2>Ένα τοπίο ανεξέλεγκτης δράσης χωρίς να δίνει κάποιος λογαριασμό πεπραγμένων και φυσικά χωρίς να γίνεται αξιολόγηση και έλεγχος των κινήσεων και των πράξεων, περιγράφουν υψηλοβαθμοι επιτελείς της Κατεχάκη την παρουσία συντριπτικής πλειοψηφίας Μη Κυβερνητικών Οργανώσεων στη χώρα μας.</h2>
      <figure>
        <img src="https://cdn.cnngreece.gr/media/com_news/users/713/karamitrou-avatar.jpg"/>
      </figure>
      <p>Μίνα Καραμήτρου, CNN Greece 13:13 , 23 November 2019 - 13:25</p>
      <p>Και ενώ υπάρχουν ΜΚΟ που πραγματικά έχουν συμβάλει τα μέγιστα στο προσφυγικό, υπάρχουν και δεκάδες που η δράση τους παραμένει προβληματική. Χαρακτηριστικό παράδειγμα τα όσα ειχαν ανακαλύψει αστυνομικοί στην Ειδομένη το 2016, όπου μέλη ΜΚΟ του εξωτερικού εμφανίστηκαν ξαφνικά και προσπαθούσαν να πείσουν τους πρόσφυγες που είχαν συγκεντρωθεί εκεί, να ξεσηκωθούν και να περάσουν τα σύνορα.</p>
      <p>Η μία και μοναδική υπάλληλος που υπήρχε στο γραφείο που ασχολείται με τα μητρώα των ΜΚΟ στο πρώην υπουργείο Μεταναστευτικής Πολιτικής, ειχε δεχτεί <b>περίπου 300 αιτήματα απο ΜΚΟ που ήθελαν να δραστηριοποιηθούν στην Ελλάδα</b>. Από αυτές περίπου 70 πήραν τα απαραίτητα χαρτιά για να προχωρήσουν τον κύκλο εργασιών τους, χωρίς, όμως, αυτό να σημαίνει πως και οι υπόλοιπες δεν μπορούν να έχουν «λόγο κι έργο» χωρίς να μπορούν να λαμβάνουν χρηματοδότηση από τα κονδύλια που διατηρούνται στις συγκεκριμένες οργανώσεις.</p>
      <p>Βασικό, όμως, προνόμιο των συγκεκριμένων οργανώσεων, είναι ότι μπορούν να έχουν <b>παρουσία και δραστηριότητες μέσα στα κέντρα ταυτοποίησης που υπάρχουν στα νησιά</b> τα οποία δέχονται και τις μεγαλύτερες πίεσεις απο τις ροές. Έχουν, δηλαδή, τη δυνατότητα να βρίσκονται σε χώρους που προτίστως θα έπρεπε να λειτουργεί το κράτος και οι επίσημες επιτροπές.</p>
      <p>Τα κονδύλια που δίνει η Ευρώπη για την χρηματοδότηση των οργανώσεων αυτών, ειναι <b>υπέρογκα</b>. Ενδεικτικά, αρκεί να πούμε ότι για τη στέγαση προσφύγων και μεταναστών σε διαμερίσματα και ξενοδοχεία, δόθηκαν μεσα σε ενα χρονο περιπου <b>100 εκατομμύρια.</b></p>
      <h3>Νέα δεδομένα για τις ΜΚΟ</h3>
      <p>Βασικό κεφάλαιο στις εξαγγελίες της κυβέρνησης την προηγούμενη εβδομαδα σε σχέση με τα μέτρα για την αντιμετώπιση του μεταναστευτικού - προσφυγικού ήταν και τα <b>νεα δεδομένα στην πιστοποίηση και άδεια λειτουργίας των ΜΚΟ</b>. Βασικός στόχος να μπει μια τάξη στο πώς μια οργάνωση μπορεί επίσημα να πάρει άδεια από το κράτος, αλλά και το πιο σημαντικό είναι ότι τώρα πια οι οργανώσεις αυτές θα <b>ελέγχονται</b> για το αν πραγματικά εφαρμόζουν τη διαδικασία που έχουν αναλάβει ή όχι.</p>
      <p>Στα σχέδια των υπευθύνων ειναι η δημιουργία ενός <b>μικρού κλιμακίου</b> που θα αποτελείται απο αστυνομικούς, εκπροσώπους της γραμματείας μετανάστευσης , υπαλλήλους του <a href="https://www.cnn.gr/eidhseis/tag/1058/ypoyrgeio-ergasias"><b>υπουργείου Εργασίας</b></a> ακομα και υπαλλήλους του <a href="https://www.cnn.gr/eidhseis/tag/706/ypoyrgeio-oikonomikon"><b>υπουργείου Οικονομικών</b></a>. Η επιτροπή αυτη θα κανει εφόδους και ελέγχους στις ΜΚΟ για τη λειτουργία τους και για τα πεπραγμένα τους. Εξυπακούεται οτι θα πρέπει να συνεργάζονται και να ενημερώνουν τις αρχές ασφαλείας για οποιαδήποτε παράνομη πράξη ή ύποπτο προφίλ μετανάστη ή πρόσφυγα εντοπίσουν. Επίσης, στις βασικές προϋποθέσεις θα είναι και η ξεκάθαρη θέση απο πλευράς των ΜΚΟ οτι βοηθούν τους πρόσφυγες και μετανάστες με βάση τους νόμους και τους κανόνες δικαίου της χώρας και με βασικό γνώμονα τον νέο νόμο του ασυλου.</p>
      <p>Το πιο σημαντικό, όμως, είναι ότι θα μπουν βασικές προϋποθέσεις για να μπορεί μια ΜΚΟ να πάρει πιστοποίηση. Η εμπειρία , το προσωπικό, αλλά και η υπογραφή επίσημου μνημονίου συνεργασίας θα είναι μερικές απο τις προϋποθέσεις ενώ ο έλεγχος στο προσωπικό των οργανώσεων θα γίνεται ανα τακτά χρονικά διαστήματα.</p>
      <p>Ήδη, εχουν ξεκίνησει να συντάσσονται οι<b> υπουργικές αποφάσεις</b> απο το υπουργείο Προστασιας του Πολίτη που θα βάζει το πλαίσιο και τους κανόνες μέσα στο οποίο θα δραστηριοποιούνται πια οι ΜΚΟ.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/198382/koinoniko-merisma-2019-ston-aera-i-katavoli-toy-ta-senaria-tis-kyvernisis">Κοινωνικό Μέρισμα 2019: Στον «αέρα» η καταβολή του - Τα σενάρια της κυβέρνησης</a>
        </li>
        <li>
          <a href="https://www.cnn.gr/news/kosmos/story/198381/tha-protimoysa-na-pethano-sti-thalassa-apo-to-na-epistrepso-sygklonizei-diasotheis-metanastis">«Θα προτιμούσα να πεθάνω στη θάλασσα από το να επιστρέψω»: Συγκλονίζει διασωθείς μετανάστης</a>
        </li>
        <li>
          <a href="https://www.cnn.gr/news/politiki/story/198312/koymoytsakos-pros-toyrkia-oi-apeilitikes-diloseis-gia-to-metanasteytiko-den-voithoyn-kanenan">Κουμουτσάκος προς Τουρκία: Oι απειλητικές δηλώσεις για το μεταναστευτικό δεν βοηθούν κανέναν</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/1189/mko">ΜΚΟ</a>
        </li>
        <li>
          <a href="https://www.cnn.gr/eidhseis/tag/24370/mh-kyvernhtikes-organwseis">ΜΗ ΚΥΒΕΡΝΗΤΙΚΕΣ ΟΡΓΑΝΩΣΕΙΣ</a>
        </li>
        <li>
          <a href="https://www.cnn.gr/eidhseis/tag/435/kyvernisi">ΚΥΒΕΡΝΗΣΗ</a>
        </li>
        <li>
          <a href="https://www.cnn.gr/eidhseis/tag/19865/ypoyrgeio-prostasias-toy-polith">ΥΠΟΥΡΓΕΙΟ ΠΡΟΣΤΑΣΙΑΣ ΤΟΥ ΠΟΛΙΤΗ</a>
        </li>
        <li>
          <a href="https://www.cnn.gr/eidhseis/tag/496/prosfgiko">ΠΡΟΣΦΥΓΙΚΟ</a>
        </li>
        <li>
          <a href="https://www.cnn.gr/eidhseis/tag/39117/prosfyges-kai-metanastes">ΠΡΟΣΦΥΓΕΣ ΚΑΙ ΜΕΤΑΝΑΣΤΕΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/23/198380/snapshot/2717085.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/23/198382/snapshot/2567620.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/23/198332/snapshot/2615042.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/23/198372/snapshot/2328022.jpg"/>
      </figure>
    </article>
  </body>
</html>