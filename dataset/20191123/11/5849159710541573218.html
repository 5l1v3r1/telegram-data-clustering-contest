<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/national-news-telugu/sp-leader-seen-smoking-inside-hospital-premises-in-moradabad-1-1-10610418.html"/>
    <meta property="og:site_name" content="ntnews.com"/>
    <meta property="article:published_time" content="2019-11-23T11:22:00+00:00"/>
    <meta property="og:title" content="ఆస్పత్రి ప్రాంగణంలో పొగ తాగిన ఎస్పీ లీడర్"/>
    <meta property="og:description" content="లక్నో : ఉత్తరప్రదేశ్ మోర్దాబాద్‌లోని ప్రభుత్వ ఆస్పత్రి ప్రాంగణంలో సమాజ్‌వాదీ పార్టీ నాయకుడు హాజీ ఇక్రమ్ ఖురేషి పొగ తాగి వివాదానికి తెరలేపారు. ఎస్పీ చీఫ్ ములాయం"/>
  </head>
  <body>
    <article>
      <h1>ఆస్పత్రి ప్రాంగణంలో పొగ తాగిన ఎస్పీ లీడర్</h1>
      <address>
        <time datetime="2019-11-23T11:22:00+00:00">23 Nov 2019, 11:22</time>
      </address>
      <p>లక్నో : ఉత్తరప్రదేశ్ మోర్దాబాద్‌లోని ప్రభుత్వ ఆస్పత్రి ప్రాంగణంలో సమాజ్‌వాదీ పార్టీ నాయకుడు హాజీ ఇక్రమ్ ఖురేషి పొగ తాగి వివాదానికి తెరలేపారు. ఎస్పీ చీఫ్ ములాయం సింగ్ యాదవ్ జన్మదినం సందర్భంగా మోర్దాబాద్‌లోని ప్రభుత్వ ఆస్పత్రిలో రోగులకు పండ్ల పంపిణీ కార్యక్రమం నిర్వహించారు ఖురేషి. ఈ కార్యక్రమం ముగిసిన అనంతరం ఆస్పత్రి ఆవరణలోనే ఖురేషి పొగ తాగారు. అయితే పబ్లిక్ ప్లేస్‌లలో పొగ తాగడం నిషేధం. ఖురేషి పొగ తాగిన వీడియో సామాజిక మాధ్యమాల్లో వైరల్ అవుతున్నాయి. ఖురేషిపై పలువురు విమర్శలు చేస్తున్నారు. <br/><br/>నేను ఆస్పత్రి ఆవరణలో లేను<br/><br/>ఆస్పత్రి ఆవరణలో ఖురేషి పొగ తాగుతున్న వీడియో సామాజిక మాధ్యమాల్లో వైరల్ అవడంతో.. దీనిపై మీడియా ఆయనను ప్రశ్నించింది. దీంతో ఖురేషి మీడియాపై రుసరుసలాడారు. తాను పొగ తాగినప్పుడు ఆస్పత్రి ఆవరణలో లేను. పక్కనున్న పార్క్ సమీపంలో ఉన్నాను. మీకు కావాల్సింది చెడు ప్రచారమే కాబట్టి.. ఇష్టమొచ్చినట్లు ప్రచారం చేస్తారని ఆగ్రహం వ్యక్తం చేశారు ఖురేషి.</p>
    </article>
  </body>
</html>