<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/isola-dei-famosi-aurora-ramazzotti-rinuncia-problema-fisico/658733/"/>
    <meta property="og:site_name" content="DiLei"/>
    <meta property="article:published_time" content="2019-11-23T11:40:37+00:00"/>
    <meta property="og:title" content="Isola dei Famosi, Aurora Ramazzotti rinuncia per un problema fisico"/>
    <meta property="og:description" content="Aurora Ramazzotti non parteciperà all’Isola dei Famosi. Il motivo? Un difetto fisico di cui si vergogna, ereditato da mamma Michelle Hunziker."/>
  </head>
  <body>
    <article>
      <h1>Isola dei Famosi, Aurora Ramazzotti rinuncia per un problema fisico</h1>
      <h2>Aurora Ramazzotti non parteciperà all'Isola dei Famosi a causa di un difetto fisico</h2>
      <address>
        <time datetime="2019-11-23T11:40:37+00:00">23 Nov 2019, 11:40</time>
      </address>
      <p><b>Aurora Ramazzotti</b> non parteciperà all’<b><i>Isola dei Famosi</i></b>. Il nome della figlia di <b>Michelle Hunziker ed Eros</b> era stato inserito nella lista di personaggi che avrebbero potuto prendere parte alla nuova edizione del reality. Dopo il <a href="https://dilei.it/vip/isola-dei-famosi-francesco-monte-eva-henger-canna-gate/587684/">canna-gate</a> con <b>Francesco Monte</b> e le polemiche per lo scandalo <a href="https://dilei.it/vip/video/isola-caso-corona-fogli-gli-ex-pooh-difendono-lamico/591411/">Corona-Fogli</a>, <b>Alessia Marcuzzi</b> tornerà al timone della trasmissione.</p>
      <p>L’<b><i>Isola dei Famosi</i></b> andrà in onda, secondo le prime indiscrezioni, dopo il <a href="https://dilei.it/vip/grande-fratello-vip-alfonso-signorini-al-posto-di-marcuzzi-blasi/612010/"><i>Grande Fratello Vip</i></a> by <b>Alfonso Signorini</b>, ma ormai da qualche settimana è iniziato <b>il toto-nomi</b>. La Marcuzzi infatti ha di fronte a sè un compito piuttosto arduo: risollevare<b> le sorti del programma</b> che nell’ultimo periodo aveva subito un drastico calo di ascolti e di preferenze da parte del pubblico.</p>
      <p>Per questo i fan si aspettano un cast forte e interessante. Fra i nomi inseriti nella lista quello di <a href="https://dilei.it/vip/aurora-ramazzotti-sfogo-non-sono-raccomandata-lite-marica-pellegrinelli/658604/">Aurora Ramazzotti.</a> La 22enne figlia d’arte sta muovendo i primi passi nel mondo dello spettacolo. Ha condotto <a href="https://dilei.it/vip/foto/aurora-ramazzotti-michelle-hunziker-vuoi-scommettere/542619/"><i>Vuoi Scommettere</i></a> in coppia con Michelle ed è stata fra i protagonisti di <b><i>Mai Dire Talk</i></b>, mentre attualmente conduce due programmi in radio.</p>
      <p>In una recente intervista Aurora ha smentito la sua <b>partecipazione al reality</b>. Come aveva già fatto in passato, la figlia della Hunziker ha negato che potrebbe mai prendere parte allo show ambientato <b>in Honduras.</b> Il motivo? Un difetto fisico che mette in imbarazzo la piccola Ramazzotti e che le impedirebbe di essere una <b>concorrente nel reality. </b></p>
      <p>Si tratta dell’alluce valgo che Aurora avrebbe <b>ereditato da Michelle. </b>“L’unica cosa che ho preso da mia madre è l’alluce valgo – ha confessato a TPI -, per questo non posso togliermi le scarpe”. Niente <b><i>Isola dei Famosi</i> </b>dunque per la 22enne, ma tanti nuovi progetti, sia sul lavoro che nel privato grazie all’amore per<a href="https://dilei.it/vip/aurora-ramazzotti-nozze-in-vista-con-goffredo-cerza-lei-non-si-sbilancia/646156/"> Goffredo Cerza</a>.</p>
      <p>“Ho tanti progetti in cantiere – <b>ha confessato</b> di recente -, frequento un’accademia di arte e musica e le mie giornate sono abbastanza piene. Puoi essere raccomandato quanto vuoi, ma se non vali niente non vai avanti. Io sono e sarò per sempre riconoscente di essere nata in una famiglia così”.</p>
      <related>
        <h4>Leggi anche</h4>
        <a href="https://dilei.it/vip/aurora-ramazzotti-bikini-instagram-goffredo-cerza/545202/"/>
        <a href="https://dilei.it/vip/aurora-ramazzotti-instagram-goffredo-incinta/574713/"/>
        <a href="https://dilei.it/vip/aurora-ramazzotti-sfogo-non-sono-raccomandata-lite-marica-pellegrinelli/658604/"/>
        <a href="https://dilei.it/vip/aurora-ramazzotti-vivo-sotto-scorta/544826/"/>
        <a href="https://dilei.it/vip/le-vacanze-social-aurora-ramazzotti-con-fidanzato-goffredo/501767/"/>
      </related>
    </article>
  </body>
</html>