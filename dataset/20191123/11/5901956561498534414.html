<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/na-pahorju-opazili-prve-znake-staranja-foto-252962"/>
    <meta property="og:site_name" content="Slovenske novice"/>
    <meta property="article:published_time" content="2019-11-23T11:31:00+00:00"/>
    <meta property="og:title" content="Na Pahorju opazili prve znake staranja (FOTO)"/>
    <meta property="og:description" content="Predsednik države Borut Pahor si ne pusti vzeti naziva slovenski kralj instagrama. Svoj profil skrbno dnevno dopolnjuje z objavami iz zakulisja predsedniškega življenja in življenja, ki ga je imel..."/>
  </head>
  <body>
    <article>
      <h1>Na Pahorju opazili prve znake staranja (FOTO)</h1>
      <h2>Pred kratkim je predsednik države dopolnil 56 let.</h2>
      <address><time datetime="2019-11-23T11:31:00+00:00">23 Nov 2019, 11:31</time> by <a rel="author">N. Č.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/22/1716345.jpg"/>
          <figcaption>Borut Pahor leta 2019. FOTO: Mavric Pivk, Delo</figcaption>
        </figure>
        <figure>
          <img src="https://www.slovenskenovice.si/images/slike/2019/11/22/1716326.jpg"/>
          <figcaption>Borut Pahor s konca prejšnjega stoletja. FOTO: Instagarm</figcaption>
        </figure>
      </slideshow>
      <p><a href="https://www.slovenskenovice.si/tag/borut-pahor">Predsednik države <b>Borut Pahor</b></a> si ne pusti vzeti naziva slovenski kralj instagrama. Svoj profil skrbno dnevno dopolnjuje z objavami iz zakulisja predsedniškega življenja in življenja, ki ga je imel, preden je postal najmlajši predsednik države doslej.</p>
      <figure>
        <img src="https://www.slovenskenovice.si/images/slike/2019/11/22/1716326.jpg"/>
        <figcaption>Borut Pahor s konca prejšnjega stoletja. FOTO: Instagarm</figcaption>
      </figure>
      <p>»To srajco imam še vedno. Nekako jo imam rad. Mislim, da je fotka s konca prejšnjega stoletja, kaj šele srajca. Zdaj ni v modi, toda skoraj gotovo bo čez cca 20 let. Super. Me bo že čakala v omari,« je zapisal predsednik ob objavi stare fotografije.</p>
      <h3>Pahor nekdanji maneken</h3>
      <p>Sledilci so bili mnenja, da mu je mlajšemu lepo pristajala modra barva, in ga spodbudili, »naj nikar ne čaka na spremembo mode, saj da je vendarle on tisti, ki postavlja modne trende«.</p>
      <hr/>
      <p>Preberite tudi: <a href="https://www.slovenskenovice.si/bulvar/domaci-traci/clanek/miha-zupan-in-lado-bizovicar-nasmejala-tudi-boruta-pahorja-249424">Miha Zupan in Lado Bizovičar nasmejala tudi Boruta Pahorja</a></p>
      <hr/>
      <p>V študentskih časih je bil Pahor maneken, turistični vodič in učitelj plavanja. Objava nekdanjih fotografij pa po mnenju ene od Pahorjevih sledilk nakazuje, da se je pričel starati. »Prvi znak staranja je, da iščeš v albumu slike iz mladosti. Želim vam dobro zdravje in to, da doživite praznovanje rojstnega dne s tremi številkami.«<br/><br/>Pahor je sicer v začetku meseca dopolnil 56 let in pred njim je zagotovo še veliko uspešnih in lepih življenjskih zgodb. Velja pa seveda dodati, da si star toliko, kolikor se počutiš starega.</p>
    </article>
  </body>
</html>