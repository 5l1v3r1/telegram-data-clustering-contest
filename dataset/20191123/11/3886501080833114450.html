<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119685-stejt-department-za-rse-zabrinuti-zbog-neprilicnog-uplitanja-rusije-u-srbiji-primeniti-zakon?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-23T11:35:03+00:00"/>
    <meta property="og:title" content="Stejt department za RSE: Zabrinuti zbog nepriličnog uplitanja Rusije u Srbiji, primeniti zakon"/>
    <meta property="og:description" content="Portparol Stejt departmenta saopštio je Radiju Slobodna Evropa (RSE) da je Amerika  &quot;zabrinuta zbog izveštaja o nepriličnom ruskom uplitanju u Srbiji&quot; i ocenio da ruska vlada nastoji da destabilizuje Evropu.&quot;Sjedinjene Države podržavaju napore Srbije da istraži ovaj incident i podstiču Vladu da odgovorne za ove nezakonite aktivnosti smatra odgovornim, u skladu sa vladavinom zakona&quot;, saopštio je portparol Stejt departmenta RSE-u, povodom špijunske afere u kojoj su, kako je rekao predsednik Srbije Aleksandar Vučić, učestvovali ruski obaveštajac Georgij Kleban i potpukovnik Z.K, penzionisani pripadnik Vojske Srbije.Kako je u saopštenju navedeno &quot;ruska vlada nastoji da destabilizuje Evropu vojnim pritiskom, zlonamernim sajber aktivnostima i malignim uticajem u mnogim zemljama koje su saveznici, partneri i prijatelji Amerike&quot;.&quot;Sa ruskom vladom smo bili jasni na najvišim nivoima: morate prekinuti svoje destabilizujuće aktivnosti širom sveta&quot;, piše u saopštenju portparola Stejt departmenta dostavljenom RSE."/>
  </head>
  <body>
    <article>
      <h1>Stejt department za RSE: Zabrinuti zbog nepriličnog uplitanja Rusije u Srbiji, primeniti zakon</h1>
      <address>
        <time datetime="2019-11-23T11:35:03+00:00">23 Nov 2019, 11:35</time>
      </address>
      <p><b>Portparol Stejt departmenta saopštio je Radiju Slobodna Evropa (RSE) da je Amerika  "zabrinuta zbog izveštaja o nepriličnom ruskom uplitanju u Srbiji" i ocenio da ruska vlada nastoji da destabilizuje Evropu.</b><br/><br/>"Sjedinjene Države podržavaju napore Srbije da istraži ovaj incident i podstiču Vladu da odgovorne za ove nezakonite aktivnosti smatra odgovornim, u skladu sa vladavinom zakona", saopštio je portparol Stejt departmenta RSE-u, povodom špijunske afere u kojoj su, kako je rekao predsednik Srbije Aleksandar Vučić, učestvovali ruski obaveštajac Georgij Kleban i potpukovnik Z.K, penzionisani pripadnik Vojske Srbije.<br/><br/>Kako je u saopštenju navedeno "ruska vlada nastoji da destabilizuje Evropu vojnim pritiskom, zlonamernim sajber aktivnostima i malignim uticajem u mnogim zemljama koje su saveznici, partneri i prijatelji Amerike".<br/><br/>"Sa ruskom vladom smo bili jasni na najvišim nivoima: morate prekinuti svoje destabilizujuće aktivnosti širom sveta", piše u saopštenju portparola Stejt departmenta dostavljenom RSE.</p>
    </article>
  </body>
</html>