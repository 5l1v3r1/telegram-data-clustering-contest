<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188340/"/>
    <meta property="og:site_name" content="Janam TV"/>
    <meta property="article:published_time" content="2019-11-23T11:04:13+00:00"/>
    <meta property="og:title" content="മഹാരാഷ്ട്ര സർക്കാർ രൂപീകരണം; പിണറായി വിജയനെ നിലവിലെ സാഹചര്യം അറിയിച്ചെന്ന് മന്ത്രി ശശീന്ദ്രൻ"/>
    <meta property="og:description" content="ദുബായ്: മഹാരാഷ്ട്രയിൽ ബിജെപി സർക്കാർ രൂപീകരിച്ച വിഷയത്തിൽ മുഖ്യമന്ത്രി പിണറായി വിജയനെ നിലവിലെ സാഹചര്യം അറിയിച്ചുവെന്ന് ഗതാഗത വകുപ്പ് മന്ത്രി എകെ"/>
  </head>
  <body>
    <article>
      <h1>മഹാരാഷ്ട്ര സർക്കാർ രൂപീകരണം; പിണറായി വിജയനെ നിലവിലെ സാഹചര്യം അറിയിച്ചെന്ന് മന്ത്രി ശശീന്ദ്രൻ</h1>
      <address><time datetime="2019-11-23T11:04:13+00:00">23 Nov 2019, 11:04</time> by <a rel="author">Janam TV Web Desk</a></address>
      <p>ദുബായ്: മഹാരാഷ്ട്രയിൽ ബിജെപി സർക്കാർ രൂപീകരിച്ച വിഷയത്തിൽ മുഖ്യമന്ത്രി പിണറായി വിജയനെ നിലവിലെ സാഹചര്യം അറിയിച്ചുവെന്ന് ഗതാഗത വകുപ്പ് മന്ത്രി എകെ ശശീന്ദ്രൻ. കേരളത്തിൽ എൽഡിഎഫ് മുന്നണിക്കൊപ്പം എൻസിപി ഉറച്ചു നിൽക്കുമെന്നും ശശീന്ദ്രൻ ദുബായിൽ പറഞ്ഞു.</p>
      <p>മഹാരാഷ്ട്രയിൽ ഭരണഘടനാ മര്യാദ പാലിക്കാതെയാണ് ബിജെപി സത്യപ്രതിജ്ഞ ചടങ്ങ് നടത്തിയത്. അജിത് പവാറിനെതിരെ കർശന നടപടിയെടുക്കുമ്പോൾ മാത്രമേ കേരളത്തിലെ എൻസിപി പ്രവർത്തകരുടെ ആശങ്ക ഒഴിവാകൂവെന്നും ശശീന്ദ്രൻ മാദ്ധ്യമങ്ങളോട് പറഞ്ഞു.</p>
      <p>മഹാരാഷ്ട്രയിൽ സർക്കാരുണ്ടാക്കാൻ ബിജെപിയെ പിന്തുണച്ചതിന് എൻസിപി സംസ്ഥാന നേതൃത്വത്തിനോട് മുഖ്യമന്ത്രി പിണറായി വിജയനും , ഇടതു മുന്നണി കൺവീനറും വിശദീകരണം ആവശ്യപ്പെട്ടിരുന്നു. മഹാരാഷ്ട്രയിലെ വാർത്തയറിഞ്ഞ ഉടനെ മുഖ്യമന്ത്രി പിണറായി വിജയൻ തന്നെ വിളിച്ചെന്ന് തോമസ് ചാണ്ടി പറഞ്ഞു .ഇടതുമുന്നണി കണ്‍വീനര്‍ എ.വിജയരാഘവനും എന്‍.സി.പി നേതാക്കളുമായി ആശയവിനിമയം നടത്തിയെന്നും തോമസ് ചാണ്ടി പ്രതികരിച്ചിരുന്നു.</p>
    </article>
  </body>
</html>