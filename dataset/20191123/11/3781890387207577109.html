<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743231"/>
    <meta property="og:site_name" content="เดลินิวส์"/>
    <meta property="article:published_time" content="2019-11-23T11:15:00+00:00"/>
    <meta property="og:title" content="ล่าหนุ่มวีออสกร่างชักปืนขู่ โชเฟอร์รถตู้กลางถนนพัทยา!"/>
    <meta property="og:description" content="ตำรวจเร่งล่าหนุ่มวีออสกร่างชักปืนขู่โชเฟอร์รถตู้ และคู่กรณีสอบ หลังก่อเหตุกลางถนนพัทยา จนชาวบ้านนักท่องเที่ยวผวา"/>
  </head>
  <body>
    <article>
      <h1>ล่าหนุ่มวีออสกร่างชักปืนขู่ โชเฟอร์รถตู้กลางถนนพัทยา!</h1>
      <address>
        <time datetime="2019-11-23T11:15:00+00:00">23 Nov 2019, 11:15</time>
      </address>
      <p>
        <b>ตำรวจเร่งล่าหนุ่มวีออสกร่างชักปืนขู่โชเฟอร์รถตู้ และคู่กรณีสอบ หลังก่อเหตุกลางถนนพัทยา จนชาวบ้านนักท่องเที่ยวผวา</b>
      </p>
      <p>จากกรณีโลกออนไลน์มีแชร์คลิปเหตุการณ์ทะเลาะกันกลางถนน ระหว่างรถตู้รับส่งนักท่องเที่ยวรัสเซีย กับรถเก๋งโตโยต้า วีออส ก่อนคนขับรถเก๋งโตโยต้า จะนำปืนในรถออกมาข่มขู่ ท่ามกลางสายตาชาวบ้าน และนักท่องเที่ยวจำนวนมาก<br/><br/>เกี่ยวกับเรื่องนี้ เมื่อวันที่ 23 พ.ย. ผู้สื่อข่าวได้ลงพื้นที่เกิดเหตุตามที่ในคลิปปรากฏ ซึ่งอยู่บนถนนพัทยาสายสองจอมเทียน ก่อนถึงแยกหนุมาน ต.หนองปรือ อ.บางละมุง จ.ชลบุรี จากการสอบถามผู้เห็นเหตุการณ์ ทราบว่า เหตุเกิดเมื่อช่วงเช้าของวันนี้ โดยเห็นรถเก๋งวีออสกับรถตู้ขับปาดไปมา ก่อนทั้งคู่จะลงมาพูดคุยกัน เท่าที่เห็นคนขับรถเก๋งเป็นคนด่า โดยคนขับรถตู้ยืนเฉยๆ ก่อนคนขับรถเก๋งไปหยิบปืนในรถลงมาข่มขู่ แต่ไม่มีการลงไม้ลงมือแต่อย่างใด</p>
      <figure>
        <img src="https://www.dailynews.co.th/admin/upload/20191123/news_PPCkeESlxI181353_533.jpg?v=20191124051?v=9398"/>
      </figure>
      <figure>
        <iframe src="https://www.youtube.com/embed/FOUQ-XA0cgM" width="640" height="360" data-service="Youtube" scrolling="no"/>
      </figure>
      <p>ด้าน พ.ต.อ.ฐนพงศ์ โพธิ์ธิ รรท.ผกก.สภ.เมืองพัทยา กล่าวว่า  ได้เห็นคลิปดังกล่าวแล้ว ก็ไม่ได้นิ่งนอนใจได้สั่งการให้เจ้าหน้าที่ชุดสืบสวนลงพื้นที่ ติดตามตัวคู่กรณีทั้งสองฝ่ายมาสอบสวน เพื่อความเป็นธรรมกับทั้งสองฝ่ายต่อไป<br/> </p>
    </article>
  </body>
</html>