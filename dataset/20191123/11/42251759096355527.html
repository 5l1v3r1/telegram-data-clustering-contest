<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/NBA/a315376-I-dalje-se-mrze-Beverli-imitirao-Ras-vikao-Djubre.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T11:34:00+00:00"/>
    <meta property="og:title" content="I dalje se mrze: Beverli imitirao, Ras vikao &quot;Đubre!&quot;"/>
    <meta property="og:description" content="Netrpeljivost plejmejkera Hjuston Rokitsa Rasela Vestbruka i njegovog kolege iz Los Anđeles Klipersa Patrika Beverlija dobro je dokumentovana i taje od 2013. godine i plej-of meča kada je Vestbruk doživeo povredu posle jednog duela sa sjajnim defanzivcem."/>
  </head>
  <body>
    <article>
      <h1>I dalje se mrze: Beverli imitirao, Ras vikao "Đubre!"</h1>
      <h2>Netrpeljivost plejmejkera Hjuston Rokitsa Rasela Vestbruka i njegovog kolege iz Los Anđeles Klipersa Patrika Beverlija dobro je dokumentovana i taje od 2013. godine i plej-of meča kada je Vestbruk doživeo povredu posle jednog duela sa sjajnim defanzivcem.</h2>
      <address><time datetime="2019-11-23T11:34:00+00:00">23 Nov 2019, 11:34</time> by <a rel="author">Nikola Novaković</a></address>
      <figure>
        <img src="https://sportklub.rs/Picture/170310/jpeg/rasel-vestbruk.jpg"/>
        <figcaption>Rasel Vestbruk<cite>Sean M. Haffey/Getty Images</cite></figcaption>
      </figure>
      <p>Od tada su dvojica razmenila mnoge uvrede preko standardnih i društvenih medija, promenili klubove, ali nisu „zakopali ratne sekire.“</p>
      <p>Najnovija epizoda njihovog rivalstva odigrala se u noći između petka i subote, kada su Klipersi u uzbudljivoj završncici pobedili Rokitse, uprkos 37 poena Džejmsa Hardena. U neizvesnom finišu Lu Vilijams je izvodio slobodna bacanja, a obojica organizatora igre su bili na klupama.</p>
      <p>Beverli, bivši igrač Hjustona, provocirao je Vestbruka imitirajući način na koji on šutira, dok mu je nekadašnji as Oklahoma Siti Tandera odgovorio rekavši mu da je „đubre.“</p>
      <figure>
        <iframe data-src="https://twitter.com/WorldWideWob/status/1198126399946670081?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Te 2013. godine Vestbruk je pokušao da zatraži tajm-aut u situaciji u kojoj apsolutno nije bio opasan po koš protivnika, a Beverli mu je u tom trenturku „uleteo“ u noge u pokušaju da ukrade loptu izazvavši povredu kolena - Vestbruku je pokidan meniskus i posle brze operacije propustio je ostatak plej-ofa.</p>
      <p>Sledeće sezone Vestbruk je zalečio povredu kolena, ali je ponovo imao jedan blizak susret sa Beverlijem na terenu, posle kojeg su reagovali njihovi saigrači i razdvojili ih.</p>
      <p>
        <b>
          <a href="http://sportklub.rs/Kosarka/NBA/a315364-Malo-Hardenovih-37-poena-Lenard-nadmudrio-Rokitse.html">Klipersi su slavili rezultatom 122:119.</a>
        </b>
      </p>
    </article>
  </body>
</html>