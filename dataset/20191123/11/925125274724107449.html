<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/p-guardiola-kratosi-kalbu-apie-galima-isvykima/73364"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-23T11:45:23+00:00"/>
    <meta property="og:title" content="P. Guardiola kratosi kalbų apie galimą išvykimą"/>
    <meta property="og:description" content="Pepas Guardiola negali suprasti, iš kur žmonių galvosi atsirado mintis, jog jis nėra laimingas &quot;Manchester City&quot; klube."/>
  </head>
  <body>
    <article>
      <h1>P. Guardiola kratosi kalbų apie galimą išvykimą</h1>
      <address>
        <time datetime="2019-11-23T11:45:23+00:00">23 Nov 2019, 11:45</time>
      </address>
      <p>Pepas Guardiola negali suprasti, iš kur žmonių galvosi atsirado mintis, jog jis nėra laimingas "Manchester City" klube.</p>
      <p>Šį sezoną ne sau įprastoje pozicijoje esanti "Man City" komanda, pasak spaudos pranešimų, vasarą gali prarasti savo pagrindinį pergalių kalvį.</p>
      <p>Teigiama, kad P. Guardiola sulaukė pasiūlymo po sezono grįžti į Miucheno "Bayern", tačiau tiek agentas, tiek pats strategas kratosi tokių kalbų.</p>
      <p>"Kodėl žmonės galvoja, kad aš esu čia nelaimingas? Ar dėl to, kad pralaimėjome "Anfield" stadione ir aplamai tris kartus šiame sezone? Nežinau, ar būtų logiška sakyti, jo tai yra pagrindinė priežastis, kodėl nesu patenkintas ar laimingas būdamas čia", – spaudos konferencijoje sakė katalonas.</p>
      <p>"Savo debiutiniame sezone atvykę į "Anfield" stadioną atlikome vos vieną smūgį į vartų plotą, o paskutinėse rungtynėse tokių smūgių buvo 18, kėlėme daug kampinių ir aplamai pagerinome ankstesnius skaičius sudėtingiausiame pasaulio stadione.</p>
      <p>Apie išvykimą galvosiu tik tuomet, kai nebepajėgsime žaisti "Anfield" stadione taip, kaip to norime patys. Atsiradus tokiam momentui, pasakysiu, kad nebeturiu savo komandos, paskambinsiu vadovams ir paprašysiu susėsti prie bendro stalo.</p>
      <p>Visgi tokio jausmo dabar nėra. Galbūt žaidėjai turi skirtingą nuomonę, tačiau aš to paprasčiausiai nejaučiu. Jeigu to šiam sezonui yra negana, neabejoju, kad kitais metais bus geriau", – pridūrė P. Guardiola.</p>
    </article>
  </body>
</html>