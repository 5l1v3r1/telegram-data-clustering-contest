<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/potvrdjeno-petorica-na-transfer-listi-napolija-pada-svetski-rekord-393500.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-23T11:44:00+00:00"/>
    <meta property="og:title" content="Potvrđeno, petorica na transfer listi Napolija, pada svetski rekord?!"/>
    <meta property="og:description" content="Kolovođe pobune se znaju, nijedan neće ostati u klubu!"/>
  </head>
  <body>
    <article>
      <h1>Potvrđeno, petorica na transfer listi Napolija, pada svetski rekord?!</h1>
      <h2>Kolovođe pobune se znaju, nijedan neće ostati u klubu!</h2>
      <address><time datetime="2019-11-23T11:44:00+00:00">23 Nov 2019, 11:44</time> by <a rel="author">Vladimir Stojanović</a></address>
      <p>Kako smo pisali juče, DeLaurentis će žestoko kazniti igrače zbog pobune nakon meča protiv Salcburga. Ono što se još priča je da je već prelomio, prodaće pet igrača koji su indetifikovani kao vođe u čitavoj stvari.<br/><br/>Dris Mertens i Kaljehon bi u januaru mogli da napuste klub, šest meseci pre isteka ugovora, Belgijanac ima ponude iz Kine, ali i Intera, mada bi tu mogao da sačeka leto, dok bi Španac mogao da se vrati u domovinu. Oni naravno mogu da odbiju transfere i da čekaju da im ugovor istekne, ali u slučaju Mertensa, rizik je da ne igra šest meseci i ne ode na EP.<br/><br/>Alan koji je vređao DeLaurentisovog sina, Eda, će takođe biti prodat, PSŽ je odbijen pre 18 meseci kada su nudili oko 60 miliona evra, sada će ta suma biti manja.<br/><br/>Jug bi trebalo da napusti i kapiten Insinje koji je na meti navijača, dugo već ima problema i sa DeLaurentisom, i njega verovatno čeka transfer, da li na sever Italije u neki od najvećih klubova, ili eventualno PL, videćemo.<br/><br/>I na kraju, čovek koji bi trebalo da sruši svetski rekord, kada su štoperi u pitanju. Izdao je predsednika, makar tako tvrdi DeLaurentis, imao platu 6 miliona, mogao bi da bude kažnjen oduzimanjem polovine, što će celu stvar dovesti na sud. Ali, Kalidu Kulibali sigurno napušta Napulj posle šest godina, Malijac će biti meta svih velikih evropskih klubova, jedan je od najboljih štopera na svetu.<br/><br/>DeLaurentis je odbio Junajted prošle godine, nudili su 100 miliona, sada bi to prihvatio, što bi značilo da bi Kulibali bio skuplji i od Harija Megvajera.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/kinezi-reseni-zvezdi-napolija-ogroman-ugovor-393475.html"/>
        <a href="https://www.sportske.net/vest/medjunarodni-fudbal/napoli-drakonske-kazne-novi-trener-posle-ovoga-ce-izbiti-ustanak-393399.html"/>
        <a href="https://www.sportske.net/vest/medjunarodni-fudbal/napolitanci-nemaju-srece-defanzivac-obnovio-povredu-393364.html"/>
        <a href="https://www.sportske.net/vest/transferi/rajola-seo-za-sto-sa-rosonerima-393289.html"/>
        <a href="https://www.sportske.net/vest/medjunarodni-fudbal/roma-se-pokajala-ali-ne-vredi-tadicev-saigrac-na-meti-velikana-393219.html"/>
      </related>
    </article>
  </body>
</html>