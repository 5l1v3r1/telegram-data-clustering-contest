<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/sports/cricket/news/ishant-sharma-says-had-to-work-out-the-right-length-to-bowl-with-the-pink-ball-263085"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T11:38:45+00:00"/>
    <meta property="og:title" content="जानिए इशांत ने क्यों कहा, 'मैं 31 साल का हो गया हूं, अब चिंता करनी छोड़ दी है'"/>
    <meta property="og:description" content="कोलकाता : भारतीय तेज गेंदबाज इशांत शर्मा ने अपने करियर में दसवीं बार पारी में पांच विकेट लिये जिससे भारत ने बांग्लादेश को पहली पारी में 106 रन पर समेट दिया। इशांत ने कहा कि भारतीय तेज गेंदबाजों को बांग्लादेश के खिलाफ दूसरे टेस्ट क्रिकेट मैच में गुलाबी गेंद से शुरू में किसी तरह की स्विंग नहीं मिली जिसके बाद उन्होंने सही लेंथ की पहचान करनी पड़ी। इशांत ने दिन का खेल समाप्त होने के बाद कहा, ‘‘लाल गेंद की तुलना में यह काफी भिन्न है। शुरू में हमने सही लेंथ से गेंदबाजी की, लेकिन हमें किसी तरह की स्विंग नहीं मिली। इसके बाद हमें अहसास हुआ कि किस लेंथ पर हमें गेंद करनी चाहिए। हमने आपस में बात की और गुलाबी गेंद के लिये सही लेंथ हासिल की।’’"/>
  </head>
  <body>
    <article>
      <h1>जानिए इशांत ने क्यों कहा, 'मैं 31 साल का हो गया हूं, अब चिंता करनी छोड़ दी है'</h1>
      <address><time datetime="2019-11-23T11:38:45+00:00">23 Nov 2019, 11:38</time> by <a rel="author">Rkumar</a></address>
      <p>कोलकाता : भारतीय तेज गेंदबाज इशांत शर्मा ने अपने करियर में दसवीं बार पारी में पांच विकेट लिये जिससे भारत ने बांग्लादेश को पहली पारी में 106 रन पर समेट दिया। इशांत ने कहा कि भारतीय तेज गेंदबाजों को बांग्लादेश के खिलाफ दूसरे टेस्ट क्रिकेट मैच में गुलाबी गेंद से शुरू में किसी तरह की स्विंग नहीं मिली जिसके बाद उन्होंने सही लेंथ की पहचान करनी पड़ी। इशांत ने दिन का खेल समाप्त होने के बाद कहा, ‘‘लाल गेंद की तुलना में यह काफी भिन्न है। शुरू में हमने सही लेंथ से गेंदबाजी की, लेकिन हमें किसी तरह की स्विंग नहीं मिली। इसके बाद हमें अहसास हुआ कि किस लेंथ पर हमें गेंद करनी चाहिए। हमने आपस में बात की और गुलाबी गेंद के लिये सही लेंथ हासिल की।’’</p>
      <p>READ NEWS : <a href="https://www.dainiksaveratimes.com/sports/cricket/news/former-india-captains-felicitated-after-day-one-of-pink-ball-test-263078">डे-नाइट टेस्ट के पहले दिन के बाद पूर्व कप्तान</a>...</p>
      <p>पिछले एक दशक से भी अधिक समय से भारतीय टीम का हिस्सा रहे इशांत को घरेलू सरजमीं पर पारी में पांच विकेट लेने के लिये 12 साल का इंतजार करना पड़ा।इशांत ने कहा, ‘‘मैं अभी अपनी क्रिकेट का लुत्फ उठा रहा हूं। शुरू में मैं अपने प्रदर्शन, विकेट लेने और बल्लेबाज को परेशानी में डालने को लेकर काफी दबाव में रहता था। अब मैं ज्यादा नहीं सोचता। निश्चित तौर पर अब मेरे पास अनुभव है और मैं परिस्थितियों के अनुसार अपनी लेंथ को लेकर जल्द से जल्द सामंजस्य बिठा लेता हूं।’’</p>
      <p>READ NEWS : <a href="https://www.dainiksaveratimes.com/sports/cricket/news/india-vs-bangladesh-pink-ball-test--india-in-dominant-position-after-kohli-ishant-shine-263071">India vs Bangladesh : भारत को भाई पिंक बॉल,,</a>...</p>
      <p>यह 31 वर्षीय गेंदबाज 2016 से वनडे टीम का हिस्सा नहीं है, जबकि उन्होंने अपना आखिरी टी20 अंतरराष्ट्रीय 2013 में खेला था। इशांत ने कहा, ‘‘हां इससे कभी-कभी बुरा लगता है लेकिन मैं जिंदगी के उस मोड़ पर पहुंच गया हूं जहां मैंने इन चीजों को लेकर चिंता करनी छोड़ दी है। मैं अब 31 साल का हूं और अगर मैं किसी प्रारूप में खेलने को लेकर चिंता करता हूं तो फिर मैं अच्छा प्रदर्शन नहीं कर पाऊंगा।’’ उन्होंने कहा, ‘‘मैं केवल खेलना चाहता हूं, चाहे वह रणजी ट्राफी हो या भारत की तरफ से। अगर आप खेल का लुत्फ उठाते हो तो आप अच्छा प्रदर्शन भी करोगे। अगर आप छोटी-छोटी बातों पर ध्यान देते हो तो कभी सुधार नहीं कर सकते हो।’’</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Ishant Sharma Says, Had to work out the right length to bowl with the pink ball</p>
    </article>
  </body>
</html>