<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-e-scudo-colonna-sonora/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-23T11:00:00+00:00"/>
    <meta property="og:title" content="Pokémon Spada e Scudo, Masuda non ha contribuito alla colonna sonora dei titoli | Game Division"/>
    <meta property="og:description" content="La fine di un'era: a quanto pare Junichi Masuda non avrebbe contribuito alla creazione della colonna sonora dei recenti Pokémon Spada e Scudo."/>
  </head>
  <body>
    <article>
      <h1>Pokémon Spada e Scudo, Masuda non ha contribuito alla colonna sonora dei titoli | Game Division</h1>
      <address>
        <time datetime="2019-11-23T11:00:00+00:00">23 Nov 2019, 11:00</time>
      </address>
      <p>La fine di un’era: secondo quanto emerso dai titoli di coda e dai ringraziamenti alla fine di <b>Pokémon Spada e Scudo</b>, infatti, il celebre <b>Junichi Masuda</b> non avrebbe avuto un ruolo di primo piano all’interno della composizione della colonna sonora dei due recenti titoli della celebre saga di <b>Game Freak.</b></p>
      <p>A rendere più sensazionale tale notizia è soprattutto il fatto che <b>Masuda</b> ha contribuito a ricreare anche tale aspetto dei titoli pokémon fin dai primissimi <b>Pokémon Rosso e Blu</b>, usciti nell’oramai lontanissimo 1996. Si tratterebbe quindi di un vero e proprio passaggio di consegne, nonché di un cambiamento epocale all’interno del celebre brand.</p>
      <p>Leggi anche: <a href="https://www.tomshw.it/videogioco/nintendo-tokyo-primo-negozio-giapponese/">Nintendo Tokyo: inaugurato il primo negozio ufficiale dell’azienda in Giappone</a></p>
      <figure>
        <img src="https://www.tomshw.it/images/images/2019/07/pokemon-spada-scudo-43019.jpg"/>
      </figure>
      <p>Del resto la mancanza della partecipazione di <b>Masuda</b> nella composizione della colonna sonora di <b>Pokémon Spada e Scudo</b> sembra essere in linea con delle dichiarazioni rilasciate dallo stesso game director qualche tempo fa. <b>Masuda</b> in tempi non sospetti si era infatti pronunciato così: “è importante che le nuove generazioni comincino a prendersi carico dello sviluppo della serie <b>Pokémon</b>. Credo che questa sia l’ultima volta in cui lavorerò come game director ad un titolo della serie.”</p>
      <p>Nonostante la non partecipazione di Masuda a tale aspetto ed ad una serie di controversie <b>Pokémon Spada e Scudo </b>sono però dei titoli estremamente interessanti. Come riporta anche la nostra recensione, che potete trovare comodamente <a href="https://www.tomshw.it/videogioco/pokemon-spada-scudo-recensione/">qui</a>, infatti: “<b>Pokémon Spada e Scudo</b>, giochi di ottava generazione della saga Pokémon, sono due esperienze che hanno saputo innovare e rinnovare il mondo dei mostriciattoli tascabili seppur con qualche aspetto migliorabile. L’obiettivo appare ben chiaro: mantenere la già nutrita comunità di appassionati ed aprirsi ad una possibile platea di nuovi giocatori da invogliare. ”</p>
      <p>Che ne pensate di questa notizia, la mancanza della mano del celebre game director si nota secondo voi nell’accompagnamento musicale dei due titoli?</p>
      <blockquote>Se i titoli vi ispirano parecchi potete recuperarli fin da ora su Amazon ad<a href="https://toms.it/Mi88S"> un prezzo decisamente interessante.</a></blockquote>
    </article>
  </body>
</html>