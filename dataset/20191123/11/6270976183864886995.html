<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/sytuatsiya-ne-ye-krytychnoyu-u-derzhavnij-ekologichnij-inspektsiyi-prokomentuvaly-avariyu-tankera-pid-odesoyu/"/>
    <meta property="og:site_name" content="Рубрика"/>
    <meta property="article:published_time" content="2019-11-23T11:21:53+00:00"/>
    <meta property="og:title" content="&quot;Ситуація не є критичною&quot;: у Державній екологічній інспекції прокоментували аварію танкера під Одесою"/>
    <meta property="og:description" content="Станом на зараз ситуація не є критичною, але рекомендую відмовитись від купання у морі. Про це повідомив в.о. глави Державної екологічної інспекції Єгор Фірсов у Facebook. Він зазначив, що тримає на особистому контролі ситуацію в Одесі. “Нашими фахівцями встановлено перевищення вмісту в епіцентрі події нафтопродуктів у 157 разів. Інспектори наразі працюють на місці і продовжують […]"/>
  </head>
  <body>
    <article>
      <h1>"Ситуація не є критичною": у Державній екологічній інспекції прокоментували аварію танкера під Одесою</h1>
      <address><time datetime="2019-11-23T11:21:53+00:00">23 Nov 2019, 11:21</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/tankera-Delfi-860x450.jpg"/>
      </figure>
      <p>
        <b>
          <b>Станом на зараз ситуація не є критичною, але рекомендую відмовитись від купання у морі.</b>
        </b>
      </p>
      <p>Про це повідомив в.о. глави Державної екологічної інспекції Єгор Фірсов у Facebook.</p>
      <p>Він зазначив, що тримає на особистому контролі ситуацію в Одесі.</p>
      <p>“Нашими фахівцями встановлено перевищення вмісту в епіцентрі події нафтопродуктів у 157 разів. Інспектори наразі працюють на місці і продовжують моніторинг забруднення у межах своїх повноважень і зони відповідальності.</p>
      <p>Координуємо дії з АМПУ, на жаль, наразі, через шторм зробити можна небагато – вздовж берега розтягнули сорбуючі бони. Як тільки шторм вщухне, бони встановлять навколо аварійного буксиру, щоб уникнути поширення плям паливно-мастильних матеріалів у море. Отримавши доступ до судна, фахівці зможуть провести обстеження і встановити більш точні показники забруднення”, – зазначив Фірсов.</p>
      <figure>
        <img src="https://rubryka.com/wp-content/uploads/2019/11/1-83.jpg"/>
      </figure>
      <figure>
        <img src="https://rubryka.com/wp-content/uploads/2019/11/1-83.jpg"/>
      </figure>
      <p>Також він повідомив інформацію про саме судно. Це рейдово-портовий нафтоналивний плавбункеровщик болгарського проекту 585. Його довжина 59 метрів, ширина – 10 метрів, вантажопідйомність 1565 тонн. Відомо, що власник судна «Фактор груп лімітед» зареєстрований у Харкові і належить Джавадову Шамсаддіну Алі Огли.</p>
      <p>Раніше повідомлялося, що <a href="https://rubryka.com/2019/11/23/avariya-tankera-pid-odesoyu-likviduvaty-ekologichne-lyho-zavazhaye-shtorm/">ліквідувати екологічне лихо заважає шторм.</a></p>
      <p>Також <a href="https://rubryka.com/2019/11/23/avariya-tankera-odesa-eko/">ми запитали у експерта докладно, у чому екологічна загроза аварії танкера під Одесою та що робити.</a></p>
      <p> </p>
    </article>
  </body>
</html>