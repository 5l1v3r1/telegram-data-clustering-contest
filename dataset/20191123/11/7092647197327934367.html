<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39810/%D9%85%D8%B9%D8%B1%D9%81%DB%8C-%D8%A7%D8%B1%D8%B2%D8%A7%D9%86%E2%80%8C%D8%AA%D8%B1%DB%8C%D9%86-%D8%AE%D9%88%D8%AF%D8%B1%D9%88%E2%80%8C%D9%87%D8%A7%DB%8C-%D8%A8%D8%B1%D9%82%DB%8C-%D8%B3%D8%A7%D9%84-%DB%B2%DB%B0%DB%B1%DB%B9"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-23T11:59:00+00:00"/>
    <meta property="og:title" content="معرفی ارزان‌ترین خودرو‌های برقی سال ۲۰۱۹"/>
    <meta property="og:description" content="با توجه به استقبال بی‌نظیر مشتریان در کشور‌های مختلف جهان از خودرو‌های پاک و دوستدار محیط زیست، بسیاری از کارشناسان بر این باورند که قیمت بالای این محصولات مانع استقبال بیشتر مردم از خودرو‌های الکتریکی شده است."/>
  </head>
  <body>
    <article>
      <h1>معرفی ارزان‌ترین خودرو‌های برقی سال ۲۰۱۹</h1>
      <address><time datetime="2019-11-23T11:59:00+00:00">23 Nov 2019, 11:59</time> by <a rel="author">پایگاه خبری صنعت برق - برق نیوز BarghNews</a></address>
      <p><i>با توجه به استقبال بی‌نظیر مشتریان در کشور‌های مختلف جهان از خودرو‌های پاک و دوستدار محیط زیست، بسیاری از کارشناسان بر این باورند که قیمت بالای این محصولات مانع استقبال بیشتر مردم از خودرو‌های الکتریکی شده است. </i>به گزارش <a href="https://barghnews.com/">برق نیوز</a>، بسیاری از کشور‌های جهان قصد دارند با هدف مقابله با آلودگی هوا و کاهش میزان انتشار آلاینده‌ها و گاز‌های گلخانه‌ای و حفظ بیشتر محیط زیست، خودرو‌های تمام الکتریکی و برقی را به تولید انبوه برسانند.<br/>افزایش روزافزون خودرو‌های برقی و محبوبیت استفاده بیش‌تر از این خودرو‌های پاک، موجب شده است شرکت‌های خودروسازی در سراسر جهان به رقابتی تنگاتنگ پرداخته و هر یک از برنامه‌های خود برای طراحی و تولید خودرو‌هایی بهتر و با توان پیمایش بیشتر رونمایی کنند.<br/><br/>بدین ترتیب شرکت‌های خودروسازی بزرگی تصمیم گرفته‌اند که تغییر رویکرد داده و به سمت و سوی ساخت و طراحی خودرو‌های برقی و الکتریکی و هیبریدی بپردازند تا در سال‌های آینده، مشتریان خودرو بیشتر به خرید این محصولات روی بیاورند.<br/><br/>کارشناسان و تحلیلگران فعال در بازار‌های جهانی خودرو به تازگی با انتشار گزارش‌های جدیدی علت این مساله را تشریح و عنوان کرده‌اند که خودرو‌های برقی تنها در کشور‌های ثروتمند و مرفه که در آن‌ها مردم و شهروندان از رفاه و آسایش مالی نسبتاً بالایی برخوردارند، مورد استقبال قرار می‌گیرد چرا که قیمت بالای این محصولات آنقدر بالاست که کسی حاضر نیست تنها به منظور حفاظت از محیط زیست، هزینه هنگفتی در قبال پیمایش مسافت کوتاه‌تری در مقایسه با خودرو‌های بنزینی و دیزلی بپردازد.<br/><br/>بر اساس گزارش وب سایت cars.usnews، کارشناسان فعال در بازار خودرو به تازگی فهرستی از ارزان قیمت‌ترین و مقرون به‌صرفه‌ترین خودرو‌های الکتریکی موجود در بازار‌های جهانی خودرو را منتشر کرده‌اند که در زیر به ترتیب قیمت آن‌ها به معرفی و بررسی آن‌ها خواهیم پرداخت:<br/><br/>۱. اسمارت ای‌کیو فورتو ۲۰۱۹ (۲۰۱۹ Smart EQ Fortwo)<br/><br/>قیمت: ۲۶ هزار و ۷۴۹ دلار<br/><br/><br/><br/>۲. نیسان لیف ۲۰۱۹ (۲۰۱۹ Nissan Leaf)<br/><br/>قیمت: ۲۹ هزار و ۹۹۰ دلار</p>
      <figure>
        <img src="https://barghnews.com/files/fa/news/1398/9/2/84154_229.jpg"/>
      </figure>
      <p>۳. هیوندای آیونیک ۲۰۱۹ (۲۰۱۹ Hyundai Ioniq Electric)<br/><br/>قیمت: ۳۰ هزار و ۳۱۵ دلار</p>
      <figure>
        <img src="https://barghnews.com/files/fa/news/1398/9/2/84155_445.jpg"/>
      </figure>
      <p>۴. فولکس واگن‌ای گلف ۲۰۱۹ (۲۰۱۹ Volkswagen e-Golf)<br/><br/>قیمت: ۳۱ هزار و ۸۹۵ دلار</p>
      <figure>
        <img src="https://barghnews.com/files/fa/news/1398/9/2/84156_169.jpg"/>
      </figure>
      <p>۵. فیات ۵۰۰‌ای ۲۰۱۹ (۲۰۱۹ Fiat ۵۰۰ e)<br/><br/>قیمت: ۳۳ هزار و ۲۱۰ دلار</p>
      <figure>
        <img src="https://barghnews.com/files/fa/news/1398/9/2/84157_241.jpg"/>
      </figure>
      <p>۶. کیا سول الکتریکی ۲۰۱۹ (۲۰۱۹ Kia Soul EV)<br/><br/>قیمت: ۳۳ هزار و ۹۵۰ دلار</p>
      <figure>
        <img src="https://barghnews.com/files/fa/news/1398/9/2/84158_371.jpg"/>
      </figure>
      <p>۷. تسلا مدل ۳ (۲۰۱۹ Tesla Model ۳)<br/><br/>قیمت: ۳۵ هزار و ۴۰۰ دلار  </p>
      <figure>
        <img src="https://barghnews.com/files/fa/news/1398/9/2/84159_765.jpg"/>
      </figure>
      <p>منبع: <a href="http://www.powernews.ir/">ایسنا</a></p>
    </article>
  </body>
</html>