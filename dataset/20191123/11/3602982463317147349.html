<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/judo/polling-pakt-zilveren-medaille-op-grand-slam/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T11:20:18+00:00"/>
    <meta property="og:title" content="Polling pakt zilveren medaille op Grand Slam"/>
    <meta property="og:description" content="Kim Polling heeft aan de Grand Slam van Osaka een zilveren medaille overgehouden. In de finale in de categorie onder 70 kilogram was de Japanse Yoko Ono op ippon te sterk. Polling was sterk begonnen in de Japanse stad, waar al haar partijen vroegtijdig op ippon werden beslist. Ze won achtereenvolgens van de Portugese Barbara…"/>
  </head>
  <body>
    <article>
      <h1>Polling pakt zilveren medaille op Grand Slam</h1>
      <address>
        <time datetime="2019-11-23T11:20:18+00:00">23 Nov 2019, 11:20</time>
      </address>
      <p>
        <b>Kim Polling heeft aan de Grand Slam van Osaka een zilveren medaille overgehouden. In de finale in de categorie onder 70 kilogram was de Japanse Yoko Ono op ippon te sterk.</b>
      </p>
      <p>Polling was sterk begonnen in de Japanse stad, waar al haar partijen vroegtijdig op ippon werden beslist. Ze won achtereenvolgens van de Portugese Barbara Timo, de Japanse judoka’s Saki Niizoe en Chizuru Arai en de Duitse Giovanna Scoccimarro, die ze in de halve finale in de laatste minuut via een houdgreep uitschakelde.<br/><br/><b>Gevecht om startbewijs Olympische Spelen<br/></b>Een maand geleden veroverde Polling nog een gouden plak in Abu Dhabi. Daar versloeg ze landgenote Sanne van Dijke, die in Osaka al strandde in de 2de ronde. Samen zullen zij uitvechten wie volgend jaar naar de Olympische Spelen van Tokio gaat.<br/><br/>Juul Franssen, als 2de gerangschikt in de klasse tot 63 kilogram, was na een bye in de 1ste ronde ook al na 1 optreden klaar. De Limburgse verloor van de Japanse Nana Kota op ippon.</p>
    </article>
  </body>
</html>