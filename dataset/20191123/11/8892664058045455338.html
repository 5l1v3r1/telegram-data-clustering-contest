<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/tobbszor-is-halalosan-megfenyegetett-egy-not-egy-pecsvaradi-ferfi/91e91s3"/>
    <meta property="og:site_name" content="Blikk.hu"/>
    <meta property="article:published_time" content="2019-11-23T11:05:47+00:00"/>
    <meta property="og:title" content="Letartóztatták a pécsváradi zaklatót: halálosan megfenyegetett egy nőt és ismerősét, hogy megkéseli őket"/>
    <meta property="og:description" content="Többször is halálosan megfenyegetett egy nőt egy pécsváradi férfi."/>
  </head>
  <body>
    <article>
      <h1>Letartóztatták a pécsváradi zaklatót: halálosan megfenyegetett egy nőt és ismerősét, hogy megkéseli őket</h1>
      <address><time datetime="2019-11-23T11:05:47+00:00">23 Nov 2019, 11:05</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Többször is halálosan megfenyegetett egy nőt egy pécsváradi férfi.</b>
        </i>
      </p>
      <p>A bíróság elrendelte a letartóztatását annak a férfinak, aki október 20-án este bántalmazással fenyegetett meg egy nőt Pécsváradon. A 26 éves helyi férfi másnap késő este <b>ismét felkereste a nőt, majd a ház előtt halálosan megfenyegette őt és a vele lévő ismerősét azzal, hogy a nála lévő késsel fogja bántalmazni őket</b>.</p>
      <p>A helyszínre érkező rendőrök ezt követően a zaklatónál megtalálták, majd lefoglalták azt a kést, <b>amellyel az intézkedés előtt kiszúrta a nő ismerősének autógumiját.</b> A férfi november 15-én egy közösségi oldalon keresztül további fenyegető üzeneteket küldött a nőnek, sőt annak ismerősének és édesapjának is.</p>
      <p>A rendőrök előállítását követően a férfit kihallgatták gyanúsítottként, amelynek során beismerő vallomást tett. A gyanúsítottat őrizetbe vették, és november 22-én kezdeményezték a letartóztatását. Ellene zaklatás miatt nyomoz a Komlói Rendőrkapitányság -<a href="http://www.police.hu/hu/hirek-es-informaciok/legfrissebb-hireink/bunugyek/letartoztattak-a-zaklatot"> írja a Police.</a></p>
    </article>
  </body>
</html>