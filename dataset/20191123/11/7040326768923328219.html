<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/rusya-devlet-baskani-putinden-mihriban-aliyevaya-dostluk-madalyasi-1392493"/>
    <meta property="og:site_name" content="Karar.com"/>
    <meta property="article:published_time" content="2019-11-23T11:29:00+00:00"/>
    <meta property="og:title" content="Rusya Devlet Başkanı Putin’den Mihriban Aliyeva'ya Dostluk Madalyası"/>
    <meta property="og:description" content="Rusya Devlet Başkanı Vladimir Putin, Azerbeycan Cumhurbaşkanı Birinci Yardımcısı Mihriban Aliyeva’nın ilk resmi Rusya ziyaretinde Aliyeva’ya ‘Dostluk Madalyası’ taktı."/>
  </head>
  <body>
    <article>
      <h1>Rusya Devlet Başkanı Putin’den Mihriban Aliyeva'ya Dostluk Madalyası</h1>
      <address>
        <time datetime="2019-11-23T11:29:00+00:00">23 Nov 2019, 11:29</time>
      </address>
      <p>
        <b>Rusya Devlet Başkanı Vladimir Putin, Azerbeycan Cumhurbaşkanı Birinci Yardımcısı Mihriban Aliyeva’nın ilk resmi Rusya ziyaretinde Aliyeva’ya ‘Dostluk Madalyası’ taktı.</b>
      </p>
      <p>Aliyeva, Cumhurbaşkanı Birinci Yardımcısı olarak sonra Rusya’ya yaptığı ilk resmi ziyaretinde Rusya Devlet Başkanı Putin tarafından Rusya Devlet Başkanlığı'nın Novo Ogoryovo’daki residansında ağırlandı.</p>
      <p>Aliyeva ve Putin arasında gerçekleştirilen görüşmeye Rusya ve Azerbaycan’dan üst düzey yetkililer de katılırken, Putin iki ülke arasındaki ilişkileri güçlendirme ve geliştirme çalışmalarındaki katkısı için Aliyeva’yı Rusya ‘Dostluk Madalyası’ ile ödüllendirdi.</p>
      <figure>
        <img src="https://static.karar.com/img/content/19-11/23/59d79eb0900682823415becdbf437b98.jpg"/>
      </figure>
      <p>
        <b>'İYİ BİR İLİŞKİMİZ VAR'</b>
      </p>
      <p>Putin, seremonide yaptığı konuşmada şunları söyledi:</p>
      <p>“Parlamentolar ve kamu organizasyonları dahil olmak üzere bütün alanlarda ilişkiler kurulmasını destekliyoruz. Azerbaycan Cumhurbaşkanı ile de güvene dayalı iyi bir ilişkimiz var.”</p>
      <figure>
        <img src="https://static.karar.com/img/content/19-11/23/8bbb8564c4192cd5c1bbbe1182858882.jpg"/>
      </figure>
      <p>
        <b>'AZERBAYCAN VE RUSYA BİRBİRİNİ DESTEKLİYOR'</b>
      </p>
      <p>Aliyeva da kendisine takdim edilen Dostluk Nişanı için Putin’e teşekkür ettikten sonra, iki ülke arasındaki iş birliğinin önemine dikkat çekerek şu ifadeleri kullandı:</p>
      <p>“Ülkelerimiz arasındaki ilişki, dostluğumuzun geleneklerine dayanıyor. Azerbaycan dış politikalarında Rusya Federasyonu ilişkileri önemli bir yer ediniyor. Bütün alanlarda olumlu gelişmeler izliyoruz. Bakanlıklar arası düzenli politik görüşmelerimizi sürdürüyoruz. Azerbaycan ve Rusya uluslararası düzeyde birbirini destekliyor.”</p>
      <p>
        <b>RUSYA/DHA</b>
      </p>
    </article>
  </body>
</html>