<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/sport.295.html:831906-Bomba-na-Kalemegdanu-Sakota-novi-trener-Zvezde"/>
    <meta property="og:site_name" content="Вечерње новости"/>
    <meta property="article:published_time" content="2019-11-23T11:49:00+00:00"/>
    <meta property="og:title" content="Bomba na Kalemegdanu: Šakota novi trener Zvezde"/>
    <meta property="og:description" content="Novi trener Crvene zvezde je Dragan Šakota, kako “Novosti” saznaju"/>
  </head>
  <body>
    <article>
      <h1>Bomba na Kalemegdanu: Šakota novi trener Zvezde</h1>
      <address><time datetime="2019-11-23T11:49:00+00:00">23 Nov 2019, 11:49</time> by <a rel="author">Đ.M.</a></address>
      <p>
        <b>Novi trener Crvene zvezde je Dragan Šakota, kako “Novosti” saznaju</b>
      </p>
      <p>Bomba na Malom Kalemegdanu. Novi trener Crvene zvezde je Dragan Šakota, kako “Novosti” nezvanično saznaju. Srpski stručnjak, koji je već bio šef struke crveno-belih od 2005. godine do 2007. naslediće na klupi šampiona ABA lige Andriju Gavrilovića.</p>
      <p>Podsećanja radi, Milan Tomić je tokom sezone napustio tim i u poslednjih nekoliko mečeva na klupi je sedeo Gavrilović, koji se nije pokazao kao dugoročno rešenje, pa su crveno-beli krenuli u potragu za novim šefom struke.</p>
      <p>Lomila su se koplja oko Jorgosa Barcokasa i Dragana Šakote, pa je izbor pao na srpskog stručnjaka. Šakota je u karijeri vodio veliki broj klubova, IMT, Zadar, Cibonu, PAOK, Apolon Patras, Iraklis, Perister, Trabzon, Antalijaspor, AEK.</p>
      <p>"Šakota je posle detaljnih analiza i razgovora, odlukom predsedništva, izabran za prvog trenera Crvene zvezde. Ja mu čestitam na tome. Znamo da nas čeka težak posao pun izazova. Naši ciljevi su isti, a to je prvo mesto u ABA Ligi. Što se tiče Evrolige - svaka pobeda je dobrodošla, ali u tom delu treba biti realan", rekao je Čović na konferenciji za novinare.</p>
      <related>
        <h4>Srodne vesti</h4>
        <a href="http://www.novosti.rs/vesti/sport.295.html:831919-Sakota-o-ciljevima-u-Zvezdi-Dosao-sam-da-osvajam-trofeje-ali-bez-opterecenja-u-Evroligi"/>
        <a href="http://www.novosti.rs/vesti/sport.295.html:831913-Covic-o-slucaju-Gist-Niko-nije-iznad-Zvezde-kasnio-je-na-aerodrom-pred-Efes-i-zbog-toga-je-kaznjen"/>
        <a href="http://www.novosti.rs/vesti/sport.295.html:831920-Covic-brani-Covica-Znam-da-neki-hoce-da-oteraju-Filipa---nece-moci"/>
      </related>
    </article>
  </body>
</html>