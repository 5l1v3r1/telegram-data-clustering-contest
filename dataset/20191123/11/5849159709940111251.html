<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/technology/vivo-u20-smart-phone-launched-in-india-1-1-10610421.html"/>
    <meta property="og:site_name" content="ntnews.com"/>
    <meta property="article:published_time" content="2019-11-23T11:44:00+00:00"/>
    <meta property="og:title" content="రూ.10,990కే వివో యు20 స్మార్ట్‌ఫోన్"/>
    <meta property="og:description" content="మొబైల్స్ తయారీదారు వివో తన నూతన స్మార్ట్‌ఫోన్ వివో యు20ని భారత్‌లో విడుదల చేసింది. ఈ ఫోన్‌కు చెందిన 4జీబీ ర్యామ్, 64జీబీ స్టోరేజ్ వేరియెంట్ ధర రూ.10,990 ఉండగా, 6జీబీ ర్యా"/>
  </head>
  <body>
    <article>
      <h1>రూ.10,990కే వివో యు20 స్మార్ట్‌ఫోన్</h1>
      <address>
        <time datetime="2019-11-23T11:44:00+00:00">23 Nov 2019, 11:44</time>
      </address>
      <p>మొబైల్స్ తయారీదారు వివో తన నూతన స్మార్ట్‌ఫోన్ వివో యు20ని భారత్‌లో విడుదల చేసింది. ఈ ఫోన్‌కు చెందిన 4జీబీ ర్యామ్, 64జీబీ స్టోరేజ్ వేరియెంట్ ధర రూ.10,990 ఉండగా, 6జీబీ ర్యామ్, 64జీబీ స్టోరేజ్ వేరియెంట్ ధర రూ.11,990గా ఉంది. ఈ నెల 28వ తేదీ నుంచి ఈ ఫోన్‌ను అమెజాన్‌లో విక్రయించనున్నారు. కాగా లాంచింగ్ సందర్భంగా ఈ ఫోన్‌పై పలు ఆఫర్లను కూడా అందిస్తున్నారు. ఈ ఫోన్‌ను ప్రీపెయిడ్ విధానంలో కొనుగోలు చేస్తే రూ.1వేయి డిస్కౌంట్‌ను ఇస్తున్నారు. అలాగే నో కాస్ట్ ఈఎంఐ రూపంలోనూ ఈ ఫోన్‌ను కొనుగోలు చేయవచ్చు. ఇక జియో తన కస్టమర్లకు ఈ ఫోన్ కొనుగోలుపై రూ.6వేల వరకు ప్రయోజనాలను అందిస్తున్నది. వివో యు20 స్మార్ట్‌ఫోన్‌లో... 6.53 ఇంచ్ డిస్‌ప్లే, 2 గిగాహెడ్జ్ ఆక్టాకోర్ స్నాప్‌డ్రాగన్ 675 ప్రాసెసర్, 4/6 జీబీ ర్యామ్, 64జీబీ స్టోరేజ్, 256 జీబీ ఎక్స్‌పాండబుల్ స్టోరేజ్, ఆండ్రాయిడ్ 9.0 పై, డ్యుయల్ సిమ్, 16, 8, 2 మెగాపిక్సల్ ట్రిపుల్ బ్యాక్ కెమెరాలు, 16 మెగాపిక్సల్ సెల్ఫీ కెమెరా, ఫింగర్ ప్రింట్ సెన్సార్, డ్యుయల్ 4జీ వీవోఎల్‌టీఈ, బ్లూటూత్ 5.0, 5000 ఎంఏహెచ్ బ్యాటరీ, 18 వాట్ల ఫాస్ట్ చార్జింగ్.. తదితర ఫీచర్లను అందిస్తున్నారు.</p>
    </article>
  </body>
</html>