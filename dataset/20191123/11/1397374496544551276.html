<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/zvezdasi-paznja-prvak-evrope-otkrio-kako-se-pobedjuje-bajern-393495.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-23T11:08:00+00:00"/>
    <meta property="og:title" content="Zvezdaši, pažnja, prvak Evrope otkrio kako se pobeđuje Bajern!"/>
    <meta property="og:description" content="Mogu li &quot;crveno-beli&quot; do podviga u Ligi šampiona."/>
  </head>
  <body>
    <article>
      <h1>Zvezdaši, pažnja, prvak Evrope otkrio kako se pobeđuje Bajern!</h1>
      <h2>Mogu li "crveno-beli" do podviga u Ligi šampiona.</h2>
      <address><time datetime="2019-11-23T11:08:00+00:00">23 Nov 2019, 11:08</time> by <a rel="author">Ivan Cvetković</a></address>
      <p>Pred Crvenom zvezdom je veliki izazov u Ligi šampiona, naredne nedelje u Beograd stiže veliki Bajern Minhen.<br/><br/>Jedan od onih koji zna kako savladati Nemce jeste i prvak Evrope sa Crvenom zvezdom 1991. godine Ljupko Petrović, tada su "crveno-beli" u polufinalu savladali upravo Bavarce.<br/><br/><i>"Da bi pobedio Nemce moraš da razmišljaš na njihov način. Mi smo uvek imali talenta, možda i više od njih, ali su oni uvek trčali više od nas. Moja ekipa 1991. je i trčala kao nemačka, te pripreme na Igmanu su bile ključlne za naše osvajanje Kupa šampiona"</i>, smatra Petrović u intevjuu za klupski sajt.<br/><br/>Ekipa iz Ljutice Bogdana više nije na evropskom vrhu.<br/><br/><i>"Zvezda je ne svojom krivicom izgubila korak i nije danas više u toj top grupi evropskih klubova. Kad smo postali prvaci Evrope, Dragan Džajić je već dogovorio dolaske Davora Šukera i Slaviše Jokanovića i mislim da bi Zvezda minimum još dve-tri godine imala realne šanse da bude prvak Evrope i ponovi Bari. Normalno je da smo doživeli da je naš sadašnji kapiten Marko Marin igrao više puta Ligu šampiona nego Zvezda</i>", kazao je Petrović koji se potom osvrnuo i na Vladana Milojevića.<br/><br/><i>"Milojević najbolje zna mogućnost igrača, odlično ih vodi i ne sumnjam da će izabrati najbolju taktiku. I da se navijači ne zavaravaju, sada situacija nije ravnopravna kad je kvalitet igrača u pitanju. Ko god kaže da ćemo mi sada zgaziti Bajern taj ne zna šta priča. Pa, oni su dali sedam golova Totenhemu i to u Londonu. I ne smemo se oslanjati na to da su već prošli u nokaut fazu Lige šampiona, što jure da poprave plasman u Bundesligi. Nemac  je Nemac, nikad se neće predati dok ne mora. Ne kalkuliše, igraće 100 odsto čak i ako trener ne izvede najjaču postavu. I ne kažem da Zvezda ne može do dobrog rezultata. Ako igrači odrede sve što trener od njih zahteva, može i da se pobedi. Fudbal je takav"</i>, smatra on.</p>
      <p>Izvor: Sportske.net, FK Crvena zvezda</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/sjajan-potez-zvezda-tv-na-maestralan-nacin-posvetila-paznju-sinisi-mihajlovicu-393488.html"/>
        <a href="https://www.sportske.net/vest/domaci-fudbal/zvezda-koji-je-plan-za-veljka-nikolica-393443.html"/>
        <a href="https://www.sportske.net/vest/domaci-fudbal/miloje-hvali-nislije-trazi-strpljenje-za-strance-a-ovaj-problem-ga-mnogo-ne-brine-393439.html"/>
        <a href="https://www.sportske.net/vest/domaci-fudbal/nastavlja-se-lsl-sve-pocinje-u-humskoj-ali-je-glavni-dogadjaj-u-nisu-dolazi-zvezda-393403.html"/>
        <a href="https://www.sportske.net/vest/domaci-fudbal/zabelezio-debi-u-zvezdi-i-odmah-pokazao-potencijal-393346.html"/>
      </related>
    </article>
  </body>
</html>