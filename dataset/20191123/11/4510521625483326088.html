<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/entertainment/tv/cine-inlocui-olivia-colman-the-crown-1_5dd91c4a5163ec4271520d40/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-23T11:59:43+00:00"/>
    <meta property="og:title" content="Cine o va înlocui pe Olivia Colman în „The Crown“"/>
    <meta property="og:description" content="A fost dezvăluit numele actriţei care o va înlocui pe Olivia Colman (45 de ani) în rolul reginei Elisabeta a II-a din serialul „The Crown“."/>
  </head>
  <body>
    <article>
      <h1>Cine o va înlocui pe Olivia Colman în „The Crown“</h1>
      <address><time datetime="2019-11-23T11:59:43+00:00">23 Nov 2019, 11:59</time> by <a rel="author">Andreea Neblea</a></address>
      <h4>A fost dezvăluit numele actriţei care o va înlocui pe Olivia Colman (45 de ani) în rolul reginei Elisabeta a II-a din serialul „The Crown“.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/entertainment/tv/scena-sex-regina-elisabeta-printul-philip-the-crown-scoasa-montaj-e-motivul-1_5dc00e2d5163ec4271ad58b8/index.html"/>
        <a href="https://adevarul.ro/entertainment/tv/trailerul-celui-de-al-treilea-sezon-the-crown-fost-lansat-video-1_5daeeb41892c0bb0c6cf2748/index.html"/>
      </related>
      <p>Actriţa ﻿Imelda Staunton o va înlocui pe Olivia Colman în rolul reginei Elisabeta a II-a din serialul „The Crown“, potrivit publicaţiei Daily Mail, citată de <a href="https://www.news.ro/cultura-media/imelda-staunton-in-locul-oliviei-colman-ca-regina-elizabeth-ii-in-serialul-the-crown-1922403522002019111219177440">News.ro.</a></p>
      <p>În vârstă de 63 de ani, Staunton - nominalizată la Oscar pentru rolul din „Vera Drake“ (2004) - va juca acest rol în sezoanele cinci şi şase ale producţiei Netflix.</p>
      <p>Staunton este cunoscută din filme ca „Downton Abbey“, „Harry Potter“ şi „Maleficent“.</p>
      <p>Colman a debutat ca regina Elisabeta a II-a în sezonul al treilea, care a fost lansat duminică. Ea va interpreta această partitură şi în sezonul al patrulea, ce urmează să apară anul viitor.</p>
      <figure>
        <img src="https://m.media-amazon.com/images/M/MV5BMjI2NDk1Mjg0Nl5BMl5BanBnXkFtZTcwNzMxODcwNg@@._V1_SY1000_CR0,0,1209,1000_AL_.jpg"/>
      </figure>
      <p>
        <i>Imelda Staunton, în „Harry Potter“ FOTO IMDb</i>
      </p>
      <p>Primele două sezoane ale serialului au avut-o protagonistă pe Claire Foy.</p>
      <p>„The Crown“, creat de Peter Morgan, a fost lansat în 2016. Producătorii au decis ca, pentru fiecare perioadă abordată, distribuţia să fie schimbată, pentru a nu recurge la artificii.</p>
      <p>Tobias Menzies şi Helena Bonham Carter interpretează acum rolurile prinţului Philip şi prinţesei Margaret.</p>
      <p>Netflix a precizat că informaţiile apărute cu privire la distribuirea Imeldei Staunton rămân „pur speculaţii“.</p>
      <h3>Sezonul al treilea „The Crown“ a fost lansat la nivel global pe 17 noiembrie</h3>
      <figure>
        <iframe src="https://www.youtube.com/embed/vLXYfgpqb8A" width="640" height="404" data-service="Youtube" scrolling="no"/>
      </figure>
      <p>Seria originală Netflix, „The Crown“ („Coroana“), se concentrează pe Regina Elisabeta a II-a ca proaspăt căsătorită, în vârstă de 25 de ani, care se confruntă cu perspectiva descurajantă de a conduce cea mai faimoasă monarhie din lume, în timp ce încearcă să stabilească o relaţie cu prim-ministrul legendar, Sir Winston Churchill (John Lithgow).</p>
      <hr/>
    </article>
  </body>
</html>