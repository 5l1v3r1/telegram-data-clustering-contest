<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/chi_spravdi_lvivska_miska_rada_porushila_zakon_prodavshi_zemlyu_dlya_industrialnogo_parku_n1238341"/>
    <meta property="og:site_name" content="24 Канал"/>
    <meta property="article:published_time" content="2019-11-23T11:12:00+00:00"/>
    <meta property="og:title" content="Чи справді Львівська міська рада порушила закон, продавши землю для індустріального парку"/>
    <meta property="og:description" content="У підозрі, яку САП оголосила міському голові Львова Андрієві Садовому, вказано, що місто продало землю інвестиційній компанії &quot;CTP&quot; для будівництва індустріального парку за 54 мільйони гривень – нібито заниженою ціною. Насправді ж оцінку вартості землі проводила не міськрада, а незалежні оцінювачі."/>
  </head>
  <body>
    <article>
      <h1>Чи справді Львівська міська рада порушила закон, продавши землю для індустріального парку</h1>
      <address><time datetime="2019-11-23T11:12:00+00:00">23 Nov 2019, 11:12</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>У підозрі, яку САП оголосила міському голові Львова Андрієві Садовому, вказано, що місто продало землю інвестиційній компанії "CTP" для будівництва індустріального парку за 54 мільйони гривень – нібито заниженою ціною. Насправді ж оцінку вартості землі проводила не міськрада, а незалежні оцінювачі.</b>
      </p>
      <h3>Про що мовиться в підозрі САП</h3>
      <blockquote>Читайте також: <a href="https://24tv.ua/privit_vid_holodnitskogo_sadoviy_vidreaguvav_na_vruchennya_pidozri_n1237218">Привіт від Холодницького: Садовий відреагував на вручення підозри</a></blockquote>
      <p>Прокуратура стверджує, що під час розслідування встановлено та підтверджено висновками експертів і спеціалістів, що понад 23,49 гектара земель були продані за договором купівлі-продажу посадовцями Львівської міської ради в порушення вимог чинного законодавства без аукціону за заниженою вартістю, як землі промисловості.</p>
      <h3>Роз’яснення від Садового</h3>
      <p><a href="https://zaxid.net/faq_pro_pidozru_sap_n1493468?fbclid=IwAR2VNLtWa4hPYne4P-EG_sWzHzBHqIUxdm0Vm9rnGTg5R-P5VV36UwECHMU">Мер Львова пояснив</a>, що ТзОВ "Сітіпарк Львів" (філія компанія "СТР") перед купівлею ділянки отримало її в оренду. Пізніше компанія скористалася правом, передбаченим статтею 128 ЗКУ, яка дозволяє звернутися юридичним особам, зацікавленим у придбанні земельних ділянок у власність, подавши заяву (клопотання) до відповідного органу виконавчої влади або сільської, селищної, міської ради чи державного органу приватизації.</p>
      <h3>Хто оцінював землю</h3>
      <p>Щодо вартості землі, то експертну грошову оцінку земельної ділянки у промисловій зоні "Рясне-2" здійснило приватне підприємство "Центр ринкових досліджень", яке діє на підставі Ліцензії Державного комітету України із земельних ресурсів. Адже Львівська міська рада, згідно з законодавством, не здійснює оцінку вартості землі та не втручається у роботу незалежних оцінювачів.</p>
      <figure>
        <img src="https://24tv.ua/resources/photos/news/201911/1238341_10209101.jpg?201911111441"/>
      </figure>
    </article>
  </body>
</html>