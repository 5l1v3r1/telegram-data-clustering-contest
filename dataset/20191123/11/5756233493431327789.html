<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622910/%D9%87%D9%88%D8%A7%DB%8C-%D8%AA%D9%87%D8%B1%D8%A7%D9%86-%D8%A8%D8%B1%D8%A7%DB%8C-%D8%AD%D8%B3%D8%A7%D8%B3%E2%80%8C%D9%87%D8%A7-%D9%86%D8%A7%D8%B3%D8%A7%D9%84%D9%85-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T11:21:00+00:00"/>
    <meta property="og:title" content="هوای تهران برای حساس‌ها ناسالم است"/>
    <meta property="og:description" content="بر اساس اعلام شرکت کنترل کیفیت هوای تهران، هوای پایتخت درحال حاضر در شرایط ناسالم برای گروه‌های حساس قرار دارد و پیش‌بینی می‌شود که هوای نامطلوب در پایتخت تا فردا (۳ آذر) تداوم داشته باشد."/>
  </head>
  <body>
    <article>
      <h1>هوای تهران برای حساس‌ها ناسالم است</h1>
      <address>
        <time datetime="2019-11-23T11:21:00+00:00">23 Nov 2019, 11:21</time>
      </address>
      <p>
        <i>بر اساس اعلام شرکت کنترل کیفیت هوای تهران، هوای پایتخت درحال حاضر در شرایط ناسالم برای گروه‌های حساس قرار دارد و پیش‌بینی می‌شود که هوای نامطلوب در پایتخت تا فردا (۳ آذر) تداوم داشته باشد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بر اساس پیش‌بینی‌های انجام‌شده در شرکت کنترل کیفیت هوای تهران، با برقراری جوی نسبتاً پایدار و آسمان نیمه‌ابری طی صبح امروز (۲ آذر) و همزمان با آغاز تردد خودروها غلظت ذرات معلق افزایش پیدا می‌کند و کیفیت هوا در بیشتر مناطق در وضعیت ناسالم برای گروه‌های حساس قرار می‌گیرد.</p>
      <p>با تداوم این وضعیت جوی، طی امروز شرایط برای پراکندگی آلاینده‌ها محدود می‌شود و در برخی مناطق پرتردد وضعیت کیفیت هوا شرایط نامطلوب خواهند داشت. در اواخر وقت امروز (۲ آذر) با افزایش حجم ترافیک شبانگاهی و رشد ابرناکی و عدم وزش باد مؤثر بر غلظت ذرات معلق افزوده می‌شود و در اکثر مناطق پایتخت وضعیت ناسالم برای گروه‌های حساس برقرار می‌شود.</p>
      <p>این روند تا صبح فردا (۳ آذر) ادامه دارد و انباشت آلاینده‌ها و افزایش تردد خودروها در نخستین ساعات روز، افزایش غلظت ذرات معلق نسبت به روز گذشته را به دنبال دارد همچنین در برخی مناطق وضعیت نامطلوب کیفیت هوا برقرار می‌شود.</p>
      <p>فردا همچنین کاهش دما و کاهش سرعت باد سبب انباشت آلاینده‌ها خواهد شد و در ساعات اوج ترافیک شبانگاهی در بیشتر مناطق پایتخت برقراری شرایط نامطلوب کیفیت هوا دور از انتظار نیست.</p>
      <p>بر اساس اطلاعات شرکت کنترل کیفیت هوای تهران، کیفیت هوای ۲۴ ساعت گذشته پایتخت منتهی به ۸ صبح امروز با میانگین ۱۱۳ در شرایط ناسالم برای گروه‌های حساس قرار داشت و کیفیت هوای هم اکنون پایتخت نیز با میانگین ۱۰۹ همچنان در شرایط ناسالم برای گروه‌های حساس است.</p>
    </article>
  </body>
</html>