<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/v-ungariq-syshto-sa-dovolni-che-bylgariq-im-se-padna-za-sypernik-kym-evro-2020-1408993.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-23T11:10:00+00:00"/>
    <meta property="og:title" content="В Унгария също са доволни, че България им се падна за съперник към Евро 2020"/>
    <meta property="og:description" content="Подобен на този в България оптимизъм цари и в Унгария след тегленето на жребия за баражите за Евро 2020 Както е известно, той отреди България да посрещне Унгария в първия мач, а при успех да домакинства на победителя от мача между Исландия и Румъния"/>
  </head>
  <body>
    <article>
      <h1>В Унгария също са доволни, че България им се падна за съперник към Евро 2020</h1>
      <address><time datetime="2019-11-23T11:10:00+00:00">23 Nov 2019, 11:10</time> by <a rel="author">Sportlive.bg</a></address>
      <p>Подобен на този в България оптимизъм цари и в Унгария след тегленето на жребия за баражите за Евро 2020. Както е известно, той отреди <b><a href="https://www.sportlive.bg/bgfootball/national-team">България</a></b> да посрещне Унгария в първия мач, а при успех да домакинства на победителя от мача между Исландия и Румъния. Според унгарското издание "Hungary Today", жребият за тях е бил щастлив, отчитайки състоянието на родния национален отбор и баланса в срещите между двата тима през годините.</p>
      <p><i>"Като цяло, Фортуна подкрепи Унгария, тъй като ще играем срещу България, най-ниско класираният отбор сред потенциалните ни противници след Израел. Домашният терен определено ще бъде на тяхна страна, но Унгария все още е по-добре класирана в ранглистата на ФИФА - 50-о място , докато България е на 61-во. А последните скандали, довели до напускането на българския треньор и легендарен играч Красимир Балъков и шефа на футболния съюз може би повлияха чувствително на българския национален отбор",</i> пише изданието.</p>
      <p>До момента двата тима са играли един срещу друг 22 пъти, като Унгария е побеждавала 12 пъти. Пет пъти успехът е бил за България и пет пъти мачовете са завършвали наравно.Именно такъв бе случаят в последната среща на двата тима - приятелски мач през 2012 година. <b><i><a href="https://www.sportlive.bg/bgfootball/national-team/Trenxoryt-na-Ungariq-za-macha-s-Bylgariq-Trqbva-da-svyrshim-tazi-dopylnitelna-rabota-1408830.html">А как коментира жребия треньорът на "маджарите" вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Balykov-prizova-za-obedinenie-Futbolyt-mozhe-da-ni-obedini-kato-prez-94-ta-1408968.html"/>
        <a href="https://www.sportlive.bg/bgfootball/national-team/Lechkov-Blagopriqten-zhrebij-momchetata-si-svyrshiha-rabotata-v-kvalifikaciite-1408824.html"/>
        <a href="https://www.sportlive.bg/bgfootball/national-team/Vizhte-dvete-vyzmozhni-grupi-ako-Bylgariq-se-klasira-na-Evro-2020-1408817.html"/>
        <a href="https://www.sportlive.bg/bgfootball/national-team/Bozhinov-smqta-che-Ivelin-Popov-shte-se-zavyrne-za-barazhite-1408806.html"/>
        <a href="https://www.sportlive.bg/bgfootball/national-team/Ivelin-Popov-Shansovete-ni-sa-golemi-no-da-ne-izpadame-v-euforiq-1408800.html"/>
      </related>
    </article>
  </body>
</html>