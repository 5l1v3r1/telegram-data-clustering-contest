<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/utazas/20191123-premium-gyorskatamaran-kozlekedik-becs-es-budapest-kozott.html"/>
    <meta property="og:site_name" content="Origo"/>
    <meta property="article:published_time" content="2019-11-23T11:03:00+00:00"/>
    <meta property="og:title" content="Gyorskatamarán közlekedik Bécs és Budapest között"/>
    <meta property="og:description" content="Alternatívát kínál a folyami szállodahajókkal szemben."/>
  </head>
  <body>
    <article>
      <h1>Gyorskatamarán közlekedik Bécs és Budapest között</h1>
      <address><time datetime="2019-11-23T11:03:00+00:00">23 Nov 2019, 11:03</time> by <a rel="author">Origo</a></address>
      <p>
        <b>A Central Danube új Twin City Liner gyorskatamaránja Bécsből megérkezett Budapestre. A társaság eddig Bécs és Pozsony között közlekedtette hajóit, a magyar főváros új útvonalként jelenik meg az évente tízezernél is több utast kiszolgálói cég kínálatában.</b>
      </p>
      <p>A prémium kategóriás ülőhelyeken kínáló Twin City Liner első budapesti útjára szóló összes helyet rekordidő alatt értékesítették, ami előre vetíti, hogy megfelelő kereslet mellett Pozsony mellett a budapesti túra is tartósan szerepeljen a társaság kínálatában.</p>
      <figure>
        <img src="https://cdn.nwmgroups.hu/s/img/i/1911/201911234.jpg?w=645&amp;h=431"/>
        <figcaption>Twin City Liner<cite>Forrás: robertkovacs.net</cite></figcaption>
      </figure>
      <p>A gyorskatamarán kerek hat óra alatt teszi meg az utat Bécsből Budapestre. „Ezzel az úttal szeretnénk az ügyfeleinknek újdonságot kínálni és a vendégeket a hajó fedélzetén sok mindennel kényeztetni. Budapest tökéletes választás. Hiszen a város számos látnivalóját már a hajóról is megcsodálhatják. Az utasainknak már az érkezés pillanataiban is egyedülálló élményben lehet részük", mondta Gerd Krämer, a Central Danube Gmbh. ügyvezető igazgatója.</p>
      <p>A túra nem csupán a hajózásról szól, az utasok két éjszakát töltenek el egy budapesti szállodában, és megismerkednek a magyar főváros Dunától távolabbi nevezetességeivel is.</p>
    </article>
  </body>
</html>