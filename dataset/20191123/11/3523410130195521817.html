<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641515/%D8%A7%D8%B1%D8%B2%D8%B4-%D8%A8%D8%A7%D8%B2%D8%A7%D8%B1-%D9%81%D8%B1%D8%A7%D8%A8%D9%88%D8%B1%D8%B3-%D8%A7%D8%B2-%D9%85%D8%B1%D8%B2-%DB%B4%DB%B0%DB%B0-%D9%87%D8%B2%D8%A7%D8%B1-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86%DB%8C-%DA%AF%D8%B0%D8%B4%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T11:44:00+00:00"/>
    <meta property="og:title" content="ارزش بازار فرابورس از مرز ۴۰۰ هزار میلیارد تومانی گذشت"/>
    <meta property="og:description" content="ارزش بازار فرابورس در انتهای هفته گذشته، از مرز ۴ میلیون میلیارد ریال عبور کرده و بازدهی ۱.۱ درصدی را به ثبت رسانده است."/>
  </head>
  <body>
    <article>
      <h1>
        <a href="https://www.bultannews.com/fa/news/641515/%D8%A7%D8%B1%D8%B2%D8%B4-%D8%A8%D8%A7%D8%B2%D8%A7%D8%B1-%D9%81%D8%B1%D8%A7%D8%A8%D9%88%D8%B1%D8%B3-%D8%A7%D8%B2-%D9%85%D8%B1%D8%B2-%DB%B4%DB%B0%DB%B0-%D9%87%D8%B2%D8%A7%D8%B1-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86%DB%8C-%DA%AF%D8%B0%D8%B4%D8%AA">ارزش بازار فرابورس از مرز ۴۰۰ هزار میلیارد تومانی گذشت</a>
      </h1>
      <h2>ارزش بازار فرابورس در انتهای هفته گذشته، از مرز ۴ میلیون میلیارد ریال عبور کرده و بازدهی ۱.۱ درصدی را به ثبت رسانده است.</h2>
      <address><time datetime="2019-11-23T11:44:00+00:00">23 Nov 2019, 11:44</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، <b>فرابورس ایران</b> در هفته منتهی به ۲۴ آبان ماه ۱۳۹۸، در مجموع برآیندی مثبت را ثبت کرد و در پایان روز<b> معاملاتی</b> چهارشنبه، آیفکس با رسیدن به پله ۳۹۳۲ واحدی، بازدهی ۱.۲ درصدی نسبت به ابتدای هفته و ۳.۴ درصدی نسبت به ابتدای ماه جاری را به ارمغان آورد.</p>
      <p>بر این اساس، در انتهای هفته گذشته، ارزش بازار فرابورس از مرز ۴ میلیون میلیارد ریال عبور و بازدهی ۱.۱ درصدی را در این هفته کسب کرد. بر این اساس ارزش بازار فرابورس با رسیدن به این میزان، بازدهی ۵۶ درصدی نسبت به ابتدای سال و ۳.۷ درصدی نسبت به ابتدای ماه آبان را تا پایان این هفته داشته است.</p>
      <p>لازم به ذکر است که در هفته سوم آبان، حجم معاملات انجام شده در بازارهای فرابورس ۴ هزار و ۵۵۰ میلیون ورقه بود که افت ۷۲ درصدی نسبت به هفته قبلی را نشان می‌دهد؛ با این حال ارزش معاملات در هفته منتهی به ۲۴ آبان بیش از ۸۴ هزار میلیارد ریال بود که افزایش ۱۶۹ درصدی نسبت به هفته پیش از آن را نشان می‌دهد.</p>
      <p>اما مورد سوم حائز اهمیت در معاملات هفتگی، تعداد معاملات صورت گرفته است و بهتر است برای تحلیل کامل‌تر به رشد ۱۴ درصدی تعداد معاملات در این هفته نسبت به هفته گذشته نیز اشاره کرد. در مجموع افزایش روزهای معاملاتی هفته از ۴ به ۵ در این دو هفته پیاپی، تاثیر خود را بر آیتم‌های اصلی معاملاتی نشان داده است.</p>
      <p>تابلوها زیر ذره‌بین</p>
      <p>در سومین هفته آبان ماه، بازار ابزارهای نوین مالی فرابورس به لحاظ ارزش معاملات انجام شده در صدر سایر تابلوها قرار گرفت. این بازار با ۶۱ هزار و ۳۴۲ میلیارد ریال ارزش معاملاتی، رشدی ۵۴۲ درصدی را نسبت به هفته قبل خود رقم زد. همچنین حجم معاملات در این بازار ۱۶۲ میلیون ورقه بود که در این زمینه نیز رشدی ۹ درصدی نسبت به هفته دوم آبان ثبت شد.</p>
      <p>اما در پله دوم ارزش معاملات تابلوهای مختلف فرابورس ایران، تابلو بازار دوم قرار داشت که با جابجایی ۲ هزار و ۱۸۴ میلیون ورقه سهم به ارزش ۱۴ هزار و ۶۸۸ میلیارد ریال به ترتیب رشد ۱۰ و ۲۶ درصدی نسبت به هفته قبل‌ را رقم زد.</p>
      <p>همچنین در پله سوم ارزش معاملات هفته منتهی به ۲۴ آبان، بازار پایه قرار داشت که با ثبت ۶ هزار و ۳۱۱ میلیارد ریال معامله در قالب یک هزار و ۷۸۷ میلیون ورقه، کاهش ۱۰ و ۸۷ درصدی را به ترتیب در ارزش و حجم معاملات نسبت به هفته قبل تجربه کرد.</p>
      <p>بازار اول و بازار شرکت‌های کوچک و متوسط نیز به ترتیب ارزش معاملاتی ۲ هزار و ۱۴۸ میلیارد ریالی و ۲۷ میلیارد ریالی را ثبت کردند که بازار SME با رشد ۴۲ درصدی ارزش دادوستدی نسبت به هفته قبل در رشد ۱.۲ درصدی ارزش کل معاملات در این هفته نقش بیشتری ایفا کرد.</p>
      <p>صنایع زیر ذره‌بین</p>
      <p>در اولین هفته بدون تعطیلی آبان، صنایع مختلف وزن‌های مختلفی از کل معاملات را بر دوش داشتند. به این ترتیب دو صنعت مواد و محصولات دارویی و همچنین صنعت محصولات کاغذی با دارا بودن سهم ۱۲ و ۱۰ درصدی از ارزش کل معاملات، به ترتیب در مقام‌های اول و دوم قرار گرفتند. ارزش معاملات در دو گروه یادشده به ترتیب ۲ هزار و ۵۵۱ میلیارد ریال و ۲ هزار و ۱۳۴ میلیارد ریال ثبت شد.</p>
      <p>صنایع فلزات اساسی، انبوه‌سازی، املاک و مستغلات و همچنین صنعت زراعت و خدمات وابسته نیز هر یک با حدود ۷ درصد از سهم کل ارزش معاملات، به ترتیب در رتبه‌های سوم تا پنجم قرار داشتند.</p>
    </article>
  </body>
</html>