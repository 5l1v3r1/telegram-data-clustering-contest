<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549338.html/%D8%A8%D8%B1%D9%BE%D8%A7%DB%8C%DB%8C-%DA%A9%D8%B1%D8%B3%DB%8C-%D9%87%D8%A7%DB%8C-%D8%A2%D8%B2%D8%A7%D8%AF%D8%A7%D9%86%D8%AF%DB%8C%D8%B4%DB%8C-%D8%AF%D8%B1-%D8%AF%D8%A7%D9%86%D8%B4%DA%AF%D8%A7%D9%87-%D9%87%D8%A7%DB%8C-%DA%A9%D8%B1%D9%85%D8%A7%D9%86%D8%B4%D8%A7%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T11:14:00+00:00"/>
    <meta property="og:title" content="برپایی کرسی‌های آزاداندیشی در دانشگاه‌های کرمانشاه"/>
    <meta property="og:description" content="مسئول بسیج دانشجویی سپاه حضرت نبی اکرم(ص) استان کرمانشاه گفت: کرسی‌های آزاداندیشی و نشست های بصیرتی همزمان با هفته بسیج در دانشگاه‌های استان برگزار می‌شود."/>
  </head>
  <body>
    <article>
      <h1>برپایی کرسی‌های آزاداندیشی در دانشگاه‌های کرمانشاه</h1>
      <h2>به مناسبت هفته بسیج صورت می‌گیرد؛</h2>
      <address>
        <time datetime="2019-11-23T11:14:00+00:00">23 Nov 2019, 11:14</time>
      </address>
      <p>مسئول بسیج دانشجویی سپاه حضرت نبی اکرم(ص) استان کرمانشاه گفت: کرسی‌های آزاداندیشی و نشست های بصیرتی همزمان با هفته بسیج در دانشگاه‌های استان برگزار می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ قاسم امجدیان در گفتگو با خبرنگار <a href="http://www.mersadnews.ir/">شبکه اطلاع رسانی مرصاد</a><a href="http://www.mersadnews.ir/news/387574/%D8%A8%D8%B1%D9%BE%D8%A7%DB%8C%DB%8C-%DA%A9%D8%B1%D8%B3%DB%8C%E2%80%8C%D9%87%D8%A7%DB%8C-%D8%A2%D8%B2%D8%A7%D8%AF%D8%A7%D9%86%D8%AF%DB%8C%D8%B4%DB%8C-%D8%AF%D8%B1-%D8%AF%D8%A7%D9%86%D8%B4%DA%AF%D8%A7%D9%87%E2%80%8C%D9%87%D8%A7%DB%8C-%DA%A9%D8%B1%D9%85%D8%A7%D9%86%D8%B4%D8%A7%D9%87"> </a>،  اظهار داشت: در چهارم آذر ماه سالروز فرمان امام (ره) مبنی بر تشکیل بسیج دانشجویی در محل دانشگاه رازی همایش بزرگی با حضور دانشجویان برگزار خواهد شد.</p>
      <p>مسئول بسیج دانشجویی سپاه حضرت نبی اکرم( ص ) استان کرمانشاه همچنین از برگزاری پنج یادواره شهید طی هفته بسیج و در سطح دانشگاه های استان خبر داد.</p>
      <p>این مسئول خاطرنشان کرد: فیلم های سینمایی رد خون و منطقه پرواز ممنوع در همه دانشگاه های استان طی هفته بسیج اکران خواهد شد.</p>
      <p>وی بیان داشت: علاوه بر برپایی نمایشگاه های مختلف ، کرسی های آزاد اندیشی ، سرکشی از خانواده شهدا ، تریبون آزاد ، نشست های بصیرتی و مسابقات ورزشی در طول هفته بسیج برنامه ریزی و اجرا می شود.</p>
      <p>امجدیان با بیان اینکه بیشتر دانشجویان استان کرمانشاه در بسیج دانشجویی عضویت دارند، خاطرنشان کرد: خوشبختانه مسئولان دانشگاه های استان با بسیج دانشجویی همکاری خوبی دارند.</p>
      <p>مسئول بسیج دانشجویی سپاه حضرت نبی اکرم(ص) استان کرمانشاه گفت: در همه دانشگاه های استان به ویژه دانشگاه های بزرگ در طول سال نشست های بصیرتی وکرسی های آزاد اندیشی برگزار می شود.</p>
      <p>انتهای پیام/</p>
    </article>
  </body>
</html>