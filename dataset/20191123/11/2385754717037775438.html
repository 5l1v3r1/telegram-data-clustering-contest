<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/kypriako/598726/aftoi-tha-synodefsoun-ton-proedro-sto-verolino"/>
    <meta property="og:site_name" content="SIGMALIVE"/>
    <meta property="article:published_time" content="2019-11-23T11:54:00+00:00"/>
    <meta property="og:title" content="Αυτοί θα συνοδεύσουν τον Πρόεδρο στο Βερολίνο"/>
    <meta property="og:description" content="Ο Πρόεδρος της Δημοκρατίας κ. Νίκος Αναστασιάδης μεταβαίνει αύριο στο Βερολίνο, όπου τη Δευτέρα, 25 Νοεμβρίου, το βράδυ θα παρακαθίσει σε συνάντηση υπό..."/>
  </head>
  <body>
    <article>
      <h1>Αυτοί θα συνοδεύσουν τον Πρόεδρο στο Βερολίνο</h1>
      <address><time datetime="2019-11-23T11:54:00+00:00">23 Nov 2019, 11:54</time> by <a rel="author">sigmalive</a></address>
      <p>Ο Πρόεδρος της Δημοκρατίας κ. Νίκος Αναστασιάδης μεταβαίνει αύριο στο Βερολίνο, όπου τη Δευτέρα, 25 Νοεμβρίου, το βράδυ θα παρακαθίσει σε συνάντηση υπό μορφή δείπνου μαζί με τον ΓΓ του ΟΗΕ κ. Αντόνιο Γκουτέρες και τον Τουρκοκύπριο ηγέτη κ. Μουσταφά Ακκιντζί.</p>
      <p>Τον Πρόεδρο της Δημοκρατίας θα συνοδεύουν στο Βερολίνο ο Κυβερνητικός Εκπρόσωπος κ. Πρόδρομος Προδρόμου, ο Υφυπουργός παρά τω Προέδρω κ. Βασίλης Πάλμας, ο Διαπραγματευτής της ελληνοκυπριακής πλευράς, Πρέσβης κ. Ανδρέας Μαυρογιάννης, ο Διευθυντής του Διπλωματικού Γραφείου του Προέδρου, Πρέσβης κ. Κυριάκος Κούρος και το μέλος του Διπλωματικού Γραφείου του Προέδρου της Δημοκρατίας κ. Παντελής Παντελίδης.</p>
    </article>
  </body>
</html>