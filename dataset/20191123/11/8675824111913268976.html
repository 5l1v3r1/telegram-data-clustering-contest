<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/ind-vs-ban-virat-kohli-declared-indian-innings-347-for-9-lead-by-241-runs-143509"/>
    <meta property="og:site_name" content="Wah Cricket"/>
    <meta property="article:published_time" content="2019-11-23T11:34:40+00:00"/>
    <meta property="og:title" content="IND vs BAN 2nd Test: भारत ने 347 रनों पर की अपनी पहली पारी घोषित, 9 विकेट गंवाकर टीम इंडिया ने हासिल की 241 रनों की बढ़त"/>
    <meta property="og:description" content="भारत और बांग्लादेश के बीच चल रहे दूसरे टेस्ट के दूसरे दिन भारतीय पारी घोषित हो चुकी है. यहां टीम इंडिया ने 9 विकेट खोकर 347 रन बनाए जब विराट ने पारी घोषित कर दी. टीम को बांग्लादेश पर 241 रनों की बढ़त मिली है. दूसरे दिन 174 रनों के बाद से भारतीय टीम ने खेलना शुरू किया था. इस दौरान विराट और रहाने क्रीज पर जमे थे. रहाने ने अपना अर्धशतक पूरा किया लेकिन वो विराट का ज्यादा साथ नहीं दे पाए और तुरंत की कैच आउट हो गए. इसके बाद विराट का साथ देने जडेजा आए."/>
  </head>
  <body>
    <article>
      <h1>IND vs BAN 2nd Test: भारत ने 347 रनों पर की अपनी पहली पारी घोषित, 9 विकेट गंवाकर टीम इंडिया ने हासिल की 241 रनों की बढ़त</h1>
      <h2>विराट का साथ निभाने इसके बाद साहा आए और दोनों ने मिलकर भारतीय पारी को आगे बढ़ाने के काम किया लेकिन तभी इबादत हुसैन की एक गेंद पर विराट ने शॉट लगाया जिसे इस्लाम ने हवा में लपक लिया.</h2>
      <address>
        <time datetime="2019-11-23T11:34:40+00:00">23 Nov 2019, 11:34</time>
      </address>
      <p>भारत और बांग्लादेश के बीच चल रहे दूसरे टेस्ट के दूसरे दिन भारतीय पारी घोषित हो चुकी है. यहां टीम इंडिया ने 9 विकेट खोकर 347 रन बनाए जब विराट ने पारी घोषित कर दी. टीम को बांग्लादेश पर 241 रनों की बढ़त मिली है. दूसरे दिन 174 रनों के बाद से भारतीय टीम ने खेलना शुरू किया था. इस दौरान विराट और रहाने क्रीज पर जमे थे. रहाने ने अपना अर्धशतक पूरा किया लेकिन वो विराट का ज्यादा साथ नहीं दे पाए और तुरंत की कैच आउट हो गए. इसके बाद विराट का साथ देने जडेजा आए.</p>
      <p>दोनों बल्लेबाजों ने भारतीय पारी को आगे बढ़ाया. जडेजा थोड़ा धीमा जरूर खेल रहे थे लेकिन तभी 12 रनों के स्कोर पर गेंद को छोड़ने के चक्कर में वो क्लीन बोल्ड हो गए. इस दौरान विराट ने अपने करियर का 27वां टेस्ट शतक पूरा किया. वहीं वो सबसे तेजी से 5000 रन बनाने वाले वो पहले टेस्ट कप्तान भी बन गए. विराट ने गुलाबी टेस्ट में भी इतिहास रचा और भारत की तरफ से पहले बल्लेबाज बन गए जिन्होंने डे नाइट टेस्ट में शतक जड़ा है.</p>
      <p>विराट का साथ निभाने इसके बाद साहा आए और दोनों ने मिलकर भारतीय पारी को आगे बढ़ाने के काम किया लेकिन तभी इबादत हुसैन की एक गेंद पर विराट ने शॉट लगाया जिसे इस्लाम ने हवा में लपक लिया. इस कैच को देखकर फैंस के साथ विराट भी चौंक गए. विराट ने सबसे ज्यादा 136 रन बनाए.</p>
      <p>इसके बाद बाकी खिलाड़ी आया राम गया राम होते चले गए और धीरे धीरे सभी खइलाड़ी पवेलियन लौटते चले गए. इस दौरान साहा क्रीज पर जमे रहे. लेकिन अश्विन, उमेश यादव, ईशांत शर्मा कोई भी उनका साथ नहीं दे पाया. अंत में शमी और साहा ने पारी को संभाला लेकिन तभी कप्तान कोहली ने पारी को 347 रनों पर घोषित कर दिया. अब टीम इंडिया के पास 241 रनों की बढ़त है. आज मैच का दूसरा दिन है. अब बांग्लादेश की टीम बल्लेबाजी करने आएगी.</p>
      <p>बांग्लादेश की तरफ से अल अमीन और इबादत ने सबसे ज्यादा 3-3 विकेट लिए.</p>
    </article>
  </body>
</html>