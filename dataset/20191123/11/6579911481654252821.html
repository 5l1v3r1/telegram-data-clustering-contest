<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23509096-pep-guardiola-dezminte-zvonurile-despre-revenirea-bayern-munchen-vreau-raman-manchester-city.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-23T11:32:00+00:00"/>
    <meta property="og:title" content="Pep Guardiola dezminte zvonurile despre revenirea la Bayern Munchen: &quot;Vreau să rămân la Manchester City&quot;"/>
    <meta property="og:description" content="Antrenorul Pep Guardiola a afirmat, vineri, că îşi doreşte să rămână la Manchester City, deşi presa internaţională scrie că ar urma să plece la Bayern Munchen, în locul lui Niko"/>
  </head>
  <body>
    <article>
      <h1>Pep Guardiola dezminte zvonurile despre revenirea la Bayern Munchen: "Vreau să rămân la Manchester City"</h1>
      <address><time datetime="2019-11-23T11:32:00+00:00">23 Nov 2019, 11:32</time> by <a rel="author">Diana Ene</a></address>
      <p><b>Antrenorul Pep Guardiola a afirmat, vineri, că îşi doreşte să rămână la Manchester City, deşi presa internaţională scrie că ar urma să plece la Bayern Munchen, în locul lui Niko Kovac, scrie News.ro.<br/></b><b/><br/>"Dacă oamenii mă întreabă: Vreţi să rămâneţi? Răspunsul este da, vreau să rămân. Nu am niciun motiv să plec. Sunt foarte mulţumit de munca mea şi de jucători. Dacă oamenii cred că voi demisiona sau voi fi demis din cauza faptului că sunt la nouă puncte în urma liderului Liverpool, atunci nu mă cunosc. Îmi plac provocările şi îmi place să fiu în această poziţie. Dacă oficialii clubului mă vor aici şi sezonul viitor, voi fi sută la sută. Îmi place să locuiesc în acest oraş şi cunosc oameni adorabili aici", <b>a declarat Guardiola.<br/></b><br/>În vârstă de 48 de ani, Guardiola este la Manchester City din 2016.<br/><br/>El a condus Bayern Munchen în perioada 2013-16.<br/><br/>Manchester City va juca sâmbătă, pe teren propriu, împotriva lui Chelsea, de la ora 19:30 (etapa a 13-a din Premier League). După 12 meciuri disputate, Manchester City ocupă locul 4 în clasament, la nouă puncte în spatele liderului Liverpool.<br/><br/><br/> </p>
    </article>
  </body>
</html>