<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/294188-epibolh-kyriarxias-kai-piesh"/>
    <meta property="og:site_name" content="gavros.gr"/>
    <meta property="article:published_time" content="2019-11-23T11:57:00+00:00"/>
    <meta property="og:title" content="Επιβολή κυριαρχίας και πίεση"/>
    <meta property="og:description" content="Ο Ολυμπιακός επιθυμεί σήμερα, στη Νέα Σμύρνη, να δείξει πλήρη ανωτερότητα και να επιβάλει από το πρώτο δευτερόλεπτο, το παιχνίδι του."/>
  </head>
  <body>
    <article>
      <h1>Επιβολή κυριαρχίας και πίεση</h1>
      <address>
        <time datetime="2019-11-23T11:57:00+00:00">23 Nov 2019, 11:57</time>
      </address>
      <p>Το αποψινό ματς με τον Πανιώνιο συγκεντρώνει όλη την προσοχή των παικτών του Ολυμπιακού και του Πέδρο Μαρτίνς, αφού μπορεί να κρατήσει τον Ολυμπιακό πρώτο, ώστε την προσεχή αγωνιστική να υποδεχθεί, από θέση ισχύος τον ΠΑΟΚ. Ο προπονητής του Ολυμπιακού ποντάρει πολλά στο πρώτο κομμάτι του αγώνα, θεωρώντας ότι η ομάδα του οφείλει να βρει ένα γρήγορο γκολ ή, έστω, να επιβάλει τον δικό της τόνο, στο ματς.</p>
      <p>Ακόμη και το γρήγορο γκολ να μην έρθει, ο Πέδρο Μαρτίνς θέλει να δει έναν Ολυμπιακό, ο οποίος θα κυριαρχήσει στο γήπεδο και θα εφαρμόσει το πλάνο του. Έναν Ολυμπιακό ο οποίος θα πιέζει και δεν θα δώσει το δικαίωμα στον Πανιώνιο να πιστέψει ότι μπορεί να πάρει κάτι από το παιχνίδι.</p>
      <p>Σε ό,τι αφορά την ενδεκάδα, όλα δείχνουν ότι θα υπάρξουν ορισμένες αλλαγές. Ο Σα αναμένεται να καθίσει κάτω από τα δοκάρια, Στην άμυνα, από αριστερά προς τα δεξιά αναμένεται να είναι οι Τσιμίκας, Μεριά, Σεμέδο, Γκασπάρ. Στα χαφ οι δύο κεντρικοί θα είναι οι Μπουχαλάκης και Καμαρά, ενώ οι δύο ακραίοι θα είναι, όπως όλα δείχνουν, οι Λοβέρα και Ποντένσε. Ο Σουντανί θα είναι ο ένας επιθετικός και ο Γκερέρο, ο άλλος, σε ένα 4-4-2 (ή 4-4-1-1, αν προτιμάτε).</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/294192-o-pereira-toys-kseftilizei-tha-ton-afhsoyn-etsi"/>
        <a href="https://www.gavros.gr/article/podosfairo/294194-anypomonei-o-balmpoyena-pic"/>
        <a href="https://www.gavros.gr/article/podosfairo/294182-h-koryfh-pernaei-apo-th-nea-smyrnh"/>
        <a href="https://www.gavros.gr/article/podosfairo/294177-kominhs-o-dhthen-diethnhs-ta-lathh-kai-h-asylia"/>
      </related>
    </article>
  </body>
</html>