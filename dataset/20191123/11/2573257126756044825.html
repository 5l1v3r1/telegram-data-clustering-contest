<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/addio-3g-la-connessione-potrebbe-essere-spenta-nel-prossimo-futuro-628856"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T11:05:49+00:00"/>
    <meta property="og:title" content="Addio 3G: la connessione di Tim, Wind, Tre e Vodafone a rischio"/>
    <meta property="og:description" content="La connessione mobile che ci ha accompagnati negli ultimi vent'anni ora potrebbe andare definitivamente in pensione, in favore delle nuove tecnologie"/>
  </head>
  <body>
    <article>
      <h1>Addio 3G: la connessione di Tim, Wind, Tre e Vodafone a rischio</h1>
      <h2>La connessione mobile che ci ha accompagnati negli ultimi vent'anni ora potrebbe andare definitivamente in pensione, in favore delle nuove tecnologie</h2>
      <address><time datetime="2019-11-23T11:05:49+00:00">23 Nov 2019, 11:05</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/10/3g-spento.png"/>
      </figure>
      <p>L’arrivo del 5G è un evento molto atteso, benché <a href="https://www.tecnoandroid.it/2019/07/15/5g-le-bufale-sui-finti-pericoli-causati-dalla-nuova-rete-555713">non tutti gli utenti risultino unanimi nell’accettare entusiasticamente quest’introduzione</a>. Sta di fatto che la <b>connessione del futuro</b> è ormai alle porte, e sarà attivata anche per gli utenti privati (come è già avvenuto per le aziende e le realtà di dimensione industriale) <b>a partire dai primi mesi del 2020.</b></p>
      <p><b>L’accensione delle antenne 5G comporterà notevoli conseguenze, </b>non solo strettamente nell’ambito della telefonia mobile. Abbiamo già analizzato, infatti, come alcuni servizi – <a href="https://www.tecnoandroid.it/2019/08/15/dvb-t2-con-il-nuovo-digitale-terrestre-sara-obbligatorio-cambiare-tv-572506">il digitale terrestre su tutti</a> – si siano dovuti <b>trasferire su bande di frequenza create ad hoc</b>, per lasciar posto alla nuova connessione. Oltretutto, gli investimenti materiali degli operatori telefonici sono stati ingenti, per poter consentire questa rivoluzione.</p>
      <p>Basti pensare che l’asta per le frequenze 5G ha portato le società di telefonia mobile a <b>mettere sul piatto complessivamente oltre 6,5 miliardi di euro</b>: cifre da capogiro, se si va a valutare che le sole <b>TIM</b> e <b>Vodafone</b> hanno portato <b>ciascuna ben 2,4 miliardi.</b></p>
      <h3>Switch off 3G: ecco cosa accadrà</h3>
      <p>Stante così la situazione, appare naturale che gli<b> ingenti investimenti</b> operati dai gestori debbano essere in qualche modo <b>recuperati.</b> Da una parte si avrà un<b> aumento dei bundle</b> (sia <a href="https://www.tecnoandroid.it/2019/11/22/aumenti-e-rimodulazioni-in-tim-wind-tre-e-vodafone-tutte-le-news-628265">quelli 4G</a> sia <a href="https://www.tecnoandroid.it/2019/11/19/il-5g-fara-aumentare-il-costo-dei-bundle-di-tim-wind-3-vodafone-e-iliad-621989">quelli 5G, come abbiamo già analizzato</a>), dall’altra si potrebbe decidere di andare a effettuare<b> tagli importanti su alcuni servizi</b> che ad oggi, rispetto al futuro delle connessioni mobili, <b>potrebbero risultare obsoleti.</b></p>
      <p>Un’idea che aleggia fra le indiscrezioni raccolte dai dirigenti delle società telefoniche sarebbe quella di <b>operare uno switch off del 3G</b>. Non si conoscono bene le dinamiche e neppure le tempistiche di questo cambiamento, ma la direzione che si dovrà intraprendere per il futuro sarà sicuramente analoga a questa linea d’azione.</p>
      <p>Benché in alcune parti d’Italia <b>si viva ancora di solo 3G</b>, pur essendo ormai molto estesa la rete 4G, gli operatori potrebbero optare nei prossimi anni per un taglio alle spese derivanti da una connessione che non ha alcun futuro.</p>
      <p>Diverso sarà il <b>destino del 2G,</b> che ad oggi risulta <b>basilare</b> per poter consentire il<b> corretto funzionamento dell’infrastruttura e della connessione 5G.</b></p>
    </article>
  </body>
</html>