<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/google-meni-pravidla-inzercie-pre-politicke-kampane-zavadza-viacero-prvkov-ktore-maju-priniest-vacsiu-transparentnost/"/>
    <meta property="og:site_name" content="Vosveteit"/>
    <meta property="article:published_time" content="2019-11-23T11:12:43+00:00"/>
    <meta property="og:title" content="Google mení pravidlá inzercie pre politické kampane. Zavádza viacero prvkov, ktoré majú priniesť väčšiu transparentnosť"/>
    <meta property="og:description" content="Google mení pravidlá politickej inzercie. Obmedzuje mikrocielenie a verejnosti ukáže, koľko financií investovali politické strany do kampane."/>
  </head>
  <body>
    <article>
      <h1>Google mení pravidlá inzercie pre politické kampane. Zavádza viacero prvkov, ktoré majú priniesť väčšiu transparentnosť</h1>
      <address><time datetime="2019-11-23T11:12:43+00:00">23 Nov 2019, 11:12</time> by <a rel="author">Martin Borko</a></address>
      <p>Spoločnosť Google prostredníctvom <a href="https://blog.google/technology/ads/update-our-political-ads-policy">tlačovej správy</a> ohlásila, že mení pravidlá pre inzerciu<b>. Nové pravidlá sa priamo dotknú politických kampaní</b>. Cieľom spoločnosti podľa ich vyjadrení je zvýšiť dôveru v  demokratický proces a dôveru voličov v politické reklamy, ktoré sú zobrazované na platformách spoločnosti.</p>
      <h3>Spoločnosť so zmenami začne už v  najbližšie dni</h3>
      <p>Google píše, že <b>so zavádzaním zmien začne už v  najbližších dňoch</b> v Anglicku, v EÚ a vo zvyšku sveta zmeny budú platné od 6. januára budúceho roka.</p>
      <p>Spoločnosť v  rámci tlačovej správy píše, že <b>zavádza nový prístup k cieleniu volebných reklám</b>. Tento nový prístup opisuje slovami:</p>
      <blockquote>„…Z tohto dôvodu obmedzujeme zacielenie publika volebných reklám na tieto všeobecné kategórie: vek, pohlavie a všeobecná poloha (úroveň poštového smerovacieho čísla). Politickí inzerenti môžu samozrejme, pokračovať v kontextovom zacielení, ako je napríklad zobrazovanie reklám ľuďom, ktorí čítajú alebo pozerajú príbeh napríklad o ekonomike. Tým sa zladí náš prístup k volebným reklamám s dlhoročnými praktikami v médiách, ako sú televízia, rozhlas a tlač, a výsledkom bude širšie videnie a dostupnosť volebných reklám na verejnú diskusiu…“</blockquote>
      <p><b>Inými slovami, spoločnosť obmedzuje mikrocielenie.</b> Očakáva od toho, že politické reklamné uvidí širšie publikum, tak ako je tomu aj v  iných tradičných médiách. Výsledkom by tak mala byť lepšia informovanosť voličov. Okrem toho spoločnosť hovorí, že sa bude <b>sústreďovať na boj s falošnou reklamou</b>, ktorá patrí do kategórie „deep fakes“. Cieľom spoločnosti v tejto oblasti je, čo najviac zredukovať klamlivú reklamu, ktorá je zavádzajúca.</p>
      <h3>Pozrite sa koľko peňazí minulý jednotlivé strany v kampaniach</h3>
      <p>Okrem toho spoločnosť<b> zavádza prvok transparentnosti</b> v  podobe podrobných reportov týkajúcich sa politických kampaní vedených prostredníctvom platforiem spoločnosti. Výnimkou nie je ani náš región, napríklad na tejto <a href="https://transparencyreport.google.com/political-ads/region/SK?hl=en">adrese</a> si môžete pozrieť<b> koľko jednotlivé politické strany investovali do kampane</b>, ako aj to aký mali dosah<i> (pozn. redakcie: zoznam kampaní neobsahuje priamo zadané kampane jednotlivým médiám, kampane vedené na sociálnych médiách, a podobne)</i>.</p>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h4>Mohlo by Vás zaujímať</h4>
    </article>
  </body>
</html>