<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070594/rosja-zakaz-sprzedazy-smartfonow-bez-rosyjskiego-oprogramowani/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-23T11:30:59+00:00"/>
    <meta property="og:title" content="Rosja: zakaz sprzedaży smartfonów bez „rosyjskiego” oprogramowania"/>
    <meta property="og:description" content="Rosja uchwaliła ustawę w ramach której firmy niestosujące się do nowych wytycznych Dumy mogłyby otrzymać grzywnę, a nawet zakaz sprzedaży swoich produktów. Sprawa dotyczy konieczności preinstalowania na urządzeniach (w tym smartfonach) rosyjskich aplikacji."/>
  </head>
  <body>
    <article>
      <h1>Rosja: zakaz sprzedaży smartfonów bez „rosyjskiego” oprogramowania</h1>
      <address><time datetime="2019-11-23T11:30:59+00:00">23 Nov 2019, 11:30</time> by <a rel="author" href="https://www.gsmmaniak.pl/author/marcink/" target="_blank">Marcin Karbowiak</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/Rosja.jpg"/>
        <figcaption>fot. Pixabay</figcaption>
      </figure>
      <p>Rosja uchwaliła ustawę w ramach której firmy niestosujące się do nowych wytycznych Dumy mogłyby otrzymać grzywnę, a nawet zakaz sprzedaży swoich produktów. Sprawa dotyczy konieczności preinstalowania na urządzeniach (w tym smartfonach) rosyjskich aplikacji.</p>
      <p>Brzmi jak szaleństwo, ale mamy do czynienia z faktami. Uchwalona w Rosji ustawa reguluje to, jakie programy będą instalowane na urządzeniach sprzedawanych w kraju. Choć <b>oficjalna lista rekomendowanych pozycji</b> nie została jeszcze opublikowana, wiemy już że w grę wchodzą przede wszystkim zamienniki popularnych zachodnich aplikacji. Niestety, pojawiają się również podejrzenia o zapędy inwigilacyjne wobec obywateli Federacji Rosyjskiej.</p>
      <h3>Zakaz sprzedaży urządzeń bez rosyjskich aplikacji</h3>
      <p>Tytułowa ustawa wejdzie w życie z pierwszym dniem lipca 2020 i obejmie swoim „zasięgiem” smartfony, komputery oraz inteligentne telewizory. Uchwalone przez Dumę prawo nakłada na firmy sprzedające urządzenia <b>konieczność dodatkowego instalowania rosyjskich aplikacji</b>. Nie oznacza to, że na smartfonach nie znajdą się zachodnie programy, jednak obecność rosyjskich alternatyw to obowiązek, który będzie trzeba spełnić, chcąc prowadzić interesy w Federacji.</p>
      <p>Wszytko rozbija się o ochronę interesów rosyjskich firm internetowych i zabezpieczenie się przed nadużyciami zachodnich gigantów technologicznych. <b>Idea zacna</b>, jednak nie ufam do końca tamtejszemu prawodawstwu, lecz o tym za moment. Czuję, że wielu producentów nie będzie chciało zastosować się do wytycznych Rosji, przez co narażą się na kary finansowe. Nie one będą jednak problemem. <b>Najefektywniejszym „batem”</b> okazuje się instrument pozwalający zablokować możliwość sprzedaży smartfonów, telewizorów oraz komputerów nieposiadających „w pakiecie” rosyjskiego oprogramowania.</p>
      <p>Oznacza to, że firmy takie jak <a href="https://www.gsmmaniak.pl/1066040/wszystkie-uslugi-apple-w-jednej-subskrypcji/">Apple</a> mogą zniknąć z kraju, co wydaje się nierealne. Wydaje się — to słowo klucz. Rosja niejednokrotnie przekonywała o swoich nie do końca zrozumiałych (dla nas) pomysłach, które ochoczo wdrażała w życie. Tym razem może być podobnie, ale mówi się o tym, że sprawa ma drugie dno. Tak, chodzi o <a href="https://www.gsmmaniak.pl/1059800/isis-panstwo-islamskie-tiktok-terroryzm/">prywatność</a> i inwigilację.</p>
      <p>Nikt nie powiedział tego wprost, ale całkiem prawdopodobne jest to, że na liście rekomendowanych do preinstalowania aplikacji znajdą się <b>programu zawierające mechanizmy śledzące</b>. Nie byłoby to specjalnym zaskoczeniem ze strony Federacji. Czy obawy są słuszne? Tego dowiemy się w drugiej połowie przyszłego roku.</p>
      <related>
        <a href="https://www.gsmmaniak.pl/1068256/niemcy-chca-google-pay-i-samsung-pay-na-iphoneach-przeglosowano-poprawki-do-ustawy/"/>
      </related>
      <p><a href="https://www.engadget.com/2019/11/22/russia-bans-smartphone-sales-without-russian-apps/">Źródło 1</a>, <a href="https://www.bbc.com/news/world-europe-50507849">2</a></p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1068474/trzy-miesiace-spotify-premium-za-1999-zl/"/>
        <a href="https://www.gsmmaniak.pl/1068256/niemcy-chca-google-pay-i-samsung-pay-na-iphoneach-przeglosowano-poprawki-do-ustawy/"/>
        <a href="https://www.gsmmaniak.pl/1068014/instagram-testy-z-ukrywaniem-lajkow-teraz-globalnie/"/>
        <a href="https://www.gsmmaniak.pl/1060242/play-konsumenckie-testy-5g-w-toruniu/"/>
      </related>
    </article>
  </body>
</html>