<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/industrialniy_park_u_lvovi_3000_robochih_mists_i_visoka_serednya_zarplata_n1238346"/>
    <meta property="og:site_name" content="24 Канал"/>
    <meta property="article:published_time" content="2019-11-23T11:39:00+00:00"/>
    <meta property="og:title" content="Індустріальний парк у Львові: 3000 робочих місць і висока середня зарплата"/>
    <meta property="og:description" content="Індустріальний парк, який планують збудувати у промзоні &quot;Рясне-2&quot; під Львовом, надасть понад 3000 робочих місць із середньою зарплатою щонайменше 10 тисяч гривень. Такі індустріальні парки успішно створюють у Європі."/>
  </head>
  <body>
    <article>
      <h1>Індустріальний парк у Львові: 3000 робочих місць і висока середня зарплата</h1>
      <address><time datetime="2019-11-23T11:39:00+00:00">23 Nov 2019, 11:39</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Індустріальний парк, який планують збудувати у промзоні "Рясне-2" під Львовом, надасть понад 3000 робочих місць із середньою зарплатою щонайменше 10 тисяч гривень. Такі індустріальні парки успішно створюють у Європі.</b>
      </p>
      <p>У проєкт будівництва цього парку компанія "СТР" вже інвестувала понад 50 мільйонів гривень. Щороку інвестор сплачує майже 2 мільйони гривень земельного податку. Розмір інвестицій на етапі спорудження індустріального парку мав становити 100 мільйонів доларів, <a href="https://zaxid.net/faq_pro_pidozru_sap_n1493468?fbclid=IwAR2VNLtWa4hPYne4P-EG_sWzHzBHqIUxdm0Vm9rnGTg5R-P5VV36UwECHMU">повідомив </a>мер Львова Андрій Садовий.</p>
      <blockquote>Дізнайтеся, <a href="https://24tv.ua/chi_spravdi_lvivska_miska_rada_porushila_zakon_prodavshi_zemlyu_dlya_industrialnogo_parku_n1238341">чи справді Львівська міська рада порушила закон, продавши землю для індустріального парку</a></blockquote>
      <h3>Кілька прикладів про те, як сусіди-європейці залучають інвесторів</h3>
      <p>Свого часу уряд Словаччини інвестував 184 мільйони крон у будівництво індустріального парку Кехнец (18 кілометрів від Кошице). Вартість земельної ділянки для інвесторів становила 1,4 долара за 1 квадратний метр. Для порівняння, компанія, яка планує спорудити індустріальний парк у Львові, сплатила майже 9 доларів за 1 квадратний метр.</p>
      <p>
        <b>Дивіться відео про майбутній індустріальний парк у Львові:</b>
      </p>
      <figure>
        <iframe src="https://www.youtube.com/embed/EAdBmrCjDkg" width="568" height="327" data-service="Youtube" scrolling="no"/>
      </figure>
      <p>У Польщі міста можуть визначати пільги з податків і зборів самостійно (устава від 12.01.1991 року), зокрема, звільняти від сплати податку на нерухомість (основний податок для формування бюджету). Передбачено можливість створення спеціальних економічних зон та надання державної допомоги у формі субсидій на закупівлю обладнання, створення кожного нового робочого місця. Таким чином, компанії можуть претендувати на компенсацію навіть до 50% інвестиційних витрат, включно з наданням земельної ділянки в безоплатне користування.</p>
      <p>Подібна система інвестиційних стимулів працює в Чехії, Словаччині. Взірцевими у стимулюванні інвестицій і розвитку індустріальних парків вважаються Румунія та Болгарія. Ще 10 років туди активно почали переносити виробничі потужності провідні компанії з цілого світу, яких приваблювали низькими цінами на землю, компенсацією витрат на інфраструктуру та дотаціями за виконання інвестиційних зобов’язань.</p>
    </article>
  </body>
</html>