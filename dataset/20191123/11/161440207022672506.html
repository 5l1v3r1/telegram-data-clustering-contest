<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/provincia-cagliari/2019/11/23/monserrato-si-schianta-contro-un-albero-in-via-cabras-136-956164.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-23T11:54:38+00:00"/>
    <meta property="og:title" content="Monserrato, si schianta contro un albero in via Cabras"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">l'incidente</h6>
      <h1>Monserrato, si schianta contro un albero in via Cabras</h1>
      <h2>Il guidatore, rimasto ferito, è stato portato al Santissima Trinità</h2>
      <address><time datetime="2019-11-23T11:54:38+00:00">23 Nov 2019, 11:54</time> by <a rel="author" href="https://www.unionesarda.it/autore/federica_lai/10514" target="_blank">Federica Lai</a></address>
      <p>Le cause e la dinamica sono ancora da accertare, così come lo stato psicofisico dell'automobilista, un ragazzo di Selargius, che questa mattina alle 9 si è schiantato con la sua Audi contro un pino lungo la via Cesare Cabras, all'ingresso di Monserrato.</p>
      <p>Il giovane stava percorrendo la strada in direzione del centro cittadino quando, per motivi ancora da ricostruire, ha perso il controllo del veicolo per poi finire la corsa contro l'albero, a due passi dalla fermata del Ctm.</p>
      <p>Sul posto è intervenuta la Polizia municipale per i rilievi di legge, e un'ambulanza del 118 che ha trasportato il ragazzo all'ospedale Santissima Trinità ma le sue condizioni non sarebbero preoccupanti.</p>
      <p>A suo carico verranno addebitati i costi per il danneggiamento all'albero.</p>
    </article>
  </body>
</html>