<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/sports/hokejs/musejie-khl/blugera-penguins-ar-uzvaru-par-devils-partrauc-divu-zaudejumu-seriju/"/>
    <meta property="og:site_name" content="skaties.lv"/>
    <meta property="article:published_time" content="2019-11-23T11:21:00+00:00"/>
    <meta property="og:title" content="Bļugera ”Penguins” ar uzvaru pār ”Devils” pārtrauc divu zaudējumu sēriju"/>
    <meta property="og:description" content="Latvijas hokeja izlases uzbrucējs Teodors Bļugers piektdien Nacionālās hokeja līgas (NHL) spēlē palīdzēja Pitsburgas “Penguins” pārtraukt divu zaudēto spēļu sēriju, uzbrucējam nedaudz vairāk nekā četras minūtes nospēlējot mazākumā."/>
  </head>
  <body>
    <article>
      <h1>Bļugera ”Penguins” ar uzvaru pār ”Devils” pārtrauc divu zaudējumu sēriju</h1>
      <address><time datetime="2019-11-23T11:21:00+00:00">23 Nov 2019, 11:21</time> by <a rel="author">LETA</a></address>
      <p>Latvijas hokeja izlases uzbrucējs Teodors Bļugers piektdien Nacionālās hokeja līgas (NHL) spēlē palīdzēja Pitsburgas “Penguins” pārtraukt divu zaudēto spēļu sēriju, uzbrucējam nedaudz vairāk nekā četras minūtes nospēlējot mazākumā.</p>
      <p>“Penguins” savā laukumā ar rezultātu 4:1 uzvarēja Ņūdžersijas “Devils”, pārtraucot divu zaudēto spēļu sēriju.</p>
      <p>Bļugers laukumā pavadīja 13 minūtes un 45 sekundes, no kurām četras minūtes un 12 sekundes tika nospēlētas mazākumā. Tāpat uzbrucējs izdarīja divus metienus pa vārtiem un spēli noslēdza ar pozitīvu lietderību +1. Latvijas hokejists bija tikai viens no diviem Pitsburgas komandas uzbrucējiem, kurš šajā spēlē neizcēlās ar rezultativitāti. </p>
      <p>Uzvaras vārtus guva Džeiks Gencels, bet vienīgo precīzo raidījumu “Devils” rindās izdarīja Teilors Hols.</p>
      <p>Tikmēr otrā piektdienas mačā Otavas “Senators” mājās ar 4:1 uzvarēja Ņujorkas “Rangers”, svinot trešo panākumu pēc kārtas.</p>
      <p>Vārtus un rezultatīvu piespēli iekrāja Antonī Duklērs un Tomā Šabo, bet Žans Gabriels Pažo pievienoja divas rezultatīvas piespēles. Vienīgos Ņujorkas vienības vārtus guva Džeikobs Truba.</p>
      <p>Otavas komanda pēdējos deviņos mačos, izcīnījusi septiņus panākumus.</p>
      <p>“Penguins” nākamo spēli aizvadīs pirmdien pret Kalgari “Flames”.</p>
      <p>Pitsburgas vienība ar 28 punktiem 23 spēlēs Austrumu konferencē ieņem piekto vietu.</p>
    </article>
  </body>
</html>