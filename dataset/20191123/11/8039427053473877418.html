<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962559"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T11:57:42+00:00"/>
    <meta property="og:title" content="అజిత్ పవార్‌పై సుప్రియా సూలే తీవ్ర వ్యాఖ్యలు"/>
    <meta property="og:description" content="ADVT"/>
  </head>
  <body>
    <article>
      <h1>అజిత్ పవార్‌పై సుప్రియా సూలే తీవ్ర వ్యాఖ్యలు</h1>
      <address>
        <time datetime="2019-11-23T11:57:42+00:00">23 Nov 2019, 11:57</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై:</b> మహారాష్ట్ర డిప్యూటీ సీఎం అజిత్ పవార్‌పై ఎన్సీపీ చీఫ్ శరద్ పవార్ తనయురాలు, ఎంపీ సుప్రియా సూలే తీవ్ర వ్యాఖ్యలు చేశారు. అజిత్ ఓ మోసగాడని.. తాజా పరిణామాలతో కుటుంబంలోనూ, పార్టీలోనూ చీలిక ఏర్పడిందని ఆవేదన వ్యక్తం చేశారు. శనివారం ఉదయం మహారాష్ట్రలో కొత్త ప్రభుత్వం ఏర్పడిన విషయం తెలిసిందే. సీఎంగా దేవేంద్ర ఫడ్నవీస్, డిప్యూటీ సీఎంగా ఎన్సీపీ నేత, శరద్ సోదరుడి కుమారుడు అజిత్ పవార్ ప్రమాణస్వీకారం చేశారు. ఈ నేపథ్యంలో సుప్రియా సూలే ఓ పత్రికతో మాట్లాడుతూ.. తన తండ్రి శరద్ పవార్‌ ఈ పరిణామాల పట్ల తీవ్ర అసంతృప్తితో ఉన్నారని తెలిపారు. ఎట్టిపరిస్థితుల్లోనూ అజిత్‌తో తన తండ్రి ఉండరని తేల్చి చెప్పారు. తాజా ఎన్నికల్లో కఠినశ్రమ, అంకితభావంతో తన తండ్రి యోధుడిలా పోరాడారని.. పార్టీని నిలబెట్టారని ఆమె వ్యాఖ్యానించారు. ఈ విపత్కర పరిస్థితుల్లో ప్రతి ఎన్సీపీ కార్యకర్త పార్టీకి అండగా ఉండాలని విజ్ఞప్తి చేశారు.</p>
    </article>
  </body>
</html>