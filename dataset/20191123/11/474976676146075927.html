<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121364/grodzki-w-fakcie-schetyna-to-niezwykle-inteligentny-wizjoner.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-23T11:33:00+00:00"/>
    <meta property="og:title" content="Grodzki w &quot;Fakcie&quot;: Schetyna to niezwykle inteligentny wizjoner"/>
    <meta property="og:description" content="– Jeżeliby odłożyć na bok emocje i ocenić działalność przewodniczącego Schetyny, to ona nie jest tak negatywna – stwierdził marszałek Senatu prof. Tomasz Grodzki w rozmowie z &quot;Faktem&quot;."/>
  </head>
  <body>
    <article>
      <h1>Grodzki w "Fakcie": Schetyna to niezwykle inteligentny wizjoner</h1>
      <address>
        <time datetime="2019-11-23T11:33:00+00:00">23 Nov 2019, 11:33</time>
      </address>
      <h4>– Jeżeliby odłożyć na bok emocje i ocenić działalność przewodniczącego Schetyny, to ona nie jest tak negatywna – stwierdził marszałek Senatu prof. Tomasz Grodzki w rozmowie z "Faktem".</h4>
      <p>Marszałek Senatu udzielił wywiadu tabloidowi "Fakt". Polityk został zapytany m. in. o kontrowersje dot. sejmowego głosowania nad nowymi członkami KRS. – Jeśli normalność i wyciągnięta ręka do opozycji ma tak wyglądać jak w nocy w Sejmie to chyba inaczej pojmujemy definicję słowa normalność – ocenił prof. Tomasz Grodzki.</p>
      <p>W rozmowie padło też pytanie o szanse Małgorzaty Kidawy-Błońskiej w wyborach prezydenckich. – Idea prawyborów miała w PO zarówno zwolenników, jak i oponentów. Uważam panią Marszałek za świetnego kandydata. Wspierałem ją w kampanii parlamentarnej – odparł Grodzki.</p>
      <p>W wywiadzie poruszono też temat Grzegorz Schetyny i jego pozycji w Platformie. W ostatnim sondażu dla Wysokich Obcasów szef PO ma zaledwie 4 proc. zaufania w elektoracie – przypomina "Fakt". Na pytanie, czy Schetyna nadal powinien kierować partią, Grodzki odpowiedział: – O tym zdecydują wyborcy w Platformie. To jest głosowanie wszystkich członków. Jeżeliby odłożyć na bok emocje i ocenić działalność przewodniczącego Schetyny, to ona nie jest tak negatywna. Przecież odzyskaliśmy Senat. Prezes Kaczyński miał bardzo nietęgą minę podczas wieczoru wyborczego. Ponad to niewiele zabrakło do zwycięstwa w Sejmie – stwierdził marszałek Senatu dodając, że PiS poniósł "dotkliwe straty", bo wzmocniła się pozycja Zbigniewa Ziobry i Solidarnej Polski. – Zresztą jak się rozmawia z przewodniczącym Schetyną w małym gronie albo w cztery oczy to jest to niezwykle inteligentny wizjoner. Natomiast ciąży nad nim pewien image, który w mojej ocenie nie do końca jest prawdziwy – powiedział Grodzki.</p>
      <footer>/ Źródło: Fakt <br/>/ bal</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121360/tusk-spotkal-sie-z-papiezem-franciszkiem-niemiecki-dziennik-ujawnia-zaskakujace-szczegoly-ich-rozmowy.html"/>
        <a href="https://www.dorzeczy.pl/kraj/121317/trzynasta-emerytura-z-funduszu-dla-niepelnosprawnych-grodzki-ma-plan.html"/>
      </related>
    </article>
  </body>
</html>