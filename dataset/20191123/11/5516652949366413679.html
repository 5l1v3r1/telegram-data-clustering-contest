<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426363/na-epanelthei-stis-nikes-thelei-o-kolossos"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-23T11:30:02+00:00"/>
    <meta property="og:title" content="Να επανέλθει στις νίκες θέλει ο Κολοσσός"/>
    <meta property="og:description" content="Δύσκολη αποστολή έχει σήμερα ο Κολοσσός."/>
  </head>
  <body>
    <article>
      <h1>Να επανέλθει στις νίκες θέλει ο Κολοσσός</h1>
      <h2>Ο Κολοσσός «δοκιμάζεται» στην έδρα του Ιωνικού και θέλει να μπει και πάλι στο δρόμο των επιτυχιών</h2>
      <address>
        <time datetime="2019-11-23T11:30:02+00:00">23 Nov 2019, 11:30</time>
      </address>
      <p>
        <b>Δύσκολη αποστολή έχει σήμερα ο Κολοσσός.</b>
      </p>
      <p>Οι «θαλασσί» αντιμετωπίζουν εκτός έδρας (3.45 μ.μ.) τον Ιωνικό στο πλαίσιο της συνέχειας της Basket League και θέλουν να επιστρέψουν στις επιτυχίες μετά την εντός έδρας ήττα της περασμένης αγωνιστικής από τη Λάρισα.</p>
      <p>Το παιχνίδι αναμένεται με πολύ μεγάλο ενδιαφέρον και οι παίκτες της ομάδας του νησιού μας είναι πανέτοιμοι για να καταθέσουν ψυχή στο παρκέ και να φύγουν με το ροζ φύλλο αγώνα που είναι και το ζητούμενο.</p>
      <p>Αξίζει να σημειωθεί ότι οι δυο ομάδες θα παίξουν για πρώτη φορά αντίπαλες στο πλαίσιο της Basket League (είχαν βρεθεί άλλη μια φορά αλλά ήταν για το κύπελλο με τον Ιωνικό να φθάνει στην κατάκτηση της νίκης).</p>
      <p>Όλα τα σημερινά παιχνίδια της Basket League μαζί με τους διαιτητές είναι τα ακόλουθα:</p>
      <p>Νεάπολη Λάρισας (15:45): Λάρισα- Ήφαιστος Λήμνου (ΕΡΤ Sports): Σχινάς- Ψαριανός- Λόρτος/ Βαρνάς<br/>Σ. Μπεφόν (15:45): Ιωνικός Νικαίας- Κολοσσός Ρόδου (ΕΡΤ Sports): Σώμος- Παναγιώτου- Πουρσανίδης Κ./ Παλάτος</p>
      <p>Π.Α.Ο.Κ (15:45): Π.Α.Ο.Κ.- Ρέθυμνο (ΕΡΤ Sports): Καρακατσούνης- Ανδρικόπουλος- Καλδίρης/ Γκούμας<br/>Δ. Τόφαλος (15:45): Προμηθέας Πάτρας- Πανιώνιος (ΕΡΤ Sports): Πουρσανίδης Γ.- Σταματόπουλος- Τζιοπάνος/ Θεοδωρόπουλος</p>
      <p>Λαύριο (17:45): Γ.Σ. Λαυρίου- Α.Ε.Κ. (ΕΡΤ Sports Live): Αναστόπουλος Π.- Μπήτης- Αναστόπουλος Α./ Τεφτίκης.</p>
    </article>
  </body>
</html>