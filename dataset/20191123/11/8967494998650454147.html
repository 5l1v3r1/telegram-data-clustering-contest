<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/minstens-36-doden-bij-aardverschuivingen-en-overstromingen-in-kenia~af66dda5/"/>
    <meta property="og:site_name" content="HLN"/>
    <meta property="article:published_time" content="2019-11-23T11:45:00+00:00"/>
    <meta property="og:title" content="Minstens 36 doden bij aardverschuivingen en overstromingen in Kenia"/>
    <meta property="og:description" content="Ten minste 36 mensen zijn in het westen van Kenia omgekomen door aardverschuivingen als gevolg van zware regenval. Aanhoudend slecht weer bemoeilijkt de hulpverlening."/>
  </head>
  <body>
    <article>
      <h1>Minstens 36 doden bij aardverschuivingen en overstromingen in Kenia</h1>
      <address><time datetime="2019-11-23T11:45:00+00:00">23 Nov 2019, 11:45</time> by <a rel="author">AW</a></address>
      <p>
        <b>Ten minste 36 mensen zijn in het westen van Kenia omgekomen door aardverschuivingen als gevolg van zware regenval. Aanhoudend slecht weer bemoeilijkt de hulpverlening.</b>
      </p>
      <p>Functionarissen in de regio West Pokot, bij de grens met Oeganda, vertellen dat veel mensen onder de losgekomen aarde en modder zijn gestorven. Elf doden bevonden zich in hetzelfde huis. Dorpen zijn afgesneden door ondergelopen wegen en bruggen zijn vernield.</p>
      <related>
        <h4>Lees ook</h4>
        <a href="https://www.hln.be/de-krant/2018-was-een-rampjaar-natuurcatastrofe-is-steeds-vaker-klimaatcatastrofe~aef8a7ff/"/>
      </related>
      <p>Het regenseizoen in Kenia is veel heviger dan normaal. Gisteren begon het opnieuw te gieten en dat werd in de nacht nog erger, met overstromingen en modderstromen tot gevolg. Foto’s op sociale media tonen bomen, modder en ander puin verspreid over wegen. Het Rode Kruis, dat ook hulp verleent, spreekt over enorme aardverschuivingen.</p>
      <figure>
        <img src="https://images0.persgroep.net/rcs/xwDwAXjQ9WALSywgMq2GwsQh9A8/diocontent/161258346/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Vooral in West Potok County is de schade aanzienlijk door de aardverschuivingen en overstromingen.<cite>© EPA</cite></figcaption>
      </figure>
    </article>
  </body>
</html>