<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39807/%DB%B2%DB%B0-%D9%87%D8%B2%D8%A7%D8%B1-%D9%86%DB%8C%D8%B1%D9%88%DA%AF%D8%A7%D9%87-%D8%AE%D9%88%D8%B1%D8%B4%DB%8C%D8%AF%DB%8C-%D8%A8%D8%A7-%D8%AA%D8%B3%D9%87%DB%8C%D9%84%D8%A7%D8%AA-%DB%B3%DB%B5-%D9%85%DB%8C%D9%84%DB%8C%D9%88%D9%86%DB%8C-%D8%A7%DB%8C%D8%AC%D8%A7%D8%AF-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-23T11:00:00+00:00"/>
    <meta property="og:title" content="۲۰ هزار نیروگاه خورشیدی با تسهیلات ۳۵ میلیونی ایجاد می‌شود"/>
    <meta property="og:description" content="با توافق بین سازمان برنامه و بودجه و چند دستگاه دیگر طرح ایجاد و توسعه ۲۰ هزار نیروگاه خورشیدی خرد و کوچک در دستور کار قرار خواهد گرفت."/>
  </head>
  <body>
    <article>
      <h1>۲۰ هزار نیروگاه خورشیدی با تسهیلات ۳۵ میلیونی ایجاد می‌شود</h1>
      <address><time datetime="2019-11-23T11:00:00+00:00">23 Nov 2019, 11:00</time> by <a rel="author">پایگاه خبری صنعت برق - برق نیوز BarghNews</a></address>
      <p><i>با توافق بین سازمان برنامه و بودجه و چند دستگاه دیگر طرح ایجاد و توسعه ۲۰ هزار نیروگاه خورشیدی خرد و کوچک در دستور کار قرار خواهد گرفت. </i>به گزارش <a href="https://barghnews.com/">برق نیوز</a>، سازمان برنامه و بودجه میزبان فرماندهان بسیج بود و طی آن تفاهم نامه‌ای تحت عنوان جهاد روشنایی بین سازمان برنامه و بودجه، سازمان بسیج مستضعفین و کمیته امداد و صندوق کارافرینی امید به امضا رسید که بر اساس توسعه نیروگاه‌های خورشیدی خرد و کوچک (پنج کیلو وات) خانگی در مناطق روستایی و عشایری در دستور کار قرار می‌گیرد.<br/>طبق توضیح پورمحمدی، در این طرح شرکت مپنا مشارکت داشته و تامین منابع مورد نیاز با محوریت صندوق کار آفرینی امید به صورت تسهیلات است که برای مناطق مرزی با سود چهار درصد و برای روستایی و عشایری تا شش درصد است.<br/><br/>به گفته وی، ۲۰ هزار نیروگاه در دستور کار قرار دارد و برای هریک حدود ۳۵ میلیون تومان تامین مالی می‌شود.<br/><br/>پورمحمدی گفت: تسهیلات به خانوار تحت پوشش کمیته امداد و بهزیستی قرار می‌گیرد تا این نیروگاه‌های خرد را خریداری کرده و بسیج آن‌ها را نصب کرده و برق مازاد را وزارت نیرو از آن‌ها خریداری می‌کند.<br/><br/>اما نوبخت، رئیس سازمان برنامه و بودجه با اشاره به اهمیت توسعه یافتگی گفت: اعتقاد بر این است که بتوانیم در کنار برنامه‌های رسمی، برنامه‌های جهادی نیز در دستور کار داشته و برای توسعه از آن کمک بگیریم.<br/><br/>وی افزود: در حوزه مسکن و عمرانی در این راستا حرکت شده و سال‌هاست که با کمک کمیته امداد و بنیاد مستضعفین برای محرومین مسکن ایجاد می‌شود.<br/><br/>رئیس سازمان برنامه و بودجه ادامه داد: طرح جهاد روشنایی نیز کمکی به ایجاد اشتغال و توسعه است.<br/><br/>سردار سلیمانی هم در این مراسم اظهار کرد که می‌توان با همکاری دولت و سازمان برنامه به سمت رفع مشکلات اقتصادی حرکت کرد و از راه میان‌بر به سمت توسعه رفت.<br/><br/>وی گفت: بسیج تجربه خوبی در سال‌های گذشته داشته و هر جا که وارد شده توانسته اقدامات خوبی رقم بزند و طرح جهاد روشنایی نیز یکی از آن‌ها خواهد بود که به زودی اجرایی می‌شود.<br/><br/>همچنین بختیاری به عنوان نماینده کمیته امداد در این جلسه اظهار کرد که این طرح می‌تواند کمکی به هزینه‌های زندگی و ماندن مردم در روستا‌ها باشد.<br/><br/>به گفته او، اگر پنل‌های خورشیدی فعال شود به طور حتم می‌تواند کمکی به صادرات برق باشد. منبع: <a href="http://www.powernews.ir/">ایسنا</a></p>
    </article>
  </body>
</html>