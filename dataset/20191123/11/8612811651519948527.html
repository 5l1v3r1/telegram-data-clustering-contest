<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/maharashtra/news/bjp-made-government-in-maharashtra-263077"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T11:00:44+00:00"/>
    <meta property="og:title" content="अजित पवार ने पलटी सारी कहानी, संजय राऊत ने कहा- ये गद्दारी है"/>
    <meta property="og:description" content="मुंबईः शिवसेना के वरिष्ठ नेता संजय राउत ने शनिवार को कहा कि राकांपा नेता अजित पवार ने महाराष्ट्र में सरकार बनाने के लिए भाजपा से हाथ मिला कर शिवसेना की पीठ में छुरा घोंपा है। राउत ने यहां पत्रकारों से यह भी कहा कि राज्य अजित पवार को उनके इस कृत्य के लिए कभी माफ नहीं करेगा। रातों रात बाजी पलट कर बाजीगर बनी बीजेपी पर अब शिवसेना हमलावर हो चुकी है और शिवसेना ने अजित पवार को गद्दार बताया है। संजय राउत ने कहा कि मीटिंग के दौरान अजित पवार रात के अंधेरे में वकील से बाहर मिलने जाने की बात करते हैं और जब वापस आते हैं तो सारी कहानी ही पलट जाती है और वो अपनी आंखे चुराते फिरते हैं। "/>
  </head>
  <body>
    <article>
      <h1>अजित पवार ने पलटी सारी कहानी, संजय राऊत ने कहा- ये गद्दारी है</h1>
      <address><time datetime="2019-11-23T11:00:44+00:00">23 Nov 2019, 11:00</time> by <a rel="author">manpreet</a></address>
      <p>मुंबईः शिवसेना के वरिष्ठ नेता संजय राउत ने शनिवार को कहा कि राकांपा नेता अजित पवार ने महाराष्ट्र में सरकार बनाने के लिए भाजपा से हाथ मिला कर शिवसेना की पीठ में छुरा घोंपा है। राउत ने यहां पत्रकारों से यह भी कहा कि राज्य अजित पवार को उनके इस कृत्य के लिए कभी माफ नहीं करेगा। रातों रात बाजी पलट कर बाजीगर बनी बीजेपी पर अब शिवसेना हमलावर हो चुकी है और शिवसेना ने अजित पवार को गद्दार बताया है। संजय राउत ने कहा कि मीटिंग के दौरान अजित पवार रात के अंधेरे में वकील से बाहर मिलने जाने की बात करते हैं और जब वापस आते हैं तो सारी कहानी ही पलट जाती है और वो अपनी आंखे चुराते फिरते हैं। </p>
      <p>उन्होंने कहा, ‘‘अजित पवार ने शिवसेना की पीठ में छुरा घोंपा है। सरकार बनाने के लिए भाजपा से हाथ मिलाना विश्वासघात है।’’ राउत ने कहा, ‘‘अजित पवार के फैसले में राकांपा प्रमुख शरद पवार की मंजूरी नहीं है।’’उन्होंने कहा कि शरद पवार और शिवसेना प्रमुख उद्धव ठाकरे जल्द ही एक संयुक्त संवाददाता सम्मेलन को संबोधित करेंगे। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> BJP Made Government in Maharashtra</p>
    </article>
  </body>
</html>