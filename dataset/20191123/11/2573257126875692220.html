<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/fastweb-sigla-un-nuovo-accordo-con-la-polizia-di-stato-ecco-per-quale-motivo-629113"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T11:50:07+00:00"/>
    <meta property="og:title" content="Fastwebsfida gli hacker: nuovo accordo con la Polizia di Stato"/>
    <meta property="og:description" content="La Polizia di Stato collabora con Fastweb per combattere la criminalità informatica; eccovi svelati gli obiettivi di questo nuovo accordo."/>
  </head>
  <body>
    <article>
      <h1>Fastwebsfida gli hacker: nuovo accordo con la Polizia di Stato</h1>
      <h2>La Polizia di Stato collabora con Fastweb per combattere la criminalità informatica; eccovi svelati gli obiettivi di questo nuovo accordo.</h2>
      <address><time datetime="2019-11-23T11:50:07+00:00">23 Nov 2019, 11:50</time> by <a rel="author">Ilenia Amelio</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Franco-Gabrielli-e-Alberto-Calcagno-.jpg"/>
      </figure>
      <p><i>“Tra le iniziative di collaborazione rientrano la condivisione costante e l’analisi delle informazioni per la prevenzione degli attacchi, lo scambio di segnalazioni relative a vulnerabilità e incidenti finalizzate all’individuazione dell’origine delle minacce contro infrastrutture critiche nonché di rapporti finalizzati al monitoraggio e allo studio dell’evoluzione della criminalità informatica.” </i>Queste sono alcune parole dell’accordo siglato tra <b>Fastweb</b> e la <b>Polizia di Stato</b> per collaborare insieme nel tutelare le reti e i sistemi informativi dalla <a href="https://it.wikipedia.org/wiki/Crimine_informatico">criminalità informatica</a>; eccovi svelati tutti i dettagli a riguardo.</p>
      <h3>Fastweb e la Polizia di Stato in collaborazione: ecco quali sono i loro obiettivi</h3>
      <p>A firmare il documento è <b>Franco Gabrielli</b>, Capo della Polizia e direttore generale della Pubblica Sicurezza insieme ad <b>Alberto Calcagno</b>, amministratore delegato di Fastweb. Con questa collaborazione si impegnano a:</p>
      <ul>
        <li>Condividere l’analisi delle informazioni per prevenire gli attacchi dei <a href="https://www.tecnoandroid.it/2019/11/19/whatsapp-un-bug-consente-agli-hacker-di-violare-i-dispositivi-626892">cybercriminali</a>;</li>
        <li>Scambiarsi le segnalazioni che riguardano la vulnerabilità per individuarne l’origine.</li>
      </ul>
      <p><b>Fastweb</b> comunica che il suo principale obiettivo è quello di tutelare i suoi clienti e le sue infrastrutture con ogni mezzo necessario; difatti, mette a disposizione un centro di competenza dedicato alla progettazione di soluzioni di <b>IT Security attivo 24 ore su 24</b> per la gestione dei servizi di sicurezza per le amministrazioni pubbliche e delle aziende.<br/>Per la <b>Polizia di Stato</b>, invece, a proteggere e tutelare la sicurezza è il <b>Centro Nazionale Anticrimine Informatico</b> per la Protezione delle Infrastrutture Critiche del Servizio Polizia Postale e delle comunicazioni.</p>
      <p>Ad assistere alla firma dell’accordo erano <b>Armando Forgione</b> (Direttore Centrale per la Polizia Stradale, Ferroviaria, delle comunicazioni e per i Reparti Speciali della Polizia di Stato) e <b>Nuncia Ciardi</b> (Direttore del Servizio Polizia Postale e delle Comunicazioni); inoltre, erano presenti anche <b>Sergio Scalpelli</b> (Direttore delle relazioni esterne e istituzionali), <b>Luca Merzi</b> (Security e Real Estate Officer) e <b>Giuseppe Putrino</b> (Head of Authority operations).</p>
    </article>
  </body>
</html>