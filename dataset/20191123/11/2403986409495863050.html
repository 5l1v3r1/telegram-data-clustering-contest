<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/radioveduchiy_pozhartuvav_nad_donkoyu_gertsogiv_kembridzhskih_reaktsiya_batkiv_n1238338"/>
    <meta property="og:site_name" content="24 Канал"/>
    <meta property="article:published_time" content="2019-11-23T11:38:00+00:00"/>
    <meta property="og:title" content="Радіоведучий пожартував над донькою герцогів Кембриджських: реакція батьків"/>
    <meta property="og:description" content="Ведучий авторської програми на BBC Radio 1 Джеймс Грег глузливо відреагував на світлину з першого навчального дня принцеси Шарлотти. Чотирирічна дівчинка з нагоди знайомства потиснула руку очільниці закладу Thomas’s Battersea School у Лондоні. Після різкого коментаря Грегові судилося зустрітися з батьками Шарлотти."/>
  </head>
  <body>
    <article>
      <h1>Радіоведучий пожартував над донькою герцогів Кембриджських: реакція батьків</h1>
      <address><time datetime="2019-11-23T11:38:00+00:00">23 Nov 2019, 11:38</time> by <a rel="author" href="https://24tv.ua/marina_dzhura_tag7228/" target="_blank">Марина Джура</a></address>
      <p>
        <b>Ведучий авторської програми на BBC Radio 1 Джеймс Грег глузливо відреагував на світлину з першого навчального дня принцеси Шарлотти. Чотирирічна дівчинка з нагоди знайомства потиснула руку очільниці закладу Thomas’s Battersea School у Лондоні. Після різкого коментаря Грегові судилося зустрітися з батьками Шарлотти.</b>
      </p>
      <p>Цьогоріч донька Кейт Міддлтон та принца Вільяма <a href="https://24tv.ua/lifestyle/printsesa_sharlotta_vpershe_pishla_do_shkoli_yaku_suknyu_obrala_keyt_middlton_dlya_znakovoyi_podiyi_n1201253">пішла до школи</a>. 5 вересня подружжя разом із шестирічним сином Джорджем вперше відвело Шаплотту на навчання. Біля бічного входу їх зустріла керівниця навчального закладу, привітавши всю родину герцогів Кембриджських дружнім рукостисканням. </p>
      <blockquote>Читайте також: <a href="https://24tv.ua/lifestyle/keyt_middlton_vlashtuvala_ofitsiynu_zustrich_v_kensingtonskomu_palatsi_promovisti_foto_n1237747">Кейт Міддлтон влаштувала офіційну зустріч в Кенсінгтонському палаці: промовисті фото</a></blockquote>
      <p>Такий прояв поваги і хвилювання дівчинки викликав здивування радіоведучого BBC Radio 1 Джеймса Грега. У ранковому ефірі вони розповідали про те, що Шарлотта пішла до школи і ведучий натрапив на фото з цього знакового для королівського сімейства дня. Джеймс не зміг втримати свого подиву. </p>
      <aside>Я побачив світлину під час програми і сказав: "Хто тисне руку вчителеві у перший день?"<br/><a href="https://www.mirror.co.uk/3am/celebrity-news/radio-1s-greg-james-told-20917937">Mirror</a>.<cite>– згадує ведучий під час розмови з журналістами </cite></aside>
      <figure>
        <embed-post data-src="https://www.instagram.com/p/B2BcYxRFqry" data-service="Instagram"/>
      </figure>
      <p>За іронією долі Джеймс Грег за кілька тижнів опинився у Кенсінгтонському палаці з групою підлітків. Там йому довелося особисто поспілкуватися з батьками Шарлотти. </p>
      <aside>Ми слухали ранковий ефір про перший навчальний день маленької Шарлотти. І ми хочемо поговорити з вами про рукостискання...<cite>– цитує слова герцогів радіоведучий. </cite></aside>
      <p>Джеймс Грег не став ділитися деталями розмови з Кейт Міддлтон та прицом Вільямом, проте запевнив, що попрощалися вони на позитивній ноті та без образ. Як з'ясувалося, навчальний заклад Thomas’s Battersea School має щоденне незмінне правило – всі учні тиснуть руки вчителям. </p>
      <figure>
        <embed-post data-src="https://www.instagram.com/p/B2CKU6-lbb9" data-service="Instagram"/>
      </figure>
      <p> </p>
    </article>
  </body>
</html>