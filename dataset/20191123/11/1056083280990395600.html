<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200881/%D9%85%D9%88%D8%B1%D8%A7%D8%AA%D8%A7-%D8%A7%D8%AA%D9%84%D8%AA%DB%8C%DA%A9%D9%88-%DA%A9%D9%85-%DA%A9%D9%85-%D8%AA%DB%8C%D9%85-%D8%AC%D9%86%DA%AF%D9%86%D8%AF%D9%87-%D8%AA%D8%B1-%D9%88-%DA%A9%D8%A7%D9%85%D9%84-%D8%AA%D8%B1%DB%8C-%D8%AE%D9%88%D8%A7%D9%87%D8%AF-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-23T11:41:15+00:00"/>
    <meta property="og:title" content="موراتا: اتلتیکو کم‌کم تیم جنگنده‌تر و کامل‌تری خواهد شد"/>
    <meta property="og:description" content="مهاجم اتلتیکو مادرید معتقد است با گذشت زمان تیمش کامل‌تر و جنگنده‌تر خواهد شد."/>
  </head>
  <body>
    <article>
      <h1>موراتا: اتلتیکو کم‌کم تیم جنگنده‌تر و کامل‌تری خواهد شد</h1>
      <address><time datetime="2019-11-23T11:41:15+00:00">23 Nov 2019, 11:41</time> by <a rel="author">محمد علی ایزدی</a></address>
      <p>مهاجم اتلتیکو مادرید معتقد است با گذشت زمان تیمش کامل‌تر و جنگنده‌تر خواهد شد.</p>
      <p>به گزارش ایسنا و به نقل از آس، آلوارو موراتا از جانب هواداران اتلتیکو مادرید به عنوان بازیکن برتر اکتبر انتخاب شد. مهاجم اسپانیایی امشب (شنبه) در دیدار برابر گرانادا در ترکیب اصلی خواهد بود و قصد دارد به آمار گلزنی‌اش بیفزاید. بازیکن اتلتیکو درباره اهمیت پیروزی برابر تیم اندلوسی گفت: باید اتحاد داشته باشیم، خوب دفاع کنیم، خوب حمله کنیم و قوی ظاهر شویم. همچنین تعادل را حفظ کنیم و نیمه نخست خوبی را بر جای بگذاریم.</p>
      <p>موراتا افزود: بازی با گرانادا سخت خواهد بود اما با اشتیاق برابر این تیم بازی خواهیم کرد. فیفا دی فرصت خوبی است تا بتوانید نفسی تازه کنید. سپس با بازگشت همه بازیکنان خشنود خواهید شد و می‌توانید دوباره وارد کشتی شوید.</p>
      <p>مهاجم اسپانیایی درباره شرایط بازیکنان تیمش گفت: هم‌تیمی‌هایم در مسیر رو به رشد قرار دارند. هر بازیکنی باید نیازهای کوچک تیم را برطرف کند. ما مهاجم‌ها باید گلزنی کنیم و دروازه‌بان و مدافع‌ها باید اجازه گلزنی ندهند. کم‌کم تیم کامل‌تر و جنگنده‌تر خواهد شد.</p>
      <p>او در پایان از هواداران که او را بهترین بازیکن ماه انتخاب کردند تشکر کرد و گفت: خیلی خوشحالم و از کسانی که من را انتخاب کردند قدردانی می‌کنم. برای رسیدن به اهدافمان می‌جنگیم. می‌توانیم در کنار هم جشن بگیریم.</p>
      <p>انتهای پیام</p>
    </article>
  </body>
</html>