<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641518/%D8%AA%D8%B1%D8%A7%D9%85%D9%BE-%D8%A7%D8%AD%D8%AA%D9%85%D8%A7%D9%84-%D8%A7%D8%B3%D8%AA%D8%B9%D9%81%D8%A7%DB%8C-%D9%85%D8%A7%DB%8C%DA%A9-%D9%BE%D9%85%D9%BE%D8%A6%D9%88-%D8%B1%D8%A7-%D8%AA%D8%A3%DB%8C%DB%8C%D8%AF-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T11:58:00+00:00"/>
    <meta property="og:title" content="ترامپ احتمال استعفای مایک پمپئو را تأیید کرد"/>
    <meta property="og:description" content="بعد از اظهارات مایک پمپئو مبنی بر کاندیداتوری وی برای انتخابات مجلس سنا ترامپ نیز این احتمال را تأیید کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641518/%D8%AA%D8%B1%D8%A7%D9%85%D9%BE-%D8%A7%D8%AD%D8%AA%D9%85%D8%A7%D9%84-%D8%A7%D8%B3%D8%AA%D8%B9%D9%81%D8%A7%DB%8C-%D9%85%D8%A7%DB%8C%DA%A9-%D9%BE%D9%85%D9%BE%D8%A6%D9%88-%D8%B1%D8%A7-%D8%AA%D8%A3%DB%8C%DB%8C%D8%AF-%DA%A9%D8%B1%D8%AF">ترامپ احتمال استعفای مایک پمپئو را تأیید کرد</a>
      </h1>
      <h2>بعد از اظهارات مایک پمپئو مبنی بر کاندیداتوری وی برای انتخابات مجلس سنا ترامپ نیز این احتمال را تأیید کرد.</h2>
      <address><time datetime="2019-11-23T11:58:00+00:00">23 Nov 2019, 11:58</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «دونالد ترامپ» رئیس جمهوری آمریکا روز گذشته- جمعه- در گفت‌وگو با شبکه خبری «فاکس نیوز» اعلام کرد که «مایک پنس» معاونش به همراه وی در انتخابات ریاست‌جمهوری حضور خواهد داشت و احتمال نامزدی «مایک پمپئو» وزیر خارجه برای مجلس سنا نیز وجود دارد.</p>
      <p>ترامپ درباره پنس گفت که وی از دوستان و یاران من است.</p>
      <p>وی در ادامه افزود: «نیکی هیلی، سفیر سابق آمریکا در سازمان ملل عالی خواهد بود اما پنس یک اقدام استثنائی و خارق العاده انجام داده است».</p>
      <p>رئیس‌جمهوری آمریکا درباره پمپئو نیز گفت که وی به نامزدی برای مجلس سنا از ایالت «کانزانس» در انتخابات میان دوره‌ای کنگره در سال ۲۰۲۰ تمایل دارد.</p>
      <p>وی گفت که پمپئو کار به عنوان وزیر خارجه را دوست دارد اما با ظهور این تهدید که جمهوری خواهان احتمال کرسی کانزانس در مجلس سنا را در انتخابات سال آینده از دست می‌دهند، وی می‌تواند نامزد شده و با اختلاف بزرگی پیروز شود.</p>
      <p>وزارت خارجه آمریکا پیش از این اخبار موجود در رسانه‌های این کشور مبنی بر تصمیم پمپئو برای استعفا و نامزدی مجلس سنا از ایالت کانزانس را تکذیب کرده بود.</p>
    </article>
  </body>
</html>