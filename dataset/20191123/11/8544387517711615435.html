<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/23/eukoles-syntages-miskotenio-gliko-psigeiou/"/>
    <meta property="og:site_name" content="neolaia.gr"/>
    <meta property="article:published_time" content="2019-11-23T11:00:45+00:00"/>
    <meta property="og:title" content="Εύκολες συνταγές: Μπισκοτένιο γλυκό ψυγείου"/>
    <meta property="og:description" content="Το Σαββατοκύριακο έφτασε και ήρθε η ώρα να αναμετρηθείς με την κουζίνα. Είναι μία καλή ευκαιρία για να προσπαθήσεις να μαγειρέψεις και να φτιάξεις κάτι διαφορετικό. Γι αυτό σου έχω μία από τις πιο εύκολες συνταγές για μπισκοτένιο γλυκό ψυγείου με γέμιση μους και γκανάς σοκολάτας."/>
  </head>
  <body>
    <article>
      <h1>Εύκολες συνταγές: Μπισκοτένιο γλυκό ψυγείου</h1>
      <h2>Μία από τις πιο εύκολες συνταγές για μπισκοτένιο γλυκό ψυγείου με γέμιση μους και γκανάς σοκολάτας. Θα γλείφεις τα δάχτυλά σου.</h2>
      <address><time datetime="2019-11-23T11:00:45+00:00">23 Nov 2019, 11:00</time> by <a rel="author">neolaia.gr Team</a></address>
      <p>Το Σαββατοκύριακο έφτασε και ήρθε η ώρα να αναμετρηθείς με την κουζίνα. Είναι μία καλή ευκαιρία για να προσπαθήσεις να μαγειρέψεις και να φτιάξεις κάτι διαφορετικό. Γι αυτό σου έχω μία από τις πιο εύκολες συνταγές για μπισκοτένιο γλυκό ψυγείου με γέμιση μους και γκανάς σοκολάτας.</p>
      <p>Τι λες; Πάμε να το φτιάξουμε και μετά να φωνάξουμε τους φίλους μας για να το απολαύσουμε όλοι μαζί;</p>
      <h3>Υλικά συνταγής</h3>
      <p>420 γρ. μπισκότα με γεύση σοκολάτας τύπου πτι μπερ (τύπου Αλλατίνη)</p>
      <p>
        <b>Για τη μους σοκολάτας:</b>
      </p>
      <ul>
        <li>220 γρ. μαλακό τυρί κρέμα, σε θερμοκρασία δωματίου</li>
        <li>1/2 φλ. τσαγιού ζάχαρη κρυσταλλική</li>
        <li>3 κ.σ. γάλα</li>
        <li>1/2 φλ. τσαγιού κακάο σκόνη</li>
        <li>220 γρ. έτοιμη σαντιγί ή 1 ¼ φλ. κρέμα γάλακτος 36% λιπαρά, κρύα και 2-3 κ.σ. ζάχαρη άχνη χτυπημένα στο</li>
        <li>μίξερ σε πηχτή σαντιγί</li>
      </ul>
      <p>
        <b>Για τη γκανάς σοκολάτας:</b>
      </p>
      <ul>
        <li>310 γρ. σταγόνες σοκολάτας κουβερτούρας ή σοκολάτα κουβερτούρα ψιλοκομμένη</li>
        <li>3/4 φλ. τσαγιού κρέμα γάλακτος πλήρης 36% λιπαρά</li>
      </ul>
      <p>
        <b>Σοκολατένια σαντιγί για την επικάλυψη:</b>
      </p>
      <ul>
        <li>3/4 φλ. τσαγιού κρέμα γάλακτος 36% λιπαρά, κρύα</li>
        <li>1 ½ κ.σ. κακάο σε σκόνη</li>
        <li>1/4 φλ. τσαγιού ζάχαρη άχνη</li>
      </ul>
      <p>
        <b>Για γαρνίρισμα:</b>
      </p>
      <ul>
        <li>σιρόπι σοκολάτας</li>
        <li>300 γρ. σταγόνες σοκολάτας</li>
      </ul>
      <h3>Εκτέλεση συνταγής</h3>
      <p><b>Για τη μους σοκολάτας:</b> Βάζετε στο μπολ του μίξερ το τυρί κρέμα, τη ζάχαρη και το γάλα και τα χτυπάτε καλά μέχρι αφρατέψει το μείγμα. Προσθέτετε το κακάο και συνεχίζετε το χτύπημα να ενσωματωθεί. Αφήνετε το μίξερ, προσθέτετε σταδιακά στο μείγμα τυριού τη σαντιγί και ανακατεύετε απαλά με μια μαρίζ, με κυκλικές κινήσεις από κάτω προς τα επάνω, μέχρι να ομογενοποιηθούν τα υλικά και έχετε μια αφράτη μους σοκολάτας. Αφήνετε τη μους στην άκρη.</p>
      <p><b>Για τη γκανάς σοκολάτας:</b> Τοποθετείτε τις σταγόνες ή τα κομματάκια κουβερτούρας σε ένα μεταλλικό ή πυρίμαχο μπολ. Βάζετε τη κρέμα γάλακτος σε μια κατσαρολίτσα και μόλις πάρει βράση τη κατεβάζετε από τη φωτιά και περιχύνετε τις σταγόνες κουβερτούρας μέσα το μπολ. Σκεπάζετε το μπολ με πλαστική μεμβράνη και το αφήνετε για 5-7 λ. Μετά το ανακατεύετε μέχρι να έχετε μια λεία γκανάς σοκολάτας. Την αφήνετε στην άκρη.</p>
      <p><b>Για τη σοκολατένια σαντιγί:</b> Ρίχνετε τη κρέμα γάλακτος σε παγωμένο μεταλλικό σκεύος και τη χτυπάτε με το μίξερ, σε μέτρια ταχύτητα για λίγο μέχρι να αφρατέψει ελαφρώς. Μόλις αρχίσει να πήζει προσθέτετε τη σκόνη κακάου και τη ζάχαρη άχνη και συνεχίζετε το χτύπημα μέχρι να έχετε μια πηχτή σαντιγί.</p>
      <p><b>Για τη συναρμολόγηση:</b> Παίρνετε ένα πυρίμαχο σκεύος με διάσταση βάσης 23 x 33 εκ. περίπου Στρώνετε στη βάση του σκεύους μια στρώση με σοκολατένια μπισκότα. Απλώνετε ισομερώς από πάνω τη μισή μους σοκολάτας και πάνω από τη μους στρώνετε με ένα κουτάλι τη μισή γκανάς σοκολάτας.<br/>Πάνω από τη γκανάς επαναλαμβάνετε με άλλη μια στρώση με μπισκότα, από πάνω την υπόλοιπη μους και πάνω από τη μους την υπόλοιπη γκανάς σοκολάτας.</p>
      <p>Τοποθετείτε πάνω από τη γκανάς μια τελευταία στρώση με μπισκότα και απλώνετε ισομερώς με τη σοκολατένια σαντιγί. Ισιώνετε την επιφάνεια, γαρνίρετε με σιρόπι σοκολάτας και πασπαλίζετε με σταγόνες σοκολάτας (προαιρετικά).</p>
      <p>Και μερικά tips για μία τέλεια σαντιγί! Για να φτιάξετε μια τέλεια πηχτή σαντιγί βάζετε στη κατάψυξη για 20-30 λ ένα μεταλλικό μπολ στο οποίο θα χτυπήσετε τη κρέμα γάλακτος καθώς και το μεταλλικό εξάρτημα του μίξερ για να παγώσουν καλά. Επίσης κρύα πρέπει να είναι και η κρέμα γάλακτος που θα χρησιμοποιήσετε.</p>
      <p>Πηγή: <b><a href="https://www.sintayes.gr/">sintayes.gr</a></b></p>
      <p>
        <b>Δες ακόμα: <a href="https://www.neolaia.gr/2019/11/17/eukoles-syntages-makaronia-me-kima-kai-manitaria-ston-fourno/">Εύκολες συνταγές: Μακαρόνια με κιμά και μανιτάρια στον φούρνο</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/24/kakokairia-girionis-prognwsi-kairou-gia-simera/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/24/eukoles-syntages-kotopoylo-lemonato-me-patates/"/>
        <a href="https://neolaia.gr/neo/mageiriki-menw-spiti"/>
        <a href="https://neolaia.gr/2019/11/24/black-friday-2019-pote-peftei-analytika-katastimata-symmetexoun/"/>
        <a href="https://neolaia.gr/2019/11/24/tips-gia-prwto-rantevou-na-ginei-teleio/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/24/anoixta-katastimata-kyriaki-eortatiko-wrario/"/>
      </related>
    </article>
  </body>
</html>