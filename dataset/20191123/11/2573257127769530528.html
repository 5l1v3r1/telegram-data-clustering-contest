<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/tariffe-in-aumento-sotto-lalbero-di-natale-arrivano-i-rincari-dei-gestori-628652"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T11:55:01+00:00"/>
    <meta property="og:title" content="Tariffe: a Natale arrivano gli aumenti degli operatori telefonici"/>
    <meta property="og:description" content="Le tariffe telefoniche di alcuni operatori stanno per subire degli aumenti indecenti. Gli utenti si preparano ad un pessimo regalo di Natale."/>
  </head>
  <body>
    <article>
      <h1>Tariffe: a Natale arrivano gli aumenti degli operatori telefonici</h1>
      <h2>Le tariffe telefoniche di alcuni operatori stanno per subire degli aumenti indecenti. Gli utenti si preparano ad un pessimo regalo di Natale.</h2>
      <address><time datetime="2019-11-23T11:55:01+00:00">23 Nov 2019, 11:55</time> by <a rel="author">Domenico Pitasi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/aumenti-tariffe.png"/>
      </figure>
      <p>Il periodo natalizio dovrebbe portare gioia e doni per tutti noi ma in chiave commerciali le <b>tariffe</b> sono in aumento. Alcuni gestori hanno deciso di concedere un pessimo regalo ai propri fedelissimi. Stanno per arrivare le rimodulazioni sia da TIM, Wind Tre e Vodafone che dai gestori virtuali. Ecco a cosa possiamo prepararci.</p>
      <h3>Aumenti delle tariffe telefoniche: Fastweb, Kena ed altri virtuali seguono le orme di TIM, Wind Tre e Vodafone</h3>
      <p><a href="https://www.tecnoandroid.it/2019/11/17/fastweb-mobile-da-seguito-allofferta-da-995e-con-attivazione-gratis-622756">Fastweb Mobile</a> sarà il primo operatore a proporre le sue rimodulazioni. A partire dal giorno <b>11 dicembre 2019</b> cominceranno gli aumenti per alcune offerte. Il gestore non ha ancora specificato quali possono essere le promo coinvolte ma ha fatto sapere che avviserà tutti 30 giorni prima dell’entrata in vigore delle modifiche.</p>
      <p><b>Tiscali Mobile</b> non sarà da meno in quanto prevederà il passaggio obbligato dal piano base a consumo ad una <b>nuova offerta</b> chiamata <i>Mobile Smart</i> che si attiverà automaticamente sui numeri degli interessati richiedendo <b>2,99 euro</b> al mese con 30 minuti di chiamate, 10 SMS ed 1 Giga incluso.</p>
      <p>Buone notizie solo da <b>Kena Mobile </b>che continua a mantenere una ferrea politica di trasparenza 100 nei confronti dei suoi clienti. A partire dal prossimo mese, infatti, farà un <b>regalo</b> a coloro che hanno scelto <i>Kena 13,99</i>. Nello specifico il traffico dati passa <b>da 50 a 70 Giga al mese gratuitamente</b>.</p>
      <p>Per quel che riguarda le <b>tariffe Vodafone e Wind</b> ci sono notizie allarmanti.<br/>Dal <b>2 dicembre 2019</b> il gestore <i>Wind Mobile </i>cambia i termini di servizio per i ritardi nelle ricariche. Prevede una sorta di “interesse di mora” per coloro che tardano i pagamenti. Il messaggio è inequivocabile: “<i>Qualora il giorno successivo il credito fosse ancora insufficiente, il traffico incluso sarà nuovamente disponibile per ulteriori 2 giorni al costo di 0,99 euro”.</i></p>
      <p><b>Vodafone Italia</b>, invece, agirà giorno dell’Immacolata (<b>8 dicembre 2019</b>) con alcune <b>offerte di rete fissa</b> che aumenteranno di <b>2,99 euro</b> al mese. Tra queste vi sono le celebri <b>Internet Unlimited</b> e <b>Internet Unlimited +.</b></p>
    </article>
  </body>
</html>