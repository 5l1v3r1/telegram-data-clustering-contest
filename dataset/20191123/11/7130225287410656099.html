<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/bestepe-ye-giden-chp-li-iddiasi-turan-atilla-yi-isaret-etti-atilla-kaynagim-chp-li-dedi-890285"/>
    <meta property="og:site_name" content="Onedio"/>
    <meta property="article:published_time" content="2019-11-23T11:09:21+00:00"/>
    <meta property="og:title" content="Beştepe'ye Giden CHP'li İddiası: Turan, Atilla'yı İşaret Etti, Atilla 'Kaynağım CHP'li' Dedi"/>
    <meta property="og:description" content="Sözcü gazetesi yazarı Rahmi Turan, kendisine Muharrem İnce ile Cumhurbaşkanı Erdoğan'ın Beştepe'de görüştüğünü söyleyen kişinin gazeteci Talat Atilla ..."/>
  </head>
  <body>
    <article>
      <h1>Beştepe'ye Giden CHP'li İddiası: Turan, Atilla'yı İşaret Etti, Atilla 'Kaynağım CHP'li' Dedi</h1>
      <address><time datetime="2019-11-23T11:09:21+00:00">23 Nov 2019, 11:09</time> by <a rel="author" href="https://onedio.com/profil/emre-ordu" target="_blank">Emre Ordu</a></address>
      <h4>Sözcü gazetesi yazarı Rahmi Turan, kendisine <a href="https://onedio.com/etiket/muharrem-ince/50c5091cb815ea3842267b37">Muharrem İnce</a> ile <a href="https://onedio.com/etiket/recep-tayyip-erdogan/50187b65295c0432640034e7">Cumhurbaşkanı Erdoğan</a>'ın Beştepe'de görüştüğünü söyleyen kişinin gazeteci Talat Atilla olduğunu açıkladı. Talat Atilla bu bilgiyi Turan'a kendisinin verdiğini doğruladı. Haberi <a href="https://onedio.com/etiket/cumhuriyet-halk-partisi/50187b65295c0432640034ea">CHP</a> Genel Başkanı <a href="https://onedio.com/etiket/kemal-kilicdaroglu/50187b65295c0432640034e8">Kılıçdaroğlu</a>'na doğrulattığını iddia eden Atilla, haber kaynağının CHP'li bir isim olduğunu belirtti. </h4>
      <figure>
        <img src="https://img-s2.onedio.com/id-5dd912e8466681172d1b163d/rev-0/w-500/s-fc0befdd5a3c5524aed6027bc6e0eb934679a243.jpg"/>
      </figure>
      <p>Rahmi Turan açıklamasını <a href="https://www.sozcu.com.tr/2019/gundem/son-dakika-rahmi-turan-kaynagini-da-acikladi-5468453/">Sözcü gazetesinin internet sitesine yaptı.</a> Sağlık sorunları nedeniyle Londra'da bulunan Turan, "Gerek ilk yazımda gerekse dün geceki açıklamalarımda kaynağımı asla açıklamayacağımı söylemiştim. Açıkçası açıklamayı da düşünmüyordum. Fakat bana “<a href="https://onedio.com/etiket/muharrem-ince/50c5091cb815ea3842267b37">Muharrem İnce</a>” ismini veren kaynağımın, bugün bazı haber sitelerine yaptığı “Rahmi Turan’ın haber kaynağı ben değilim” açıklamasını görünce o ismi açıklamaya karar verdim. Bana Muharrem İnce ismini veren kaynağım gazeteci Talat Atilla’dır” dedi.</p>
      <h3>"Açıklama mecburiyetinde kaldım”</h3>
      <figure>
        <img src="https://img-s1.onedio.com/id-5dd911587d3228631d828ca2/rev-0/w-500/s-b61132b2d91df83f75e864f5d1e0f1e892369625.jpg"/>
        <figcaption>
          <i>Rahmi Turan</i>
        </figcaption>
      </figure>
      <p>Turan sözlerini şöyle sürdürdü:</p>
      <p>“Kendisi de bu bilgiyi çok güvenilir olduğunu söylediği bir başka kişi tarafından elde etmiş. Dediğim gibi kaynağımı açıklamayacaktım ama onun ‘kaynak ben değilim’ açıklamasını görünce ismini açıklama mecburiyetinde kaldım."</p>
      <h3>Atilla yalanlamıştı</h3>
      <figure>
        <img src="https://img-s2.onedio.com/id-5dd91204f61e02c51dabefef/rev-0/w-500/s-c6c08c00bf693e08186d1ba03edada78548f8c32.jpg"/>
      </figure>
      <p>Rahmi Turan'ın haber kaynağının gazeteci Talat Atilla olduğu yönünde iddiaların gündeme gelmesinin ardından, Talat Atilla açıklama yapmıştı. Atilla <a href="https://onedio.com/etiket/twitter/50187b65295c0432640034f2">Twitter</a> hesabından yaptığı açıklamada söz konusu iddiaları yalanlamış ve "Rahmi Turan'ın yazısını benimle irtibatlayanların hepsini mahkemeye vereceğim" demişti.</p>
      <figure>
        <iframe data-src="https://twitter.com/TalatAtilla/status/1198007173059678208?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Atilla: "Kaynağım bir CHP'li"</h3>
      <figure>
        <img src="https://img-s2.onedio.com/id-5dd92318d07d32ff3e7d85db/rev-0/w-500/s-2cb46a4307a654882bd580f8038e91362e5b3e9b.jpg"/>
      </figure>
      <p>Talat Atilla, haber kaynağı olarak kendisini gösterilmesinin ardından <a href="http://www.turktime.com/yazar/Yanit-veriyorum/14872">"Yanıt veriyorum!" başlıklı bir yazı kaleme aldı.</a> Atilla, Turan'a bu bilgiyi veren kişinin kendisi olduğunu doğruladı. Haber kendisine ulaştığında çok yönlü olarak çek ettiğini belirten Atilla, bu bilgiyi "bir şekilde" <a href="https://onedio.com/etiket/cumhuriyet-halk-partisi/50187b65295c0432640034ea">CHP</a> Genel Başkanı <a href="https://onedio.com/etiket/kemal-kilicdaroglu/50187b65295c0432640034e8">Kemal Kılıçdaroğlu</a>'na da doğrulattığını öne sürdü. Atilla, görüşme bilgisini kendisine veren kişinin ismini açıklamadı ancak CHP'li olduğunu söyledi. Atilla'nın yazısı şöyle:</p>
      <p>"Rahmi Turan “Gazeteci kaynağını açıklamaz” dediği için ve Rahmi Turan’ı korumak için “Benim dememeyi" <a href="https://onedio.com/etiket/tercih/57ab11709461fa5413c37e77">tercih</a> ettim. Konuyu en ufak ayrıntısına kadar yazmanın vakti geldi. Haber bana geldiğinde çok yönlü çek ettim... Hatta, bununla yetinmedim.Bu haberi CHP lideri <a href="https://onedio.com/etiket/kemal-kilicdaroglu/50187b65295c0432640034e8">Kılıçdaroğlu</a>’na da bir şekilde “Bu haber doğru mu?” diye doğrulattım.Haberi ilk önce zaman zaman yazılarımdan alıntı yapan, turktime’da yazan Rahmi Turan’a verecektim ama yurt dışı telefonu çalınca saat farkını o an hesaplayamadığım için gece olabilir diye arayıp kapattım.</p>
      <p>Bunun üzerine sahibi olduğum haber sitesini kendi hesabında öneren <a href="https://onedio.com/etiket/ugur-dundar/503fdcb9cc161f8ec1342469">Uğur Dündar</a>’ı aradım. Dündar bana “CHP’yi dizayn ediyor diye saldırırlar” dedi.Bunun üzerine haberi kendi sitem de yazmaya karar verdim ancak Rahmi Turan’ı çaldırıp kapattığım için, neden aradın sorusuna da yanıt olsun, hem de ilk haberi yazmasına niyetlendiğim kişi olduğu için arayarak haberi söyledim.“Tamam, yazarım” dedi. Ve bilgileri gönderdim.Şimdi geleyim bu habere…</p>
      <p>       1. 9 Kasım gece 01:15 de görüşme olduğu…</p>
      <p>       2. Giren ve çıkan plakaların isimleri. Resmi kaydı olmayan 06 sfg 4543 plakalı araçla giriş yapıldığı, çıkarken de 06 ghj 1290 plakalı beyaz Audi marka araçla çıkıldığına kadar ayrıntılı bilgiler vardı.</p>
      <p>Tüm bunlar bilgi olarak geldi. Kısa süre önce İyi Partili bir yetkilinin de Erdoğan’la gözlerden uzak görüşmesi de kamuoyuna sızmıştı. Tüm bunlara rağmen CHP lideri Kılıçdaroğlu’na bir şekilde haberin doğruluğunu onaylatınca içimde şüphe kalmadı.</p>
      <p>Ne <a href="https://onedio.com/etiket/muharrem-ince/50c5091cb815ea3842267b37">Muharrem İnce</a>’ye… Ne CHP’ye…Ne iktidar partisine karşı değil, sadece habercilik arzusuyla davrandım.</p>
      <p>Gelelim haber kaynaklığı meselesine… Kaynağımın ismini söylemem söz konusu olamaz ama bir CHP’li… Ya Kemal Bey, ya da kendisinin konuşmasını beklerim doğrusu.. Kılıçdaroğlu haberi doğruladıktan sonra <a href="https://onedio.com/etiket/recep-tayyip-erdogan/50187b65295c0432640034e7">Cumhurbaşkanı Erdoğan</a>’ın net açıklamaları üzerine haberi yeniden kaynağıma sorgulattım. “Yine altını çizerek yüzde yüz doğru” dedi. Şimdi, Kemal Beyin ve doğrulattığım CHP’li kaynağın konuşmasını bekliyorum"</p>
      <h3>Çok sayıda gazeteci, Talat Atilla'ya kaynağını açıklaması için sosyal medya üzerinden çağrıda bulundu.</h3>
      <figure>
        <img src="https://img-s2.onedio.com/id-5dd9282f9e7488d721f1ac39/rev-0/w-500/s-4d937fc1b033420a4fc06d30878a54be2a57532a.jpg"/>
      </figure>
      <figure>
        <img src="https://img-s1.onedio.com/id-5dd928376a2576f70fe26c12/rev-0/w-500/s-55181841fd3a7e77e6052ed92fe01c8da4a4e582.jpg"/>
      </figure>
      <figure>
        <img src="https://img-s2.onedio.com/id-5dd928539196c39521c06447/rev-0/w-500/s-089e326a84083f7d22c3dde1b02cbe4075a8d362.jpg"/>
      </figure>
      <figure>
        <img src="https://img-s2.onedio.com/id-5dd9287f2f3de5e93f2c9a63/rev-0/w-500/s-5a96e0e33aad3f0e39920295d72b9dd33ccdd1c4.jpg"/>
      </figure>
      <figure>
        <img src="https://img-s2.onedio.com/id-5dd9289ef214d4bd3f5244ff/rev-0/w-500/s-0407a64c833f2c094e0d4dc42c689dc5748e8d6e.jpg"/>
      </figure>
      <figure>
        <img src="https://img-s2.onedio.com/id-5dd928b6755369e20f0c3c97/rev-0/w-500/s-6badcf2ce6d418e46516717625ea0a957e8dd630.jpg"/>
      </figure>
      <figure>
        <img src="https://img-s2.onedio.com/id-5dd9298ba0a8dccb21f280b3/rev-0/w-500/s-2ac094c8f09d3447a44ae0a279c407c2674cb655.jpg"/>
      </figure>
      <p>Sözcü gazetesi yazarı Rahmi Turan, <a href="https://onedio.com/etiket/recep-tayyip-erdogan/50187b65295c0432640034e7">Cumhurbaşkanı Erdoğan</a> ile görüştüğünü iddia ettiği <a href="https://onedio.com/etiket/cumhuriyet-halk-partisi/50187b65295c0432640034ea">CHP</a>'linin <a href="https://onedio.com/etiket/muharrem-ince/50c5091cb815ea3842267b37">Muharrem İnce</a> olduğunu açıklamıştı. Muharrem İnce bu iddiayı sert bir dille yalanlamış ve "yargı önünde hesaplaşacağız" demişti. Bu açıklamanın ardından CNN Türk canlı yayınına bağlanan Turan, haber kaynağını açıklamamış, "Saray çevrelerine yakın, 20 yıldır tanıdığım bir gazeteci arkadaş" demekle yetinmişti.</p>
    </article>
  </body>
</html>