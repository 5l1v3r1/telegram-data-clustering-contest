<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-35/premierul-ludovic-orban-anunta-vom-inlocui-toti-prefectii-si-subprefectii-152982.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-23T11:51:00+00:00"/>
    <meta property="og:title" content="Premierul Ludovic Orban anunţă: &quot;Vom înlocui toţi prefecţii şi subprefecţii&quot;"/>
    <meta property="og:description" content="Preşedintele PNL, premierul Ludovic Orban, a spus, vineri seară, la o întâlnire cu liberalii, în judeţul Argeş, că urmează să fie schimbaţi toţi prefecţii şi subprefecţii. Acest lucru nu s-a întâmplat până acum, a explicat premierul, fiindcă n-a dorit să fie acuzat că a vrut să-şi pună proprii prefecţi înainte de alegeri. 'Îi batem cu prefecţii lor şi ii batem de le sună apă în cap cu prefecţii lor', a spus Orban."/>
  </head>
  <body>
    <article>
      <h1>Premierul Ludovic Orban anunţă: "Vom înlocui toţi prefecţii şi subprefecţii"</h1>
      <address>
        <time datetime="2019-11-23T11:51:00+00:00">23 Nov 2019, 11:51</time>
      </address>
      <figure>
        <img src="https://www.ebihoreanul.ro/modules/news/files/orbanfb23112019.jpg"/>
        <figcaption>(foto: Facebook)</figcaption>
      </figure>
      <p>Preşedintele PNL, premierul Ludovic Orban, a spus, vineri seară, la o întâlnire cu liberalii, în judeţul Argeş, că urmează să fie schimbaţi toţi prefecţii şi subprefecţii.<b> </b>Acest lucru nu s-a întâmplat până acum, a explicat premierul, fiindcă n-a dorit să fie acuzat că a vrut să-şi pună proprii prefecţi înainte de alegeri. </p>
      <p>"Vom înlocui toţi prefecţii şi toţi subprefectii, nu există nici un fel de dubiu în privinţa asta (...) Acum i-am lăsat pe prefecţi să organizeze alegerile, că dacă ne apucăm să-i schimbăm pe prefecţi, imediat ne-ar fi acuzat că vrem să ne punem prefecţi", a afirmat Ludovic Orban la o întâlnire cu liberalii din Argeș, potrivit ziare.com.</p>
      <p>Preşedintele PNL a continuat: "Îi batem cu prefecţîi lor şi ii batem de le sună apă în cap cu prefecţii lor. Asta numai ca să le arătăm!".</p>
      <p>Orban a mai afirmat că nu poate lucra cu prefecţi "pe care i-a pus Dăncilă sau mai ştiu eu ce PSD-ist" şi că aceştia vor fi înlocuiţi, nexistând "niciun fel de dubiu în privinţa asta".</p>
      <p>El a mai vorbit şi despre faptul că "depesedizarea e necesară" şi în celelalte instituţii de la nivel judeţean. "Pe pe altă parte înlocuirea lor nu trebuie să se facă pe alte criterii, decât pe profesionalism, pe corectitudine, pe ocuparea poziţiilor publice, ca urmare a unor concursuri drepte, transparente, care să permită ca în funcţiile de conducere să ajungă cei mai buni oameni", a mai spus premierul.</p>
    </article>
  </body>
</html>