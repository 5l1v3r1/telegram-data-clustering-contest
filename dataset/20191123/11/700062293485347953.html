<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/athletic/714875-to-apogeyma-o-telikos-toy-petroynia.html"/>
    <meta property="og:site_name" content="madata.gr"/>
    <meta property="article:published_time" content="2019-11-23T11:45:00+00:00"/>
    <meta property="og:title" content="Το απόγευμα ο τελικός του Πετρούνια"/>
    <meta property="og:description" content="Στις 17:00 το απόγευμα ο Λευτέρης Πετρούνιας θα αγωνισθεί στον τελικό του προ-Ολυμπιακού παγκοσμίου κυπέλλου ενόργανης γυμναστικής, που φιλοξενείται στο Κότμπους της Γερμανίας. Ο Ελληνας Ολυμπιονίκης και παγκόσμιος"/>
  </head>
  <body>
    <article>
      <h1>Το απόγευμα ο τελικός του Πετρούνια</h1>
      <address>
        <time datetime="2019-11-23T11:45:00+00:00">23 Nov 2019, 11:45</time>
      </address>
      <p>Στις 17:00 το απόγευμα ο Λευτέρης Πετρούνιας θα αγωνισθεί στον τελικό του προ-Ολυμπιακού παγκοσμίου κυπέλλου ενόργανης γυμναστικής, που φιλοξενείται στο Κότμπους της Γερμανίας. Ο Ελληνας Ολυμπιονίκης και παγκόσμιος πρωταθλητής, εξασφάλισε το «εισιτήριο» μετά από πολύ καλή εμφάνιση στον προκριματικό των κρίκων, όπου αναμένεται να «συγκρουσθεί» με τον Κινέζο Γιανγκ Λιου για το χρυσό μετάλλιο, ενώ αντίθετα ο Κωνσταντίνος Κωνσταντινίδης δεν μπόρεσε να πλασαριστεί στην προνομιούχο οκτάδα.</p>
      <p>Στην επιστροφή του στη Γερμανία, περίπου ενάμιση μήνα μετά το παγκόσμιο πρωτάθλημα της Στουτγάρδης, ο «χρυσός» Ολυμπιονίκης των κρίκων έδειξε σαφώς βελτιωμένος και συγκέντρωσε 14,933 βαθμούς, παρουσιάζοντας με κάποιες τροποποιήσεις το πρόγραμμά του, που έχει συντελεστή δυσκολίας 6,300.</p>
    </article>
  </body>
</html>