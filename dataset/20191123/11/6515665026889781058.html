<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/stars/3362941/cecin-kraljevski-meni-od-75-evra-po-osobi-patka-sa-sosom-od-borovnice-samo-je-deo-jelovnika-ugodjaj-na-nivou"/>
    <meta property="og:site_name" content="kurir.rs"/>
    <meta property="article:published_time" content="2019-11-23T11:35:00+00:00"/>
    <meta property="og:title" content="CECIN KRALJEVSKI MENI OD 75 EVRA PO OSOBI: Patka sa sosom od borovnice samo je deo jelovnika! UGOĐAJ NA NIVOU!"/>
    <meta property="og:description" content="Svadba veka kako mnogi nazivaju venčanje Cecinog sina Veljka Ražnatovića i Bogdane Rodić zakazana je za nedelju, a mladoženjina majka se potrudila da liči na kraljevska venčanja kakva smo imali prilike da vidimo na televiziji.Ništa drugačije nismo ni očekivali ..."/>
  </head>
  <body>
    <article>
      <h6 class="kicker">ŠOK DETALJI GALA SVADBE DECENIJE!</h6>
      <h1>CECIN KRALJEVSKI MENI OD 75 EVRA PO OSOBI: Patka sa sosom od borovnice samo je deo jelovnika! UGOĐAJ NA NIVOU!</h1>
      <address>
        <time datetime="2019-11-23T11:35:00+00:00">23 Nov 2019, 11:35</time>
      </address>
      <p>Svadba veka kako mnogi nazivaju venčanje Cecinog sina <a href="https://www.kurir.rs/tag/74466/veljko-raznatovic">Veljka Ražnatovića</a> i Bogdane Rodić zakazana je za nedelju, a mladoženjina majka se potrudila da liči na kraljevska venčanja kakva smo imali prilike da vidimo na televiziji.</p>
      <p>Ništa drugačije nismo ni očekivali jer ipak Ceca ženi sina i to nadaleko ima da se čuje, a naširoko se i priča.</p>
      <related>
        <h4>NE PROPUSTITE</h4>
        <a href="https://www.kurir.rs/stars/3362903/evo-sta-bokser-radi-jutro-pre-svoje-svadbe-isplivao-snimak-mladog-raznatovica-mladozenja-za-primer-video"/>
        <a href="https://www.kurir.rs/stars/3362885/cecina-prija-reci-nije-stedela-kada-je-zet-u-pitanju-za-veljka-spremamo-meze-i-pecenje-a-u-nedelju-placemo-od-srece"/>
      </related>
      <p>Naime, Ceca nije štedela ni na čemu, pa će sve od prve do poslednje stvari na svadbi da bude gala. Od oldtajmera, dva odela, tri venčanice, najskupljeg menija u najluksuznijem hotelu... Naime, Ceca je zahtevala da na venčanju zvanicama bude poslužen "rojal meni", koji košta 75 evra po osobi i uključuje najekskluzivnije iće i piće. Kako će na svadbi biti oko petstotina gostiju, samo će hotel koštati 36.000 evra.</p>
      <p>Mlada i mladoženja, kao i zaova Anastasija i svekrva Ceca promeniće toaleta u nedelju, a sve to malo pravi pritisak u glavama Bogdaninih roditelja, koji se trude da u svemu isprate Ražnatoviće. Najteže je, kako saznajemo, Bogdaninoj mami Danijeli koja nekoliko dana od brige ništa ne jede i sekira se da ne obruka folk zvezdu. Prija je, kako nam otkriva izvor, nebrojeno puta zvala Cecu i sa njom se konsultovala oko svega, a pevačica je na sve načine pokušala da joj olakša ove svadbene muke.</p>
      <p>Kraljevski meni koji je Ceca tražila da se zvanicama služi, a koji košta tričavih 9.000 dinara po osobi, sastoji se iz predjela, glavnog jela, supe, deserta i pića, a razume se da u njemu nema čega nema. Tako će gosti uz aperitiv mezetiti tartar biftek, kraljevsku salatu šefa Rudolfa, losos sa kokosovim mlekom, patku prelivenu sosom od borovnice... Ispijaće se najskuplja pića i viski, a uz mladenačku tortu će se služiti šampanjac "Moet".</p>
      <figure>
        <img src="https://www.kurir.rs/data/images/2019/06/18/22/1886067_5-news1-damir-dervisagic_ff.jpg?ver=1574505307"/>
        <figcaption>
          <cite>foto: Damir Dervišagić</cite>
        </figcaption>
      </figure>
      <p>Kurir.rs, MV, Alo / Foto: Damir Dervišagić</p>
      <related>
        <h4>NE PROPUSTITE</h4>
        <a href="https://www.kurir.rs/stars/3362159/siroko-ceca-odresila-kesu-za-svadbu-veka-pevacica-pukla-120-000-evra-za-veselje-veljka-i-bogdane"/>
        <a href="https://www.kurir.rs/stars/3362313/sve-ce-bljestati-na-svadbi-veljka-i-bogdane-torta-se-unosi-dan-ranije-iz-delova-a-necete-verovati-koliko-je-teska"/>
        <a href="https://www.kurir.rs/stars/3361613/bogdana-i-veljko-uveli-stroga-pravila-za-svadbu-decenije-nemoj-neko-da-dodje-u-minicu-u-pozivnici-pravila-oblacenja"/>
        <a href="https://www.kurir.rs/stars/3360545/iza-kulisa-veljkove-momacke-veceri-ovo-je-mama-ceca-pevala-sinu-i-lila-suze-dok-deda-u-zitoradju-sprema-prasetinu-video"/>
      </related>
    </article>
  </body>
</html>