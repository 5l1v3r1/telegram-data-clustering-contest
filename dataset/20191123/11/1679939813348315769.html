<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/alegeri-prezidentiale-in-romania-ce-asteptari-au-romanii-din-republica-moldova_3059892.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-23T11:47:51+00:00"/>
    <meta property="og:title" content="Alegeri prezidențiale în România. Ce aşteptări au românii din Republica Moldova"/>
    <meta property="og:description" content="Și cetățenii români din Republica Moldova participă activ la alegerile prezidențiale din statul vecin. Pentru ei au fost deschise 37 de secţii de votare, iar până acum și-au exprimat opțiunea aproximativ 13 mii de alegători. Cei care şi-au pus deja ştampi"/>
  </head>
  <body>
    <article>
      <h1>Alegeri prezidențiale în România. Ce aşteptări au românii din Republica Moldova</h1>
      <address><time datetime="2019-11-23T11:47:51+00:00">23 Nov 2019, 11:47</time> by <a rel="author">PUBLIKA.MD</a></address>
      <p><b>Și cetățenii români din Republica Moldova participă activ la alegerile prezidențiale din statul vecin.</b> Pentru ei au fost deschise 37 de secţii de votare, iar până acum și-au exprimat opțiunea aproximativ 13 mii de alegători. Cei care şi-au pus deja ştampila pe buletinele de vot spun că au optat pentru modernizarea României și pentru unirea cu Republica Moldova. <br/><br/>La secţia de votare numărul 454 din incinta Liceului Teoretic "Gheorghe Asachi", din centrul Capitalei, până la miezul zilei s-au prezentat aproape o sută de români cu drept de vot. În cele trei zile, la această secţie sunt puse la dispoziţie cinci mii de buletine de vot. <br/><br/>"Sunt în general cetăţenii din Republica Moldova, cel puţin din zona asta şi vin la secţia noastră de votare au o educaţie civică dezvoltată, din punctul meu de vedere. VIn în număr destul de mare. Cei mai adulţi sunt mai conştiincioşi, tineretul probabil că lipseşte. Nu s-au înregistra incidente, nu a fost nici un fel de problemă."<br/><br/><b>Alegătorii spun că au votat pentru un viitor prosper şi pentru ca unirea Republicii Moldova cu România să aibă loc cât mai curând. </b><br/><br/>"Ce aşteptări pot avea nişte oameni, să fie pace în primul rând, să fie înţelegere între aceste două state, să fie ajutor reciproc şi îi urăm domnului sau doamnei care va fi preşedinte să se uite cu ochișori şi în partea cealaltă de Prut."<br/><br/>"Aşteptăm un viitor frumos, european, eu pentru aceasta am votat "<br/><br/>"Aşteptările sunt cele mai bune, să avem un ajutor din partea României, să nu uite de noi şi să dea Dumnezeu ca copiii noştri, dacă nu noi, să ajungă într-o Românie mare."<br/><br/>"Să fie în continuare lupta cu corupţia ca Moldova noastră să aibă de la cine se învăţa mai mult şi sprijinul pe care ni-l dă România ţării noastre să fie ai noştri recunoscători."<br/><br/><b>Până duminică, la urne sunt aşteptaţi la urne peste 230 de mii de cetăţeni români, care au domiciliul în Republica Moldova.</b></p>
    </article>
  </body>
</html>