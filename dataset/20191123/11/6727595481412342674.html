<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/congress-meeting-in-mumbai-343.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T11:07:00+00:00"/>
    <meta property="og:title" content="മുംബൈയിലെ പാര്‍ട്ടി ആസ്ഥാനത്ത് അടിയന്തര യോഗം വിളിച്ച് കോണ്‍ഗ്രസ്; ശരദ് പവാറും ഉദ്ദവും ഒരുമിച്ച് മാധ്യമങ്ങളെ കാണും"/>
    <meta property="og:description" content="Congress Maharashtra India മുംബൈ: മഹാരാഷ്ട്രയിലെ അപ്രതീക്ഷിത രാഷ്ട്രീയ നീക്കത്തിന് പിന്നാലെ മുംബൈയില്‍ അടിയന്തര യോഗം വിളിച്ച് കോണ്‍ഗ്രസ്. മുംബൈയിലെ പാര്‍ട്ടി ആസ്ഥാനത്താണ്"/>
  </head>
  <body>
    <article>
      <h1>മുംബൈയിലെ പാര്‍ട്ടി ആസ്ഥാനത്ത് അടിയന്തര യോഗം വിളിച്ച് കോണ്‍ഗ്രസ്; ശരദ് പവാറും ഉദ്ദവും ഒരുമിച്ച് മാധ്യമങ്ങളെ കാണും</h1>
      <address><time datetime="2019-11-23T11:07:00+00:00">23 Nov 2019, 11:07</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയിലെ അപ്രതീക്ഷിത രാഷ്ട്രീയ നീക്കത്തിന് പിന്നാലെ മുംബൈയില്‍ അടിയന്തര യോഗം വിളിച്ച് കോണ്‍ഗ്രസ്. മുംബൈയിലെ പാര്‍ട്ടി ആസ്ഥാനത്താണ് യോഗം വിളിച്ചത്. മുതിര്‍ന്ന നേതാക്കളായ മല്ലികാര്‍ജ്ജുന്‍ ഖാര്‍ഗെയും കെ.സി. വേണുഗോപാലും യോഗത്തില്‍ പങ്കെടുക്കുമെന്നാണ് അറിയുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>അതേസമയം എന്‍.സി.പി നേതാവ് ശരദ് പവാറും ശിവസേനാ നേതാവ് ഉദ്ദവ് താക്കറെയും ഇന്ന് 12.30 ന് മാധ്യമങ്ങളെ കാണുന്നുണ്ട്.  അടുത്ത നീക്കം തീരുമാനിക്കാനായി ശിവസേന എം.എല്‍.എമാര്‍ മുംബൈയിലെ ലളിത് ഹോട്ടലില്‍ കൂടിക്കാഴ്ച നടത്തുന്നുണ്ട്.</p>
      <p>അതേസമയം ബി.ജെ.പിയ്ക്ക് പിന്തുണ നല്‍കിയ എന്‍.സി.പി എം.എല്‍.എമാര്‍ക്കെതിരെ കൂറുമാറ്റ നിരോധന നിയമ പ്രകാരം നടപടിയെടുക്കാന്‍ സാധിക്കില്ലെന്നാണ് അറിയുന്നത്.</p>
      <related>
        <a href="https://www.doolnews.com/sanjay-kakre-about-ajit-pawar-s-deputy-cm-post927.html?utm_source=doolnews&amp;utm_medium=related"/>
      </related>
      <p>ഇന്ന് പുലര്‍ച്ചെയാണ് മഹാരാഷ്ട്രയില്‍ രാഷ്ട്രപതി ഭരണം റദ്ദാക്കിയത്. ഇതിന് പിന്നാലെ ബി.ജെ.പി നേതാവ് ദേവേന്ദ്ര ഫഡ്നാവിസ് മുഖ്യമന്ത്രിയായും എന്‍.സി.പിയുടെ അജിത് പവാര്‍ ഉപമുഖ്യമന്ത്രിയുമായും സത്യപ്രതിജ്ഞ ചെയ്യുകയായിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>170 എം.എല്‍.എമാരുടെ പിന്തുണയോടെ ഭൂരിപക്ഷം തെളിയിക്കുമെന്നാണ് ഏറ്റവും ഒടുവിലായി ബി.ജെ.പി പ്രഖ്യാപിച്ചിരിക്കുന്നത്. അജിത് പവാറിന് എന്‍.സി.പിയിലെ 35 എം.എല്‍.എമാരുടെ പിന്തുണയെന്നും ബി.ജെ.പി നേതാവ് ഗിരീഷ് മഹാജന്‍ അവകാശപ്പെട്ടു.</p>
      <p>പിന്തുണയുള്ള എം.എല്‍.എമാരുടെ പട്ടിക അജിത് പവാര്‍ ഗവര്‍ണര്‍ക്ക് കൈമാറും. അജിത് പവാറായിരിക്കും എന്‍.സി.പിയുടെ നിയമസഭാ കക്ഷി നേതാവ്. എന്‍.സി.പിയുടെ എല്ലാ എം.എല്‍.എമാരുടേയും പിന്തുണ അജിത് പവാറിനുണ്ടെന്നുമാണ് ബി.ജെ.പി അവകാശപ്പെടുന്നത്.</p>
    </article>
  </body>
</html>