<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bursa-da-rotary-den-iletisim-ve-itibar-yonetimi-semineri-1210914.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-23T11:38:00+00:00"/>
    <meta property="og:title" content="Bursa'da Rotary'den İletişim ve İtibar Yönetimi semineri"/>
    <meta property="og:description" content="Rotary 2440. Bölgenin, Osmangazi Rotary Kulübü, Kuzey Yıldızı Rotary Kulübü ve Bursa Halkla ilişkiler Derneği ile birlikte düzenlediği İletişim ve İtibar Yönetimi Semineri bugün Ördekli Kültür Merkezi'nde gerçekleşti. "/>
  </head>
  <body>
    <article>
      <h1>Bursa'da Rotary'den İletişim ve İtibar Yönetimi semineri</h1>
      <h2>Rotary 2440. Bölgenin, Osmangazi Rotary Kulübü, Kuzey Yıldızı Rotary Kulübü ve Bursa Halkla ilişkiler Derneği ile birlikte düzenlediği İletişim ve İtibar Yönetimi Semineri bugün Ördekli Kültür Merkezi'nde gerçekleşti. </h2>
      <address>
        <time datetime="2019-11-23T11:38:00+00:00">23 Nov 2019, 11:38</time>
      </address>
      <p>
        <b>EZGİ KAYI - GÜLNAME PAÇA / BURSADA BUGÜN</b>
      </p>
      <p>Açılış konuşmalarını <b>Kuzey Yıldızı Rotary Kulübü Başkanı İbrahim Tuğrul Havuçoğlu</b>, Osmangazi Rotary Kulübü Başkanı Ramazan Kahveci, Kurumsal İletişim Komite Başkanı Mustafa Sönmezay, <b>UR 2440. Bölge Federasyon Başkanı Fatih Akçiçek</b> yaptı. </p>
      <figure>
        <img src="https://images.bursadabugun.com/editor/haber/23112019/whatsapp-image-2019-11-23-at-1-36-45-pm-1-5dd90c14d52fb.jpeg"/>
      </figure>
      <p> İbrahim Tuğrul Havuçoğlu katılım için herkese teşekkür ettikten sonra seminerin amacına ulaşmasını dilediğini belirterek sözü Ramazan Kahveci'ye bıraktı. Ramazan Kahveci, Ördekli Kültür Merkezi hakkında tarihi bilgiler vererek bu etkinliği düzenleyen Rotaryanlara teşekkür etti. </p>
      <figure>
        <img src="https://images.bursadabugun.com/editor/haber/23112019/whatsapp-image-2019-11-23-at-1-36-45-pm-5dd90c118ac46.jpeg"/>
      </figure>
      <p>UR 2440. Bölge Federasyon Başkanı Fatih Akçiçek, Rotary'nin önemi ve küreselliğinden bahsederken, yurttaşlar ve kamu yönetimi arasındaki ilişkiyi böyle kuruluşların paydaşlıklarının sağladığını ifade etti.</p>
      <p>Toplumdaki bireyleri sadece seçilenler ya da kamu kuruluşlarının temsil etmediğini, sivil toplum kuruluşlarının ve diğer katılımcı grupların bu ilişkiyi güçlendirdiğine değindi. Seminerin ana teması hakkında bir sunum gerçekleştiren Akçiçek ilgiyle dinlendi. </p>
      <figure>
        <img src="https://images.bursadabugun.com/editor/haber/23112019/whatsapp-image-2019-11-23-at-1-36-45-pm-2-5dd90c0ec2125.jpeg"/>
      </figure>
      <p>
        <b>SEMİNERE YOĞUN KATILIM</b>
      </p>
      <p>Bireylerin Küreselleşmesi, Hadi Monopol Oynayalım, Yaşamın Akışında Anlamlı İşler Yapmak, Dijital Arşivleme Sistemi ve Yönetimi, Markanı Baştan Yarat, Tarihi İskender Markasının Öyküsü, Dijital İletişim ve Dönüşüm gibi konuların ele alındığı seminere katılım oldukça yoğundu.</p>
      <figure>
        <img src="https://images.bursadabugun.com/editor/haber/23112019/whatsapp-image-2019-11-23-at-1-36-46-pm-5dd90c0a4acd9.jpeg"/>
      </figure>
      <figure>
        <img src="https://images.bursadabugun.com/editor/haber/23112019/whatsapp-image-2019-11-23-at-1-36-46-pm-2-5dd90c07a1c78.jpeg"/>
      </figure>
    </article>
  </body>
</html>