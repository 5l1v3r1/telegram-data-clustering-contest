<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/743234"/>
    <meta property="og:site_name" content="เดลินิวส์"/>
    <meta property="article:published_time" content="2019-11-23T11:30:00+00:00"/>
    <meta property="og:title" content="เปิดเอกสารMOU'เอ๋ ปารีณา' เขียนผิดจนมึน-เพจดังแก้ให้"/>
    <meta property="og:description" content="ขนาดเพจดังยังสุดทน ช่วยแก้คำผิดให้”เอ๋ ปารีณา” หลังส่งหนังสืออ้างเป็นเอ็มโอยูให้สื่อมวลชน หลังห้ามถามเรื่องที่ดิน 1.7 พันไร่ ที่ราชบุรี"/>
  </head>
  <body>
    <article>
      <h1>เปิดเอกสารMOU'เอ๋ ปารีณา' เขียนผิดจนมึน-เพจดังแก้ให้</h1>
      <address>
        <time datetime="2019-11-23T11:30:00+00:00">23 Nov 2019, 11:30</time>
      </address>
      <p>
        <b>ขนาดเพจดังยังสุดทน ช่วยแก้คำผิดให้”เอ๋ ปารีณา” หลังส่งหนังสืออ้างเป็นเอ็มโอยูให้สื่อมวลชน หลังห้ามถามเรื่องที่ดิน 1.7 พันไร่ ที่ราชบุรี</b>
      </p>
      <p>เมื่อวันที่ 23 พ.ย. โด่งดังอีกแล้วสำหรับ "เอ๋ ปารีณา ไกรคุปต์" ส.ส.ราชบุรี พรรคพลังประชารัฐ ซึ่งล่าสุดได้มีการเผยภาพจดหมาย ของ น.ส.ปารีณา ที่มอบให้กับสื่อมวลชน หลังถูกถามเรื่องประเด็นร้อนทางการเมือง เกี่ยวกับที่ดิน 1.7 พันไร่ที่ จ.ราชบุรี เมื่อวันที่ 22 พ.ย. โดยเจ้าตัวปฏิเสธที่จะตอบคำถามถึงเรื่องดังกล่าว พร้อมกับอ้างว่าได้ทำ เอ็มโอยูกับผู้สื่อข่าวแล้ว งานนี้สร้างความงุนงงให้เหล่าบรรดานักข่าวทีเดียว  <br/> <br/>สำหรับจดหมายที่มีการเผยแพร่ ออกมา ได้มีเพจสมัครงาน สอบราชการ ซึ่งมีความเชี่ยวชาญ ด้านภาษาไทย ได้ออกมาช่วยแก้ไขคำผิดให้กับน.ส.ปารีณา  ซึ่งมีการเขียนผิดเป็นจำนวนมาก ทั้งนี้ เพจดังกล่าวได้ระบุว่า วิชาภาษาไทย และการเขียนภาษาทางการหากกล่าวถึงความถูกต้องตามหลักระเบียบงานสารบรรณ ผิดหมด ทั้งภาษาที่ใช้ และรูปแบบ<br/> <br/>อย่างไรก็ตาม ล่าสุดเมื่อเข้าไปตรวจสอบในเพจ ของน.ส.ปารีณา พบว่าเพจดังกล่าวได้ปิดกั้นการมองเห็นไปแล้ว เห็นแต่รูปโปรไฟล์ แต่ไม่สามารถเข้าไปแสดงความคิดเห็นใดๆได้</p>
      <figure>
        <img src="https://www.dailynews.co.th/admin/upload/20191123/news_FNYPcsygxi182517_533.jpg?v=201911241012?v=9359"/>
      </figure>
      <p> <br/> </p>
    </article>
  </body>
</html>