<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-kolos-desna-chernigivtsi-reabilituyut-sya-za-nichyyu-u-poperedn-omu-turi/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-23T11:50:00+00:00"/>
    <meta property="og:title" content="Прогноз і ставка. «Колос» – «Десна»: чернігівці реабілітуються за нічию у попередньому турі"/>
    <meta property="og:description" content="Клуб, який тримається на восьмій позиції тільки завдяки раніше набраним очкам, у 15-му турі УПЛ зіграє з одним з лідерів. Ігрова криза господарів поля у сукупності з їх кадровими проблемами може стати запорукою успіху хлопців Олександра Рябоконя."/>
  </head>
  <body>
    <article>
      <h1>Прогноз і ставка. «Колос» – «Десна»: чернігівці реабілітуються за нічию у попередньому турі</h1>
      <address><time datetime="2019-11-23T11:50:00+00:00">23 Nov 2019, 11:50</time> by <a rel="author">Анатолій Плохотнюк</a></address>
      <p>Клуб, який тримається на восьмій позиції тільки завдяки раніше набраним очкам, у 15-му турі УПЛ зіграє з одним з лідерів. Ігрова криза господарів поля у сукупності з їх кадровими проблемами може стати запорукою успіху хлопців Олександра Рябоконя.</p>
      <p>
        <b>14:00, 24 лис 2019</b>
      </p>
      <h3>«Колос»</h3>
      <p>Як і передбачалося, у минулому турі ковалівці програли луганській «Зорі» у Запоріжжі, але створили певні проблеми господарям поля. Так, на 18-й хвилині Шевченку довелося рятувати свою команду після удару з близької відстані. Вдруге голкіпер господарів поля став на заваді команді Руслана Костишина за чверть години до фінального свистка, коли парирував удар Волкова з пенальті. «Колос» закінчував зустріч удев’ятьох після вилучень Гавриша та Морозка і пропустив другий гол у компенсований час.</p>
      <p>Два останніх матчі на «Оболонь-Арені» господарі поля програли київському «Динамо» (0:4) та «Олімпіку» (1:2). У проміжку між цими поразками у чемпіонаті клуб з Київської області також на домашній арені поступився «Ворсклі» у національному кубку.</p>
      <h3>«Десна»</h3>
      <p>«Сіверяни» перед міжнародною перервою мали продовжувати свою переможну серію, проте зіграли із «Дніпром-1» лише унічию. У першій половині зустрічі господарі поля створювали серйозний тиск на ворота Юрчука, який не одного разу вступав у гру. «Чорно-жовті» ж після єдиного удару у створ воріт «Десни» перед перервою святкували успіх – це Шаповал забив свій перший гол на вищому рівні. На початку другого тайму Хльобас зрівняв рахунок, добивши м’яч у сітку після того, як Денис Фаворов ударом головою влучив у бокову стійку. У подальшому господарі поля не дуже наполегливо атакували і дніпряни втримали нічийний рахунок.</p>
      <p>Чернігівський клуб виграв шість виїзних матчів з семи, здолавши, серед інших, «Олександрію» та київське «Динамо». Останній гостьовий поєдинок із «Ворсклою» завершився мінімальною перемогою «Десни» 1:0.</p>
      <p>З таким же рахунком на користь гостей закінчилися обидва матчі на полі «Колоса» у 2017-му році. У 4-му турі поточної першості на стадіоні імені Юрія Гагаріна команди так і не спромоглися відкрити рахунок.</p>
      <p>Гадаю, що «Десна» здолає «Колос», який гратиме без двох дискваліфікованих футболістів, і залишиться попереду київського «Динамо» у турнірній таблиці. Займатимуть вони третє місце або друге, залежатиме від результату центрального матчу туру між «Олександрією» та «Зорею». Мій вибір – перемога «Десни» за 1,66.</p>
      <p>
        <b>
          <a href="https://bookmaker-ratings.com.ua/uikend-tur-vid-pin-up/">Бери участь у конкурсі «Уiкенд-тур вiд Pin-Up» на 30 000 гривень!</a>
        </b>
      </p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/tuluza-marsel-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/sent-et-yen-monpel-ye-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/bordo-monako-prognoz-i-stavka-vadyma-skichka/"/>
      </related>
    </article>
  </body>
</html>