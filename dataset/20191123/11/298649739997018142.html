<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/23/grillo-di-maio-va-sostenuto-a-gennaio-nuovo-contratto-governo-top10_20191123_122315/"/>
    <meta property="og:site_name" content="Askanews"/>
    <meta property="article:published_time" content="2019-11-23T11:23:15+00:00"/>
    <meta property="og:title" content="Grillo, Di Maio, va sostenuto. A gennaio nuovo contratto governo"/>
    <meta property="og:description" content="Roma, 23 nov. (askanews) – Basta attacchi a Di Maio che invece va sostenuto. Così il garante del M5S, Beppe Grillo che oggi a Roma a incontrato Luigi Di Maio in un albergo romano. “Luigi Di Maio – ha sottolineato il comico genovese – lavora 25 ore al giorno e non può essere sostituito per […]"/>
  </head>
  <body>
    <article>
      <h1>Grillo, Di Maio, va sostenuto. A gennaio nuovo contratto governo</h1>
      <h2>E' un momento di caos, sbagliato restare se stessi</h2>
      <address>
        <time datetime="2019-11-23T11:23:15+00:00">23 Nov 2019, 11:23</time>
      </address>
      <figure>
        <img src="http://www.askanews.it/wp-content/uploads/2019/11/20191123_122306_E4D20E24.jpg"/>
      </figure>
      <p>Roma, 23 nov. (askanews) – Basta attacchi a Di Maio che invece va sostenuto. Così il garante del M5S, Beppe Grillo che oggi a Roma a incontrato Luigi Di Maio in un albergo romano.</p>
      <p>“Luigi Di Maio – ha sottolineato il comico genovese – lavora 25 ore al giorno e non può essere sostituito per nessuna ragione, anzi va sostenuto, io ci sarò di più e gli darò una mano”.</p>
      <p>Quanto all’attuale situazione politica generale e a quella del Movimento, Grillo e Di Maio hanno spiegato: “Non possiamo essere gli stessi di prima, dobbiamo guardare avanti con grande entusiasmo”, convenendo sull’ipotesi di avanzare la proposta di un nuovo contratto di Governo “a partire da Gennaio”, per finalizzare “progetti ambiziosi e di alto livello”, con lo scopo di intervenire su tematiche fondamentali del nostro Paese e non solo come il clima, salario minimo, il reddito universale, l’intelligenza artificiale, l’energia, le infrastrutture”.</p>
      <p>In un video pubblicato su Facebook, Grillo ha quindi aggiunto: “Siamo in un momento di caos, che è nella natura dell’uomo, dal caos vengono fuori belle idee. C’è un cambiamento, questo sistema non funziona più. E’ sbagliato essre gli stessi, pensare come eravamo, eravamo una meraviglia: un manager che organizzava e un pazzo sul palco. C’è grande nostalgia del passato. “E’ sbagliato io sono euforico, c’è da riprogettare. Cosa c’è di meglio che riprogettare l’economia, dove vanno i rifiuti”.</p>
      <p>Grillo ha associato poi i cambiamenti del Movimento a quelli che avvengono a livello mondiale: “non si redistribuisce più. Siamo l’ottava potenza del mondo come Pil e abbiamo sacche di povertà di 5-6 milioni di persone. La sanità: se fai star bene le persone si ammalano meno. Le tasse servono a orientare il paese verso qualche cosa, noi che ci facciamo? dove ci stiamo orientando?”.</p>
      <p>Int11</p>
    </article>
  </body>
</html>