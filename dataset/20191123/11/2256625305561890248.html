<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159177_1075.html"/>
    <meta property="og:site_name" content="Novsport"/>
    <meta property="article:published_time" content="2019-11-23T11:20:00+00:00"/>
    <meta property="og:title" content="Бивш играч на Челси: Впечатлен съм от Лампард"/>
    <meta property="og:description" content="Шон Райт-Филипс с ласкави думи за мениджъра на &quot;сините&quot;"/>
  </head>
  <body>
    <article>
      <h1>Бивш играч на Челси: Впечатлен съм от Лампард</h1>
      <address>
        <time datetime="2019-11-23T11:20:00+00:00">23 Nov 2019, 11:20</time>
      </address>
      <p>Бившият футболист на Манчестър Сити и Челси Шон Райт-Филипс говори пред официалния сайт на "гражданите" в навечерието на вълнуващият сблъсък между двата отбора днес от 19:30 часа.<br/><br/>Шон Райт-Филипс се радва, когато бившият му съотборник Франк Лампард печели мачове като мениджър. Двамата бяха съотборници в Челси от 2005 до 2008 година. "Той заслужава всеки успех. Освен, че е добър човек, той се оказа и страхотен мениджър. За мен бе радост да играя и да бъда около него, виждайки как отиграва ситуациите, които сътворява", сподели Филипс.<br/><br/>"Лапмард играеше с толкова страст и желание - това беше начинът, по който се представяше във всеки мач. След неговото оттегляне мениджърството бе следващото нещо, което бе за него. Това беше шансът да даде на някой друг това, което има. Да научи футболистите как да играят с неговата страст. Това е бонус за всеки играч", добави още той.<br/><br/>"Имах невероятни моменти с него. Беше ми много трудно, когато за първи път отидох в Челси. Не го очаквах, но това е футболът. Франк беше един от хората, които ми помогнаха да се впиша в отбора. Никога не забравям такива неща. Бях млад и цената, за която отидох в Челси беше много голяма за времето си. Футболистите ме улесниха да се чувствам удобно около тях", продължи бързоногото крило.<br/><br/>"Впечатлен съм от това как Лампард се адаптира към живота на мениджър. Мисля че, той свърши огромна работа, особено със съмнението и натиска, които бяха оказвани върху него. Хората си мислеха, че не може да го направи, но той ги опроверга", каза Филипс.<br/><br/>"Двубоят ще бъде много труден за Манчестър Сити, след като виждаме формата, в която се намира Челси. Ще бъде много вълнуващ двубой, особено за неутралните зрители.  Двата отбора играят много атакуващо, както и се защитават добре", добави още той.<br/><br/>"За Сити предстои най-трудният период. По Коледа тимът трябва да изгради нужната инерция. Момчетата трябва да играят мотивирано и да направят всичко възможно, за да постигнат необходимите резултати. Мисля, че се справиха добре срещу Ливърпул, особено с контузиите, които има в отбора. Все още има много време до края на сезона, всеки ще губи точки и Сити има време да обърне развоя на шампионата в своя полза. Не трябва да се отказват, докато не свърши всичко", заяви Филипс.</p>
    </article>
  </body>
</html>