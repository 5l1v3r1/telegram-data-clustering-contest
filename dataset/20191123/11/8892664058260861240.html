<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/anno-alfonzo-is-lottozasra-biztatott/t28b6t0"/>
    <meta property="og:site_name" content="Blikk.hu"/>
    <meta property="article:published_time" content="2019-11-23T11:22:00+00:00"/>
    <meta property="og:title" content="Anno Alfonzó is lottózásra biztatott"/>
    <meta property="og:description" content="„Válámi ván, de nem áz igázi”. Az ismert orosz humorista, Arkagyij Rajkin magyarul elmondott, híres mondatát jól ismerhetjük mástól is az egyik 1960-as években készült magyar reklámfilmből. A hang gazdája Alfonzó, azaz Markos József, az ország egyik méltán ünnepelt parodistája, humoristája és színésze volt. Az öt nyelven beszélő művész az Ötöslottó egyik legelső reklámfilmjében is szerepelt, kedvet csinálva a népnek az ikszeléshez."/>
  </head>
  <body>
    <article>
      <h1>Anno Alfonzó is lottózásra biztatott</h1>
      <address><time datetime="2019-11-23T11:22:00+00:00">23 Nov 2019, 11:22</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b><i>„Válámi ván, de nem áz igázi”. </i>Az ismert orosz humorista, Arkagyij Rajkin magyarul elmondott, híres mondatát jól ismerhetjük mástól is az egyik 1960-as években készült magyar reklámfilmből. A hang gazdája Alfonzó, azaz Markos József, az ország egyik méltán ünnepelt parodistája, humoristája és színésze volt. Az öt nyelven beszélő művész az Ötöslottó egyik legelső reklámfilmjében is szerepelt, kedvet csinálva a népnek az ikszeléshez.</b>
        </i>
      </p>
      <p>A kisfilm sztorija az, hogy valaki egy szegényes otthon asztalánál kitölt egy lottószelvényt, miközben Alfonzó oroszos akcentussal mondja a híres mondatot, majd nyílik egy ajtó és a kor egy ultramodern lakásába lép a kamera.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p><i>„Ez áz igázi” </i>– mondja Alfonzó, és valóban: a 60-as évek sztahanovista magyar munkása szinte leesett a székről a csodálkozástól, látva az akkori mércével mérve tágas, fürdőszobás, étkezős, koloniálbútoros, tévével felszerelt luxuskéglit.<b> „3,30-ért nyerték ezt a gyönyörűen berendezett lakást a lottón! Ön is nyerhet, lottózzék! – kiáltja világgá a reklám narrátora, kedvet csinálva ezzel a játékhoz. S bejött a szocialista marketing: az emberek elözönlötték a lottózókat.</b></p>
    </article>
  </body>
</html>