<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/theocharis-niki-agrinio-mporoyme-na-mpoyme-sta-plei-of/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-23T11:53:02+00:00"/>
    <meta property="og:title" content="Θεοχάρης: «Νίκη στο Αγρίνιο, μπορούμε να μπούμε στα πλέι-οφ»"/>
    <meta property="og:description" content="&quot;Αυτό θα το κρίνει ο προπονητής. Μου αρέσει να παίζω και αμυντικό χαφ, αλλά και στην αμυντική τριάδα. Όμως δεν έχω κανένα πρόβλημα και θα αγωνιστώ"/>
  </head>
  <body>
    <article>
      <h1>Θεοχάρης: «Νίκη στο Αγρίνιο, μπορούμε να μπούμε στα πλέι-οφ»</h1>
      <address><time datetime="2019-11-23T11:53:02+00:00">23 Nov 2019, 11:53</time> by <a rel="author">ΣΥΝΕΙΔΗΣΗ</a></address>
      <p>
        <i>
          <b>Ξεκάθαρος ότι ο Παναθηναϊκός έχει στόχο τη νίκη στο παιχνίδι με τον Παναιτωλικό ο Βαγγέλης Θεοχάρης</b>
        </i>
      </p>
      <p>Ξεκάθαρος ότι ο Παναθηναϊκός έχει στόχο τη νίκη στο παιχνίδι με τον Παναιτωλικό ο Βαγγέλης Θεοχάρης.</p>
      <p>Ο άσος του τριφυλλιού επεσήμανε ότι υπάρχει πίστη στο τριφύλλι πως μπορεί εάν συνεχίσει τα καλά αποτελέσματα και έτσι να μπει σε μια θέση που θα του δώσει το δικαίωμα να παίξει στα πλέι-οφ.</p>
      <p>Αναλυτικά οι δηλώσεις του Βαγγέλη Θεοχάρη:</p>
      <p><b>Για την αγωνιστική βελτίωση του Παναθηναϊκού:</b><br/>“Προσπαθούμε καθημερινά όλοι μαζί μέσα από τις προπονήσεις να αφήσουμε πίσω τα άσχημα αποτελέσματα των πρώτων αγωνιστικών και αυτό φαίνεται στο γήπεδο”.</p>
      <p><b>Για την ανατροπή στο ντέρμπι με την ΑΕΚ:</b><br/>“Ήμασταν όλοι πολύ χαρούμενοι μετά το τέλος του ματς και πολύ ευχαριστημένοι με την εμφάνιση, γιατί παίξαμε καλό ποδόσφαιρο. Πιστεύω ότι δεν δικαιούμασταν το σκορ του ημιχρόνου και καταφέραμε στο δεύτερο ημίχρονο να γυρίσουμε το παιχνίδι”.</p>
      <p><b>Για το αν πίστευε στο ημίχρονο ότι ο Παναθηναϊκός μπορούσε να κάνει την ανατροπή στο ματς με την ΑΕΚ:</b><br/>“Ναι, το πίστευα, γιατί έβλεπα ότι η ομάδα πήγαινε καλά και ήξερα ότι θα αντιδράσουμε”.</p>
      <p><b>Για την κακή εκκίνηση στο πρωτάθλημα και τη θετική εικόνα των Πράσινων στα τελευταία παιχνίδια:</b><br/>“Στην προετοιμασία κάναμε καλά παιχνίδια. Σε όλα τα φιλικά παίξαμε καλό ποδόσφαιρο, όμως δεν μπορώ να δώσω κάποια εξήγηση για τα αποτελέσματα στην αρχή του πρωταθλήματος. Αν και θεωρώ ότι παίζαμε καλό ποδόσφαιρο και μερικές φορές μας αδικούσε το αποτέλεσμα, όπως η ήττα από την Ξάνθη. Όμως γυρίσαμε αυτή την κατάσταση. Είπαμε ότι θα δουλέψουμε πιο σκληρά στις προπονήσεις, ψάξαμε να δούμε τι έφταιγε και προσπαθήσαμε για το καλύτερο. Είδαμε τα λάθη που είχαμε κάνει, τα αναλύσαμε με τον προπονητή μας και δουλέψαμε στην προπόνηση”.</p>
      <p><b>Για τον αγώνα με τον Παναιτωλικό:</b><br/>“Ο Παναιτωλικός είναι μια καλή ομάδα που παίζει ποδόσφαιρο και όπως πηγαίνουμε σε όλα τα παιχνίδια για τη νίκη, έτσι θα πάμε και σε αυτό.<br/>Δεν πρέπει να κοιτάμε τον αντίπαλο. Αυτό θα ήταν ένα μεγάλο λάθος από την πλευρά μας. Είτε παίζουμε με τον Παναιτωλικό, είτε με τον Ολυμπιακό, είτε με τον ΠΑΟΚ, για μας θα πρέπει να είναι το ίδιο. Πρέπει να μπαίνουμε στον αγωνιστικό χώρο και να κερδίζουμε, όποιος και αν είναι απέναντι μας”.</p>
      <p><b>Για το αν ο Παναθηναϊκός μπορεί να προλάβει τα πλέι οφ:</b><br/>“Σίγουρα, αυτός είναι ο στόχος μας. Να μπούμε στα πλέι οφ. Αν δεν έχει ο Παναθηναϊκός τέτοιο στόχο, τότε για τι άλλο θα μπορούσαμε να μιλήσουμε; Πιστεύω ότι είναι εφικτό να μπούμε στα πλέι οφ. Αν συνεχίσουμε τις καλές εμφανίσεις και το καλό ποδόσφαιρο που παίζουμε, τότε θα δικαιούμαστε μια θέση στα πλέι οφ”.</p>
      <p><b>Για το αν περιμένει την ευκαιρία να αγωνιστεί:</b><br/>“Ανυπομονώ και κάθε μέρα δουλεύω γι΄αυτό το πράγμα. Κάθε ποδοσφαιριστής δουλεύει γι΄αυτό, όπως κι εγώ. Περιμένω την ευκαιρία μου από τον προπονητή για να δείξω τι μπορώ να κάνω και να βοηθήσω την ομάδα”.</p>
      <p><b>Για τη θέση που προτιμάει να αγωνίζεται:</b><br/>“Αυτό θα το κρίνει ο προπονητής. Μου αρέσει να παίζω και αμυντικό χαφ, αλλά και στην αμυντική τριάδα. Όμως δεν έχω κανένα πρόβλημα και θα αγωνιστώ όπου θελήσει ο προπονητής”.</p>
      <p><b>Για το γεγονός ότι πολλά νέα παιδιά αγωνίζονται στον Παναθηναϊκό:</b><br/>“Ο Παναθηναϊκός είναι μεγάλη ομάδα και για εμάς είναι μεγάλο κίνητρο να παίζουμε σε ένα τόσο μεγάλο σύλλογο. Όλοι μας θέλουμε να αγωνιζόμαστε και να δίνουμε το 100% για τον Παναθηναϊκό και όλοι προσπαθούμε για το καλύτερο”.</p>
      <p>sport-fm.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/apostoli-panathinaikoy-panaitoliko/"/>
        <a href="http://sinidisi.gr/panaitolikos-kanonika-ntiaz-arigimpi-apostoli-ton-panathinaiko/"/>
        <a href="http://sinidisi.gr/syllypitiria-anakoinosi-astera-mesologgioy/"/>
        <a href="http://sinidisi.gr/o-giannis-diamantakos-ton-agona-ao-agrinioy-ton-apollona-patras-video/"/>
        <a href="http://sinidisi.gr/1st-agrinio-night-run-amp-kids-santa-run/"/>
        <a href="http://sinidisi.gr/donis-me-prosochi-agrinio-stocheymenes-kiniseis-ton-genari/"/>
      </related>
    </article>
  </body>
</html>