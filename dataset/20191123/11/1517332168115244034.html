<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/politica/salvini-attacca-ancora-carola-rackete-la-speronatrice-di-navi-militari-dovrebbe-stare-in-galera/"/>
    <meta property="og:site_name" content="fanpage.it"/>
    <meta property="article:published_time" content="2019-11-23T11:40:28+00:00"/>
    <meta property="og:title" content="Salvini attacca ancora Carola Rackete: “La speronatrice di navi militari dovrebbe stare in galera”"/>
    <meta property="og:description" content="'Accolta con tutti gli onori, a spese degli italiani, una che dovrebbe stare in galera...Roba da matti. Lasciamo la tedesca speronatrice di navi militari alla sinistra e al governo clandestino. Noi stiamo con l'Italia e con Oriana, e non molliamo!': così Matteo Salvini si scaglia contro il ritorno della comandante Carola Rackete in Italia, dove sarà ospite alla trasmissione Che Tempo Che Fa di Fabio Fazio."/>
  </head>
  <body>
    <article>
      <h1>Salvini attacca ancora Carola Rackete: “La speronatrice di navi militari dovrebbe stare in galera”</h1>
      <h2>“Accolta con tutti gli onori, a spese degli italiani, una che dovrebbe stare in galera…Roba da matti. Lasciamo la tedesca speronatrice di navi militari alla sinistra e al governo clandestino. Noi stiamo con l’Italia e con Oriana, e non molliamo!”: così Matteo Salvini si scaglia contro il ritorno della comandante Carola Rackete in Italia, dove sarà ospite alla trasmissione Che Tempo Che Fa di Fabio Fazio.</h2>
      <address><time datetime="2019-11-23T11:40:28+00:00">23 Nov 2019, 11:40</time> by <a rel="author" href="https://www.fanpage.it/author/annalisagirardi/" target="_blank">Annalisa Girardi</a></address>
      <p><b>Matteo Salvini torna ad attaccare Carola Rackete</b>, la comandante della Sea Watch 3 finita al centro del dibattito pubblico la scorsa estate, dopo aver forzato il blocco navale imposto dall’allora ministro dell’Interno per portare a riva 43 migranti. Rackete sarà ospite alla trasmissione Che Tempo Che Fa domani, domenica 24 novembre. Lo <a href="https://tv.fanpage.it/carola-rackete-ospite-di-che-tempo-che-fa-fabio-fazio-un-onore-e-un-piacere/">ha annunciato</a> il conduttore del programma Fabio Fazio: Carola Rackete è tornata in questi giorni in Italia, a Milano, dove si trovano gli studi della Rai in cui viene registrato il programma.</p>
      <p><b>Un ritorno che non è piaciuto a Salvini</b>: "<i>Accolta con tutti gli onori, a spese degli italiani, una che dovrebbe stare in galera…Roba da matti. Lasciamo la tedesca speronatrice di navi militari alla sinistra e al governo clandestino. Noi stiamo con l'Italia e con Oriana, e non molliamo!</i>", scrive il leader della Lega su Twitter.</p>
      <figure>
        <iframe data-src="https://twitter.com/matteosalvinimi/status/1198174521867603968" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Anche Giorgia Meloni si è scagliata contro il ritorno di Carola Rackete</b> alla televisione italiana. La leader di Fratelli d'Italia, definendo Rackete una "<i>speronatrice di finanzieri</i>", ha scritto su Twitter: "<i>Trasporta in Italia immigrati clandestini, di cui 3 presunti torturatori libici, viola i nostri confini e sperona una motovedetta della Guardia di Finanza. Risultato? Carola Rackete ospite d'onore in Rai da Fazio. Ma esattamente cosa vi hanno fatto gli italiani per essere presi in giro così?!</i>".</p>
      <figure>
        <iframe data-src="https://twitter.com/GiorgiaMeloni/status/1198160079561920513" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Non è la prima volta che Salvini accosta Carola Rackete e Oriana Fallaci:</b> lo scorso agosto, parlando del decreto sicurezza, l'ex titolare del Viminale aveva detto: "<i>Se devo riassumere</i>", aveva affermato, con il decreto legge sicurezza bis si intende "<i>meno Carola e più Oriana Fallaci</i>". Vale la pena ricordare, però, che la giornalista italiana non ha sempre speso buone parole per il segretario del Carroccio. In un passaggio del suo saggio "La Rabbia e l’Orgoglio", scritto in seguito agli attentati dell'11 settembre 2001 a New York, Fallaci criticò duramente i leghisti e il loro modo di intendere il valore della nazione: "<i>Quanto al becero con la camicia verde e la cravatta verde, non sa nemmeno quali siano i colori del tricolore</i>".</p>
    </article>
  </body>
</html>