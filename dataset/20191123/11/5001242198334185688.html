<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/ektakto-deltio-epideinosis-kairoy-tin-emy/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-23T11:58:47+00:00"/>
    <meta property="og:title" content="Έκτακτο δελτίο επιδείνωσης καιρού από την ΕΜΥ"/>
    <meta property="og:description" content="Η νέα κακοκαιρία θα «χτυπήσει» από αύριο το απόγευμα και από τα δυτικά και την Δευτέρα θα επηρεάσει όλη τη χώρα. Κύρια χαρακτηριστικά του, οι ισχυρές."/>
  </head>
  <body>
    <article>
      <h1>Έκτακτο δελτίο επιδείνωσης καιρού από την ΕΜΥ</h1>
      <address><time datetime="2019-11-23T11:58:47+00:00">23 Nov 2019, 11:58</time> by <a rel="author">ΣΥΝΕΙΔΗΣΗ</a></address>
      <p>Η νέα κακοκαιρία θα «χτυπήσει» από αύριο το απόγευμα και από τα δυτικά και την Δευτέρα θα επηρεάσει όλη τη χώρα. Κύρια χαρακτηριστικά του, οι ισχυρές βροχές και καταιγίδες και οι θυελλώδεις άνεμοι. Για ραγδαία επιδείνωση του καιρού, προειδοποιεί με έκτακτο δελτίο της, η <b>ΕΜΥ</b>.</p>
      <p>
        <i>
          <b>Αναλυτικά η ανακοίνωση:</b>
        </i>
      </p>
      <p>«Κακοκαιρία προβλέπεται από το απόγευμα της Κυριακής (24-11-2019) και από τα δυτικά, η οποία κατά τη διάρκεια της Δευτέρας (25-11-2019) θα επηρεάσει σχεδόν όλη τη χώρα. Κύρια χαρακτηριστικά της θα είναι οι ισχυρές βροχές και καταιγίδες που κατά τόπους θα συνοδεύονται από χαλαζοπτώσεις και οι θυελλώδεις νότιοι άνεμοι.</p>
      <p>
        <i>
          <b>Α. Πιο αναλυτικά, ισχυρές βροχές και καταιγίδες θα επηρεάσουν:</b>
        </i>
      </p>
      <p>1. ΤΗΝ ΚΥΡΙΑΚΗ (24-11-2019)</p>
      <p>Από τις απογευματινές ώρες τα νησιά του Ιονίου, την Ήπειρο, τη δυτική Στερεά, την Πελοπόννησο και από το βράδυ την ανατολική Στερεά (συμπεριλαμβανομένης της Αττικής), την Εύβοια και πιθανώς από τη νύχτα τη Θεσσαλία.</p>
      <p>2. ΤΗ ΔΕΥΤΕΡΑ (25-11-2019)</p>
      <p>α. Μέχρι τις πρωινές ώρες τα νησιά του Ιονίου, τη δυτική Στερεά, τη δυτική Πελοπόννησο και πιθανώς την Ήπειρο.</p>
      <p>β. Μέχρι το μεσημέρι την ανατολική Πελοπόννησο, την ανατολική Στερεά, την Εύβοια, την Κρήτη, μέχρι αργά το απόγευμα τη Θεσσαλία, τις Σποράδες, τις Κυκλάδες και έως τις βραδινές ώρες τη Μακεδονία (κυρίως τη δυτική και την κεντρική).</p>
      <p>γ. Σταδιακά από τις πρωινές ώρες τα νησιά του βορείου και ανατολικού Αιγαίου και τα Δωδεκάνησα.</p>
      <p>3. ΤΗΝ ΤΡΙΤΗ (26-11-2019)</p>
      <p>α. Τις πρώτες πρωινές ώρες τα νησιά του ανατολικού Αιγαίου και μέχρι το μεσημέρι τα Δωδεκάνησα.</p>
      <p>β. Από τις μεσημβρινές ώρες την Κρήτη, πιθανώς τις Κυκλάδες και βαθμιαία από το απόγευμα εκ νέου τα Δωδεκάνησα.</p>
      <p>Β. Ειδικότερα για την Αττική ισχυρές βροχές και καταιγίδες αναμένονται από τις βραδινές ώρες της Κυριακής (24-11-2019) μέχρι τις πρωινές ώρες της Δευτέρας (25-11-2019).</p>
      <p>Γ. Πολύ θυελλώδεις νότιοι άνεμοι εντάσεως 8 με 9 μποφόρ θα πνέουν την Κυριακή (24-11-2019) στα δυτικά και τη Δευτέρα (25-11-2019) στοΑιγαίο. Πιθανώς στο Ιόνιο έως και τις βραδινές ώρες της Κυριακής (24-11-2019) να φτάσουν πρόσκαιρα τα 10 μποφόρ.</p>
      <p>Περισσότερες λεπτομέρειες στα καθημερινά τακτικά δελτία καιρού και την ιστοσελίδα της ΕΜΥ (www.emy.gr)».</p>
      <p>Πηγή: <b>skai.gr</b></p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/dimitris-konstantopoylos-stirizoyme-protaseis-tin-psifo-ton-apodimon-video/"/>
        <a href="http://sinidisi.gr/h-amfilochia-san-mageytikos-kathreftis-deite-foto/"/>
        <a href="http://sinidisi.gr/agrinio-monadiko-vinteo-ton-iero-nao-tis-agias-triados/"/>
        <a href="http://sinidisi.gr/dytiki-ellada-ektakto-deltio-epikindynon-kairikon-fainomenon-2/"/>
        <a href="http://sinidisi.gr/oi-elachistoi-dynatoi-foroi-tha-eprepe-na-syntagmatiki-epitagi/"/>
        <a href="http://sinidisi.gr/agrinio-katochi-germanoi-stratiotes-antloysan-nero-stin-ilia-ilioy-foto/"/>
      </related>
    </article>
  </body>
</html>