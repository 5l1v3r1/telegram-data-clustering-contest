<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/co-trzeci-skontrolowany-na-zwolnieniu-lekarskim-zlapany-na-oszustwie/"/>
    <meta property="og:site_name" content="Polsat News"/>
    <meta property="article:published_time" content="2019-11-23T11:23:00+00:00"/>
    <meta property="og:title" content="Co trzeci skontrolowany na zwolnieniu lekarskim, przyłapany na oszustwie"/>
    <meta property="og:description" content="W wyniku tegorocznych kontroli zwolnień lekarskich opolski ZUS zakwestionował co trzecie &quot;chorobowe&quot;. Jak informuje Sebastian Szczurek z ZUS w Opolu, ubezpieczyciel cofnął zasiłki w wysokości 1,2 mln złotych."/>
  </head>
  <body>
    <article>
      <h1>Co trzeci skontrolowany na zwolnieniu lekarskim, przyłapany na oszustwie</h1>
      <address>
        <time datetime="2019-11-23T11:23:00+00:00">23 Nov 2019, 11:23</time>
      </address>
      <p>
        <b>W wyniku tegorocznych kontroli zwolnień lekarskich opolski ZUS zakwestionował co trzecie "chorobowe". Jak informuje Sebastian Szczurek z ZUS w Opolu, ubezpieczyciel cofnął zasiłki w wysokości 1,2 mln złotych.</b>
      </p>
      <related>
        <a href="https://www.polsatnews.pl/wiadomosc/2019-11-22/wiekszosc-holenderskich-pediatrow-popiera-eutanazje-nieuleczalnie-chorych-dzieci-w-wieku-1-12-lat/"/>
      </related>
      <p>Opolski ZUS podsumował kontrole zwolnień lekarskich po trzech kwartałach 2019 roku. Po 1948 kontrolach prawidłowości wykorzystywania zaświadczeń o niezdolności do pracy, okazało się, że 615 osób zostało pozbawionych ich prawa do zasiłku chorobowego. To oznacza, że suma zablokowanych do wypłaty świadczeń to blisko 120 mln złotych. Lwia część z tych pieniędzy była wypłacona. Teraz ZUS domaga się ich zwrotu.<br/><br/>- Z naszych danych wynika, że w województwie opolskim problem ze stosowaniem się do zaleceń lekarzy miało aż 32 procent wszystkich korzystających z czasowej niezdolności do pracy. Co trzecia osoba robiła na chorobowym to czego nie powinna, na przykład pracowała. To proporcje znacznie wyższe niż średnia w kraju, która oscyluje wokół 13-14 procent - informuje Sebastian Szczurek, rzecznik prasowy ZUS w regionie.</p>
      <p>
        <b>"Zawieszamy wypłatę zasiłku albo dochodzimy zwrotu"</b>
      </p>
      <p>Tylko podczas trzeciego kwartału tego roku pracownicy opolskiego oddziału ZUS sprawdzili, jak kurowało się na zwolnieniu lekarskim ponad 600 ubezpieczonych w regionie. Okazało się, że 124 osoby, które były zwolnione od świadczenia pracy wcale się nie leczyło. Wśród symulantów była osoba, która podczas chorobowego uczestniczyła w kursie latania na palaralotni.</p>
      <p>
        <a href="https://www.polsatnews.pl/wiadomosc/2018-12-01/od-soboty-zwolnienia-lekarskie-tylko-w-formie-elektronicznej/">
          <b>ZOBACZ: Od soboty zwolnienia lekarskie tylko w formie elektronicznej</b>
        </a>
      </p>
      <p>- Jeśli sytuacja jest ewidentna, to z dbałości o stan finansów w funduszu chorobowym, zawieszamy wypłatę zasiłku albo dochodzimy zwrotu już wypłaconych świadczeń, najczęściej zasiłku chorobowego. Jeśli to nie pracodawca, a ZUS jest płatnikiem zasiłku chorobowego to ma obowiązek wypłacić go w prawidłowej wysokości i terminowo. Jednak ma też prawo weryfikować czy ubezpieczeni, którzy ubiegają się o jego wypłatę właściwie wywiązują się ze swoich obowiązków czyli czy w sposób zgodny z prawem wykorzystują zwolnienie lekarskie od pracy. Podobne uprawnienia ma pracodawca, który zgłosił do ubezpieczeń społecznych powyżej 20 zatrudnionych - podkreśla Szczurek.<br/><br/>Od stycznia do końca września br., w skali całego kraju ponad 110 tysięcy osób zostało poddanych kontroli prawidłowości wykorzystywania zaświadczenia o czasowej niezdolności do pracy. Suma zasiłków - głównie chorobowych - których wypłatę podważyły 43 oddziały ZUS w całym kraju wyniosła 21,7 milionów złotych, zaś tylko za trzeci kwartał tego roku była to kwota 7 milionów złotych.</p>
      <p>
        <a href="https://www.polsatnews.pl/wideo/na-prostej-drodze-uderzyl-audi-w-ciezarowke-smierc-kierowcy-kolo-kransegostawu_6760243/">WIDEO - Na prostej drodze uderzył audi w ciężarówkę. Śmierć kierowcy koło Kransegostawu</a>
      </p>
      <figure>
        <img src="https://r.dcs.redcdn.pl/http/o2/redefine/cp/2z/2zw23k863gr3uc3ecbypym4xyouck1n6.jpg"/>
      </figure>
    </article>
  </body>
</html>