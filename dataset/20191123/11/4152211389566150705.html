<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/sport/news/593721/%E0%A6%87%E0%A6%AE%E0%A6%BE%E0%A6%B0%E0%A7%8D%E0%A6%9C%E0%A6%BF%E0%A6%82-%E0%A6%8F%E0%A6%B6%E0%A6%BF%E0%A7%9F%E0%A6%BE-%E0%A6%95%E0%A6%BE%E0%A6%AA%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%B8%E0%A7%8D%E0%A6%AC%E0%A6%AA%E0%A7%8D%E0%A6%A8%E0%A6%AD%E0%A6%99%E0%A7%8D%E0%A6%97"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-23T11:40:00+00:00"/>
    <meta property="og:title" content="ইমার্জিং এশিয়া কাপে বাংলাদেশের স্বপ্নভঙ্গ"/>
    <meta property="og:description" content="ইমার্জিং এশিয়া কাপের ফাইনালে পাকিস্তানের দেওয়া ৩০২ রানের লক্ষ্য পূরণে ব্যর্থ বাংলাদেশ। ৭৭ রানে হেরে শিরোপার স্বপ্ন ভেঙে গেলো স্বাগতিকদের। মিরপুর শেরে বাংলা স্টেডিয়ামে টস জিতে ফিল্ডিং নেয় বাংলাদেশ। রোহেল নাজিরের সেঞ্চুরি ও ইমরান রফিকের হাফসেঞ্চুরিতে ৬ উইকেটে ৩০১ রান করে। লক্ষ্যে নেমে..."/>
  </head>
  <body>
    <article>
      <h1>ইমার্জিং এশিয়া কাপে বাংলাদেশের স্বপ্নভঙ্গ</h1>
      <address><time datetime="2019-11-23T11:40:00+00:00">23 Nov 2019, 11:40</time> by <a rel="author">স্পোর্টস ডেস্ক</a></address>
      <figure>
        <img src="http://cdn.banglatribune.com/contents/cache/images/700x0x1/uploads/media/2019/11/23/20bf6e0895af01e05ebfff7b0d27d75f-5dd919f477d1b.jpg"/>
        <figcaption>ইমার্জিং এশিয়া কাপের চ্যাম্পিয়ন পাকিস্তান</figcaption>
      </figure>
      <p>
        <b>ইমার্জিং এশিয়া কাপের ফাইনালে পাকিস্তানের দেওয়া ৩০২ রানের লক্ষ্য পূরণে ব্যর্থ বাংলাদেশ। ৭৭ রানে হেরে শিরোপার স্বপ্ন ভেঙে গেলো স্বাগতিকদের।</b>
      </p>
      <p>মিরপুর শেরে বাংলা স্টেডিয়ামে টস জিতে ফিল্ডিং নেয় বাংলাদেশ। রোহেল নাজিরের সেঞ্চুরি ও ইমরান রফিকের হাফসেঞ্চুরিতে ৬ উইকেটে ৩০১ রান করে। লক্ষ্যে নেমে সুবিধা করতে পারেননি স্বাগতিক ব্যাটসম্যানরা। ৪৩.৩ ওভারে ২২৪ রানে অলআউট হয় বাংলাদেশ।</p>
      <p>আগে ব্যাট করতে নেমে ৪১ রানে ২ উইকেট হারালেও ইমরান ও নাজিরের ১১৭ রানের জুটিতে ঘুরে দাঁড়ায় পাকিস্তান। ইমরান ৬২ রানে আউট হলে নাজিরের সঙ্গে সৌদ শাকিল ৮৫ রানের আরেকটি শক্ত জুটি গড়ে তারা।</p>
      <figure>
        <img src="http://cdn.banglatribune.com/contents/cache/images/700x0x1/uploads/media/2019/11/23/6fd98c6f34e50d2c7f6826202d1a0208-5dd91a389fa17.jpg"/>
        <figcaption>হাফসেঞ্চুরি থেকে এক রান দূরে থাকতে আউট হন মেহেদী হাসান</figcaption>
      </figure>
      <p>১১১ বলে ১২ চার ও ৩ ছয়ে ১১৩ রান করে আউট হন নাজির। অধিনায়ক শাকিলের ব্যাটে আসে ৪২ রান।</p>
      <p>বাংলাদেশের পক্ষে সুমন খান সর্বোচ্চ ৩ উইকেট নেন। দুটি পান হাসান মাহমুদ।</p>
      <p>টুর্নামেন্টের তিন ফিফটির মালিক সৌম্য সরকার (১৫) দলীয় ২৩ রানে বিদায় নেন। এরপর নাজমুল হোসেন শান্ত (৪৬), আফিফ হোসেন (৪৯) ও মেহেদী হাসান (৪২) ছাড়া আর কোনও ব্যাটসম্যান উপযুক্ত ইনিংস খেলতে না পারার মাশুল দিতে হয় স্বাগতিকদের।</p>
      <figure>
        <img src="http://cdn.banglatribune.com/contents/cache/images/700x0x1/uploads/media/2019/11/23/e3188ea5e21eecee901e34698cb1549a-5dd919f47e367.jpg"/>
        <figcaption>হাসান মাহমুদকে আউট করে জয় নিশ্চিত করে পাকিস্তান</figcaption>
      </figure>
      <p>পাকিস্তানের পক্ষে মোহাম্মদ হাসনাইন সর্বোচ্চ ৩ উইকেট নেন। দুটি করে পান খুশদিল শাহ ও সাইফ বদর।</p>
      <p>সিরিজের সেরা খেলোয়াড় হয়েছেন সৌম্য। ম্যাচসেরা হয়েছেন নাজির।</p>
      <footer>/এফএইচএম/</footer>
    </article>
  </body>
</html>