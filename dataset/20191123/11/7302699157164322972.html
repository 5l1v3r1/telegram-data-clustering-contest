<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/politics/detail/9620000112545"/>
    <meta property="og:site_name" content="MGR Online"/>
    <meta property="article:published_time" content="2019-11-23T11:45:00+00:00"/>
    <meta property="og:title" content="“ช่อ”ตัดสินเอง“ธนาธร”ไม่ผิด ม.151 เหตุเซ็นโอนหุ้นก่อนลงสมัคร ส.ส.แล้ว"/>
    <meta property="og:description" content="“ช่อ พรรณิการ์” ยัน “ธนาธร” ไม่ผิด ม.151 พ.ร.ป.เลือกตั้ง ส.ส.ฯ เหตุเซ็นโอนหุ้นตั้งแต่ 8 ม.ค.แล้ว จึงเข้าใจว่าตนเองมีคุณสมบัติลงเลือกตั้"/>
  </head>
  <body>
    <article>
      <h1>“ช่อ”ตัดสินเอง“ธนาธร”ไม่ผิด ม.151 เหตุเซ็นโอนหุ้นก่อนลงสมัคร ส.ส.แล้ว</h1>
      <address><time datetime="2019-11-23T11:45:00+00:00">23 Nov 2019, 11:45</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011642801.JPEG"/>
        <figcaption>น.ส.พรรณิการ์ วานิช โฆษกพรรคอนาคตใหม่ (แฟ้มภาพ)</figcaption>
      </figure>
      <p><b>“ช่อ พรรณิการ์” ยัน “ธนาธร” ไม่ผิด ม.151 พ.ร.ป.เลือกตั้ง ส.ส.ฯ เหตุเซ็นโอนหุ้นตั้งแต่ 8 ม.ค.แล้ว จึงเข้าใจว่าตนเองมีคุณสมบัติลงเลือกตั้ง</b><br/><br/>วันนี้(23 พ.ย.) น.ส.พรรณิการ์ วานิช โฆษกพรรคอนาคตใหม่ กล่าวถึงการที่คณะกรรมการการเลือกตั้ง (กกต.) จะดำเนินคดีนายธนาธร จึงรุ่งเรืองกิจ หัวหน้าพรรคอนาคตใหม่ ในความผิดตามมาตรา 151 พ.ร.ป.ว่าด้วยการเลือกตั้งสมาชิกสภาผู้แทนราษฎร พ.ศ.2561 กรณีลงสมัคร ส.ส.โดยที่ยังถือครองหุ้นสื่อ ว่า ทางพรรคมั่นใจในความบริสุทธิ์ใจของนายธนาธร เรื่องการโอนหุ้นที่มีหลักฐานชัดเจน แต่เมื่อศาลรัฐธรรมนูญตัดสินมาแบบนี้พรรคก็ไม่สามารถทำอะไรได้ แต่เมื่อศาลรัฐธรรมนูญไม่ได้ชี้ชัดว่านายธนาธรนำเสนอหลักฐานการโอนหุ้นในวันที่ 8 มกราคม 2562 เป็นข้อมูลเท็จ จึงหมายความว่านายธนาธรมีความตั้งใจที่จะโอนหุ้นตั้งแต่วันที่ 8 มกราคมแล้ว <br/><br/>น.ส.พรรณิการ์กล่าวว่า หัวใจของมาตรา 151 คือคำว่าตั้งใจที่จะลงสมัครรับเลือกตั้งโดยที่รู้ว่าตัวเองไม่มีคุณสมบัติ แต่เมื่อนายธนาธรโอนหุ้นตั้งแต่เมื่อวันที่ 8 มกราคม ก็ย่อมเข้าใจว่าตัวเองมีคุณสมบัติ จนกระทั่งศาลรัฐธรรมนูญมาตัดสินนายธนาธรจึงได้ทราบว่าตัวเองไม่มีคุณสมบัติ</p>
    </article>
  </body>
</html>