<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/sd-i-tingsryd-ville-ta-hjalp-av-polisstudenter-pa-skolor-far-tummen-ner-av-universitetet"/>
    <meta property="og:site_name" content="SVT Nyheter"/>
    <meta property="article:published_time" content="2019-11-23T11:06:19+00:00"/>
    <meta property="og:title" content="SD i Tingsryd ville ta hjälp av polisstudenter på skolor – får tummen ner av universitetet"/>
    <meta property="og:description" content="En motion som kom in till kommunfullmäktige i Tingsryd föreslog att kommunen skulle ta hjälp av polisstudenter och polishundar för att de skulle röra sig i bland annat skolkorridorer. Men det är inte möjligt för studenter att agera som poliser och några polishundar har utbildningen heller inte tillgång till."/>
  </head>
  <body>
    <article>
      <h1>SD i Tingsryd ville ta hjälp av polisstudenter på skolor – får tummen ner av universitetet</h1>
      <address><time datetime="2019-11-23T11:06:19+00:00">23 Nov 2019, 11:06</time> by <a rel="author">Ida Andersson</a></address>
      <p>
        <b>En motion som kom in till kommunfullmäktige i Tingsryd föreslog att kommunen skulle ta hjälp av polisstudenter och polishundar för att de skulle röra sig i bland annat skolkorridorer. Men det är inte möjligt för studenter att agera som poliser och några polishundar har utbildningen heller inte tillgång till.</b>
      </p>
      <p>Förslaget om att ta hjälp av polishögskolan kom som i form av en motion från Sverigedemokraterna i april i år. Motionen vidarebefordrades då till bildningsnämnden som ville att motionen skulle bifallas i kommunfullmäktige som tog upp frågan vid sitt möte i november. Men nu visar det sig alltså att det är omöjligt att genomföra förslaget.</p>
      <p>– Hade de pratat med oss tidigare hade de sluppit slösa tid, säger Ola Kronkvist, prefekt på polisutbildningen till <a href="https://sverigesradio.se/sida/artikel.aspx?programid=106&amp;artikel=7349179">P4 Kronoberg</a>, som var först med att berätta nyheten.</p>
    </article>
  </body>
</html>