<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.xiaomitoday.it/nuovi-eventi-xiaomi-mettono-in-palio-fino-a-40000-dollari-e-possibilita-di-provare-i-nuovi-prodotti-del-brand.html"/>
    <meta property="og:site_name" content="XIAOMI today"/>
    <meta property="article:published_time" content="2019-11-23T11:35:33+00:00"/>
    <meta property="og:title" content="Nuovi eventi Xiaomi mettono in palio fino a 40000 dollari e possibilità di provare i nuovi prodotti del brand"/>
    <meta property="og:description" content="Ora avete la possibilità di dimostrare che siete VOI i veri Mi Fans. Xiaomi lancia due eventi che premiano la vostra bravura con premi fino a 40000 dollari."/>
  </head>
  <body>
    <article>
      <h1>Nuovi eventi Xiaomi mettono in palio fino a 40000 dollari e possibilità di provare i nuovi prodotti del brand</h1>
      <address><time datetime="2019-11-23T11:35:33+00:00">23 Nov 2019, 11:35</time> by <a rel="author" href="https://www.xiaomitoday.it/author/emanuele-lafulla" target="_blank">Emanuele Iafulla</a></address>
      <p>Xiaomi è un’azienda piuttosto giovane ed il merito del suo successo lo deve anche alla fiducia che i suoi fans hanno riposto nel brand. Questo non viene dimenticato mai, tanto che la società è sempre pronta al ringraziamento ufficiale anche tramite una serie di iniziative che a volte possono far “svoltare” la vita ad un fortunato appassionato del marchio cinese. E così ecco arrivare la terza edizione del concorso fotografico Xiaomi Photography Challenge 2019 che mette in palio una serie di premi, composti in denaro e smartphone per un valore di 40000 dollari.</p>
      <p>La sfida comincerà domani 24 novembre e come suggerisce il nome si concentrerà sulla creatività dei vari fotografi da smartphone, i quali si vedranno impegnati ad immortalare la vita quotidiana con a tema “VEDI IL MONDO” a sua volta suddiviso in 4  categorie: dettagli, notti, stagione e volti. Sono 40 i fortunati utenti che potranno aggiucarsi i premi messi in palio e come da filosofia aziendale, questi saranno scelti dalla vasta community online.</p>
      <figure>
        <img src="https://www.xiaomitoday.it/wp-content/uploads/2019/11/contest-fotografico-xiaomi.jpg"/>
      </figure>
      <p>I vincitori saranno annunciati il 5 febbraio 2020 e saranno suddivisi in due categorie, quali Mi Fans Choice Awards e Jurors Choice Awards. Sicuramente i nuovi smartphone di Xiaomi hanno una marcia a livello di performance fotografiche rispetto il passato ma come sempre non sarà tanto la qualità della foto a decretare il vincitore ma l’estro e la fantasia. 40 posti sono davvero pochi se consideriamo che il primo anno (2017) hanno partecipato 13000 persone e l’anno scorso i Mi Fans sono arrivati a quota 90000, quindi se sei interessato all’inizativa non ti resta che dare uno sguardo alla <a href="https://event.mi.com/global/challenge2019/global-photography"><b>pagina ufficiale della challenge.</b></a></p>
      <h3>Nuovi eventi Xiaomi mettono in palio fino a 40000 dollari e possibilità di provare i nuovi prodotti del brand</h3>
      <p>Un’altra simpatica iniziativa, nata da poco, risponde al nome di ProvaMI e consente ad alcuni utenti di provare i nuovi prodotti appena presentati sul mercato per circa 3 settimane. La nuova iniziativa questa volta darà la possibilità ai clienti italiani di testare a fondo la bontà dello smartphone Redmi Note 8T. Per partecipare non dovrete dar altro che registrarvi <a href="https://event.mi.com/it/apply/note8t"><b>compilando il form</b></a> di richiesta entro e non oltre il 1° dicembre Il risultato delle selezioni verrà pubblicato il 2 dicembre tramite il<a href="https://c.mi.com/thread-2633736-1-1.html"><b> thread ufficiale.</b></a></p>
      <figure>
        <img src="https://www.xiaomitoday.it/wp-content/uploads/2019/11/prova-MI-redmi-note-8t.jpg"/>
      </figure>
      <p>
        <b>Leggi anche: <a href="https://www.xiaomitoday.it/recensione-redmi-note-8-global-difficile-chiedere-di-piu.html">Recensione Redmi Note 8 Global: Difficile chiedere di più</a></b>
      </p>
      <p>Provare non costa nulla, ma sappiate che avrete a che fare con tre sfide: un test fotografico, un test di resistenza della batteria ed infine la stesura di una recensione completa. Beh chissà che tra voi non si celi un nuovo Galeazzi. Ad ogni modo vi invitiamo a visionare la nostra recensione completa del dispositivo, in realtà il Redmi Note 8 che differisce da modello 8T solo per l’assenza del sensore NFC.</p>
      <figure>
        <iframe src="https://www.youtube.com/embed/XTgH8xDGSLM" width="765" height="430" data-service="Youtube" scrolling="no"/>
      </figure>
    </article>
  </body>
</html>