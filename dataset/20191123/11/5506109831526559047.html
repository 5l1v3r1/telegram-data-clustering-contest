<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/02/2145138/%D8%A8%D8%B3%DB%8C%D8%AC-%D8%A2%D9%85%DB%8C%D8%B2%D9%87-%D8%A7%DB%8C-%D8%A7%D8%B2-%D8%B2%DB%8C%D8%A8%D8%A7%DB%8C%DB%8C-%D8%B4%DA%A9%D9%88%D9%87-%D9%85%D9%87%D8%B1%D8%A8%D8%A7%D9%86%DB%8C-%D9%88-%D8%A7%D9%82%D8%AA%D8%AF%D8%A7%D8%B1-%D8%A7%D8%B3%D8%AA"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-23T11:05:00+00:00"/>
    <meta property="og:title" content="بسیج آمیزه‌ای از زیبایی شکوه، مهربانی و اقتدار است"/>
    <meta property="og:description" content="به گزارش گروه اجتماعی خبرگزاری تسنیم؛ انوشیروان محسنی بندپی استاندار تهران در پیامی فرارسیدن هفته بسبج را تبریک گفت."/>
  </head>
  <body>
    <article>
      <h1>بسیج آمیزه‌ای از زیبایی شکوه، مهربانی و اقتدار است</h1>
      <h2>استاندار تهران با تأکید بر اینکه بسیج آمیزه‌ای از زیبایی شکوه، مهربانی و اقتدار است، نوشت: امروزه نه‌تنها وظایف بسیج کاهش نیافته بلکه هر روز بر تکالیف و وظایف این عزیزان افزوده شده است.</h2>
      <address>
        <time datetime="2019-11-23T11:05:00+00:00">23 Nov 2019, 11:05</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1394/05/10/139405100910259645789554.jpg"/>
      </figure>
      <p>
        <a href="https://www.tasnimnews.com/fa/service/2/%D8%A7%D8%AC%D8%AA%D9%85%D8%A7%D8%B9%DB%8C">- اخبار اجتماعی -</a>
      </p>
      <p>به گزارش گروه اجتماعی <a href="https://www.tasnimnews.com/">خبرگزاری تسنیم</a>؛ انوشیروان محسنی بندپی استاندار تهران در پیامی فرارسیدن هفته بسبج را تبریک گفت.</p>
      <p>در پیام استاندار تهران آمده است: «هفته بسیج فرصتی است تا ضمن گرامیداشت یاد و خاطره حماسه‌آفرینان بسیجی و تکریم شهدای گرانقدر انقلاب با آرمان‌ها و ارزش‌های مؤسس و معمار کبیر نهاد مردمی بسیج تجدید میثاق نماییم.</p>
      <p>بسیج عصاره خوبی‌ها و فضیلت‌های ملت است. بسیج آمیزه‌ای از زیبایی شکوه، مهربانی و اقتدار است. بسیج و بسیجی هر دو مقدس هستند که فقط در قاموس انقلاب اسلامی و دفاع از جمهوریت و اسلامیت نظام می‌توان آنها را تفسیر و تعبیر کرد.</p>
      <p>امروزه نه‌تنها وظایف بسیج کاهش نیافته بلکه هر روز بر تکالیف و وظایف این عزیزان افزوده شده، به‌طوری که گاه در عرصه اقتصادی و خودکفایی و گاه حفاظت از نوامیس و حریم امنیت مردم و امر به معروف و نهی از منکر فعال و مثمرثمر هستند. بی‌شک با حفظ این سرمایه گرانسنگ، انقلاب و دستاوردهای ارزشمند آن ماندگار و جاودانه خواهند ماند.</p>
      <p>اینجانب هفته بسیج را به تمامی بسیجیان استانداری تهران تبریک عرض نموده و امیدوارم با بهره‌مندی از ظرفیت کلان فرزندان بسیجی ایران اسلامی شاهد پیشرفت و سربلندی هرچه بیشتر میهن عزیزمان باشیم.»</p>
      <p>
        <a href="http://tn.ai/2144380">حضور ماهیانه 700 تیم پزشکی بسیج برای ویزیت رایگان مردم مناطق محروم</a>
      </p>
      <p>انتهای پیام/+</p>
    </article>
  </body>
</html>