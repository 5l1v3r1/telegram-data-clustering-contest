<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641508/%D9%88%D8%B1%D9%88%D8%AF-%DB%8C%DA%A9-%DA%A9%D8%A7%D8%B1%D9%88%D8%A7%D9%86-%D9%86%D8%B8%D8%A7%D9%85%DB%8C-%D8%AF%DB%8C%DA%AF%D8%B1-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%B3%D9%88%D8%B1%DB%8C%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T11:31:00+00:00"/>
    <meta property="og:title" content="ورود یک کاروان نظامی دیگر آمریکا به سوریه"/>
    <meta property="og:description" content="خبرگزاری رسمی سوریه خبر داد که یک کاروان نظامی وابسته به آمریکا از گذرگاه غیر قانونی الولید بین عراق و سوریه، وارد این کشور شده است."/>
  </head>
  <body>
    <article>
      <h1>
        <a href="https://www.bultannews.com/fa/news/641508/%D9%88%D8%B1%D9%88%D8%AF-%DB%8C%DA%A9-%DA%A9%D8%A7%D8%B1%D9%88%D8%A7%D9%86-%D9%86%D8%B8%D8%A7%D9%85%DB%8C-%D8%AF%DB%8C%DA%AF%D8%B1-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%B3%D9%88%D8%B1%DB%8C%D9%87">ورود یک کاروان نظامی دیگر آمریکا به سوریه</a>
      </h1>
      <h2>خبرگزاری رسمی سوریه خبر داد که یک کاروان نظامی وابسته به آمریکا از گذرگاه غیر قانونی الولید بین عراق و سوریه، وارد این کشور شده است.</h2>
      <address><time datetime="2019-11-23T11:31:00+00:00">23 Nov 2019, 11:31</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، یک کاروان نظامی متعلق به<b> نظامیان تروریست آمریکایی</b> بار دیگر از غرب عراق وارد شرق سوریه شد.</p>
      <p>خبرگزاری رسمی سوریه (سانا) گزارش داد که این کاروان نظامی شامگاه جمعه (روز گذشته) از طریق گذرگاه غیر قانونی «الولید» وارد سوریه شد.</p>
      <p>به گزارش سانا، این کاروان شامل یازده خودرو از جمله تانکر و کامیون بوده است که وارد استان الحسکه شده است.</p>
      <p>این کامیون‌ها حامل تجهیزات نظامی بوده که وارد سوریه شده است.</p>
      <p>ورود کاروان نظامی آمریکا به سوریه در حالی انجام می‌گیرد که دونالد ترامپ رئیس جمهور آمریکا در اکتبر گذشته گفت که تصمیم دارد نظامیان این کشور را از سوریه خارج کند.</p>
      <p>چند روز بعد، ترامپ، در تناقض با ادعای پیشین خود، تأکید کرد که برخی از نظامیان آمریکا، «برای حمایت از نفت» در سوریه باقی خواهد ماند.</p>
      <p>مارک اسپر وزیر دفاع آمریکا نیز در موازات اظهارات ترامپ، گفت که نیروهای آمریکایی، مسئولیت «حمایت» از میادین نفتی شرق سوریه را بر عهده خواهند داشت و به هر گونه تلاش از سوی سایر طرف‌ها برای تسلط بر آن، با قاطعیت پاسخ داده خواهد شد.</p>
      <p>«شار الجعفری» نماینده سوریه در سازمان ملل بامداد شنبه هم تأکید کرد که آمریکا چاه‌های نفت سوریه را اشغال کرده و درآمدهای ملت سوریه را در سایه سکوت شورای امنیت به تاراج می‌برد.</p>
      <p>نزدیک به ۹۰ درصد از ذخائر نفت سوریه در منطقه شرق رود فرات قرار دارند. این منطقه قبلاً تحت کنترل داعش بود و در حال حاضر تحت کنترل نیروهای تحت حمایت آمریکا قرار دارد.</p>
    </article>
  </body>
</html>