<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902052.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T11:58:00+00:00"/>
    <meta property="og:title" content="بازگشت امنیت به شهرستان‌های غرب استان تهران"/>
    <meta property="og:description" content="سردار محسن خانچرلی در گفت‌و‌گو با تسنیم، با بیان اینکه صف مردم از اغتشاشگران جداست اظهار داشت: در لحظات اولیه آشوبگران در میان مردم رخنه کردند اما پس از گذشت تنها چند ساعت صف خود را اراذل و اوباش جدا کردند."/>
  </head>
  <body>
    <article>
      <h1>بازگشت امنیت به شهرستان‌های غرب استان تهران</h1>
      <address>
        <time datetime="2019-11-23T11:58:00+00:00">23 Nov 2019, 11:58</time>
      </address>
      <p>فرمانده انتظامی غرب استان تهران با اشاره به اغتشاشات اخیر در شهرستان های غرب استان تهران گفت: اکنون آرامش و امنیت کاملی با حضور نیروهای انتظامی در منطقه برقرار شده و کسبه نیز مشغول به کار هستند.</p>
      <p>سردار محسن خانچرلی در گفت‌و‌گو با تسنیم، با بیان اینکه صف مردم از اغتشاشگران جداست اظهار داشت: در لحظات اولیه آشوبگران در میان مردم رخنه کردند اما پس از گذشت تنها چند ساعت صف خود را اراذل و اوباش جدا کردند.</p>
      <p>وی بیان کرد: طی چند روز گذشته عده‌ای تحت عنوان خرابکار برای دستیابی به اهداف خود اقدام به تخریب اموال عمومی کرده بودند که حضور گسترده مردم همه آن برنامه ها را با شکست روبه‌رو کرد.</p>
      <p>فرمانده انتظامی غرب استان تهران ‌افزود: با وجود اعتراضات مردم نسبت به گرانی ها، اما حضور آن ها نشان داد که همواره در کنار جمهوری اسلامی هستند و از آرمان های انقلاب دفاع می‌کنند.</p>
      <p>سردار خانچرلی تصریح کرد: با وجود اقدامات نابه‌هنجار آشوبگران در روزهای اخیر، اکنون آرامش و امنیت کاملی با حضور نیروهای انتظامی در منطقه برقرار شده و کسبه نیز مشغول به کارند.</p>
      <p>وی در پایان خاطرنشان کرد: مشکل خاصی در شهرستان های غرب استان تهران وجود ندارد و در حال مشغول پاکسازی نقاط آسیب دیده هستیم.</p>
    </article>
  </body>
</html>