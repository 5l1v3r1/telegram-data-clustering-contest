<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641509/%D8%AA%D9%81%D8%A7%D9%87%D9%85%D9%86%D8%A7%D9%85%D9%87-%D8%B3%D8%A7%D8%AE%D8%AA-%DB%B1%DB%B7%DB%B0-%D9%87%D8%B2%D8%A7%D8%B1-%D9%85%D8%B3%DA%A9%D9%86-%D9%81%D8%B1%D9%87%D9%86%DA%AF%DB%8C%D8%A7%D9%86-%D8%A7%D9%85%D8%B6%D8%A7-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T11:31:00+00:00"/>
    <meta property="og:title" content="تفاهمنامه ساخت ۱۷۰ هزار مسکن فرهنگیان امضا شد"/>
    <meta property="og:description" content="وزرای راه و شهرسازی و آموزش و پرورش، تفاهمنامه همکاری این دو وزارتخانه در حوزه ساخت ۱۷۰ هزار واحد مسکونی را به امضا رساندند."/>
  </head>
  <body>
    <article>
      <h1>
        <a href="https://www.bultannews.com/fa/news/641509/%D8%AA%D9%81%D8%A7%D9%87%D9%85%D9%86%D8%A7%D9%85%D9%87-%D8%B3%D8%A7%D8%AE%D8%AA-%DB%B1%DB%B7%DB%B0-%D9%87%D8%B2%D8%A7%D8%B1-%D9%85%D8%B3%DA%A9%D9%86-%D9%81%D8%B1%D9%87%D9%86%DA%AF%DB%8C%D8%A7%D9%86-%D8%A7%D9%85%D8%B6%D8%A7-%D8%B4%D8%AF">تفاهمنامه ساخت ۱۷۰ هزار مسکن فرهنگیان امضا شد</a>
      </h1>
      <h2>وزرای راه و شهرسازی و آموزش و پرورش، تفاهمنامه همکاری این دو وزارتخانه در حوزه ساخت ۱۷۰ هزار واحد مسکونی را به امضا رساندند.</h2>
      <address><time datetime="2019-11-23T11:31:00+00:00">23 Nov 2019, 11:31</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، تفاهمنامه همکاری وزارت راه و شهرسازی و <b>وزارت آموزش و پرورش</b> برای احداث ۱۷۰ هزار <b>واحد مسکونی</b> ویژه کارکنان آموزش و پرورش، امروز (شنبه ۲ آذر ۹۸) به امضاء رسید.</p>
      <p>در این تفاهمنامه که محمد اسلامی، وزیر راه و شهرسازی و محسن حاجی میرزایی، وزیر آموزش و پرورش آن را امضا کرده اند، قرار است در اراضی متعلق به این دو وزارتخانه در نقاطی که وزارت آموزش و پرورش، زمین مسکونی دارد، از اراضی این وزارتخانه برای ساخت و ساز استفاده شده و در جاهایی که کمبود زمین وجود دارد، با همکاری وزارت راه و شهرسازی، زمین برای ساخت و ساز در اختیار کارکنان وزارت آموزش و پرورش قرار گیرد.</p>
      <p>گفتنی است میزان تسهیلات این طرح بر اساس صف های تسهیلات مرتبط تعیین خواهد شد.</p>
      <p>این طرح ذیل طرح تأمین مسکن کارکنان دولت (تامکاد) به اجرا در می آید و پیش از این نیز، در مردادماه امسال تفاهمنامه همکاری وزارت راه و شهرسازی و وزارت دفاع و پشتیبانی نیروهای مسلح برای احداث ۱۰۰ هزار واحد مسکونی ویژه پرسنل نیروهای مسلح به امضای دو وزیر رسیده بود.</p>
    </article>
  </body>
</html>