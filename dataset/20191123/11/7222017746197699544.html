<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/mprougkera-o-rafa-tha-itan-no1-sta-dipla/"/>
    <meta property="og:site_name" content="Tennis24"/>
    <meta property="article:published_time" content="2019-11-23T11:46:20+00:00"/>
    <meta property="og:title" content="Μπρουγκέρα: “Ο Ράφα θα ήταν Νο1 στα διπλά”"/>
    <meta property="og:description" content="Ο προπονητής της Ισπανίας, έπλεξε το εγκώμιο του σούπερ σταρ της ομάδας, Ράφαελ Ναδάλ   O Ράφαελ Ναδάλ εξελίσσεται σε μεγάλο πρωταγωνιστή της Ισπανίας, στην προσπάθεια που κάνουν για επιστροφή στην κορυφή του κόσμου, σε επίπεδο εθνικών ομάδων. Το Νο1 της παγκόσμιας κατάταξης, δεν εντυπωσιάζει μόνο στα μονά αλλά και στα διπλά όπου βοήθησε στα […]"/>
  </head>
  <body>
    <article>
      <h1>Μπρουγκέρα: “Ο Ράφα θα ήταν Νο1 στα διπλά”</h1>
      <address>
        <time datetime="2019-11-23T11:46:20+00:00">23 Nov 2019, 11:46</time>
      </address>
      <h3>Ο προπονητής της Ισπανίας, έπλεξε το εγκώμιο του σούπερ σταρ της ομάδας, Ράφαελ Ναδάλ</h3>
      <p>O Ράφαελ Ναδάλ εξελίσσεται σε μεγάλο πρωταγωνιστή της Ισπανίας, στην προσπάθεια που κάνουν για επιστροφή στην κορυφή του κόσμου, σε επίπεδο εθνικών ομάδων.</p>
      <p>Το Νο1 της παγκόσμιας κατάταξης, δεν εντυπωσιάζει μόνο στα μονά αλλά και στα διπλά όπου βοήθησε στα μέγιστα, ώστε η Ισπανία να κερδίσει με 2-1 την Αργεντινή και να προκριθεί στα ημιτελικά του Davis Cup.</p>
      <p>Ο 33χρονος Ισπανός, μετά την εκπληκτική του εμφάνιση στο μονό απέναντι στον Ντιέγκο Σβάρτσμαν όπου ισοφάρισε το tie σε 1-1, έπιασε εξαιρετική απόδοση και στο διπλό όπου με συμπαίκτη τον Μαρσέλ Γκρανογέργς, επικράτησαν <b>6-4, 4-6, 6-3</b> των Γκονζάλεζ/Μάγερ.</p>
      <p>Οι εμφανίσεις του Ράφα στο διπλό, ανάγκασαν τον προπονητή των Ισπανών, Σέρτζι Μπρουγκέρα, να πλέξει το εγκώμιο του κορυφαίου τενίστα της χώρας.</p>
      <p>“Είναι καλό που έχουμε επιλογές για τις ομάδες του διπλού. Ο Πάμπλο Καρένιο μπορεί να παίξει επίσης διπλά. Ο Ναδάλ, όμως, είναι από τους καλύτερους στα διπλά. Δεν παίζει συχνά αλλά αν το έκανε, θα ήταν ο κορυφαίος στον κόσμο” είπε χαρακτηριστικά ο Μπρουγκέρα.</p>
      <p>Ο Ναδάλ έχει τρεις νίκες στα μονά και δύο στα διπλά (με Κροατία και Αργεντινή), στα πέντε ματς που έχει δώσει μέχρι σήμερα στη Μαδρίτη.</p>
      <p><a href="https://www.daviscupfinals.com/schedule/knockout">DAVIS CUP FINALS DRAW</a> | <a href="https://www.daviscupfinals.com/schedule/">OOP</a> (-1h) | <a href="https://bold.adman.gr/click?webspace=10031&amp;auto=1">TV Schedule</a></p>
    </article>
  </body>
</html>