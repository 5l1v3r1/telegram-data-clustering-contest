<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/kultura/20191123_ByeAlex_nem_erezne_magat_ferfinak_ha_parjanak_dolgoznia_kene"/>
    <meta property="og:site_name" content="HVG.hu"/>
    <meta property="article:published_time" content="2019-11-23T11:56:00+00:00"/>
    <meta property="og:title" content="ByeAlex nem érezné magát férfinak, ha párjának dolgoznia kéne"/>
    <meta property="og:description" content="Az X-faktor mentora szerint a nő akkor a legértékesebb, hogy ha jó családanya és jó feleség."/>
  </head>
  <body>
    <article>
      <h1>ByeAlex nem érezné magát férfinak, ha párjának dolgoznia kéne</h1>
      <address><time datetime="2019-11-23T11:56:00+00:00">23 Nov 2019, 11:56</time> by <a rel="author">hvg.hu</a></address>
      <p>
        <b>Az X-faktor mentora szerint a nő akkor a legértékesebb, hogy ha jó családanya és jó feleség.</b>
      </p>
      <p>ByAlex a Visasat3 <a href="https://www.viasat3.hu/musorok/lakastalkshow/videos/lakastalkshow-3-evad-10-resz-byealex">Lakástalkshow</a> című műsorában kijelentette, hogy nagyon konzervatív a négy fal között. Az ő elképzelt családjában ő hozza a pénzt, csinálja a karriejét, a felesége viszont nem dolgozik. "Ő boldog, jár edzeni, vásárolgat, vigyáz a babákra, főz, megyünk nyaralni, amit akar" – fejtegette a zenész Lovász Lászlónak.  Azt mondta, nem is érezné magát férfinak, ha párjának dolgoznia kéne.</p>
      <p>„Az a baj, hogy mindegyik többre vágyik. Akarják ezt is, de azért szeretnének 0-24-ben karriert építeni, mert különben értéktelenek. Pedig szerintem a nő akkor a legértékesebb, hogy ha jó családanya és jó feleség. Nekem ez az érték. Ha a feleségemnek alkalmazottnak kellene lennie valahol, úgy, hogy én dalszerző vagyok és tévében szerepelek, tehát alapvetően jó egzisztenciám van és ha mégis ide kerülne a sor, akkor kudarcot vallottam az életemben.”</p>
      <p>Azt is hozzátette, hogy az erős nőket szereti, akiknek van tartásuk, okosak, szorgalmasak. Nem szereti „a bénákat meg az ingyenélőket”.</p>
      <p>
        <i>Az érdekes családmodellről szóló okfejtést a </i>
        <a href="https://24.hu/szorakozas/2019/11/23/byealex-feleseg-csalad-karrier/?fbclid=IwAR0cX45QxvSu1tWFPmFPQxXpN8dKRqvaZBbCw5uD9G_uuqh4M_uE3_yRPzE">
          <i>24.hu </i>
        </a>
        <i>vete észre.</i>
      </p>
      <p>
        <a href="http://hvg.hu/cimke/ny%C3%BCzsi">
          <b>Ide kattintva eléri a Nyüzsi további cikkeit, azonnali véleményeket, érdekességeket, szórakoztató mémeket, gif-eket, videókat.</b>
        </a>
      </p>
    </article>
  </body>
</html>