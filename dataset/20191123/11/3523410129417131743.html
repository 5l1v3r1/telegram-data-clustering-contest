<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641497/%D8%A7%DB%8C%D9%86%D8%AA%D8%B1%D9%86%D8%AA-%D8%AB%D8%A7%D8%A8%D8%AA-%D8%AF%D8%B1-%D8%AE%D8%B1%D8%A7%D8%B3%D8%A7%D9%86-%D8%B1%D8%B6%D9%88%DB%8C-%D8%A8%D8%B1%D9%82%D8%B1%D8%A7%D8%B1-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T11:01:00+00:00"/>
    <meta property="og:title" content="اینترنت ثابت در خراسان رضوی برقرار شد"/>
    <meta property="og:description" content="دسترسی عمومی به شبکه اینترنت ثابت از طریق اِی.دی.اس.ال از دیشب یکم آذر ماه در سطح کلانشهر مشهد و دیگر نقاط استان خراسان رضوی برقرار شده است."/>
  </head>
  <body>
    <article>
      <h1>
        <a href="https://www.bultannews.com/fa/news/641497/%D8%A7%DB%8C%D9%86%D8%AA%D8%B1%D9%86%D8%AA-%D8%AB%D8%A7%D8%A8%D8%AA-%D8%AF%D8%B1-%D8%AE%D8%B1%D8%A7%D8%B3%D8%A7%D9%86-%D8%B1%D8%B6%D9%88%DB%8C-%D8%A8%D8%B1%D9%82%D8%B1%D8%A7%D8%B1-%D8%B4%D8%AF">اینترنت ثابت در خراسان رضوی برقرار شد</a>
      </h1>
      <h2>دسترسی عمومی به شبکه اینترنت ثابت از طریق اِی.دی.اس.ال از دیشب یکم آذر ماه در سطح کلانشهر مشهد و دیگر نقاط استان خراسان رضوی برقرار شده است.</h2>
      <address><time datetime="2019-11-23T11:01:00+00:00">23 Nov 2019, 11:01</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، دسترسی عمومی به شبکه اینترنت ثابت از طریق اِی.دی.اس.ال از دیشب یکم آذر ماه در سطح کلانشهر مشهد و دیگر نقاط استان خراسان رضوی برقرار شده است.</p>
      <p>این در حالی است که دسترسی به شبکه اینترنت از طریق تلفنهای همراه هنوز دچار اختلال است.</p>
      <p>مدیر روابط عمومی مخابرات خراسان رضوی روز شنبه پیرامون این موضوع به خبرنگار ایرنا گفت: تصمیمهای مربوط به برقراری اینترنت در سطح مختلف دسترسی به آن، از طریق شورای عالی امنیت ملی و وزارت ارتباطات و فناوری اطلاعات به صورت واحد و سراسری اتخاذ می‌شوند.</p>
      <p>عیسی حسن پور افزود: بر این اساس هم‌اینک دسترسی عمومی به شبکه اینترنت ثابت در استانهای خراسان رضوی، خراسان جنوبی، خراسان شمالی، همدان، زنجان، گلستان، یزد، ایلام، سمنان، قزوین و چهار محال و بختیاری برقرار شده است.</p>
      <p>وی ادامه داد: سطح دسترسی به خدمات اینترنت ثابت در سطح این استانها شامل همه سایتهای فعال در شبکه وب است.</p>
      <p>مدیر روابط عمومی مخابرات خراسان رضوی از زمان رفع اختلال برای دسترسی عمومی به شبکه اینترنت از طریق تلفنهای همراه اظهار بی‌اطلاعی کرد.</p>
      <p>شرکت مخابرات خراسان رضوی ارایه خدمات به چهار میلیون و ۵۰۰ هزار مشترک تلفن همراه و دو میلیون و ۵۰۰ مشترک تلفن ثابت را در سطح این استان بر عهده دارد.</p>
    </article>
  </body>
</html>