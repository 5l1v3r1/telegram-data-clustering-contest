<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200883/%DB%8C%D8%A7%D8%AF%D9%88%D8%A7%D8%B1%D9%87-72-%D8%B4%D9%87%DB%8C%D8%AF-%D8%B9%D8%B4%D8%A7%DB%8C%D8%B1-%D8%B2%DB%8C%D9%84%D8%A7%DB%8C%DB%8C-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-23T11:42:56+00:00"/>
    <meta property="og:title" content="یادواره 72 شهید عشایر زیلایی برگزار می شود"/>
    <meta property="og:description" content="ایسنا/کهگیلویه و بویراحمد فرمانده سپاه عشایر استان کهگیلویه و بویراحمد از رونمایی کتاب شهدای عشایر زیلایی و برگزاری یادواره شهدای این منطقه خبر داد."/>
  </head>
  <body>
    <article>
      <h6 class="kicker">فرمانده سپاه عشایر استان کهگیلویه و بویراحمد:</h6>
      <h1>یادواره 72 شهید عشایر زیلایی برگزار می شود</h1>
      <address><time datetime="2019-11-23T11:42:56+00:00">23 Nov 2019, 11:42</time> by <a rel="author">عیسی فتحی</a></address>
      <p>ایسنا/کهگیلویه و بویراحمد فرمانده سپاه عشایر استان کهگیلویه و بویراحمد از رونمایی کتاب شهدای عشایر زیلایی و برگزاری یادواره شهدای این منطقه خبر داد.</p>
      <p>علی محمدی در نشست خبری روز شنبهف دوم آذر ماه ضمن گرامیداشت هفته بسیج گفت:  بسیج در بحث عمرانی و اقتصادی،گروه‌های جهادی زیادی به مناطق محروم استان که شاید تاکنون مسئولی حضور نداشته، اعزام کرده است.</p>
      <p>وی از اعزام تیم‌های پزشکی به مناطق صعب‌العبور عشایری استان خبر داد و اظهارکرد: سپاه در مدرسه‌سازی و رسیدگی به بیماران اقدامات زیادی انجام داده است.</p>
      <p>فرمانده سپاه عشایر استان کهگیلویه و بویراحمد با اشاره به سومین وظیفه سپاه خاطرنشان کرد: فعالیت در حوزه فرهنگی و برگزاری یادواره شهدا، ترویج فرهنگ اربعین، عمق بخشی در سطح جامعه عشایری از جمله وظایف سپاه در ناحیه عشایری است.</p>
      <p>محمدی با اشاره به رویکرد ولایتمداری بسیج تصریح کرد: در همین اغتشاشات اخیر گروه‌های بسیجی پای کار بوده و در قالب گردان‌های امام حسین(ع)، بیت‌المقدس و گردان امام علی(ع) حضور داشتند تا خللی به امنیت کشور وارد نشود.</p>
      <p>وی بسیج را ضامن بقای انقلاب اسلامی دانست و ادامه داد: برگزاری یادواره 72 شهید عشایر زیلایی و رونمایی از کتاب شهدای این منطقه در روز 13 آذر ماه از برنامه‌های شاخص بسیج در این هفته است.</p>
      <p>فرمانده سپاه عشایر استان کهگیلویه و بویراحمد بیان کرد: سرکشی از خانواده شهدای عشایر، نشست‌های‌بصیرتی در خصوص گام دوم انقلاب، واکاوی اغتشاشات اخیر، برگزاری برنامه‌های ورزشی، مرمت ۱۸ مدرسه عشایری، اعزام روحانیون  و ...از دیگر برنامه‌های بسیج عشایر است.</p>
      <p>محمدی از رونمایی یادمان شهدای گمنام مارگون خبر داد و بیان کرد: همچنین 58 واحد مسکن مددجویی کمیته امداد در مناطق عشایری استان با 70 درصد پیشرفت فیزیکی در حال احداث است که در صورت تامین اعتبار تا پایان امسال به بهره برداری می‌رسند.</p>
      <p>انتهای پیام</p>
    </article>
  </body>
</html>