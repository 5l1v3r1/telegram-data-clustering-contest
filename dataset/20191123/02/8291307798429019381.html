<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/kerala/2019/11/23/koodathai-case-cpm-man-arrested"/>
    <meta property="og:site_name" content="Media One"/>
    <meta property="article:published_time" content="2019-11-23T02:54:13+00:00"/>
    <meta property="og:title" content="കൂടത്തായി കൊലപാതക പരമ്പരകേസില്‍ സി.പി.എം മുന്‍ പ്രാദേശിക നേതാവ് അറസ്റ്റില്‍"/>
    <meta property="og:description" content="വ്യാജ ഒസ്യത്ത് തയ്യാറാക്കാന്‍ ജോളിയെ സഹായിച്ച കോഴിക്കോട് കട്ടാങ്ങല്‍ ലോക്കല്‍ കമ്മിറ്റി അംഗം കെ. മനോജിനെയാണ് ക്രൈംബ്രാഞ്ച് അറസ്റ്റ് ചെയ്തത്"/>
  </head>
  <body>
    <article>
      <h1>കൂടത്തായി കൊലപാതക പരമ്പരകേസില്‍ സി.പി.എം മുന്‍ പ്രാദേശിക നേതാവ് അറസ്റ്റില്‍</h1>
      <h2>വ്യാജ ഒസ്യത്ത് തയ്യാറാക്കാന്‍ ജോളിയെ സഹായിച്ച കോഴിക്കോട് കട്ടാങ്ങല്‍ ലോക്കല്‍ കമ്മിറ്റി അംഗം കെ. മനോജിനെയാണ് ക്രൈംബ്രാഞ്ച് അറസ്റ്റ് ചെയ്തത്</h2>
      <address><time datetime="2019-11-23T02:54:13+00:00">23 Nov 2019, 02:54</time> by <a rel="author" href="https://www.mediaonetv.in/author/641636" target="_blank">Web Desk</a></address>
      <p>കൂടത്തായി കൊലപാതക പരമ്പരകേസില്‍ സി.പി.എം മുന്‍ പ്രാദേശിക നേതാവ് അറസ്റ്റില്‍. വ്യാജ ഒസ്യത്ത് തയ്യാറാക്കാന്‍ ജോളിയെ സഹായിച്ച കോഴിക്കോട് കട്ടാങ്ങല്‍ ലോക്കല്‍ കമ്മിറ്റി അംഗം കെ. മനോജിനെയാണ് ക്രൈംബ്രാഞ്ച് അറസ്റ്റ് ചെയ്തത്. കേസില്‍ ആരോപണവിധേയതനായതിനെ തുടര്‍ന്ന് മനോജിനെ സി.പി.എം. പാര്‍ട്ടിയില്‍ നിന്ന് പുറത്താക്കിയിരുന്നു. ഇതോടെ കേസില്‍ അറസ്റ്റിലായവരുടെ എണ്ണം നാലായി. വ്യാജ ഒസ്യത്ത് തയ്യാറാക്കാന്‍ ജോളിയെ സഹായിച്ചത് മനോജാണെന്ന് പോലീസ് നേരത്തെ കണ്ടെത്തിയിരുന്നു. ഇതിനായി ഒരു ലക്ഷം രൂപ ജോളിയില്‍ നിന്ന് മനോജ് കൈപറ്റിയെന്നും അന്വേഷണത്തില്‍ വ്യക്തമായി.</p>
      <p>തെളിവുകള്‍ ശേഖരിച്ചതിന് ശേഷം ക്രൈംബ്രാഞ്ച് ഓഫീസില്‍ വിളിച്ച് വരുത്തി മനോജിന്‍റെ അറസ്റ്റ് രേഖപ്പെടുത്തിയത്. കൂടത്തായി സ്വദേശികളല്ലാത്ത കുന്ദമംഗലത്ത് നിന്നുള്ള വ്യക്തികള്‍ വ്യാജവില്‍പത്രത്തില്‍ ഒപ്പ്. വെച്ചതിനെ തുടര്‍ന്നാണ് പോലീസ് അന്വേഷണം ഈ വഴിക്കും നീങ്ങിയത്. തുടര്‍ന്ന് പോലീസ് മനോജിനെ ചോദ്യം ചെയ്തു. ഇതിന് പിന്നാലെ ജോളി മനോജിനെ സന്ദര്‍ശിച്ചതും പോലീസിനെ കൂടുതല്‍ സംശയത്തിലെത്തിച്ചു. തുടര്‍ന്ന് നടത്തിയ അന്വേഷണത്തിലാണ് പണം കൈപറ്റിയ വിവരം പോലീസ് കണ്ടെത്തിയത്. വില്‍പത്രത്തില്‍ ഒപ്പുവെയ്ക്കാന്‍ മനോജ് നിര്‍ബന്ധിച്ചതായി വില്‍പത്രത്തില്‍ ഒപ്പുവെച്ച ഒരു സാക്ഷി പോലീസിന് മൊഴി നല്‍കിയിരുന്നു. മനോജിനെതിരെ പോലീസ് അന്വേഷണം ആരംഭിച്ചതിനെ തുടര്‍ന്ന് സി.പി.എം പാര്‍ട്ടിയില്‍ നിന്ന് പുറത്താക്കിയിരുന്നു. മനോജിനെ നാളെ കോടതിയില്‍ ഹാജരാക്കും.</p>
    </article>
  </body>
</html>