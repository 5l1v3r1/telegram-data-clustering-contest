<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/kosmos/article/nikaragoua-sto-nosokomio-i-enea-miteres-pou-pragmatopiousan-antikivernitiki-apergia-pinas-se-eklisia"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-23T02:52:00+00:00"/>
    <meta property="og:title" content="Νικαράγουα: Στο νοσοκομείο εννέα μητέρες που πραγματοποιούσαν αντικυβερνητική απεργία πείνας σε εκκλησία"/>
    <meta property="og:description" content="Εννέα μητέρες που η απεργία πείνας τους είχε μετατραπεί σε σύμβολο των αντικυβερνητικών διαμαρτυριών στη Νικαράγουα μεταφέρθηκαν την Παρασκευή σε νοσοκομείο, όπου νοσηλεύονται σε σταθερή κατάσταση, τόνισαν τοπικοί γιατροί και διαπιστώνουν δημοσιογράφοι του πρακτορείου Reuters."/>
  </head>
  <body>
    <article>
      <h1>Νικαράγουα: Στο νοσοκομείο εννέα μητέρες που πραγματοποιούσαν αντικυβερνητική απεργία πείνας σε εκκλησία</h1>
      <address>
        <time datetime="2019-11-23T02:52:00+00:00">23 Nov 2019, 02:52</time>
      </address>
      <p>Εννέα μητέρες που η απεργία πείνας τους είχε μετατραπεί σε σύμβολο των αντικυβερνητικών διαμαρτυριών στη Νικαράγουα μεταφέρθηκαν την Παρασκευή σε νοσοκομείο, όπου νοσηλεύονται σε σταθερή κατάσταση, τόνισαν τοπικοί γιατροί και διαπιστώνουν δημοσιογράφοι του πρακτορείου Reuters.</p>
      <p>Οι εννέα μητέρες, μαζύ με άλλους τρεις ακτιβιστές, όλοι τους αντίπαλοι του προέδρου της Νικαράγουας Ντανιέλ Ορτέγα, είχαν κλεισθεί για εννέα ημέρες σε ναό στην πόλη Μασάγια, αξιώνοντας την απελευθέρωση των παιδιών τους, που θεωρούσαν πως ήσαν πολιτικοί κρατούμενοι. Την Παρασκευή, η ομάδα αυτή και ο ιερέας που λειτουργεί στον ναό μεταφέρθηκαν για νοσηλεία υπό τη συνοδεία απεσταλμένου του Βατικανού.</p>
      <p>«Όλοι τους είναι σε σταθερή κατάσταση. Ορισμένοι είναι αφυδατωμένοι από την πολυήμερη νηστεία και δύο παρέμειναν υπό παρακολούθηση λόγω χρόνιων προβλημάτων υγείας», τόνισε η Μαρία Εουχένια Εσπινόσα, γιατρός στην κλινική Βιβιαν Πέγιας.</p>
      <p>Ο ιερέας Έντβιν Ρομάν, που συνέδραμε τις γυναίκες, είχε παραπονεθεί στα μέσα κοινωνικής δικτύωσης πως μετά την έναρξη της διαμαρτυρίας της ομάδος των εννέα γυναικών η αστυνομία έκοψε την παροχή ηλεκτρικού και νερού στην εκκλησία και απέτρεψε τους κατοίκους της περιοχής να τους βοηθήσουν.</p>
    </article>
  </body>
</html>