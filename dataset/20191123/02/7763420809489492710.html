<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/thailand/578500"/>
    <meta property="og:site_name" content="Spring News"/>
    <meta property="article:published_time" content="2019-11-23T02:46:40+00:00"/>
    <meta property="og:title" content="ชลประทานเผย “4 เขื่อนหลัก” ลุ่มน้ำเจ้าพระยา เหลือน้ำใช้ร้อยละ 28"/>
    <meta property="og:description" content="กรมชลประทาน เผย สถานการณ์ “4 เขื่อนหลัก” ลุ่มน้ำเจ้าพระยา เหลือน้ำในอ่างร้อยละ 47 แต่มีน้ำใช้การได้ 5,100 ล้าน ลบ.ม. หรือร้อยละ 28"/>
  </head>
  <body>
    <article>
      <h1>ชลประทานเผย “4 เขื่อนหลัก” ลุ่มน้ำเจ้าพระยา เหลือน้ำใช้ร้อยละ 28</h1>
      <h2>กรมชลประทาน เผย สถานการณ์ “4 เขื่อนหลัก” ลุ่มน้ำเจ้าพระยา เหลือน้ำในอ่างร้อยละ 47 แต่มีน้ำใช้การได้ 5,100 ล้าน ลบ.ม. หรือร้อยละ 28</h2>
      <address>
        <time datetime="2019-11-23T02:46:40+00:00">23 Nov 2019, 02:46</time>
      </address>
      <p>วันที่ 23 พ.ย. 2562 ศูนย์ปฏิบัติการน้ำอัจฉริยะ (SwOC) กรมชลประทาน รายงานสรุปสถานการณ์น้ำลุ่มน้ำเจ้าพระยา ประจําวันศุกร์ที่ 22 พฤศจิกายน พ.ศ.2562 สภาพน้ำในอ่างเก็บน้ำลุ่มน้ำเจ้าพระยา ใน 4 เขื่อนหลัก ปริมาณน้ำรวมทั้งสิ้น 11,796 ล้าน ลบ.ม. คิดเป็นร้อยละ 47 ปริมาณน้ำใช้การได้ 5,100 ล้าน ลบ.ม. คิดเป็นร้อยละ 28 ปริมาณน้ำไหลลงอ่างฯ จำนวน 7.53 ล้าน ลบ.ม. ปริมาณน้ำระบาย จำนวน 23.32 ล้าน ลบ.ม. สามารถรับน้ำได้อีก 13,075 ล้าน ลบ.ม. โดยแยกได้ ดังนี้<br/>1.เขื่อนภูมิพล มีปริมาณน้ำ 5,848 ล้าน ลบ.ม. (43% ของความจุอ่างฯ) เป็นน้ำใช้การได้ 2,048 ล้าน ลบ.ม. ปริมาณน้ำไหลลงอ่างฯ จำนวน 4.14 ล้าน ลบ.ม. ปริมาณน้ำระบาย จำนวน 10.00 ล้าน ลบ.ม. สามารถรับน้ำได้อีก 7,614 ล้าน ลบ.ม.</p>
      <p>2.เขื่อนสิริกิติ์ มีปริมาณน้ำ 5,150 ล้าน ลบ.ม. (54% ของความจุอ่างฯ) เป็นน้ำใช้การได้ 2,300 ล้าน ลบ.ม. ปริมาณน้ำไหลลงอ่างฯ จำนวน 3.06 ล้าน ลบ.ม. ปริมาณน้ำระบาย จำนวน 12.00 ล้าน ลบ.ม. สามารถรับน้ำได้อีก 4,360 ล้าน ลบ.ม.</p>
      <p>3.เขื่อนแควน้อยบำรุงแดน มีปริมาณน้ำ 483 ล้าน ลบ.ม. (51% ของความจุอ่างฯ) เป็นน้ำใช้การได้ 440 ล้าน ลบ.ม. ปริมาณน้ำไหลลงอ่างฯ จำนวน 0.33 ล้าน ลบ.ม. ปริมาณน้ำระบาย จำนวน 1.12 ล้าน ลบ.ม. สามารถรับน้ำได้อีก 456 ล้าน ลบ.ม.</p>
      <p>4.เขื่อนป่าสักชลสิทธิ์ มีปริมาณน้ำ 316 ล้าน ลบ.ม. (33% ของความจุอ่างฯ) เป็นน้ำใช้การได้ 313 ล้าน ลบ.ม. ปริมาณน้ำไหลลงอ่างฯ จำนวน 0.00 ล้าน ลบ.ม. ปริมาณน้ำระบาย จำนวน 0.20 ล้าน ลบ.ม. สามารถรับน้ำได้อีก 644 ล้าน ลบ.ม.</p>
      <p>ทั้งนี้ ตามแผนการจัดสรรน้ำลุ่มน้ำเจ้าพระยาฤดูแล้งปี 2562/63 ตั้งแต่วันที่ 1 พฤศจิกายน 2562 ถึงวันที่ 30 เมษายน 2563 มีความต้องการน้ำตลอดฤดูแล้งปี 2562/63 จำนวน 5,434 ล้าน ลบ.ม. แบ่งเป็นแผนจัดสรร น้ำฤดูแล้ง พ.ย.62 – เม.ย.63 จำนวน 4,000 ล้าน ลบ.ม.<br/>(ผันน้ำจากลุ่มน้ำแม่กลอง 500 ล้าน ลบ.ม.) และ สำรองต้นฤดูฝนปี 2563 จำนวน 2,284 ล้าน ลบ.ม. (ผันน้ำจากลุ่มน้ำแม่กลอง 350 ล้าน ลบ.ม.) ในปัจจุบัน (22 พ.ย.62) จัดสรรน้ำตามแผนจัดสรรน้ำฤดูแล้ง (4,000 ล้าน ลบ.ม.) ไปแล้ว 601 ล้าน ลบ.ม. คิดเป็นร้อย ละ 15 ของแผน<br/>เนื่องจากสภาพน้ำต้นทุนมีจำกัด ต้องอาศัยความร่วมมือจากทุกภาคส่วน และปฏิบัติตาม แผนอย่างเคร่งครัดเพื่อให้การบริหารจัดการน้ำเป็นไปอย่างมีประสิทธิภาพ</p>
    </article>
  </body>
</html>