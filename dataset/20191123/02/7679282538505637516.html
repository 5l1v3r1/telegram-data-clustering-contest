<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-prime-minister-narendra-modi-congratulates-devendra-fadnavis-and-ajit-pawar-2863921.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T02:57:51+00:00"/>
    <meta property="og:title" content="प्रधानमंत्री नरेंद्र मोदी ने देवेंद्र फडणवीस और अजित पवार को दी बधाई"/>
    <meta property="og:description" content="शनिवार की सुबह महाराष्ट्र की राजनीति में एक बड़ा उलटफेर देखने को मिला है। नाटकीय घटनाक्रम के तहत बीजेपी नेता देवेंद्र फडणवीस ने महाराष्ट्र के मुख्यमंत्री पद की शपथ ले ली है। देवेंद्र के बाद..."/>
  </head>
  <body>
    <article>
      <h1>प्रधानमंत्री नरेंद्र मोदी ने देवेंद्र फडणवीस और अजित पवार को दी बधाई</h1>
      <address><time datetime="2019-11-23T02:57:51+00:00">23 Nov 2019, 02:57</time> by <a rel="author">लाइव हिन्दुस्तान टीम, नई दिल्ली।</a></address>
      <p>शनिवार की सुबह महाराष्ट्र की राजनीति में एक बड़ा उलटफेर देखने को मिला है। नाटकीय घटनाक्रम के तहत बीजेपी नेता देवेंद्र फडणवीस ने महाराष्ट्र के मुख्यमंत्री पद की शपथ ले ली है। देवेंद्र के बाद राष्ट्रवादी कांग्रेस पार्टी के नेता अजीत पवार ने सूबे के उपमुख्यमंत्री पद की शपथ ली।</p>
      <p>प्रधानमंत्री नरेंद्र मोदी ने दोनों नेताओं को ट्विट कर बधाई दी। पीएम ने ट्विट किया- देवेंद्र फडणवीस को मुख्यमंत्री और अजीत पवार को डिप्टी सीएम के रूप में शपथ लेने के लिए शुभकामनाएं। मुझे विश्वास है कि वे महाराष्ट्र के उज्ज्वल भविष्य के लिए लगन से काम करेंगे।</p>
      <figure>
        <iframe data-src="https://twitter.com/narendramodi/status/1198070368478515201?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>वहीं सीएम पद की शपथ लेने के बाद फडणवीस ने कहा कि प्रधानमंत्री नरेंद्र मोदी जी, अमित शाह जी और जेपी नड्डा जी का आभार व्यक्त करता हूं उन्होंने महाराष्ट्र की सेवा करने का मौका दिया। जनता ने हमें स्पष्ट जनादेश दिया था लेकिन शिवसेना ने हमारा साथ छोड़कर किसी और जगह गठबंधन करना शुरू कर दिया। जिसके चलते महाराष्ट्र में राष्ट्रपति शासन लागू हुआ। महाराष्ट्र जैसे राज्य में यह कितने समय लागू रहे यह शोभा भी नहीं देता है। </p>
      <p>
        <a href="https://www.livehindustan.com/national/story-major-change-in-maharashtra-politics-devendra-fadnavis-sworn-in-as-cm-live-updates-2863919.html">महाराष्ट्र की राजनीति में बड़ा उलटफेर, फडणवीस ने ली सीएम पद की शपथ</a>
      </p>
    </article>
  </body>
</html>