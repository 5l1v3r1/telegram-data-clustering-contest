<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/kerala/2019/11/23/nidha-fathima-in-shahla-home"/>
    <meta property="og:site_name" content="Media One"/>
    <meta property="article:published_time" content="2019-11-23T02:46:13+00:00"/>
    <meta property="og:title" content="ആ കൂട്ടുകാരിയുടെ ഉമ്മയെ കാണാന്‍ നിദയെത്തി"/>
    <meta property="og:description" content="കൂട്ടുകാരിയുടെ ഓര്‍മകള്‍ പങ്കുവെച്ചപ്പോള്‍ ഉമ്മ സജ്നാ ആയിഷയും കൂടി നിന്നവരും വിങ്ങിപ്പൊട്ടി."/>
  </head>
  <body>
    <article>
      <h1>ആ കൂട്ടുകാരിയുടെ ഉമ്മയെ കാണാന്‍ നിദയെത്തി</h1>
      <h2>കൂട്ടുകാരിയുടെ ഓര്‍മകള്‍ പങ്കുവെച്ചപ്പോള്‍ ഉമ്മ സജ്നാ ആയിഷയും കൂടി നിന്നവരും വിങ്ങിപ്പൊട്ടി.</h2>
      <address><time datetime="2019-11-23T02:46:13+00:00">23 Nov 2019, 02:46</time> by <a rel="author" href="https://www.mediaonetv.in/author/550783" target="_blank">Web Desk</a></address>
      <p>അധ്യാപകര്‍ക്കെതിരെ പൊട്ടിത്തെറിച്ച് മാധ്യമങ്ങള്‍ക്കു മുന്നില്‍ നിറഞ്ഞു നില്‍ക്കുന്ന നിദാ ഫാത്തിമ കൂട്ടുകാരി ഷെഹലാ ഷെറിന്‍റെ വീട്ടിലെത്തി. മകളുടെ മരണത്തില്‍ തളര്‍ന്ന ഉമ്മ സജ്നാ ആയിഷയെ ആശ്വസിപ്പിക്കാനായിരുന്നു ആ വരവ്. സ്കൂളില്‍ നടന്ന കാര്യങ്ങളും ഷെഹ്‍ലയെക്കുറിച്ചുള്ള ഓര്‍മകളും പങ്കുവെച്ചായിരുന്നു മടക്കം.</p>
      <figure>
        <iframe src="https://www.youtube.com/embed/WkBHR-UF5fM" width="640" height="360" data-service="Youtube" scrolling="no"/>
      </figure>
      <p>ഒത്തിരിയിഷ്ടമായിരുന്നു പ്രിയപ്പെട്ട കൂട്ടുകാരി ഷെഹ്‍ലാ ഷെറിനെ നിദാ ഫാത്തിമക്ക്. ഷെഹ്‍ലയെ ഒപ്പന പഠിപ്പിച്ചതും കൂട്ടുകൂടി നടന്നതുമെല്ലാം നിദ തന്നെ. ഒടുവില്‍ ഷെഹ്‍ലയില്ലാത്ത വീട്ടില്‍ ഉമ്മയെ കാണാന്‍ നിദ യെത്തി. കൂട്ടുകാരിയുടെ ഓര്‍മകള്‍ പങ്കുവെച്ചപ്പോള്‍ ഉമ്മ സജ്നാ ആയിഷയും കൂടി നിന്നവരും വിങ്ങിപ്പൊട്ടി.</p>
      <p>കുടുംബാംഗങ്ങള്‍ക്കൊപ്പമായിരുന്നു നിദാ ഫാത്തിമയെത്തിയത്. ഷഹ്‍ലയില്ലാത്ത വീട്ടില്‍ അവളുടെ നൊമ്പരപ്പെടുത്തുന്ന ഓര്‍മകളെ നെ‍ഞ്ചോട് ചേര്‍ത്ത് നിദ മടങ്ങി.</p>
    </article>
  </body>
</html>