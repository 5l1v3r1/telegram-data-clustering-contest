<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/243331/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-23T02:23:53+00:00"/>
    <meta property="og:title" content="สถานกงสุลใหญ่ฯ ประกาศเตือนคนไทยในฮ่องกง!!"/>
    <meta property="og:description" content="“สถานกงสุลใหญ่ ณ เมืองฮ่องกง” ประกาศเตือนการชุมนุมประท้วงในฮ่องกงวันนี้ แนะหลีกเลี่ยงการเดินทาง พร้อมใช้ความระมัดระวังเป็นพิเศษหากอยู่ใกล้บริเวณประท้วง"/>
  </head>
  <body>
    <article>
      <h1>สถานกงสุลใหญ่ฯ ประกาศเตือนคนไทยในฮ่องกง!!</h1>
      <address><time datetime="2019-11-23T02:23:53+00:00">23 Nov 2019, 02:23</time> by <a rel="author" href="https://www.thebangkokinsight.com/author/siree/" target="_blank">Siree Osiri</a></address>
      <p>
        <b>“สถานกงสุลใหญ่ ณ เมืองฮ่องกง” ประกาศเตือนการชุมนุมประท้วงในฮ่องกงวันนี้ แนะหลีกเลี่ยงการเดินทาง พร้อมใช้ความระมัดระวังเป็นพิเศษหากอยู่ใกล้บริเวณประท้วง</b>
      </p>
      <p>สถานกงสุลใหญ่ ณ เมืองฮ่องกง ได้รับรายงานว่าอาจมีเหตุการณ์ชุมนุมประท้วง ที่จะเกิดขึ้นในวันเสาร์ที่ 23 พฤศจิกายน ณ บริเวณต่างๆ ดังนี้</p>
      <figure>
        <img src="https://www.thebangkokinsight.com/wp-content/uploads/2019/11/000_1MD2VY.jpg"/>
      </figure>
      <p>1. การเดินประท้วงจากถนน Suffolk ไปยังโรงเรียน La Salle ย่าน Kowloon Tong เขต Kowloon เวลา 11.00 น.</p>
      <p>2 การชุมนุมประท้วงเพื่อขัดขวางการจราจร บริเวณย่าน Tsing Yi ถึงย่าน Tung Chung เวลา 14.00 น.</p>
      <p>ในการนี้ โดยที่การชุมนุมประท้วงในขณะนี้มีการใช้ความรุนแรงบ่อยครั้ง สถานกงสุลใหญ่ฯ จึงขอให้คนไทยในฮ่องกงและนักท่องเที่ยวไทยในฮ่องกงโปรดหลีกเลี่ยงการเดินทางหรือเข้าใกล้สถานที่ที่มีการชุมนุมประท้วง และใช้ความระมัดระวังเป็นพิเศษหากมีการประท้วงในบริเวณใกล้เคียง รวมทั้งโปรดงดถ่ายภาพเหตุการณ์ประท้วง ผู้ประท้วง และเจ้าหน้าที่ตำรวจที่กำลังปฏิบัติหน้าที่ รวมถึงการกระทำอื่นๆ ในระยะใกล้ที่อาจเป็นการยั่วยุผู้ประท้วง เพื่อความปลอดภัยในชีวิตและทรัพย์สินของคนไทยทุกคน นอกจากนั้น โปรดเผื่อเวลาในการเดินทาง ทั้งทางรถยนต์และรถไฟ MTR</p>
      <figure>
        <img src="https://www.thebangkokinsight.com/wp-content/uploads/2019/11/000_1MC1DY-700x467.jpg"/>
      </figure>
      <p>คนไทยในฮ่องกงสามารถติดตามข่าวสาร สถานการณ์ภาพรวมได้ที่ website สำนักงานตำรวจฮ่องกง ที่ https://www.police.gov.hk/ppp_en/index.html</p>
      <p>สามารถตรวจสอบข้อมูลการเดินทางโดยรถไฟ MTR ได้ที่ http://www.mtr.com.hk/en/customer/main/index.html และสามารถตรวจสอบสถานะของท่าอากาศยานฮ่องกงและตารางเที่ยวบินได้ที่ https://www.hongkongairport.com/</p>
      <p>ทั้งนี้ หากต้องการความช่วยเหลือ สามารถติดต่อสถานกงสุลใหญ่ฯ ได้ที่หมายเลขโทรศัพท์ฉุกเฉิน (+852) 6821-1545 หรือ (+852) 6821-1546 และ Call Center กรมการกงสุล กระทรวงการต่างประเทศ (+66) 2-572-8442</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F243331%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/243339/"/>
        <a href="https://www.thebangkokinsight.com/243303/"/>
        <a href="https://www.thebangkokinsight.com/243277/"/>
        <a href="https://www.thebangkokinsight.com/243214/"/>
      </related>
    </article>
  </body>
</html>