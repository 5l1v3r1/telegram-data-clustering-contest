<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/dode-britse-koeltruck-liep-weg-uit-cadier-en-keer"/>
    <meta property="og:site_name" content="1limburg"/>
    <meta property="article:published_time" content="2019-11-23T06:30:27+00:00"/>
    <meta property="og:title" content="'Dode in Britse koeltruck liep weg uit Cadier en Keer'"/>
    <meta property="og:description" content="Een van de 39 doden die in oktober werden gevonden in een koeltruck in Engeland, blijkt deze zomer weggelopen uit de asielopvang in Cadier en Keer."/>
  </head>
  <body>
    <article>
      <h1>'Dode in Britse koeltruck liep weg uit Cadier en Keer'</h1>
      <h2>Een van de 39 doden die in oktober werden gevonden in een koeltruck in Engeland, blijkt deze zomer weggelopen uit de asielopvang in Cadier en Keer.</h2>
      <address><time datetime="2019-11-23T06:30:27+00:00">23 Nov 2019, 06:30</time> by <a rel="author">Arthur Hubers</a></address>
      <p>Dat heeft het COA bevestigd aan het <a href="https://www.ad.nl/binnenland/minderjarig-slachtoffer-in-britse-koeltruck-liep-weg-uit-nederlandse-asielopvang~ab9062f9/">AD</a> en radioprogramma <a href="https://www.nporadio1.nl/argos">Argos</a>.</p>
      <p><b>Helikopter</b><br/>De jongen, net als de andere slachtoffers van Vietnamese komaf, verbleef in een extra beschermde opvanglocatie voor kwetsbare asielzoekers. Waarschijnlijk vluchtte hij op 16 augustus samen met vijf anderen weg uit de opvang. Na die ontsnapping werd een grote zoekactie op touw gezet, waarbij ook een politiehelikopter werd ingezet.</p>
      <p>
        <b>Lees ook: </b>
        <a href="https://www.1limburg.nl/politie-zoekt-met-heli-naar-weggelopen-jongeren">Politie zoekt met heli naar weggelopen jongeren</a>
      </p>
      <p><b>Veerboot</b><br/>De koelwagen met daarin 39 lichamen werd op 23 oktober gevonden op een bedrijventerrein in de plaats Grays, even ten westen van Londen. De vrachtwagen was via het Belgische Zeebrugge naar Engeland gevaren.</p>
      <p><b>Gestikt</b><br/>De verstekelingen zijn allemaal gestikt. De meeste slachtoffers zijn volwassenen, alleen de uit Cadier en Keer ontsnapte jongen was minderjarig.</p>
      <p><b>Arrestaties</b><br/>Op dit moment zitten er dertien mensen vast vanwege het drama. Tien mensen zijn opgepakt in Vietnam, drie in Groot-BrittanniÃ«. Daaronder is ook de 25-jarige Noord-Ierse chauffeur van de vrachtwagen.</p>
    </article>
  </body>
</html>