<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/commento/sanita-tempi-attesa-1.4901257"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-23T06:35:09+00:00"/>
    <meta property="og:title" content="Sanità, tempi di attesa da migliorare"/>
    <meta property="og:description" content="La lettera. Risponde il condirettore de il Resto del Carlino, Beppe Boni"/>
  </head>
  <body>
    <article>
      <h1>Sanità, tempi di attesa da migliorare</h1>
      <h2><b>La lettera.</b> Risponde il condirettore de il Resto del Carlino, Beppe Boni</h2>
      <address><time datetime="2019-11-23T06:35:09+00:00">23 Nov 2019, 06:35</time> by <a rel="author">il Resto del Carlino</a></address>
      <p>Bologna, 23 novembre 2019 - Prima di dire che la <b>sanità in Emilia Romagna</b> ha tempi lunghi per visite ed esami, si legga il rapporto ‘Osservatorio sui tempi di attesa e sui costi delle prestazione sanitarie nelle regioni’ promosso dalla Cgil. L’Emilia Romagna è collocata al primo posto fra le regioni.<br/><b>Valeriano Celli, Cervia (Ra)​</b></p>
      <p>
        <b>risponde il condirettore del Resto del Carlino, Beppe Boni </b>
      </p>
      <p><b>La regione </b>Emilia Romagna ha fatto notevoli passi in avanti sull’accorciamento delle liste di attesa. E’ innegabile. Come è vero che la la sanità di questa regione, come in Veneto e in Lombardia, è di eccellenza. Secondo l’Osservatorio sui tempi di attesa, non supera mediamente i 30 giorni il tempo per accedere alle prestazioni sanitarie. La media è bassa, ma ci sono esami clinici e prestazioni chirurgiche che prevedono ancora tempi troppo lunghi. E ai pazienti la media non interessa. Ottima sanità, dunque, ma con aspetti da sistemare. Una strada è incentivare il rapporto con le strutture private.<br/><br/><b>beppe.boni@ilcarlino.net</b></p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>