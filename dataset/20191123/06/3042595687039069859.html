<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/kastet-ut-av-tinder/71852011"/>
    <meta property="og:site_name" content="Dagbladet.no"/>
    <meta property="article:published_time" content="2019-11-23T06:22:59+00:00"/>
    <meta property="og:title" content="Kastet ut av Tinder"/>
    <meta property="og:description" content="- Jeg var der ikke for å finne kjærligheten."/>
  </head>
  <body>
    <article>
      <h1>Kastet ut av Tinder</h1>
      <h2>- Jeg var der ikke for å finne kjærligheten.</h2>
      <address><time datetime="2019-11-23T06:22:59+00:00">23 Nov 2019, 06:22</time> by <a rel="author">Henriette Eilertsen</a></address>
      <p>Da Dagbladet traff <a href="https://www.dagbladet.no/kjendis/venter-fortsatt-pa-kjonnsoperasjon/71834358">influenser og tv-profil Emma Ellingsen (18)</a> i fjor høst kunne hun fortelle at hun <a href="https://www.dagbladet.no/video/embed/jw/TrYxW45E?autoplay=false">aldri hadde vært forelska før</a>.</p>
      <p>- Nei, jeg vil nok ikke si at jeg har vært forelska. Det et jo utrolig mange kjekke gutter der ute så jeg har noen «crusher», men jeg har ikke blitt forelska ennå, sa hun den gang.</p>
      <p>Ellingsen ble for alvor kjent for nordmenn i 2014 da hun var med i «Født i feil kropp» på TV 2, og har de siste åra blitt mer og mer synlig både på tv og i sosiale medier.</p>
      <p>
        <b>I januar i fjor ble hun kåret til Årets influenser på Se og Hørs Kjendisgalla for måten hun inspirerer andre, og formidler sine tanker på ulike medieplattformer.</b>
      </p>
      <p>I fjor kunne hun også avsløre at hun har tenkt til å fortsette med å være åpen, også for framtidige kjærester.</p>
      <h3>Stresser ikke</h3>
      <p>- Jeg vil jo være en talsperson for mennesker som er født i feil kropp, så jeg kommer absolutt til å si til den personen jeg blir forelska i at jeg er det, sa hun, og fortsatte:</p>
      <p>- Det er jo noe jeg kommer til å snakke om livet ut, og hvis han er fra Norge kan det mest sannsynlig være at han vet om meg fra før av. Har noen noe imot det og ikke vil være sammen med meg av den grunn, så er det deres problem.</p>
      <p>Denne uka er 18-åringen aktuell i den nyeste sesongen av «Generasjon Z», og da Dagbladet møtte henne <a href="https://www.dagbladet.no/kjendis/venter-fortsatt-pa-kjonnsoperasjon/71834358">på premieren, kunne Emma avsløre </a>at hun ennå ikke har forelsket seg.</p>
      <p>
        <b>- Jeg har fremdeles ikke vært forelska, nei. Jeg henger med og hvis det kommer noen så skjer det, delte hun.</b>
      </p>
      <p>- Jeg er liksom ikke klar, men heller ikke ikke klar. Jeg tenker at det skjer når det skjer. Det kommer sikkert en dag hvor jeg blir litt mer desperat, sa hun lattermildt.</p>
      <h3>Løy om alderen</h3>
      <p>Emma er opptatt av gutter og dating, og har også prøvd seg på <a href="https://www.dagbladet.no/tema/slik-lykkes-du-med-nettdating/71077356">datingappen Tinder</a>. Men til <a href="https://www.tv2.no/underholdning/11000286/">TV 2</a> forteller hun nå at det ikke har vært helt enkelt.</p>
      <p>- Jeg har blitt utestengt fra Tinder igjen, sier hun til nettstedet.</p>
      <p>
        <b>Videre forklarer influensere at hun ble kastet ut etter å ha løyet om alderen og at hun derfor lagde en ny bruker med sin mors telefon, men at moroa ble kortvarig.</b>
      </p>
      <p>Ellingsen ble nemlig kastet nok en gang, og endte med å slette appen. Likevel rakk hun å matche med noen menn.</p>
      <p>- Plutselig så jeg at alle jeg hadde matchet med var sånn 27 år gamle. Det ble bare pinlige samtaler, der da sa ting som «lekker kvinne». Jeg vet ikke... Tinder var bare for gøy. Jeg var der ikke for å finne kjærligheten, innrømmer hun.</p>
    </article>
  </body>
</html>