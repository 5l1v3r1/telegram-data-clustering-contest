<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/xili-ekklisi-tis-kyvernisis-na-termatismo-ton-viaion-diadiloseon/2921579/"/>
    <meta property="og:site_name" content="Newsit.gr"/>
    <meta property="article:published_time" content="2019-11-23T06:45:43+00:00"/>
    <meta property="og:title" content="Χιλή: Έκκληση της κυβέρνησης να τερματισμό των βίαιων διαδηλώσεων"/>
    <meta property="og:description" content="Η κυβέρνηση στη Χιλή εξέπεμψε χθες έκκληση για κατευνασμό της βίας κατά τη διάρκεια των διαδηλώσεων της κοινωνικής δυσαρέσκειας, που για πέντε εβδομάδες έχουν στοιχίσει τη ζωή σε 23 ανθρώπους και έχει προκαλέσει πάνω από 2.000 τραυματίες."/>
  </head>
  <body>
    <article>
      <h1>Χιλή: Έκκληση της κυβέρνησης να τερματισμό των βίαιων διαδηλώσεων</h1>
      <h2>Η κυβέρνηση στη Χιλή εξέπεμψε χθες έκκληση για κατευνασμό της βίας κατά τη διάρκεια των διαδηλώσεων της κοινωνικής δυσαρέσκειας, που για πέντε εβδομάδες έχουν στοιχίσει τη ζωή σε 23 ανθρώπους και έχει προκαλέσει πάνω από 2.000 τραυματίες.</h2>
      <address><time datetime="2019-11-23T06:45:43+00:00">23 Nov 2019, 06:45</time> by <a rel="author">Newsit Newsroom</a></address>
      <p>«Θέλω να εκπέμψω μία βαθιά κι ειλικρινή έκκληση σε όλες τις πολιτικές δυνάμεις να καλέσουν σε ειρήνευση», δήλωσε ο υπουργός Εσωτερικών στη Χιλή Γκονσάλο Μπλούμελ. Το να κατορθώσουμε και να επιτύχουμε την ανάκτηση της γαλήνης «είναι η πιο σημαντική αποστολή που έχουμε σήμερα ως χώρα», πρόσθεσε.</p>
      <p>Χθες, οι αρχές στη Χιλή ανακοίνωσαν πως ο αριθμός των νεκρών κατά τη διάρκεια των κινητοποιήσεων, που ξεκίνησαν στις 18 Οκτωβρίου, έχει φθάσει στους 23, μετά τον θάνατο ενός 13χρονου μία ημέρα πριν στην Αρίκα (Βόρεια), ο οποίος «παρασύρθηκε από φορτηγό στη διάρκεια διαδήλωσης».</p>
      <p>Όπως αναφέρει το ΑΠΕ-ΜΠΕ το θύμα βρισκόταν σε οδόφραγμα, που είχε στηθεί με λάστιχα στην Αρίκα (2.800 χλμ βορείως του Σαντιάγο κοντά στα σύνορα με το Περού). Ένας οδηγός έπεσε πάνω στους διαδηλωτές, σκοτώνοντας τον έφηβο και τραυματίζοντας «σοβαρά» έναν ενήλικο που τον συνόδευε, σύμφωνα με τον τοπικό εισαγγελέα. Ο οδηγός συνελήφθη.</p>
    </article>
  </body>
</html>