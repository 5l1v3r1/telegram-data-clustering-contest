<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/tom-iz-kmetije-nam-je-razkril-kaksna-je-v-resnici-tanja-foto-252997"/>
    <meta property="og:site_name" content="Slovenske novice"/>
    <meta property="article:published_time" content="2019-11-23T06:25:00+00:00"/>
    <meta property="og:title" content="Tom iz Kmetije nam je razkril, kakšna je v resnici Tanja (FOTO)"/>
    <meta property="og:description" content="Ta teden se je moral od šova Kmetija posloviti 20-letni Tom Zupan, ki se je Sloveniji pokazal kot umirjen in pozitiven človek. Kljub temu da se je srčno boril v areni, sreča ni bila na njegovi st..."/>
  </head>
  <body>
    <article>
      <h1>Tom iz Kmetije nam je razkril, kakšna je v resnici Tanja (FOTO)</h1>
      <h2>Pogovarjali smo se s Tomom Zupanom po njegovem odhodu iz Kmetije.</h2>
      <address><time datetime="2019-11-23T06:25:00+00:00">23 Nov 2019, 06:25</time> by <a rel="author">N. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/23/1720756.jpg"/>
          <figcaption>Tom je bil po porazu razočaran. FOTO: Pro Plus</figcaption>
        </figure>
        <figure>
          <img src="https://www.slovenskenovice.si/images/slike/2019/11/23/1720757.jpg"/>
          <figcaption>Tom se je moral posloviti. FOTO: Pro Plus</figcaption>
        </figure>
      </slideshow>
      <p>Ta teden se je moral od šova <a href="https://www.slovenskenovice.si/tag/kmetija">Kmetija</a> posloviti 20-letni <b>Tom Zupan</b>, ki se je Sloveniji pokazal kot umirjen in pozitiven človek. Kljub temu da se je srčno boril v areni, sreča ni bila na njegovi strani, saj je v prvem poskusu pravi ključek našel <b>Rene Šantić</b>, ki je na koncu zmagal in ostal na posestvu. Kot nam je zaupal Tom, ničesar ne obžaluje, saj je dal v dvoboju vse od sebe. <br/><br/><b>V areni ste imeli smolo. Kakšni so bili občutki po porazu?</b><br/>Ne vem, kaj naj rečem. Bil sem razočaran. Mogoče sem začel razmišljati, da mi to ni bilo usojeno, od sebe sem dal maksimum. Nimam si česa očitati. Po eni strani sem bil zadovoljen, da sem pokazal, da sem bil v dvoboju precej boljši od Reneja, ampak on je pač imel srečo.<br/> </p>
      <hr/>
      <h3>Preberite tudi: <a href="https://www.slovenskenovice.si/bulvar/domaci-traci/clanek/tom-se-je-zlomil-solze-so-mu-vzele-besede-251813">Tom se je zlomil, solze so mu vzele besede​</a></h3>
      <hr/>
      <p><b>Omenili ste, da bi se po povratku iz arene spet združili v klan z Luko in dvojčkoma. Kako to, da ste si premislili in se odločili za takšno potezo?</b><br/>Ta klan je v bistvu zelo dobro deloval, dokler ni šel vsak po svoje. In potem smo bili hitro vsi v dvoboju. Na koncu smo dojeli, da so ostali le še štirje tedni do konca, in če bi se mi štirje ponovno združili, bi bili daleč najmočnejši, ker bi izglasovali prvega in drugega dvobojevalca in bi od tega vsi profitirali veliko bolj, kot če bi še naprej tolkli drug po drugem. </p>
      <figure>
        <img src="https://www.slovenskenovice.si/images/slike/2019/11/23/1720757.jpg"/>
        <figcaption>Tom se je moral posloviti. FOTO: Pro Plus</figcaption>
      </figure>
      <p><b>Pred nami so torej zadnji tedni Kmetije. Komu privoščite zmago?</b><br/>Najbolj bi zmago privoščil <b>Luki</b>, ker se mi zdi, da je v tem šovu še najbolj zrasel, tudi uganko črne ovce je uspel razvozlati pred mano, kljub temu da sem imel jaz veliko prednost. Zaradi tega ga še bolj cenim. Na posestvu sva bila najbolj povezana, ves čas sva držala skupaj. <br/><br/><b>Sta z Luko v stikih tudi po koncu snemanja?</b><br/>Da, sva.<br/><br/><b>Kdo pa je po vašem mnenju največji igralec v Kmetiji? Kdo se najbolj spremeni, ko se kamere ugasnejo?</b><br/>Hmm, igralec. Jaz bi rekel, da <b>Tanja</b>. Ampak ne v slabem smislu. Za šov in nastopanje je bila ona odlična. Ampak igralka v pozitivnem smislu, ne negativnem. Ko jo gledajo po televiziji, gre mnogim na živce. V resnici pa ni takšna, kakor je prikazana na televiziji. Je zelo v redu. Prikazana je na zanimiv način, za večjo gledanost. <br/><br/><br/><b>Obstaja kdo od tekmovalcev, ki ga po koncu šova ne želite več videti? </b><br/>Ne, v bistvu ne. Menim, da so vsi po svoje v redu zunaj, toda igra nas je nekako prisilila, da smo delali, kakor smo. Da smo bili morda hinavski drug do drugega. Ampak menim, da bi bilo v resničnem življenju to drugače. <br/><br/><b>Kakšni pa so vaši načrti za prihodnost? Boste izkoristili medijsko prepoznavnost?</b><br/>Da, poskusil bom unovčiti to do neke mere. Če mi bo uspelo, v redu, če ne, pa tudi prav. Sicer pa moji načrti ostajajo enaki, kot so bili pred prihodom v Kmetijo. Da končam fakulteto, najdem delo v tej smeri ali pa odprem svoj<i> </i>posel in si kmalu uredim življenje.<br/> </p>
    </article>
  </body>
</html>