<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/actress-gehana-vasisth-31-suffers.html"/>
    <meta property="og:site_name" content="Kvatha.com"/>
    <meta property="article:published_time" content="2019-11-23T06:30:00+00:00"/>
    <meta property="og:title" content="ഷൂട്ടിംഗിനിടെ ഹൃദയാഘാതം; യുവനടി ഗുരുതരാവസ്ഥയില്‍ ആശുപത്രിയില്‍; ജീവന്‍ നിലനിര്‍ത്തുന്നത് വെന്റിലേറ്ററിന്റെ സഹായത്തോടെ"/>
    <meta property="og:description" content="ഷൂട്ടിംഗിനിടെ ഹൃദയാഘാതം അനുഭവപ്പെട്ട യുവനടിയെ ഗുരുതരാവMumbai, News, Actress, hospital, Treatment, Cinema, Report, National,"/>
  </head>
  <body>
    <article>
      <h1>ഷൂട്ടിംഗിനിടെ ഹൃദയാഘാതം; യുവനടി ഗുരുതരാവസ്ഥയില്‍ ആശുപത്രിയില്‍; ജീവന്‍ നിലനിര്‍ത്തുന്നത് വെന്റിലേറ്ററിന്റെ സഹായത്തോടെ</h1>
      <address><time datetime="2019-11-23T06:30:00+00:00">23 Nov 2019, 06:30</time> by <a rel="author">kvartha pre</a></address>
      <p><b>മുംബൈ: (www.kvartha.com 23.11.2019)</b> ഷൂട്ടിംഗിനിടെ ഹൃദയാഘാതം അനുഭവപ്പെട്ട യുവനടിയെ ഗുരുതരാവസ്ഥയില്‍ ആശുപത്രിയില്‍ പ്രവേശിപ്പിച്ചു. പ്രമുഖ ഹിന്ദി, തെലുങ്ക് സിനിമകളിലെ നടിയും മോഡലും ടെലിവിഷന്‍ അവതാരകയുമായ ഗഹന വസിഷ്ടി(31) നെയാണ് ആശുപത്രിയില്‍ പ്രവേശിപ്പിച്ചിരിക്കുന്നത്. ന്യൂസ് ഏജന്‍സിയായ ഐ എ എന്‍ എസ് ആണ് വാര്‍ത്ത റിപ്പോര്‍ട്ട് ചെയ്തത്.<br/><br/>വടക്കന്‍ മുംബൈയിലെ മഠ് ദ്വീപില്‍ വ്യാഴാഴ്ച ഒരു വെബ് സിരീസിന്റെ ചിത്രീകരണത്തിനിടെ നടി ബോധരഹിതയായി കുഴഞ്ഞുവീഴുകയായിരുന്നു. ഉടന്‍ തന്നെ മലാഡിലുള്ള രക്ഷ ആശുപത്രിയില്‍ പ്രവേശിപ്പിച്ചെങ്കിലും നിലഗുരുതരമാണ്.<br/><br/><br/>കാര്യമായ ഭക്ഷണമൊന്നും കഴിക്കാതെ 48 മണിക്കൂറിനടുത്ത് ഗഹന ജോലി ചെയ്യുകയായിരുന്നുവെന്നാണ് ഡോക്ടറും രക്ഷാ ആശുപത്രി മേധാവിയുമായ പ്രണവ് കബ്ര പറയുന്നത്. വെന്റിലേറ്റര്‍ അടക്കമുള്ള സംവിധാനങ്ങളുടെ സഹായത്തോടെയാണ് ഗഹനയുടെ പരിചരണമെന്നും ഏറെ ഗുരുതരമാണ് നിലവിലെ സ്ഥിതിയെന്നും ഡോക്ടര്‍ അറിയിച്ചു.<br/><br/>നിലവില്‍ ഗഹനയുടെ പ്രമേഹം ഉയര്‍ന്നനിലയിലാണ്. അതേസമയം രക്തസമ്മര്‍ദം വളരെ താഴ്ന്നിരിക്കുകയുമാണ്. ചികിത്സയോട് പ്രതികരിക്കുന്നില്ലെന്നും സ്വന്തമായി ശ്വസിക്കാന്‍ കഴിയാത്തതിനെ തുടര്‍ന്ന് വെന്റിലേറ്ററിന്റെ സഹായത്തോടെയാണ് ശ്വസിക്കുന്നതെന്നും പരിശോധനാ ഫലം ലഭിച്ചതിനുശേഷമേ താരത്തിന്റെ അവസ്ഥയെ കുറിച്ച് പറയാന്‍ പറ്റൂ എന്നും ഡോക്ടര്‍ അറിയിച്ചു. <br/><br/>പ്രമേഹ രോഗിയായ ഗഹന പ്രമേഹത്തിന്റെ മരുന്നുകള്‍ക്കൊപ്പം ജോലിക്കിടയില്‍ ചില എനര്‍ജി ഡ്രിങ്കുകളും ഉപയോഗിച്ചതാണോ നില വഷളാകാന്‍ കാരണമായതെന്ന് പരിശോധനകള്‍ക്ക് ശേഷമേ പറയാനാവൂയെന്നും ഡോക്ടര്‍ പറയുന്നു.</p>
      <figure>
        <img src="https://1.bp.blogspot.com/-ciOyrZanelY/XdkHROdDh4I/AAAAAAAAZMc/-2aJSiMUShkr25BFK-iweAQzZkRXSLMewCLcBGAsYHQ/s1600/cinema.jpg"/>
      </figure>
      <p><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം )</a><br/><br/>Keywords: <b>Actress Gehana Vasisth, 31, Suffers Cardiac Arrest During Shoot, Hospitalized,Mumbai, News, Actress, Hospital, Treatment, Cinema, Report, National.</b></p>
    </article>
  </body>
</html>