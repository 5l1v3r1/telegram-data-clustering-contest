<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/nemzetek-ligaja-potselejtezo-igazi-alomsorsolas/187217"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-23T06:15:00+00:00"/>
    <meta property="og:title" content="Nemzetek Ligája pótselejtező – Igazi álomsorsolás!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Nemzetek Ligája pótselejtező – Igazi álomsorsolás!</mark>
      </h1>
      <address><time datetime="2019-11-23T06:15:00+00:00">23 Nov 2019, 06:15</time> by <a rel="author">Sz. S., K. D.</a></address>
      <p>
        <b>A legjobb forgatókönyv valósult meg a magyar válogatott számára az Eb-pótselejtező sorsolásán, hiszen a ránézésre legkönnyebb Bulgáriát kapták Dzsudzsák Balázsék. </b>
        <b>A legjobb forgatókönyv valósult meg a magyar válogatott számára az Eb-pótselejtező sorsolásán, hiszen a ránézésre legkönnyebb Bulgáriát kapták Dzsudzsák Balázsék.</b>
      </p>
      <p>A jelenlegi bolgár válogatott messze van a Hriszto Sztoicskov fémjelezte 1994-es vb-bronzérmes csapattól, mindössze egyszer nyert selejtezőcsoportjában, mégpedig a csehek ellen.</p>
      <p>Nem véletlen, hogy Marco Rossi szövetségi kapitány a tegnapi nyoni sorsolás után csöppet sem volt elkeseredve, hogy ellenük kezd a magyar válogatott, igaz, nem becsüli le a riválist.</p>
      <p>– Bulgária mögöttünk van a világranglistán, de erős csapat, ráadásul saját közönsége támogatja. El kell végeznünk ezt az extra munkát, hogy ott legyünk a részben budapesti rendezésű Európa-bajnokságon – értékelt Rossi.</p>
      <figure>
        <img src="http://media.borsonline.hu/cikk/20/192831/gallery-picture/645w/2032666_marco-rossi-afp.jpg"/>
        <figcaption>Marco Rossi ugyan nem becsüli le a bolgárokat, de azért nem volt boldogtalan, hogy őket kapták © AFP</figcaption>
      </figure>
      <p>Egy korábbi román si­kercsapat, a BEK-győztes Steaua trénere, Jenei Imre máris betervezte jövő március 31-re a budapesti magyar–románt.</p>
      <p>– A bolgárok kő­kemények, erre vi­gyázzatok! – int Jenei. – De azért magyar továbblépés várható. A másik ágon Románia nyer, ezért ott leszek a Puskás Arénában.</p>
      <h3>Baráth Botond</h3>
      <p>, a Kansas City középső védője úgy véli, ha jól begyakorolt játékukat mutatják, verhető Bulgária: – Amennyiben pedig kiejtjük a bolgárokat, a hazai pálya jelentős előny. Azon a meccsen inkább Izland lehet a riválisunk.</p>
      <h3>Egervári Sándor</h3>
      <p>, az agyvérzése után lábadozó korábbi szövetségi kapitány úgy gondolja, ott lesz az Eb-n Magyarország.</p>
      <figure>
        <img src="http://media.borsonline.hu/cikk/20/192831/gallery-picture/645w/2032662_valogatottak-afp.jpg"/>
        <figcaption>Srácok, ugye ti is ebben reménykedtetek? © AFP</figcaption>
      </figure>
      <p>– Reményteljes a jövőnk, mert a bolgár futball nehéz időket él. Ha győzünk, mindegy, ki jön soron, ugyanis a Puskás Aréna 67 ezer drukkere ellen bárkinek nehéz lesz játszania… – mondta Egervári.</p>
      <h3>Véber György</h3>
      <p>– Amikor a fiúk nem jutottak ki egyenes ágon az Eb-re, csak azért imádkoztam, hogy a rájátszás első fordulójában a bolgárokat kapjuk – mondta , az Újpest volt válogatott futballistája. – Teljesült az álmom. A bolgár csapat a leggyengébb a playoff minicsoportjában. Igaz, idegenben játszanak Szalaiék, és a korábbi mérkőzéseket vizslatva nem igazán acélos a csapatunk teljesítménye, ha nem odahaza küzdenek. De őket legyűrjük, és a következő meccsen az izlandiak ellen a Puskás Arénában nagyon meleg lesz a helyzet. Izland kiváló, ráadásul nekünk cseppet sem fekvő stílusban játszik. Akkora bravúrra lenne szükség a győzelemhez, mint a legutóbbi Eb-rájátszásban Norvégia ellenében.</p>
      <figure>
        <img src="http://media.borsonline.hu/cikk/20/192831/gallery-picture/645w/2032664_puskas-arena-stadion-megnyito-magyarorszag-uruguay-011-cz.jpg"/>
        <figcaption>Csak a válogatotton múlik, hogy újra megteljen a Puskás Aréna © Czerkl Gábor</figcaption>
      </figure>
      <h3>Kulcsár Edina</h3>
      <p>korábbi szépségkirálynő bízik a magyar válogatottban: – Szerintem a lehetetlen nem létezik, csak el kell hinnünk, hogy képesek vagyunk kiharcolni a továbbjutást. Örülnék, ha a Puskás Arénában Dzsudzsák Balázséknak szurkolhatnánk a kontinenstornán.</p>
      <p>Az Eb selejtezőcsoportjában negyedik magyar válogatott március 26-án Bulgária ellen idegenben játszik a pótselejtező első meccsén. Ha győz, 31-én a Puskás Arénában az izlandi–román meccs továbbjutója az ellenfele.</p>
      <h3>Hajdú B. István</h3>
      <p>, az M4 Sport sportripotere kijelentette, a legtöbbet válogatottunk Eb-kijutásáért a pótselejtezőt sorsoló Angelosz Hariszteasz tette: – En­nél jobb ellenfelet nem kaphattunk. Öröm, hogy továbbjutás esetén a pótselejtező döntőjét a Puskás Arénában játszhatjuk. Viszont akár Izland, akár Románia ellen rendkívül nehéz dolgunk lesz.</p>
    </article>
  </body>
</html>