<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/voci-dal-silenzio-il-tour-tra-gli-eremiti-ditalia-arriva-a-messina.html"/>
    <meta property="og:site_name" content="Tempostretto"/>
    <meta property="article:published_time" content="2019-11-23T06:50:06+00:00"/>
    <meta property="og:title" content="“Voci dal silenzio”, il tour tra gli eremiti d’Italia arriva a Messina"/>
    <meta property="og:description" content="Il pluripremiato documentario &quot;Le voci dal silenzio&quot; arriva a Messina: proiezione in programma lunedì 2 dicembre alle 21 presso il Cinema Apollo"/>
  </head>
  <body>
    <article>
      <h1>“Voci dal silenzio”, il tour tra gli eremiti d’Italia arriva a Messina</h1>
      <address><time datetime="2019-11-23T06:50:06+00:00">23 Nov 2019, 06:50</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>A poco più di un anno dall’inizio, il tour di <i>Voci dal Silenzio</i> volge al termine; centinaia di proiezioni e incontri in tutta Italia, una straordinaria affluenza di pubblico, numerosi sold-out e inoltre tanti riconoscimenti. <br/>Il pluripremiato documentario verrà proiettato al cinema Apollo di Messina lunedì 2 dicembre alle 21 .</p>
      <figure>
        <img src="https://www.tempostretto.it/wp-content/uploads/2019/11/Vds-Suor-Paola-1024x576.jpg"/>
      </figure>
      <h4>Voci dal silenzio</h4>
      <p>Frutto di un lungo viaggio lungo la penisola italiana, il documentario raccoglie al suo interno le storie dei nuovi eremiti italiani. Le loro testimonianze, costruite nel silenzio e nel raccoglimento, diventano un invito a prendere coscienza della responsabilità che abbiamo nei confronti degli altri, di noi stessi e anche della natura circostante, suggerendo nuove strade e nuovi modi di abitare il mondo.</p>
      <figure>
        <img src="https://www.tempostretto.it/wp-content/uploads/2019/11/Vds-Maurizio-1024x576.jpg"/>
      </figure>
      <h4>I riconoscimenti</h4>
      <p><b>Vincitore del Sestriere Film Festival; </b>premiato al <b>Concorso Internazionale Vittorio De Seta; </b><i>Menzione Speciale al</i><b> Religion Today Film Festival </b>e al <b><i>Popoli e Religioni Film Festival; </i></b><i>Premio d’eccellenza</i>al <i><b>Festival of Visual Cultures Prospe(c)tiva </b>B.r.i.o., vincitore della call <b>“Life” di Infinity; </b></i>presentato<b> in anteprima alla <i>XXI</i> ed. del <i>CinemAmbiente</i> di Torino. </b><i>Voci dal Silenzio</i> è entrato a far parte delle selezioni ufficiali di numerosi festival cinematografici, nazionali e anche internazionali, tra cui il <i>Branson International Film Festival</i> in Missouri (USA); il <i>Festival International de Cinéma et mémoire commune</i> di Nador (Marocco); il <i>Diorama International Film Festival</i> di New Delhi (India) e ancora lo <i>Slemani International Film Festival </i>in Iraq. Realizzato attraverso una campagna di crowdfunding di successo, vede tra gli altri la collaborazione della <i>Film Commission Piemonte Torino</i>, di <i>PdB</i>, di <i>Terra Nuova Edizione</i> e  I<i>talia che Cambia</i></p>
      <figure>
        <img src="https://www.tempostretto.it/wp-content/uploads/2019/11/Vds-Swami-Atmananda-1024x576.jpg"/>
      </figure>
      <h3>Articoli correlati</h3>
    </article>
  </body>
</html>