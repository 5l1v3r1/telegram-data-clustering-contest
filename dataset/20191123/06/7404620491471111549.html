<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/prokuraturoju-oblasti-zaversheno-dosudove-rozsliduvannja-u-kriminalnomu-provadzhenni-vidnosno-deputata/"/>
    <meta property="og:site_name" content="МИГ"/>
    <meta property="article:published_time" content="2019-11-23T06:29:05+00:00"/>
    <meta property="og:title" content="Прокуратурою області завершено досудове розслідування у кримінальному провадженні відносно депутата"/>
    <meta property="og:description" content="Як повідомлялось раніше, 08.08.2019 прокурором Запорізької області повідомлено про підозру депутату Василівської міської ради Запорізької області у вчиненні кримінальних правопорушень, передбачених ч.3 ст. 368 КК України. Відтак, обвинувальний акт відносно вказаної особи направлено для розгляду д"/>
  </head>
  <body>
    <article>
      <h1>Прокуратурою області завершено досудове розслідування у кримінальному провадженні відносно депутата</h1>
      <address><time datetime="2019-11-23T06:29:05+00:00">23 Nov 2019, 06:29</time> by <a rel="author" href="https://mig.com.ua/author/vlad/" target="_blank">Владимир Шак</a></address>
      <p>Як повідомлялось раніше, 08.08.2019 прокурором Запорізької області повідомлено про підозру депутату Василівської міської ради Запорізької області у вчиненні кримінальних правопорушень, передбачених ч.3 ст. 368 КК України.</p>
      <p>Відтак, обвинувальний акт відносно вказаної особи направлено для розгляду до Василівського районного суду Запорізької області.</p>
      <p>Зокрема, вказана особа обвинувачується у тому, що протягом 2018-2019 років,будучи депутатом Василівської міської ради Запорізької області, діючи умисно, із корисливих мотивів, маючи на меті одержання неправомірної вигоди, вимагав та одержав для себе від фізичної особи-підприємця неправомірну вигоду у розмірі 25 990 грн. за не вчинення дій з використанням службового становища, направлених на перешкоджання здійснення підприємницької діяльності та нестворення перешкод у користуванні земельною ділянкою — невнесення на розгляд Василівської міської ради, її виконавчого комітету проектів рішень щодо дострокового розірвання вищезазначеного договору оренди майна та підвищення плати за користування вказаною земельною ділянкою, непорушення питань про перевірку підприємницької діяльності, ненаправлення депутатських звернень, запитів до місцевих органів виконавчої влади, місцевого самоврядування та їх посадових осіб, керівників правоохоронних та контролюючих органів, з пропозиціями організації перевірки діяльності підприємницької діяльності фізичної особи-підприємця.</p>
      <p>Санкцією ч. 3 ст. 368 КК України передбачено покарання у вигляді позбавлення волі на строк від п’яти до десяти років з позбавленням права обіймати певні посади чи займатися певною діяльністю на строк до трьох років, з конфіскацією майна.</p>
      <p>(<i>Прес-служба прокуратури Запорізької області</i>)</p>
    </article>
  </body>
</html>