<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/23/to-istny-kabaret-kidawa-blonska-obrazila-sie-na-po-byc-moze-jaskowiak-powinien-powiadomic-faworytke/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-23T06:30:37+00:00"/>
    <meta property="og:title" content="To istny kabaret. Kidawa-Błońska obraziła się na PO? „Być może Jaśkowiak powinien powiadomić faworytkę”"/>
    <meta property="og:description" content="A to numer, okazuje się, że Małgorzata Kidawa-Błońska obraziła się na Platformę Obywatelską, bo ta wystawiła Jacka Jaśkowiaka jako kandydata w prawyborach. Jak twierdzą posłowie Koalicji Obywatelskiej Kidawa-Błońska do końca myślała, że będzie jedyną kandydatką i prawybory prezydenckie się nie odbędą. "/>
  </head>
  <body>
    <article>
      <h1>To istny kabaret. Kidawa-Błońska obraziła się na PO? „Być może Jaśkowiak powinien powiadomić faworytkę”</h1>
      <address><time datetime="2019-11-23T06:30:37+00:00">23 Nov 2019, 06:30</time> by <a rel="author" href="https://nczas.com/author/tms/" target="_blank">TMS</a></address>
      <p>
        <b>A to numer, okazuje się, że Małgorzata Kidawa-Błońska obraziła się na Platformę Obywatelską, bo ta wystawiła Jacka Jaśkowiaka jako kandydata w prawyborach. Jak twierdzą posłowie Koalicji Obywatelskiej Kidawa-Błońska do końca myślała, że będzie jedyną kandydatką i prawybory prezydenckie się nie odbędą. </b>
      </p>
      <p>Jak informuje TVP Info jeszcze w środę rano Kidawa-Błońska była przekonana, że nikt poza nią nie będzie ubiegać się o poparcie PO w wyborach prezydenckich. Po południu jednak by nie skompromitować samych prawyborów pojawiła się kandydatura Jaśkowiaka.</p>
      <p>– <i>Wolałabym się dowiedzieć o tym od niego – oficjalnie, kto to jest, a nie czekać na otwarcie białej koperty</i> – wypaliła zdenerwowana Kidawa-Błońska podczas kongresu Europejskiej Partii Ludowej w Zagrzebiu.</p>
      <p>– <i>Być może prezydent Jaśkowiak powinien poinformować faworytkę, jakby nie było, na nominację w partii o tym fakcie, że zamierza konkurować z nią</i> – powiedział z kolei portalowi tvp.info poseł Koalicji Obywatelskiej Michał Szczerba.</p>
      <p><i>– Widziałam się wczoraj z Małgosią i nie zauważyłam, żeby była obrażona. Musi pan z nimi rozmawiać. Bardzo cieszę się, że te prawybory się odbędą. To jest przykład, jak powinna działać demokracja</i> – mówiła Klaudia Jachira.</p>
      <p>Szef klubu parlamentarnego Lewicy Krzysztof Gawkowski uważa, że prawybory w PO są i tak ustawione.</p>
      <p>–<i> Cały proces jest ustawiony. Nie było problemów, żeby wystawić kilku kandydatów, ale szukano kogoś na siłę. Jacek Jaśkowiak zgłosił się namówiony przez Grzegorza Schetynę w ostatniej chwili. Prawdopodobieństwo, że wygra prezydent Poznania jest praktycznie zerowe</i> – ocenił.</p>
      <p>– <i>Kidawa-Błońska wie, że będzie musiała się zmierzyć z kandydatem wystawionym przez Schetynę po to, żeby nie skompromitować idei prawyborów, a jeszcze ma pretensje o to, że ktoś w ogóle się znalazł. Postawione jest to do góry nogami, na głowie. Ja tego w ogóle nie rozumiem</i> – dodał Gawkowski.</p>
      <p>Źródło: TVP Info</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/23/w-odmetach-lewackiego-szalenstwa-canal-otwiera-nowy-kanal-dla-osob-lgbt/"/>
        <a href="https://nczas.com/2019/11/23/w-tvp-info-dziekowal-macierewiczowi-teraz-jakimowicz-dostal-program-w-tvp2/"/>
        <a href="https://nczas.com/2019/11/23/korwin-mikke-ostro-o-homoseksualistach-czy-geje-rozumieja-logike-video/"/>
        <a href="https://nczas.com/2019/11/23/wyrzuc-je-predko-z-lodowki-to-jedzenie-zabija-potencje/"/>
        <a href="https://nczas.com/2019/11/23/hit-kapral-braun-premier-jestem-ciut-glupszy-niz-sadzicie-video/"/>
        <a href="https://nczas.com/2019/11/23/potworny-atak-na-stanislawa-michalkiewicza-sommer-jesli-ulegniemy-to-beda-nastepni/"/>
        <a href="https://nczas.com/2019/11/23/morawiecki-oszalal-facebook-google-i-amazon-moga-sie-pakowac/"/>
        <a href="https://nczas.com/2019/11/23/co-za-cyrk-cyrk-aleksander-kwasniewski-narzeka-na-niska-emeryture-zobacz-ile-dostanie-od-zus/"/>
        <a href="https://nczas.com/2019/11/23/zapnijcie-pasy-lech-walesa-opowiada-historie-z-usa-a-internauci-placza-ze-smiechu/"/>
      </related>
    </article>
  </body>
</html>