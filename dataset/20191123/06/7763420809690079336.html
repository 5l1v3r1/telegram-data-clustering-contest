<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/thailand/central/578563"/>
    <meta property="og:site_name" content="Spring News"/>
    <meta property="article:published_time" content="2019-11-23T06:04:47+00:00"/>
    <meta property="og:title" content="ประชุมชุดสืบสวน เร่งคลี่ปมแก๊งนายจ้างรุมสกรัมเหยื่อ"/>
    <meta property="og:description" content="บิ๊กโอ๋ รองผู้บัญชาการตำรวจภูธรภาค1 เรียกประชุมชุดสืบสวน สภ.สวนพริกไทย เร่งคลี่ปมขาโจ๋ แก๊งเจ้าของร้านอาหารอีสาน ย่านสะพาน “นนทบุรี-บางบัวทอง” ก่อเหตุรุมกระทืบลุงวัย 52 จนได้รับบาดเจ็บสาหัส ขณะที่เหยื่อเปิดใจ แค่ไปทวงเงินค่าจ้างให้พี่เมีย แต่กลับถูกประเคนด้วยหมัดและเท้า จนสลบ"/>
  </head>
  <body>
    <article>
      <h1>ประชุมชุดสืบสวน เร่งคลี่ปมแก๊งนายจ้างรุมสกรัมเหยื่อ</h1>
      <h2>บิ๊กโอ๋ รองผู้บัญชาการตำรวจภูธรภาค1 เรียกประชุมชุดสืบสวน สภ.สวนพริกไทย เร่งคลี่ปมขาโจ๋ แก๊งเจ้าของร้านอาหารอีสาน ย่านสะพาน “นนทบุรี-บางบัวทอง” ก่อเหตุรุมกระทืบลุงวัย 52 จนได้รับบาดเจ็บสาหัส ขณะที่เหยื่อเปิดใจ แค่ไปทวงเงินค่าจ้างให้พี่เมีย แต่กลับถูกประเคนด้วยหมัดและเท้า จนสลบ</h2>
      <address>
        <time datetime="2019-11-23T06:04:47+00:00">23 Nov 2019, 06:04</time>
      </address>
      <p>จากกรณีสื่อสังคมออนไลน์ ได้มีการโพสคลิปวิดีโอ. นายสมบัติ นิยมมาก อายุ 52 ปี ถูกกลุ่มวัยรุ่น 3 คน รุมทำร้าย โดยลงมือชกใบหน้า และเตะเข้าบริเวณลำตัว และศีรษะ จนได้รับบาดเจ็บสาหัส เหตุเมื่อวันที่ 21 พ.ย.62 เวลาประมาณ 11.50 น. บริเณใกล้แยกโรงน้ำกรุงเทพน้ำทิพย์ ม.6 ต.สวนพริกไทย อ.เมือง จ.ปทุมธานี ต่อมาเจ้าหน้าที่ตำรวจได้สืบทราบว่า ผู้ก่อเหตุเป็นเจ้าของร้านอาหารอีสานแห่งหนึ่ง โดยขณะนี้เจ้าหน้าที่ตำรวจฝ่ายสืบสวน กำลังเร่งติดตามตัวผู้ก่อเหตุมาดำเนินคดี ในข้อหา”ร่วมกันทำร้ายร่างกาย” และหากผลแพทย์ออกมาก็จะแจ้งข้อหาเพิ่มเติมภายหลังต่อไป ตามที่ได้เสนอข่าวไปแล้วนั้น</p>
      <p>ผู้สื่อข่าวรายงานว่า เกี่ยวกับคดีดังกล่าว พล.ต.ต.ธนายุตม์ วุฒิจรัสธำรงค์ รอง ผบช.ภ.1 จะเดินทางไปติดตามความคืบหน้าของคดีที่ สภ.สวนพริกไทย ในช่วงเวลา 10.00 น. วันนี้ (23 พ.ย.62) โดยจะมีการประชุมเร่งรัดติดตามผลความคืบหน้าการนำตัวผู้กระทำความผิดมาดำเนินคดีตามกฎหมาย</p>
      <p>อย่างไรก็ตาม จากกรณีที่เกิดขึ้น ผู้สื่อข่าวได้เดินทางลงพื้นที่เพื่อพูดคุยถึงเหตุการณ์ที่เกิดขึ้นกับ นายสมบัติ นิยมมาก อายุ 52 ปี ที่โดนรุมทำร้าย ซึ่งได้เปิดเผยว่า ตนมีแฟนสาวเป็นชาวต่างด้าว โดยพี่สาวภรรยาเป็นชาวต่างด้าวเช่นกัน และได้ทำงานอยู่ที่ร้านอาหารอีสานแห่งหนึ่ง ที่เจ้าของร้านเป็นผู้ทำร้ายตนเอง  ทั้งนี้ ก่อนเกิดเหตุนายจ้างรายนี้ พยายามโกงค่าแรง ตนจึงได้ไปแจ้งความกับเจ้าหน้าที่ตำรวจเอาไว้ จึงเป็นสาเหตุทำให้เจ้าของร้านฯ ยกพวกมารุมทำร้ายตนเอง จนได้รับบาดเจ็บสาหัส</p>
    </article>
  </body>
</html>