<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000112471"/>
    <meta property="og:site_name" content="MGR Online"/>
    <meta property="article:published_time" content="2019-11-23T06:59:00+00:00"/>
    <meta property="og:title" content="&quot;โยโกฮาม่า&quot; บุกเฉือน &quot;มัตสึโมโตะ&quot; 1-0 ผงาดจ่าฝูง ส่ง &quot;อุ้ม&quot; ลุ้นแชมป์เจลีก"/>
    <meta property="og:description" content="การแข่งขันฟุตบอลเจลีก ญี่ปุ่น วันเสาร์ที่ 23 พฤศจิกายน#8203; 2562 เป็นการลงสนามฟาดแข้งนัดที่ 32 ของฤดูกาล เกมที่น่าสนใจ โยโกฮาม่า เอฟ มารินอส ยกพลไปเยือน มัตสึโมโตะ ยามากะ"/>
  </head>
  <body>
    <article>
      <h1>"โยโกฮาม่า" บุกเฉือน "มัตสึโมโตะ" 1-0 ผงาดจ่าฝูง ส่ง "อุ้ม" ลุ้นแชมป์เจลีก</h1>
      <address><time datetime="2019-11-23T06:59:00+00:00">23 Nov 2019, 06:59</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011635301.JPEG"/>
      </figure>
      <p>การแข่งขันฟุตบอลเจลีก ญี่ปุ่น วันเสาร์ที่ 23 พฤศจิกายน​ 2562 เป็นการลงสนามฟาดแข้งนัดที่ 32 ของฤดูกาล เกมที่น่าสนใจ โยโกฮาม่า เอฟ มารินอส ยกพลไปเยือน มัตสึโมโตะ ยามากะ<br/><br/>เกมนี้ "เจ้า​อุ้ม" ธ​ี​รา​ทร​ บุญ​มาทัน​ แบ็คซ้าย​ตัว​เก่ง​ทีม​ชาติ​ไทย​ออกสตาร์ทเป็น 11 คนแรกให้กับ โยโกฮาม่า ส่วนแนวรุกนำมาโดย 3 แข้งแซมบ้า อย่าง มาร์กอส จูเนียร์, มัตเธอุส และเอริค<br/><br/>ทีมเยือนเริ่มต้น​ได้​อย่าง​ยอดเยี่ยม​ เป็นฝ่ายออก​นำ​ไป​ก่อน​ 1-0 ตั้งแต่นาทีที่ 2 ของการแข่งขัน จากการยิงของ เทรุฮิโตะ นาคางาวะ ซึ่งเป็นเพียงประตูเดียวใน 45 นาทีแรก โยโกฮาม่า ขึ้นนำ 1-0<br/><br/>ครึ่งเวลาหลัง เจ้าถิ่นมัตสึโมโตะ พยายามเปิดเกมรุกใส่ทีมเยือนอย่างต่อเนื่องเพื่อหวังประตูตีเสมอ แต่ไม่สามารถเจาะแนวรับคู่แข่งได้<br/><br/>หมดเวลาการแข่งขัน​ 90 นาที​ โยโกฮาม่า​ เอฟ​ มา​ริน​อส บุกชนะ มัตสึโมโตะ ยามากะ 1-0 เก็บสามคะแนนสำคัญ ผงาดรั้งจ่าฝูงของตาราง เนื่องจากผลการแข่งขันจากสนามอื่นๆ เป็นใจ เอฟซี โตเกียว เสมอ โชนัน เบลล์มาเร่ 1-1 ขณะที่ คาชิม่า อันท์เลอร์ส บุกเจ๊า ซานเฟรซเซ่ ฮิโรชิม่า 0-0 <br/><br/>โดยเวลานี้ โยโกฮาม่า เอฟ​ มา​ริน​อส​ มี 62 แต้ม นำจ่าฝูง นำเอฟ​ซี​ โตเกียว 1 คะแนน และทิ้งห่าง คาชิ​ม่า อันท์เลอร์ส 4 คะแนน เหลืิอการแข่งขันอีก 2 นัดในฤดูกาลนี้</p>
    </article>
  </body>
</html>