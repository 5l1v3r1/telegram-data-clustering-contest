<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/zahranicie/predstierala-objednavku-pizze-a-privola/431806-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-23T06:40:00+00:00"/>
    <meta property="og:title" content="Jej matku ohrozoval domáci násilník, takto si poradila"/>
    <meta property="og:description" content="Dievča si bolo vedomé toho, že privolanie pomoci by mohlo rozčúliť útočníka, ktorý ohrozoval jej matku."/>
  </head>
  <body>
    <article>
      <h1>Jej matku ohrozoval domáci násilník, takto si poradila</h1>
      <h2>Dievča si bolo vedomé toho, že privolanie pomoci by mohlo rozčúliť útočníka, ktorý ohrozoval jej matku.</h2>
      <address><time datetime="2019-11-23T06:40:00+00:00">23 Nov 2019, 06:40</time> by <a rel="author">TASR</a></address>
      <p>Londýn 23. novembra (TASR) - Dievčaťu v americkom štáte Oregon, ktorého matka bola obeťou domáceho násilia, sa podarilo privolať pomoc bez toho, aby si to páchateľ všimol. Dievča predstieralo, že telefonicky objednáva pizzu, informovala v piatok stanica Sky News.</p>
      <p>Dievča si bolo vedomé toho, že privolanie pomoci by mohlo rozčúliť útočníka, ktorý ohrozoval jej matku. Preto počas telefonátu na núdzovú linku 911 predstieralo, že objednáva pizzu.</p>
      <p>Operátor volajúcej na začiatku povedal, že vytočila nesprávne číslo. Neskôr však pochopil, o čo ide, a spolupracoval. Operátor privolal políciu a upozornil ju, aby počas cesty na miesto vypla výstražné sirény.</p>
      <p>Šéf polície v štáte Oregon Michael Navarre povedal, že o podobnom prípade počas svojej 42-ročnej kariéry ešte nepočul. Podľa svojich slov dúfa, že tento príklad by mohol pomôcť ďalším obetiam nadviazať spojenie s políciou bez toho, aby riskovali svoj život.</p>
    </article>
  </body>
</html>