<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/horoscop-de-weekend-23-24-noiembrie-2019-zodiile-care-sunt-norocoase-in-acest-sfarsit-de-saptamana-18608185"/>
    <meta property="og:site_name" content="Gândul"/>
    <meta property="article:published_time" content="2019-11-23T06:22:10+00:00"/>
    <meta property="og:title" content="HOROSCOP de weekend, 23 - 24 noiembrie 2019: Zodiile care sunt norocoase în acest sfârşit de săptămână"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>HOROSCOP de weekend, 23 - 24 noiembrie 2019: Zodiile care sunt norocoase în acest sfârşit de săptămână</h1>
      <h2>Luna din Balanţă aderă sâmbăta aceasta la două aspecte tensionate cu Saturn şi Pluto din Capricorn, indiciu cum că zodiile Cardinale (Berbec, Rac, Balanţă şi Capricorn) nu au parte de o zi prea liniştită. Duminică, vine rândul semnelor Fixe (Taur, Leu, Scorpion şi Vărsător) să experimenteze fluctuaţii de stare de spirit. Pe de-o parte, conjuncţia Lunii cu Marte din Scorpion le oferă mai multă energie, dar opoziţia sa cu Uranus retrograd din Taur şi a lui Marte din Scorpion cu aceeaşi planetă îi predispune la conflicte. Zodiile Mutabile (Gemeni, Fecioară, Săgetător şi Peşti) se bucură însă de un climat propice clipelor de intimitate cu partenerul graţie conjuncţiei lui Venus cu Jupiter în Săgetător.</h2>
      <address><time datetime="2019-11-23T06:22:10+00:00">23 Nov 2019, 06:22</time> by <a rel="author" href="https://www.gandul.info/autor/anca-martin" target="_blank">Anca Martin</a></address>
      <h4>Berbec</h4>
      <p>
        <b>Tonus fizic şi stare emoţională</b>
      </p>
      <p>Starea ta de spirit ar putea să fluctueze destul de mult în acest sfârşit de săptămână. Cele mai mari oscilaţii ar putea apărea duminică, deci caută să îţi reglezi starea de spirit până atunci. În caz contrar, s-ar putea să te derutezi pe tine, dar şi pe cei din jur.</p>
      <p>
        <b>Bani şi carieră</b>
      </p>
      <p>În cazul în care activezi în cadrul unui parteneriat de afaceri, s-ar putea ca sâmbăta aceasta să se ducă aprice lupte pentru putere între voi. Asigură-te că nu durează mult până o daţi la pace. Duminică, ar fi cazul să fii mai atent(ă) cu cheltuielile. S-ar putea să sari calul.</p>
      <p>
        <b>Familie, prieteni şi cuplu</b>
      </p>
      <p>Starea de tensiune de sâmbătă s-ar putea face simţită şi în cuplu sâmbăta aceasta. Poate au rămas unele chestiuni nediscutate între tine şi persoana iubită şi ar fi cazul să vă găsiţi timp pentru ele. Altfel, se poate ajunge la conflicte destul de aprinse care riscă să vă strice weekend-ul.</p>
      <h4>Taur</h4>
      <p>
        <b>Tonus fizic şi stare emoţională</b>
      </p>
      <p>Sâmbăta aceasta pare că te resimţi destul de puternic după eforturile pe care le-ai depus în zilele trecute la serviciu. Nu ar trebui să te mire aşadar dacă duminică eşti cu capsa pusă şi destul de reactiv(ă) la lucruri care nu-ţi convin. Încearcă totuşi să nu torni gaz pe foc.</p>
      <p>
        <b>Bani şi carieră</b>
      </p>
      <p>Nici pe tine nu te ocoleşte potenţialul ridicat de tensiuni în raport cu partenerii de afaceri, clienţii şi/ sau colaboratorii, duminică mai ales. Sâmbătă, nu îţi propune să duci la bun sfârşit sarcini de lucru prea complexe. Randamentul tău s-ar putea să nu se ridice la un nivel prea ridicat.</p>
      <p>
        <b>Familie, prieteni şi cuplu</b>
      </p>
      <p>În aceeaşi măsură, se poate contura un climat încărcat şi acasă, între tine şi partener. Faptul că cel drag nu se arată dispus să îţi spună ce se întâmplă cu adevărat nu face decât să te enerveze şi mai tare. Oferă-i spaţiu şi va găsi negreşit puterea să se confeseze.</p>
      <h4>Gemeni</h4>
      <p>
        <b>Tonus fizic şi stare emoţională</b>
      </p>
      <p>Sâmbătă nu dai semne prea clare de osteneală, dar duminică nu îţi doreşti să faci nimic altceva decât să stai în pat şi să îţi aduni forţele pentru săptămâna care vine. Alocă-ţi timpul necesar odihnei şi nu îţi programa angajamente sociale prea numeroase şi obositoare în ultima zi a weekend-ului.</p>
      <p>
        <b>Bani şi carieră</b>
      </p>
      <p>Nativii(ele) care lucrează în acest weekend, mai exact duminică, s-ar putea să nu fie atât de productivi(e) pe cât s-ar aştepta superiorii lor. Ba mai mult, din pricina oboselii, s-ar putea să fie destul de neglijenţi(te) cu munca lor. Li se recomandă mai multă atenţie la detalii decât de obicei.</p>
      <p>
        <b>Familie, prieteni şi cuplu</b>
      </p>
      <p>Cu toate că eşti destul de apatic(ă) în acest sfârşit de săptămână, tot găseşti forţa de a petrece timp de calitate cu persoana iubită. Cu excepţia micilor tensiuni sâmbătă, vă bucuraţi însă de momente frumoase de care nu aţi putut avea parte peste săptămână, când timpul nu vi le-a permis.</p>
      <h4>Rac</h4>
      <p>
        <b>Tonus fizic şi stare emoţională</b>
      </p>
      <p>Nivelul tău de energie este unul obişnuit pentru finele săptămânii în acest weekend, cu excepţia zilei de duminică, atunci când astrele îţi conferă efervescenţă şi vitalitate. Să nu te mire aşadar dacă tu eşti promotorul activităţilor din aceste zile, invitându-i pe cei dragi la o plimbare prin parc, de exemplu.</p>
      <p>
        <b>Bani şi carieră</b>
      </p>
      <p>În cazul în care ţi-ai propus să faci câte ceva pe lângă casă, asigură-te că te consulţi cu partenerul înainte să investeşti în ceva sau să schimbi unele politici gospodăreşti. S-ar putea să nu fie de acord cu ideile tale, atrăgându-ţi critici pe baza faptului că nu i le-ai împărtăşit.</p>
      <p>
        <b>Familie, prieteni şi cuplu</b>
      </p>
      <p>Duminică, ar fi de dorit să nu le promiţi prietenilor şi persoanei iubite mai mult lucruri decât poţi livra. Dar dacă le-ai spus că veţi face ceva special, iar timpul nu îţi permite, poate te gândeşti la o activitate care să vă aducă pe toţi împreună. Vă va prinde bine.</p>
      <h4>Leu</h4>
      <p>
        <b>Tonus fizic şi stare emoţională</b>
      </p>
      <p>Nivelul tău de sensibilitate s-ar putea să fie mai ridicat decât de obicei sâmbăta aceasta. Unele vorbe, spuse la mânie probabil, pot ajunge să îţi facă rău fizic şi să te priveze de starea de bine de care aveai nevoie pentru a te bucura de timpul liber avut la dispoziţie.</p>
      <p>
        <b>Bani şi carieră</b>
      </p>
      <p>Aceia(ele) dintre voi care lucrează sâmbăta aceasta ar putea constata că puţine lucruri merg conform planului. Unele neînţelegeri cu colegii de muncă sau defecţiuni ale aparaturii de la birou pot conduce la momente de tensiune care le afectează destul de mult randamentul. Li se recomandă să găsească modalităţi de adaptare.</p>
      <p>
        <b>Familie, prieteni şi cuplu</b>
      </p>
      <p>Dacă nu ţi-ai făcut încă planuri pentru ziua de duminică, află că astrele îţi recomandă să o dedici partenerului şi copiilor. O excursie undeva în apropiere de casă sau o ieşire în natură v-ar prinde foarte bine. Căutaţi aşadar să profitaţi de vremea bună, optând pentru activităţi de recreere activă.</p>
      <h4>Fecioară</h4>
      <p>
        <b>Tonus fizic şi stare emoţională</b>
      </p>
      <p>Te trezeşti cu faţa la cearşaf duminică şi nu se întrevăd şanse prea mari de a ieşi din această stare. Este clar că ai internalizat prea multă energie negativă în zilele care au trecut, dar dacă o externalizezi în acest mod, rişti să creezi probleme şi mai mari în jur.</p>
      <p>
        <b>Bani şi carieră</b>
      </p>
      <p>Sâmbăta aceasta asigură-te că nu sari calul cu cheltuielile. Dacă ajungi la cumpărături, s-ar putea să nu-ţi dai seama câte produse ai pus în coş până nu ajungi la casă. Propune-ţi o sumă fixă de pragul căreia să nu treci în cazul în care ajungi la mall în această zi.</p>
      <p>
        <b>Familie, prieteni şi cuplu</b>
      </p>
      <p>Momentele petrecute cu familia, mai ales cea de origine, ar trebui să fie prioritare pentru tine în acest sfârşit de săptămână. Dacă timpul nu îţi permite să îi vizitezi sau să îi chemi pe la tine sâmbătă, gândeşte-te la ceva special pentru duminică. Vă va face bine tuturor timpul împreună.</p>
      <h4>Balanţă</h4>
      <p>
        <b>Tonus fizic şi stare emoţională</b>
      </p>
      <p>Pare să nu te fi ostenit prea tare săptămâna aceasta, semn că stai destul de bine cu tonusul fizic şi mental în următoarele zile. Cu excepţia unor tensiuni în raport cu familia sâmbătă, care s-ar putea să îţi afecteze niţel buna dispoziţie, nu se întrevăd alte ameninţă pe acest plan.</p>
      <p>
        <b>Bani şi carieră</b>
      </p>
      <p>Cheltuielile însă s-ar putea ţine scai de tine. Dacă ai un buget fix în acest final de săptămână, este cu atât mai important să ai grijă cât laşi la magazinele preferate dacă decizi să le treci pragul duminica aceasta. Caută aşadar să nu te întinzi mai mult decât ţi-e plapuma.</p>
      <p>
        <b>Familie, prieteni şi cuplu</b>
      </p>
      <p>Menţionam anterior faptul că planează sâmbătă riscul unor certuri. S-ar putea ca diferenţele de viziune dintre tine şi apropiaţi să îşi arate colţii mai puternic decât de obicei. Concentrează-te mai degrabă pe chestiunile în care opiniile voastre converg. În caz contrar, cultivaţi prea multă vreme tensiuni care nu duc nicăieri.</p>
      <h4>Scorpion</h4>
      <p>
        <b>Tonus fizic şi stare emoţională</b>
      </p>
      <p>Atât sâmbătă, cât şi duminică apar evenimente care se joacă cu starea ta de bine. În principiu, n-ai avea de ce să te plângi din acest punct de vedere, dar dacă te raportezi prea mult la trecut şi alimentezi atmosfera încărcată dintre tine şi partener, îţi piere cheful de orice.</p>
      <p>
        <b>Bani şi carieră</b>
      </p>
      <p>Duminica aceasta se pot ivi oportunităţi de suplimentare a veniturilor, fie prin intermediul faptul că faci ore suplimentare la serviciu ori graţie unor activităţi extraprofesionale pe care le derulezi în această perioadă. Caută totuşi să nu cheltuieşti prea mult pentru că sunt alte lucruri în care să investeşti perioada aceasta.</p>
      <p>
        <b>Familie, prieteni şi cuplu</b>
      </p>
      <p>Spuneam mai sus că nu te ocolesc discuţiile în contradictoriu cu persoana iubită. Cu siguranţă nu va fi vorba de altceva decât de nişte eliberări de tensiuni acumulată în ultimele zile. Caută să îţi faci timp pentru discuţii aşezate, care merg într-o direcţie benefică relaţiei tale cu partenerul de viaţă.</p>
      <h4>Săgetător</h4>
      <p>
        <b>Tonus fizic şi stare emoţională</b>
      </p>
      <p>În cazul tău, s-ar putea înregistra în acest sfârşit de săptămână, dar mai ales duminică, nişte fluctuaţii de stare de spirit destul de contrastante. Cu siguranţă există o cauză pentru care oscilezi atât de dramatic între momente de interiorizare şi de exuberanţă. Caută totuşi să vezi ce ţi se întâmplă.</p>
      <p>
        <b>Bani şi carieră</b>
      </p>
      <p>Nativii(ele) acestui semn care sunt implicaţi(te) într-un proiect sau le derulează s-ar putea să nu aibă de ales decât să se înhame la unele cheltuieli destul de mari sâmbăta aceasta. În cazul altora, poate fi vorba de unele prierderi financiare rezultate din decizii pripite cu privire la planurile de viitor.</p>
      <p>
        <b>Familie, prieteni şi cuplu</b>
      </p>
      <p>Astrele nu ne oferă prea multe informaţii cu privire la modul în care îţi vei petrece weekend-ul cu familia şi prietenii. Aşadar, pare că primeşti mână liberă din partea lor să îţi faci programul aşa cum doreşti, fără să rişti apariţia unor reproşuri din partea unei tabere sau a ceileilalte.</p>
      <h4>Capricorn</h4>
      <p>
        <b>Tonus fizic şi stare emoţională</b>
      </p>
      <p>Cu excepţia zilei de duminică, în care rişti să te rătăceşti pe aleea amintirilor şi să dezgropi lucruri care mai bine ar fi rămas de domeniul trecutului, nu te paşte nicio ameninţare la adresa tonusului fizic şi mental bun de care te bucuri la finalul acestei săptămâni. Cultivă-le mai departe.</p>
      <p>
        <b>Bani şi carieră</b>
      </p>
      <p>Aceia(lea) dintre voi care lucrează în acest weekend, dar mai ales sâmbătă, s-ar putea trezi că se contrează cu superiorii pe diverse teme, care mai de care mai neimportante. Trebuie să îşi dea seama la timp că riscă să îşi taie craca de sub picioare dacă continuă în acest fel.</p>
      <p>
        <b>Familie, prieteni şi cuplu</b>
      </p>
      <p>Duminica aceasta, caută să îţi împarţi timpul echitabil între prieteni şi cei dragi ai casei. S-ar putea să fi tot amânat întâlnirile cu cei dintâi, ceea ce riscă să creeze o ruptură între voi dacă o ţii tot aşa. Caută deci să îţi faci suficient timp pentru ei zilele acestea.</p>
      <h4>Vărsător</h4>
      <p>
        <b>Tonus fizic şi stare emoţională</b>
      </p>
      <p>Sâmbăta aceasta s-ar putea să nu te surprindă în cea mai bună formă mentală. Eşti foarte extenuat(ă), ai tendinţa să pui răul în faţa şi să te retragi înăuntru atunci când simţi că lucrurile nu merg în direcţia pe care ţi-o doreşti. Găseşte o modalitate de eliberare de energia negativă.</p>
      <p>
        <b>Bani şi carieră</b>
      </p>
      <p>Duminică, umăreşte să îţi faci timp pentru planurile tale de viitor. Printr-un eveniment sau o întâlnire, ajungi să faci networking cu oameni care gândesc similar ţie şi care te pot ajuta să îţi construieşti planul perfect pentru a-ţi îndeplini unele ambiţii mai vechi. Eşti pe direcţia bună către ce-ţi doreşti.</p>
      <p>
        <b>Familie, prieteni şi cuplu</b>
      </p>
      <p>Cu toate acestea, s-ar putea să îţi fie destul de greu să îţi faci timp suficient pentru familie. Este posibil să fi fost absent(ă) pe acest plan în ultima vreme, ceea ce conduce o o atmosferă distantă, gata-gata să explodeze, în raport cu familia. Găseşte-ţi timp în program pentru ei.</p>
      <h3>Peşti</h3>
      <p>
        <b>Tonus fizic şi stare emoţională</b>
      </p>
      <p>Ceva din modul în care evoluează lucrurile sâmbăta aceasta îţi hrăneşte unele temeri legate de viitor. Încearcă să le analizezi la rece pentru a-ţi da seama dacă sunt fondate sau nu, dacă poţi face ceva în privinţa lor sau trebuie să te pregăteşti pentru orice schimbare cu o atitudine potrivită.</p>
      <p>
        <b>Bani şi carieră</b>
      </p>
      <p>Duminica aceasta poate fi benefică planului profesional. S-ar putea să fie vorba despre o întâlnire aranjată de astre cu un facto de decizie din compania în cadrul căruia activezi. S-ar putea ca, în urma acestei întrevederi, să primeşti mai multe oportunităţi de a te face remarcat(ă) aşa cum se cuvine.</p>
      <p>
        <b>Familie, prieteni şi cuplu</b>
      </p>
      <p>Diferenţele de viziune dintre tine şi fraţi/ surori ori prieteni vechi s-ar putea să iasă la iveală suficient de puternic duminica aceasta încât să conducă la unele certuri destul de aprige. Gândeşte-te însă dacă există vreo miză reală a acestor conflicte. Dacă vizează principii, nu te aştepta să le schimbe.</p>
    </article>
  </body>
</html>