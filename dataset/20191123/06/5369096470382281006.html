<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/lifewitness/777367/telos-epochis-gia-ta-angelakia-tis-victorias-secret/"/>
    <meta property="og:site_name" content="to10.gr"/>
    <meta property="article:published_time" content="2019-11-23T06:58:13+00:00"/>
    <meta property="og:title" content="Τέλος εποχής για τα «αγγελάκια» της Victoria`s Secret"/>
    <meta property="og:description" content="Πέρσι τα νούμερα τηλεθέασης της παρουσίασαν ιστορικό χαμηλό, ενώ παράλληλα αυξήθηκε ένα κύμα κριτικής."/>
  </head>
  <body>
    <article>
      <h1>Τέλος εποχής για τα «αγγελάκια» της Victoria`s Secret</h1>
      <h2>Πέρσι τα νούμερα τηλεθέασης της παρουσίασαν ιστορικό χαμηλό, ενώ παράλληλα αυξήθηκε ένα κύμα κριτικής.</h2>
      <address><time datetime="2019-11-23T06:58:13+00:00">23 Nov 2019, 06:58</time> by <a rel="author">to10.gr</a></address>
      <p>Η δημοφιλής μάρκα γυναικείων εσωρούχων Victoria’s Secret ακύρωσε την ετήσια επίδειξη μόδας της, λόγω των όλο και χαμηλότεων ποσοστών τηλεθέασης και της αυξανόμενης κριτικής κατά της εκδήλωσης. Το δημοφιλές σόου, το οποίο έλαβε χώρα για πρώτη φορά το 1995, έγινε γρήγορα μία εμβληματική εκδήλωση της σύγχρονης ποπ κουλτούρας, τραβώντας τα βλέμματα εκατομμυρίων θεατών ετησίως.</p>
      <p>Εντούτοις, η περασμένη χρονιά είχε έντονα αρνητικό πρόσημο για το μεγάλο event, καθότι τα νούμερα τηλεθέασης της παρουσίασαν ιστορικό χαμηλό, ενώ παράλληλα αυξήθηκε ένα κύμα κριτικής, το οποίο έκανε λόγο για μία εκδήλωση σεξιστική, ξεπερασμένη και κλειστή στη διαφορετικότητα.</p>
      <p>
        <a href="https://www.to10.gr/anonymous/776889/o-achilleas-milai-gia-stimena-ke-panionios-ntinamo-estile-16-chronia-fylaki-ton-sapina-vids/">
          <i>Ο Μπέος μιλάει για στημένα και το Πανιώνιος – Ντιναμό έστειλε 16 χρόνια φυλακή τον Σάπινα</i>
        </a>
      </p>
      <p>Η μητρική εταιρεία της μάρκας εσωρούχων, L Brands, ανέφερε σχετικά μέσω ενός κορυφαίου στελέχους της, ότι είναι καιρός να «εξελίξει» τη διαφημιστική στρατηγική της, τονίζοντας ωστόσο, ότι τα συγκεκριμένα σόου αποτελούν μία «σημαντική πλευρά της μάρκας και ένα εντυπωσιακό επίτευγμα στον τομέα της διαφήμισης».</p>
      <p>Στην ετήσια εκδήλωση κάθε χρόνο συμμετείχαν μερικά από τα πιο διάσημα μοντέλα του κόσμου, όπως η Τάιρα Μπανκς η Μπέλα Χαντίντ, η Χάιντι Κλουμ και η Μιράντα Κερ, με τη συμμετοχή τους σε αυτή να είναι καθοριστική για την εξέλιξη που είχε η καριέρα τους.</p>
      <p>Πέραν των σημαντικών πτώσεων στις πωλήσεις για τη Victoria’s Secret, απόρροια των μεταβαλλόμενων τάσεων της μόδας, το δημοφιλές brand βρέθηκε πρόσφατα στο επίκεντρο διάφορων δημόσιων αντιπαραθέσεων, με αποτέλεσμα να λάβει αρκετή «αρνητική δημοσιότητα».</p>
      <p>Ενδεικτικά, πέρυσι, μία συνέντευξη στη Vogue του τότε επικεφαλής του τμήματος μάρκετινγκ του brand, Εντ Ράζεκ, προκάλεσε έντονες δημόσιες αντιδράσεις, καθότι το στέλεχος δήλωσε ότι δεν θα επιθυμούσε τη συμμετοχή διεμφυλικών μοντέλων στις εκδηλώσεις της μάρκας. Μετά τη δημόσια κατακραυγή, ο Ράζεκ τελικώς απολογήθηκε για τα λεγόμενα του και εγκατέλειψε την εταιρεία νωρίτερα αυτή τη χρονιά.</p>
      <p>Μιας και η Victoria’s Secret αποφάσισε να γυρίσει σελίδα, ας θυμηθούμε μερικές από τις καλύτερες στιγμές των show του παρελθόντος.</p>
      <figure>
        <iframe src="https://www.youtube.com/embed/G1I3psDbD94" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/5SZgVP0fGv8" width="640" height="360" data-service="Youtube" scrolling="no"/>
      </figure>
      <p>Πηγή: www.e-radio.gr</p>
      <p>
        <b>
          <a href="https://www.to10.gr/lifewitness/777367/telos-epochis-gia-ta-angelakia-tis-victorias-secret/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>