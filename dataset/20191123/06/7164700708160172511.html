<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_539035/"/>
    <meta property="og:site_name" content="INNnews"/>
    <meta property="article:published_time" content="2019-11-23T06:16:17+00:00"/>
    <meta property="og:title" content="ชป.มอบห้องเรียนอัจฉริยะเด็กขอนแก่น"/>
    <meta property="og:description" content="ที่วิทยาลัยการปกครองท้องถิ่น มหาวิทยาลัยขอนแก่น ผศ.ดร.เ…"/>
  </head>
  <body>
    <article>
      <h1>ชป.มอบห้องเรียนอัจฉริยะเด็กขอนแก่น</h1>
      <h2>กรมชลประทานมอบห้องเรียนอัจฉริยะ สอดรับนโยบายไทยแลนด์ 4.0 ด้วยนวัตรกรรมการจัดการเรียนการสอนสุดไฮเทค</h2>
      <address>
        <time datetime="2019-11-23T06:16:17+00:00">23 Nov 2019, 06:16</time>
      </address>
      <p>ที่วิทยาลัยการปกครองท้องถิ่น มหาวิทยาลัยขอนแก่น ผศ.ดร.เด่นพงษ์ สุดภักดี รองอธิการบดีมหาวิทยาลัยขอนแก่น หรือ มข. พร้อมด้วย รศ.ดร.ศุภวัฒนากร วงศ์ธนวสุ คณบดีวิทยาลัยการปกครองท้องถิ่น มข. และ ศ.ดร.วันชัย วัฒนศัพท์ อดีตอธิการบดี มข. ร่วมรับมอบห้องเรียนอัจฉริยะ หรือ Smart Classroom จากนายทองเปลว กองจันทร์ อธิบดีกรมชลประทาน โดยมีคณาจารย์และนักศึกษา จากวิทยาลัยการปกครองท้องถิ่น มข. ร่วมเป็นสักขีพยานจำนวนมาก</p>
      <figure>
        <img src="https://www.innnews.co.th/wp-content/uploads/2019/11/76697447_513696676143826_8781268173786710016_n.jpg"/>
      </figure>
      <p>นายทองเปลว กองจันทร์ อธิบดีกรมชลประทาน กล่าวว่า มข.โดยเฉพาะกับวิทยาลัยการปกครองท้องถิ่น นั้นมุ่งเน้นในด้านของการพัฒนาบุคลากรในภาคตะวันออกเฉียงเหนือ ที่มีประชากรจำนวนมาก อีกทั้ง มข.เป็นมหาวิทยาลัยฯที่อยู่คู่กับคนอีสานมาอย่างยาวนาน มีคณาจารย์ที่มีความรู้ความสามารถในการที่จะพัฒนาบุคลากรในทุกระดับและทุกช่วงวัย การมอบห้องเรียนอัจฉริยะดังกล่าวนี้เป็นการเพิ่มศักยภาพในกระบวนการการจัดการเรียนการสอน ที่เป็นปัจจุบันและก้าวล้ำสู่อนาคต ด้วยนวัตรกรรมที่หลากหลาย เพราะเมื่ออุปกรณ์ในการจัดการเรียนการสอนนั้นมีศักยภาพ มีประสิทธิภาพ สอดรับกับคณาจารย์ที่มีความเชี่ยวชาญที่ครอบคลุมก็จะทำให้การจัดการการเรียนการสอน ของวิทยาลัยการปกครองท้องถิ่นนั้นมีศักยภาพที่เพิ่มขึ้นและผลที่ได้รับคือนักศึกษารวมไปถึงผู้ที่เข้ารับการพัฒนาศักยภาพจากการอบรมในด้านต่างๆ ก็จะเข้าถึงเทคโนโลยีและได้รับการจัดการเรียนการสอนที่ทันมัย</p>
      <p>กรมชลประทาน รวมไปถึงผู้ที่มีจิตศรัทธา และคนในครอบครัวชลประทานทุกคนและโดยส่วนตัวของผมเอง ทุกคนล้วนมีความมุ่งมั่นในเรื่องของการพัฒนาวงการการศึกษาของไทย จึงได้ร่วมสมทบทุนกันคนละเล็กละน้อย ตามกำลังศรัทธา จนกลายมาเป็นห้องเรียนอัจฉริยะห้องแรกที่ขอนแก่น ทั้งนี้โดยส่วนตัวจะกลับไปหารือร่วมกันกับผู้มีจิตศรัทธา ในการต่อยอดและพัฒนาห้องเรียนอัจฉริยะในโลกยุคดิจิตอล ซึ่งในระบบดิจิตอลนั้นต้องยอมรับว่ามีการพัฒนาที่รวดเร็วมาก ซึ่งห้องเรียนดังกล่าวนี้จะเป็นจุดเริ่มต้นที่เราจะร่วมกันเติมเต็มบริบทในการจัดการศึกษาของไทย ที่ทุกคนจะร่วมมือกันพัฒนาและต่อยอด ต่อไปอย่างต่อเนื่อง</p>
      <figure>
        <img src="https://www.innnews.co.th/wp-content/uploads/2019/11/76195856_2768354429855974_7571175560638889984_n.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/74880672_492781978002716_5894826881294794752_n.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/76726128_2744541205589578_5059913693110730752_n.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/76747525_509301829799325_7644335505277976576_n.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/78523901_559524708164112_3125948069284151296_n.jpg"/>
      </figure>
    </article>
  </body>
</html>