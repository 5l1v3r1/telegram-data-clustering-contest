<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/ukrayina-i-ssha-proveli-zasidannya-grupi-schodo-nerozpovsyudzhennya-zbroyi-masovogo-znischennya-330654_.html"/>
    <meta property="og:site_name" content="DT.ua"/>
    <meta property="article:published_time" content="2019-11-23T06:52:00+00:00"/>
    <meta property="og:title" content="Україна і США провели засідання групи щодо нерозповсюдження зброї масового знищення"/>
    <meta property="og:description" content="Учасники зустрічі побували у Чорнобилі, щоб побачити новий безпечний конфайнмент"/>
  </head>
  <body>
    <article>
      <h1>Україна і США провели засідання групи щодо нерозповсюдження зброї масового знищення</h1>
      <h2>Учасники зустрічі побували у Чорнобилі, щоб побачити новий безпечний конфайнмент</h2>
      <address>
        <time datetime="2019-11-23T06:52:00+00:00">23 Nov 2019, 06:52</time>
      </address>
      <p>США та Україна провели засідання робочої групи щодо нерозповсюдження в Києві та <a href="https://dt.ua/UKRAINE/chetvertiy-energoblok-chaes-nakrili-zahisnoyi-arkoyu-noviy-sarkofag-rozrahovaniy-na-100-rokiv-225965_.html"><b>Чорнобилі </b></a>21-22 листопада.</p>
      <p>Про це повідомляється на сайті Держдепартаменту США.<br/><br/>Міжвідомчі експерти з обох сторін зустрілися, щоб обговорити ряд проблем, пов'язаних з нерозповсюдженням, контррозповсюдженням і стратегічним експортним контролем та безпекою кордонів. В ході дводенного діалогу учасники також відвідали Чорнобиль, щоб побачити нещодавно завершений новий безпечний конфайнмент, безпрецедентну роботу в галузі ядерного будівництва, створену для перетворення майданчика у сталий та екологічно безпечний стан.<br/><br/>Зустріч є одним з декількох діалогів США і України для зміцнення двостороннього співробітництва та усунення загроз, пов'язаних з розповсюдженням чутливих технологій подвійного призначення, зброї масового знищення і засобів його доставки.<br/><br/>Запобігання розповсюдженню ЗМЗ, систем доставки і передових можливостей в області звичайних озброєнь і стримування такого поширення там, де воно вже вкоренилося, - є завданням Бюро міжнародної безпеки та нерозповсюдження. У тісній співпраці з іншими бюро в Державному департаменті, іншими агентствами США і різними міжнародними та неурядовими партнерами ISN відстежує, розробляє і впроваджує ефективні заходи реагування на загрози розповсюдження та формує середовище міжнародної безпеки для запобігання їх повторення. Українські експерти є партнерами бюро.</p>
      <p>Президент України Володимир Зеленський, який відвідав Чорнобильську зону 10 липня, зазначив у своєму <a href="https://mobile.twitter.com/ZelenskyyUa/status/1148924595753422848?fbclid=IwAR3e6c6D0TXHWaNy7md6lDU4E9J0yQ3VlgEvMTLDFB5sBx3OmDBddrL0vaM">Twitter</a>, що вже підписав указ, який стане початком перетворення зони відчуження на одну з точок росту нової України.</p>
      <p>Зеленський зазначив, що спочатку буде створений "зелений коридор" для туристів та зняті передумови для корупції. Зеленський також підкреслив, що не буде більше "заборон знімати відео і інших подібних дурниць".</p>
      <p>"Давайте, нарешті, припинимо відлякувати людей, відвідувачів, перетворимо Зону відчуження в науковий і майбутній туристичний магніт. Зробимо тут землю свободи, яка стане одним із символів нової України – без корупції і дурних заборон, з інвестиціями і майбутнім", - заявив президент.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>