<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/sport.295.html:831872-Tripl-dabl-dominacija-Jokica-u-senci-povrede-Prestravljena-hala-se-ujedinila-u-molitvi-za-Vokera-izneli-ga-na-nosilima-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-23T06:50:00+00:00"/>
    <meta property="og:title" content="Tripl-dabl dominacija Jokića u senci povrede: Prestravljena hala se ujedinila u molitvi za Vokera, izneli ga na nosilima! (VIDEO)"/>
    <meta property="og:description" content="Naš centar je imao 18 poena, 16 skokova i 10 asistencija za 35 minuta na parketu, efikasniji je bio Mari sa 22 poena"/>
  </head>
  <body>
    <article>
      <h1>Tripl-dabl dominacija Jokića u senci povrede: Prestravljena hala se ujedinila u molitvi za Vokera, izneli ga na nosilima! (VIDEO)</h1>
      <address><time datetime="2019-11-23T06:50:00+00:00">23 Nov 2019, 06:50</time> by <a rel="author">Novosti online</a></address>
      <p>
        <b>Naš centar je imao 18 poena, 16 skokova i 10 asistencija za 35 minuta na parketu, efikasniji je bio Mari sa 22 poena</b>
      </p>
      <p>Košarkaši Denvera pobedili su Boston sa 96:92, uz sjajan učinak Nikole Jokića.<br/><br/>Naš centar je imao 18 poena, 16 skokova i 10 asistencija za 35 minuta na parketu, efikasniji je bio Mari sa 22 poena, a Braun je odskočio u Bostonu sa 22 uz 10 skokova.<br/><br/>Od starta je dominirao Denver otišavši munjevito na 16 razlike već u prvoj deonici, ali se na kraju ipak kockao kada je Boston prišao na 84:83.<br/><br/>Do kraja, ipak su Nagitsi održali distancu i nisu dozvolili maksimalnu neizvesnost, sa linije penala su potvrdili pobedu.<br/><br/>Ipak, meč je zasenila teška povreda Kembe Vokera, koji je odigrao samo 12 minuta i iznet je na nosilima.<br/><br/>On se sudario sa saigračem i srušio se, u nezgodnom padu je povredio vrat i preplašio je sve prisutne u hali.</p>
      <figure>
        <iframe src="https://www.youtube.com/embed/gkAefU2_Uvs" width="560" height="315" data-service="Youtube" scrolling="no"/>
      </figure>
      <p>Igrači se se posle toga skupili u molitvi, a iz tabora Bostona je naknadno saopšteno da je doživeo potres mozga.</p>
      <figure>
        <iframe data-src="https://twitter.com/RochieWBZ/status/1198075509126705152?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Inače, Jokić je došao do svog trećeg tripl-dabla u sezoni, odnosno 31. u karijeri, čime je došao do 12. mesta večne liste NBA lige!<br/><br/>Čak 44. put u karijeri odigrao je meč sa bar 10 asistencija, što je čak 30 mečeva više od najbližeg pratioca na centarskoj poziciji u poslednjih 20 godina.<br/><br/>(Telegraf.rs)</p>
      <related>
        <h4>Srodne vesti</h4>
        <a href="http://www.novosti.rs/vesti/sport.295.html:831882-Drama-u-NBA-ligi-Bogdanovic-i-saigraci-bezali-iz-dvorane-zbog-dojave-o-bombi-FOTO"/>
        <a href="http://www.novosti.rs/vesti/sport.295.html:831652-Milvokijeva-sesta-pobeda-u-nizu-Adetokumbo-predvodio-ludackom-statistikom"/>
        <a href="http://www.novosti.rs/vesti/sport.295.html:831466-Harden-nemocan-pred-Jokicem-Srpski-centar-opet-dominira-VIDEO"/>
        <a href="http://www.novosti.rs/vesti/sport.295.html:831469-Luka-Doncic-odusevljava-svet-Novi-rekordi-i-jos-jedan-tripl-dabl-mladog-Slovenca-VIDEO"/>
      </related>
    </article>
  </body>
</html>