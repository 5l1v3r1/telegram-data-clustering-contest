<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/6jMk9W/conte-med-soveromsregler-jeg-foretrekker-ogsaa-at-spillerne-er-samme"/>
    <meta property="og:site_name" content="Bergens Tidende"/>
    <meta property="article:published_time" content="2019-11-23T06:26:00+00:00"/>
    <meta property="og:title" content="Conte med soveromsregler: – Jeg foretrekker også at spillerne er sammen med sine egne koner"/>
    <meta property="og:description" content="Inter-trener Antonio Conte gir ikke bare spillerne råd om taktikk, trening og kampplan. Han legger seg opp i sexlivet deres også."/>
  </head>
  <body>
    <article>
      <h1>Conte med soveromsregler: – Jeg foretrekker også at spillerne er sammen med sine egne koner</h1>
      <h2>Inter-trener Antonio Conte gir ikke bare spillerne råd om taktikk, trening og kampplan. Han legger seg opp i sexlivet deres også.</h2>
      <address><time datetime="2019-11-23T06:26:00+00:00">23 Nov 2019, 06:26</time> by <a rel="author">NTB</a></address>
      <p>Det er i den franske sportsavisen <a href="https://www.lequipe.fr/Football/Article/Antonio-conte-je-suis-un-esprit-libre-pas-un-leche-cul/1082294">L'Equipes helgemagasin</a> Conte avslører noe av det han mener ligger bak suksessen til lagene han trener.</p>
      <p>Spillerne har fått beskjed om hva sjefen synes skal skje på soverommet.</p>
      <p>– I en periode med mange kamper på kort tid, bør ikke spillerne ha seksuelle relasjoner som tar mye tid. De bør også bruke så lite energi som mulig. Det beste er om partneren sitter øverst, sier Conte og fortsetter.</p>
      <p>– Jeg foretrekker også om spillerne i så fall er sammen med sine egne koner og kjærester. Da er de ikke nødt til å stå for en eksepsjonell prestasjon.</p>
      <p>Uttalelsen ble ikke tatt like godt opp av alle.</p>
      <p>Conte er kjent for å stille knallharde krav til sine spillere, og han er svært opptatt av detaljer. Det gjelder primært treningen, men også kosthold og søvn. Romelu Lukaku ble styrt inn i et knallhardt matregime da han i sommer kom fra Manchester United. Han virker nå i bedre slag enn noen gang.</p>
      <p>Inter møter Torino i serie A lørdag og spiller fem kamper på snaut to og en halv uke.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/QoXpK8/slik-blir-lysfesten-2019"/>
        <a href="https://www.bt.no/nyheter/lokalt/i/7015R8/har-faatt-6080-klager-paa-svaert-glatte-veier-loerdag-formiddag"/>
        <a href="https://www.bt.no/btmeninger/debatt/i/2GgMmr/det-dummeste-jeg-har-gjort"/>
        <a href="https://www.bt.no/btmagasinet/i/JoXlG4/karina-forstaar-ikke-vitser-thomas-gaar-midt-i-en-samtale-hvis-den-kjed"/>
        <a href="https://www.bt.no/nyheter/lokalt/i/50v6M6/vill-budkamp-om-bolig-med-krypt-solgt-for-235-millioner-over-takst"/>
        <a href="https://www.bt.no/btmeninger/kommentar/i/qLx2Po/martyren-paa-ytre-hoegre"/>
      </related>
      <ol>
        <li>
          <a href="https://www.bt.no/tag/S%C3%B8vn">Søvn</a>
        </li>
        <li>
          <a href="https://www.bt.no/tag/energi">energi</a>
        </li>
        <li>
          <a href="https://www.bt.no/tag/Trening">Trening</a>
        </li>
      </ol>
    </article>
  </body>
</html>