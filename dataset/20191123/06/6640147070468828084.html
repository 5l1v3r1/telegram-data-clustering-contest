<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/the-witcher-3-vendite-switch-aspettative/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-23T06:59:00+00:00"/>
    <meta property="og:title" content="The Witcher 3: le vendite della versione Nintendo Switch sono in linea con le aspettative | Game Division"/>
    <meta property="og:description" content="Secondo quanto rivelato da CD Projekt RED le vendite della versione per Nintendo Switch di The Witcher 3 sono in linea con le aspettative"/>
  </head>
  <body>
    <article>
      <h1>The Witcher 3: le vendite della versione Nintendo Switch sono in linea con le aspettative | Game Division</h1>
      <address>
        <time datetime="2019-11-23T06:59:00+00:00">23 Nov 2019, 06:59</time>
      </address>
      <p>Una delle sorprese più grandi di questo 2019 è sicuramente stato lo sbarco di<b> The Witcher 3</b> su <b>Nintendo Switch</b>. Una conversione per molti al limite dell’impossibile ma che <b>Saber Interactive</b> è riuscita a portare a termine con ottimi risultati e pochissimi compromessi, permettendoci di giocare alle avventure dello strigo in piena mobilità e per di più nella <b>Complete Edition.</b></p>
      <p>Oltre che un successo tecnico <b>The Witcher 3</b> su <b>Nintendo Switch</b> si è anche rivelato un discreto successo commerciale, raggiungendo le aspettative di vendita precedentemente fissate da <b>CD Projekt RED.</b></p>
      <p>Leggi anche: <a href="https://www.tomshw.it/videogioco/cod-modern-warfare-aree-battle-royale/">COD Modern Warfare: leak svela i nomi delle aree della mappa Battle Royale?</a></p>
      <figure>
        <img src="https://www.tomshw.it/images/images/2019/10/the-witcher-3-switch-56213.jpg"/>
      </figure>
      <p>Durante il proprio report finanziario sui risultati del terzo trimestre del 2019, infatti, <b>CD Projekt RED</b> ha comunicato che le entrate complessive della società sono aumentate del 38% rispetto all’anno precedente e che ciò è dovuto al fatto che le copie inviate ai rivenditori del titolo per <b>Nintendo Switch </b>si sono rivelate in linea con le aspettative. Nonostante non si tratti quindi direttamente di copie vendute, successivamente è stato confermata anche la bontà dei risultati sotto quest’ultimo aspetto.</p>
      <p>I dati di vendita del resto sembrano dare credito ad una conversione di assoluto valore. Come riporta anche la nostra recensione, che potete trovare comodamente <a href="https://www.tomshw.it/videogioco/the-witcher-3-swtich-recensione/">qui</a>, infatti: “la conversione di <b>The Witcher 3</b> per <b>Nintendo Switch</b> è un’operazione svolta con l’obiettivo ben chiaro di andare a ricoprire tutti quei giocatori che non hanno mai potuto intraprendere l’ultimo viaggio di Geralt e quei fan, irriducibili, che vorranno ritornare nell’universo ideato da <b>Sapkowski</b> in una veste del tutto inedita. Il lavoro svolto dai ragazzi di Saber Interactive va ben oltre l’esercizio di stile e mostra, ancora una volta, che con la giusta dose di compromessi anche l’ibrida console kyotese può ospitare giochi dal comparto tecnico decisamente muscoloso.”</p>
      <p>Che ne pensate di questa notizia, avete giocato il capolavoro di <b>CD Projekt RED</b> proprio sulla piccola ibrida di casa Nintendo o lo avevate già recuperato in precedenza? Fateci sapere che ne pensate direttamente nei commenti sotto la notizia!</p>
      <blockquote>Vendite in linea con le aspettative o meno la conversione per <b>Nintendo Switch</b> di <b>The Witcher 3</b> è assolutamente valida: recuperatela fin da ora su Amazon <a href="https://toms.it/SUpjL">a questo indirizzo.</a></blockquote>
    </article>
  </body>
</html>