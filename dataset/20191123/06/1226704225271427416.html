<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/slovensko/na-dialnici-d1-budu-medzi-trnavou-a-br/431803-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-23T06:16:00+00:00"/>
    <meta property="og:title" content="Na diaľnici D1 budú medzi Trnavou a Bratislavou prejazdné dva pruhy"/>
    <meta property="og:description" content="Dopravné obmedzenia sú na diaľnici D1 v smere Trnava – Bratislava od štvrtka (21. 11.) a budú pretrvávať až do 28. novembra do 12.00 h."/>
  </head>
  <body>
    <article>
      <h1>Na diaľnici D1 budú medzi Trnavou a Bratislavou prejazdné dva pruhy</h1>
      <h2>Dopravné obmedzenia sú na diaľnici D1 v smere Trnava – Bratislava od štvrtka (21. 11.) a budú pretrvávať až do 28. novembra do 12.00 h.</h2>
      <address><time datetime="2019-11-23T06:16:00+00:00">23 Nov 2019, 06:16</time> by <a rel="author">TASR</a></address>
      <p>Bratislava 23. novembra (TASR) – Na diaľnici D1 medzi Trnavou a Bratislavou musia vodiči rátať s obmedzeniami aj v sobotu. <i>"Dôvodom je prestavba dočasného dopravného značenia pre potreby výstavby križovatky Triblavina,"</i> ozrejmila hovorkyňa Národnej diaľničnej spoločnosti (NDS) Michaela Michalová.</p>
      <p><i>"Od 6.00 h do 16.00 h budú v sobotu z dôvodu posúvania betónových zvodidiel na krajnici v smere Trnava - Bratislava prejazdné dva jazdné pruhy, rovnako dva jazdné pruhy budú prejazdné aj v smere Bratislava – Trnava," </i>informovala Michalová.</p>
      <p>Dopravné obmedzenia sú na diaľnici D1 v smere Trnava – Bratislava od štvrtka (21. 11.) a budú pretrvávať až do 28. novembra do 12.00 h, keď sa bude realizovať úprava zvislého dopravného značenia a osádzanie smerových kolov, oba smery budú prejazdné v troch jazdných pruhoch.</p>
    </article>
  </body>
</html>