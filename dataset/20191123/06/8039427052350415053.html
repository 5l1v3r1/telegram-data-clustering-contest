<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962447"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T06:34:02+00:00"/>
    <meta property="og:title" content="శ్రీశైలంలో తాత్కాలికంగా ఆర్జిత సేవలు నిలిపివేత"/>
    <meta property="og:description" content="ADVT"/>
  </head>
  <body>
    <article>
      <h1>శ్రీశైలంలో తాత్కాలికంగా ఆర్జిత సేవలు నిలిపివేత</h1>
      <address>
        <time datetime="2019-11-23T06:34:02+00:00">23 Nov 2019, 06:34</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>శ్రీశైలం: </b>కార్తీకమాసం చివరి ఆదివారం, సోమవారాన్ని పురస్కరించుకుని శ్రీశైల క్షేత్రానికి అధికసంఖ్యలో భక్తులు వచ్చే అవకాశం ఉన్నందున ఆ రెండు రోజులు ఆర్జినత సేవలు నిలిపివేస్తున్నట్లు దేవస్థాన కార్యనిర్వహణాధికారి కేఎ్‌స.రామరావు తెలిపారు. శుక్రవారం దేవస్థాన పరిపాలన భవనంలోని ఈవో చాంబర్‌లో దేవస్థానం ప్రధాన అర్చకులు, స్థానాచార్యులతో పాటు అన్ని విభాగాల అధికారులు, శ్రీశైలం సీఐతో ప్రత్యేక సమీక్షా సమావేశాన్ని నిర్వహించారు. ఈ సమీక్షా సమావేశంలో కార్తీకమాసం చివరి ఆదివారం, సోమవారాల రద్దీ దృష్ట్యా తగిన ఏర్పాట్లు చేయాలనే నిర్ణయాలు తీసుకున్నారు.</p>
      <p> </p>
      <p>  ఆదివారం 5 విడతల్లో మాత్రమే విరామ దర్శనంలో భక్తులకు స్వామివారి స్పర్శ దర్శనం కల్పిస్తారు. కార్తీక చివరి సోమవారం భక్తులు ఎక్కువ సమయం క్యూలైన్లలో వేచిఉండకుండా భక్తులందరికీ అలంకార దర్శనానికి అవకాశం ఇస్తారు. ఆది, సోమవారాల్లో ఆలయ ద్వారాలు వేకువజామున 3గంటలకే తెరచి, ప్రాతఃకాలపూజల అనంతరం 4గంటల నుంచి భక్తులకు సర్వదర్శనానికి అనుమతిస్తారు. క్యూకాంప్లెక్స్‌, క్యూలైన్లో రద్దీ క్రమబద్ధీకరణకు ఎప్పటికప్పుడు అవసరమైన అన్ని చర్యలు తీసుకుంటారు. క్యూలైన్లు, క్యూ కాంప్లెక్స్‌ వద్ద ఇంజనీరింగ్‌ విభాగాధికారులు, సిబ్బంది ప్రత్యేక విధులు చేపట్టాలని నిర్ణయించారు. ఉచిత క్యూ కాంప్లెక్స్‌లో ప్రస్తుతం వినియోగిస్తున్న 6 వెయిటింగ్‌ కంపార్ట్‌మెంట్లతో పాటు నూతనంగా నిర్మించిన 3 కంపార్ట్‌మెంట్లు కూడ వినియోగంలోకి తీసుకువచ్చి అవసరమైన కుర్చీలు ఏర్పాటు చేయాలి. శీఘ్రదర్శనం (రూ.150 దర్శనం) భక్తులు వేచి ఉండేందుకుగాను ప్రస్తుతం వినియోగిస్తున్న 5 కంపార్ట్‌మెంట్లతో పాటు అదనంగా 3 కంపార్ట్‌మెంట్లు కూడ వినియోగిస్తారు.</p>
    </article>
  </body>
</html>