<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/saraykoy/saraykoyde-sahne-ogretmenlerin/"/>
    <meta property="og:site_name" content="Denizli Haber"/>
    <meta property="article:published_time" content="2019-11-23T06:07:00+00:00"/>
    <meta property="og:title" content="Sarayköy’de sahne öğretmenlerin"/>
    <meta property="og:description" content="Sarayköy’de 24 Kasım Öğretmenler Günü dolayısıyla Sarayköy Belediyesi Kültür Merkezi’nde düzenlenen kutlama programında sahne ilçede görev yapan öğretmenlerindi. Öğretmenler şiir okudu, şarkı söyledi, tiyatro gösterisi sundu. Çeşitli spor dallarında turnuvalar düzenlendi, dereceye giren öğretmenler ödüllendirildi."/>
  </head>
  <body>
    <article>
      <h1>Sarayköy’de sahne öğretmenlerin</h1>
      <h2>Sarayköy’de 24 Kasım Öğretmenler Günü dolayısıyla Sarayköy Belediyesi Kültür Merkezi’nde düzenlenen kutlama programında sahne ilçede görev yapan öğretmenlerindi. Öğretmenler şiir okudu, şarkı söyledi, tiyatro gösterisi sundu. Çeşitli spor dallarında turnuvalar düzenlendi, dereceye giren öğretmenler ödüllendirildi.</h2>
      <address><time datetime="2019-11-23T06:07:00+00:00">23 Nov 2019, 06:07</time> by <a rel="author">Haber Merkezi</a></address>
      <p>Sarayköy’de 24 Kasım Öğretmenler Günü çeşitli etkinliklerle kutlanıyor. Sarayköy Belediyesi Kültür Merkezi’nde düzenlenen kutlama programına Sarayköy Kaymakam Vekili, Babadağ Kaymakamı Ahmet Ali Altıntaş, Belediye Başkanı Ahmet Necati Özbaş, İlçe Emniyet Müdürü Ferhat Küçükyalım, İlçe Jandarma Komutanı Üsteğmen Berkay Özkan, İlçe Milli Eğitim Müdürü Bülent Akhan, öğretmenler ve davetliler katıldı.</p>
      <p>Saygı duruşu ve İstiklal Marşı’nın söylenmesiyle başlayan programda Sarayköy Milli Eğitim Müdürü Bülent Akhan davetlilere seslendi. Akhan, “Sarayköy İlçe Milli Eğitim Müdürlüğü olarak 24 Kasım 2019 Öğretmenler Günü kapsamında yapılan çalışmalarla, öğretmenler arasındaki mesleki dayanışmayı, iletişimi, sevgiyi, saygıyı ve mesleki algıyı güçlendirerek, öğretmenlik mesleğinin kamuoyuna daha iyi tanıtılmasını sağlayacak şekilde etkinlik ve programlar hazırlamaya çalıştık. Türkiye Cumhuriyeti’nin kurucusu Başöğretmenimiz Gazi Mustafa Kemal Atatürk bu Cumhuriyeti gençlerimize emanet etmiş, gençlerimiz de öğretmenlerimize emanettir. Sizler bu gençleri, bayrak sevgisiyle, vatan sevgisiyle, devlet sevgisiyle, millet sevgisiyle yetiştirecek ve Türkiye Cumhuriyeti devleti ilelebet payidar kalacaktır. Bu duygu ve düşüncelerle tekrar tüm öğretmenlerimizin öğretmenler gününü kutluyorum” dedi.</p>
      <p>Konuşmanın sonunda sahneye çıkan öğretmenler “Sınavsız Hava Sahası” isimli tiyatro oyununu sahneledi.</p>
      <p>Öğretmen Yasin Günay “Bir Öğretmenden” şiirini okudu, müzik öğretmenlerinden oluşan koro türküler seslendirdi.</p>
      <p>Programa renk katan müzik şöleninde davetliler de eşlik etti.<br/>Ardından emekli olan öğretmenlere hizmet şeref belgesi ve plaket verildi. Öğretmenler günü münasebetiyle İlçe Milli Eğitim Müdürlüğü tarafından düzenlenen çeşitli spor dallarında dereceye giren öğretmenlere ödülleri verildi. Resim, şiir ve kompozisyon dallarında dereceye giren öğrencilerde ödüllendirildi.</p>
    </article>
  </body>
</html>