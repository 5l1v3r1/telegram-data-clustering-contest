<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/magazin/nemecku-cenu-za-trvalu-udrzatelnost/431805-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-23T06:27:00+00:00"/>
    <meta property="og:title" content="Nemeckú cenu za trvalú udržateľnosť získala Greta Thunbergová"/>
    <meta property="og:description" content="Thunbergová bola v piatok na slávnostnej ceremónii v nemeckom meste Düsseldorf ocenená za jej angažovaný postoj v otázkach ochrany klímy."/>
  </head>
  <body>
    <article>
      <h1>Nemeckú cenu za trvalú udržateľnosť získala Greta Thunbergová</h1>
      <h2>Thunbergová bola v piatok na slávnostnej ceremónii v nemeckom meste Düsseldorf ocenená za jej angažovaný postoj v otázkach ochrany klímy.</h2>
      <address><time datetime="2019-11-23T06:27:00+00:00">23 Nov 2019, 06:27</time> by <a rel="author">TASR</a></address>
      <p>Düsseldorf 23. novembra (TASR) - Nemeckú cenu za trvalú udržateľnosť (DNP) získala v roku 2019 švédska klimatická aktivistka Greta Thunbergová (16). Informovala o tom agentúra DPA.</p>
      <p>Thunbergová bola v piatok na slávnostnej ceremónii v nemeckom meste Düsseldorf ocenená za jej angažovaný postoj v otázkach ochrany klímy.</p>
      <p>Mladá aktivistka sa známou stala po tom, ako vlani denne protestovala pred švédskym parlamentom, pričom žiadala, aby politici urobili viac v boji proti klimatickej zmene. Mladých ľudí na celom svete tým inšpirovala k vlne protestov známych ako <i>"Piatky za budúcnosť". </i>Momentálne sa plaví cez Atlantický oceán do Madridu, kde sa má zúčastniť na decembrovej klimatickej konferencii OSN.</p>
      <p>Čestné ceny boli ďalej udelené bývalému nemeckému prezidentovi Joachimovi Gauckovi, environmentálnej aktivistke Paule Caballerovej, spevákovi skupiny Simply Red Mickovi Hucknallovi a architektovi Bjarkemu Ingelsovi.</p>
      <p>V stredu získala Thunbergová Medzinárodnú detskú cenu mieru.</p>
      <related>
        <h4>Prečítajte si aj:</h4>
        <a href="https://www.teraz.sk/zahranicie/lod-na-ktorej-sa-z-usa-plavi-thunberg/431527-clanok.html"/>
        <a href="https://www.teraz.sk/zahranicie/thunbergova-ziada-o-pomoc-s-presunom-n/427665-clanok.html"/>
        <a href="https://www.teraz.sk/zahranicie/po-grete-thunbergovej-pomenovali-novoobj/426449-clanok.html"/>
        <a href="https://www.teraz.sk/zahranicie/svedi-chcu-zabezpecit-prejav-thunbe/421753-clanok.html"/>
        <a href="https://www.teraz.sk/zahranicie/predseda-fpo-hofer-slovne-utocil-na-k/421186-clanok.html"/>
        <a href="https://www.teraz.sk/zahranicie/aktivistka-thunbergova-ziskala-alterna/420514-clanok.html"/>
      </related>
    </article>
  </body>
</html>