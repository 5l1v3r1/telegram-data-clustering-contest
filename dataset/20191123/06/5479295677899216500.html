<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/villafranchese/isola-della-scala/dorme-nel-bar-blocca-i-ladri-e-li-fa-arrestare-1.7794636"/>
    <meta property="og:site_name" content="L'Arena"/>
    <meta property="article:published_time" content="2019-11-23T06:27:00+00:00"/>
    <meta property="og:title" content="Dorme nel bar blocca i ladri e li fa arrestare"/>
    <meta property="og:description" content="."/>
  </head>
  <body>
    <article>
      <h1>Dorme nel bar <br/>blocca i ladri <br/>e li fa arrestare</h1>
      <address><time datetime="2019-11-23T06:27:00+00:00">23 Nov 2019, 06:27</time> by <a rel="author">Luca Fiorin</a></address>
      <p>A volte basta l’intraprendenza a fermare i malintenzionati. La prova è quello che è accaduto nella notte fra mercoledì e giovedì ad Isola della Scala. Il titolare del<b> Bar Stazione</b> è infatti riuscito con l’aiuto di due amici a fermare tre ladri entrati nel suo caffé. Come ha fatto? Lui e i suoi compagni hanno passato <b>buona parte della notte chiusi in un magazzino</b>, fra pacchi di bibite e scatoloni di generi alimentari, e quando sono arrivati i ladri, li hanno bloccati e hanno chiamato il 112.</p>
      <p>«Con il primo furto di martedì notte ci hanno portato via un fondo cassa di circa 200 euro, una cinquantina di bottiglie di liquori e vino, per un valore di 300 euro, ed una slot machine che conteneva, secondo i nostri calcoli, almeno 2.200 euro», spiega il titolare Xueshui Dong. I ladri hanno agito indisturbati perché vicino al bar non ci sono abitazioni. «Non so se erano gli stessi della sera prima» aggiunge, in ogni caso i carabinieri di Villafranca li hanno arrestati.</p>
    </article>
  </body>
</html>