<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/android-auto-addio-ecco-cosa-cambiera-per-la-nota-applicazione-di-google-627632"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T06:10:48+00:00"/>
    <meta property="og:title" content="Android Auto addio: ecco cosa cambierà per la nota app di Google"/>
    <meta property="og:description" content="Secondo alcune indiscrezioni Android Auto si aggiornerà a breve integrandosi nell’App di Google Assistant, sparendo come software standalone. Maggiori dettagli nell’articolo completo."/>
  </head>
  <body>
    <article>
      <h1>Android Auto addio: ecco cosa cambierà per la nota app di Google</h1>
      <h2>Secondo alcune indiscrezioni Android Auto si aggiornerà a breve integrandosi nell’App di Google Assistant, sparendo come software standalone. Maggiori dettagli nell’articolo completo.</h2>
      <address><time datetime="2019-11-23T06:10:48+00:00">23 Nov 2019, 06:10</time> by <a rel="author">Manuel De Pandis</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/10/Dimensioni-originali-700px-%C3%97-400px-%E2%80%93-Progetto-senza-titolo-6-10.png"/>
      </figure>
      <p>Il principale sistema operativo per la guida smart, <b>Android Auto</b>, negli ultimi mesi è diventato <b>un perfetto <i>companion</i> per molti automobilisti.</b> L’efficacia di tale software sta nel fatto, che oltre ad integrarsi perfettamente nelle nuove autovetture, si amalgama con tutti i servizi offerti da Google come <a href="https://www.tecnoandroid.it/2019/11/19/google-maps-arriva-laggiornamento-per-spostarsi-facilmente-allestero-625908"><b>Maps</b></a>, <b>Mail</b>, <b>Messaggi</b> e molto altro ancora.</p>
      <p>La sua degna rivale è l’applicazione fornita da Apple, <a href="https://www.youtube.com/watch?v=7iFfN94Ugoc"><b>Carplay</b></a>, che ovviamente viene utilizzata con device che hanno a bordo il sistema operativo della casa di Cupertino, <b>iOS</b>. Nonostante la popolarità del brand Apple, il sistema favorito dagli utenti risulta essere proprio quello del colosso di Mountain View.</p>
      <p>Con la release di fine Luglio 2019,<b> BigG ha reso l’app totalmente nuova</b>, stravolgendo di fatto l’intera interfaccia grafica, con un nuovo Menù pensato per rendere ancora più agevole la guida e con meno distrazioni. Inoltre è diventato totalmente personalizzabile per poter essere modificato a piacimento dell’utente ogni qualvolta desidera.</p>
      <p>Con questa nuova <i>feature</i>, <b>tutti gli utilizzatori di Android Auto quindi possono quasi scordare il device se non per l’avvio iniziale</b> o per pochissime altre funzioni. L’App è diventata quasi stand alone allo scopo di far utilizzare il meno possibile il Menù al guidatore. <b>Ma una novità incredibile si cela dietro l’angolo.</b></p>
      <h3>Android Auto: dovremo dire addio all’App per smartphone?</h3>
      <p>Sembra che nonostante <a href="https://www.tecnoandroid.it/2019/10/30/android-auto-addio-ecco-come-cambiera-lapplicazione-615940"><b>l’ottima efficacia della versione 4.6</b></a>, Android Auto sia destinato a sparire per integrarsi nel famoso assistente del colosso di Mountain View, <b>Google</b><b>Assistant</b>. A dirlo, il sito <a href="https://9to5google.com/2019/11/04/android-auto-for-phone-screens/"><b>9to5Google</b></a>, che è riuscito a scovare nei codici sorgente dell’applicazione una dismissione dell’App per smartphone. Quale sarà il suo destino? E voi lo utilizzate? Fatecelo sapere nei commenti.</p>
    </article>
  </body>
</html>