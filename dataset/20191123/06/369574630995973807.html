<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/zahranici/amazon-zaluje-pentagon-ze-dal-obri-zakazku-microsoftu-je-v-t/r~e35224300db811eab259ac1f6b220ee8/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-23T06:18:48+00:00"/>
    <meta property="og:title" content="Amazon žaluje Pentagon, že dal obří zakázku Microsoftu. Je v tom politika, myslí si"/>
    <meta property="og:description" content="Americký prezident Donald Trump měl v minulosti opakovaně výhrady k šéfovi Amazonu Jeffu Bezosovi."/>
  </head>
  <body>
    <article>
      <h1>Amazon žaluje Pentagon, že dal obří zakázku Microsoftu. Je v tom politika, myslí si</h1>
      <address>
        <time datetime="2019-11-23T06:18:48+00:00">23 Nov 2019, 06:18</time>
      </address>
      <p>Podle agentury Reuters byl Amazon považován za favorita na zakázku, jejímž cílem je modernizace zastaralých datových a komunikačních systémů americké armády. V říjnu ale Pentagon překvapivě oznámil, že kontrakt získal <a href="https://www.aktualne.cz/wiki/ekonomika/microsoft/r~i:wiki:1070/">Microsoft</a>.</p>
      <p>Firma Amazon je přesvědčena, že v rozhodování o zakázce hrála roli politika. Americký prezident <a href="https://zpravy.aktualne.cz/donald-trump/l~i:keyword:83463/">Donald Trump</a> měl v minulosti opakovaně výhrady k šéfovi Amazonu Jeffu Bezosovi. Ten vlastní mimo jiné list The Washington Post, který se staví kriticky k Trumpovu prezidentství.</p>
      <p>Americký ministr obrany Mark Esper minulý týden odmítl tvrzení, že rozhodnutí Pentagonu nebylo spravedlivé. O kontrakt usilovaly kromě Microsoftu a Amazonu také Oracle a IBM.</p>
    </article>
  </body>
</html>