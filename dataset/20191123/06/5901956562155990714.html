<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/velik-nocni-pozar-v-kranju-stanovalec-se-je-opekel-in-nadihal-dima-252995"/>
    <meta property="og:site_name" content="Slovenske novice"/>
    <meta property="article:published_time" content="2019-11-23T06:02:00+00:00"/>
    <meta property="og:title" content="Velik nočni požar v Kranju: stanovalec se je opekel in nadihal dima"/>
    <meta property="og:description" content="Danes ponoči je na območju Kranja zagorel in delno pogorel stanovanjski objekt, so sporočili iz PU Kranj. Po podatkih uprave za zaščito in reševanje je zagorelo okoli polnoči. Stanovalec hiše ..."/>
  </head>
  <body>
    <article>
      <h1>Velik nočni požar v Kranju: stanovalec se je opekel in nadihal dima</h1>
      <h2>Ogenj je izbruhnil v stanovanjskem objektu.</h2>
      <address><time datetime="2019-11-23T06:02:00+00:00">23 Nov 2019, 06:02</time> by <a rel="author">N. B.</a></address>
      <p>Danes ponoči je na območju Kranja zagorel in delno pogorel stanovanjski objekt, so sporočili iz PU Kranj. Po podatkih uprave za zaščito in reševanje je zagorelo okoli polnoči. Stanovalec hiše je po prvih podatkih utrpel lažje opekline, pomoč pa mu je bila nudena še zaradi vdihavanja dima. Odpeljali so ga reševalci.<br/><br/>Med intervencijo je bila izvedena tudi evakuacija stanovalcev iz dveh sosednjih objektov, vendar so se že lahko vrnili v svoje domove. Požar je bil omejen na eno hišo, pogasili so ga gasilci. Policisti so po intervenciji zavarovali kraj požara. Ogled se bo opravil danes. Po prvi oceni je nastala večja materialna škoda.<br/><br/>OŠ CZ Kranj je za dve osebi uredil začasno namestitev, poroča uprava za zaščito in reševanje.</p>
    </article>
  </body>
</html>