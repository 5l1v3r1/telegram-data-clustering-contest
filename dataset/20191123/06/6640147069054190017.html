<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/ikaruga-annunciate-le-edizioni-retail/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-23T06:25:00+00:00"/>
    <meta property="og:title" content="Ikaruga: annunciate le edizioni retail | Game Division"/>
    <meta property="og:description" content="Nel corso della giornata di oggi la compagnia Nicalis ha annunciato l'arrivo di una edizione retail per Ikaruga su Nintendo Switch e PlayStation 4."/>
  </head>
  <body>
    <article>
      <h1>Ikaruga: annunciate le edizioni retail | Game Division</h1>
      <address>
        <time datetime="2019-11-23T06:25:00+00:00">23 Nov 2019, 06:25</time>
      </address>
      <p>Buone notizie per tutti gli appassionati di sparatutto a scorrimento: nel corso della giornata di oggi, infatti, la compagnia di sviluppo <b>Nicalis</b> ha annunciato l’arrivo delle edizioni retail di <b>Ikaruga</b>,  celebre titolo dei primi anni 2000, che saranno disponibili rispettivamente per le piattaforme Nintendo Switch e PlayStation 4.</p>
      <p>Accade spesso che la compagnia Nicalis rilasci diversi contenuti bonus per le sue edizioni retail. È il caso, ad esempio, di Umihara Kawase Fresh, così come anche di Crystal Crisis, usciti entrambi sempre per Nintendo Switch.</p>
      <figure>
        <img src="https://www.tomshw.it/images/images/2019/11/ikaruga-64607.768x432.jpg"/>
      </figure>
      <p>Purtroppo non è stata comunicata ad oggi da parte di Nicalis la data d’uscita dell’edizione retail di Ikaruga nè i dettagli su cosa andrà a contenere nello specifico la collection, pertanto non ci rimane che attendere ulteriori aggiornamenti in merito dalla stessa compagnia Nicalis, che siamo certi non tarderanno a venire durante le prossime settimane. Vi ricordiamo che lo stesso Ikaruga è disponibile al momento in formato digital delivery sul Nintendo eShop e sul PlayStation Store, oltre che essere uscito in origine su Dreamcast, GameCube, Xbox 360 e PC.</p>
      <p>E voi, acquisterete l’edizione retail di Ikaruga? Su quale piattaforma? Fatecelo sapere ovviamente qui sotto nei commenti!</p>
      <blockquote>Hai voglia di giocare alle ultime esclusive realizzate da Nintendo? Acquista subito allora Nintendo Switch (edizione 2019) a questo <a href="https://toms.it/gFOKX">indirizzo</a>!</blockquote>
    </article>
  </body>
</html>