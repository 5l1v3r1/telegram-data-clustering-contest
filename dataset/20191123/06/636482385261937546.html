<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/explozie-intr-un-bloc-din-galati-o-persoana-a-ajuns-la-spital-si-cinci-apartamente-au-fost-avariate-20097719"/>
    <meta property="og:site_name" content="Cancan.ro"/>
    <meta property="article:published_time" content="2019-11-23T06:43:33+00:00"/>
    <meta property="og:title" content="Explozie într-un bloc din Galați. O persoană a ajuns la spital și cinci apartamente au fost avariate"/>
    <meta property="og:description" content="Explozie într-un bloc din Galați. O persoană a ajuns la spital și cinci apartamente au suferit daune importante în urma unei explozii care s-a produs - în"/>
  </head>
  <body>
    <article>
      <h1>Explozie într-un bloc din Galați. O persoană a ajuns la spital și cinci apartamente au fost avariate</h1>
      <address><time datetime="2019-11-23T06:43:33+00:00">23 Nov 2019, 06:43</time> by <a rel="author">Cristian Lisandru</a></address>
      <p>
        <b>Explozie într-un bloc din Galați. O persoană a ajuns la spital și cinci apartamente au suferit daune importante în urma unei explozii care s-a produs – în noaptea de vineri spre sâmbătă – într-un bloc din orașul Galați.</b>
      </p>
      <p>Potrivit reprezentanților Inspectoratului pentru Situații de Urgență Galați, explozia care a afectat mai multe apartamente din bloc nu a fost urmată de un incendiu. Totuși, o persoană a suferit arsuri pe mai multe părți ale corpului și a fost transportată la Spitalul de Urgență din Galați.</p>
      <p>Nu au fost înregistrate alte victime, dar pagubele sunt importante. Din cauza exploziei, pereții imobilului au crăpat, iar experții trebuie să stabilească dacă a fost afectată structura de rezistență a blocului.</p>
      <p>În timpul intervenției, persoanele care locuiesc în blocul afectat au ieșit singure din apartamente după ce au fost trezite de zgomotul produs de explozie.</p>
      <p> </p>
      <figure>
        <video src="https://www.cancan.ro/wp-content/uploads/2019/11/explozie2.mp4?_=1"/>
      </figure>
    </article>
  </body>
</html>