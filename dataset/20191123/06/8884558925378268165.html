<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/istra/zasezena-jahta-gre-na-drazbo"/>
    <meta property="og:site_name" content="Primorske novice"/>
    <meta property="article:published_time" content="2019-11-23T06:03:00+00:00"/>
    <meta property="og:title" content="Zasežena jahta gre na dražbo"/>
    <meta property="og:description" content="Kdor bi za 300.000 evrov ali več kupil devetmetrsko jahto, bo imel priložnost za akcijo 5. decembra, ko bo finančna uprava v Izoli na dražbi prodajala zaseženi gliser Free Spirit v lasti podjetnika iz Plavij Valterja Stojilkovića."/>
  </head>
  <body>
    <article>
      <h1>Zasežena jahta gre na dražbo</h1>
      <address><time datetime="2019-11-23T06:03:00+00:00">23 Nov 2019, 06:03</time> by <a rel="author">Katja Gleščič</a></address>
      <p>
        <b>Kdor bi za 300.000 evrov ali več kupil devetmetrsko jahto, bo imel priložnost za akcijo 5. decembra, ko bo finančna uprava v Izoli na dražbi prodajala zaseženi gliser Free Spirit v lasti podjetnika iz Plavij Valterja Stojilkovića.</b>
      </p>
      <figure>
        <img src="https://static.primorske.si/foto/highres/politika/720935_270-gliser1.jpg"/>
        <figcaption>Furs je izklicno ceno jahte postavila na 300.000 evrov. Foto: Furs</figcaption>
      </figure>
      <p><b>IZOLA</b> &gt; Finančna uprava je jahto, zgrajeno leta 2014, zaplombirala že leta 2016. <b>Valter Stojilković</b>, lastnik pomorske agencije Adria Container, je bil na sodišču obsojen na pogojno zaporno kazen, denarno kazen 15.000 evrov ter vračilo nezakonito prejetih 51.000 evrov zaradi izdajanja fiktivnih računov podjetju SGS.</p>
      <p>“Da, zaseg je posledica tega. V evidencah Fursa sem lastnik, zato so čoln zasegli. A v resnici ga je takrat že imel v lasti nekdo drug, ki pa ga ne bi omenjal,” pravi Stojilković. Jahta Free Spirit, zgrajena v italijanskem Podenzanu, je dolga deset in široka štiri metre, registrirana za deset ljudi. Ima dva motorja moči 243 kilovatov. Zdaj je v izolski marini.</p>
      <p>Izklicna cena je 300.000 evrov, morebitni dražitelji morajo pred dražbo priskrbeti 30.000 evrov varščine, po nakupu pa znova pridobiti tudi dovoljenje za plovbo, ki je poteklo.</p>
      <p>Stojilković pravi, da na dražbi ne bo sodeloval: “Bi pa prišel čestitat tistemu, ki jo bo uspel zlicitirati za 300.000 evrov.”</p>
    </article>
  </body>
</html>