<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200406/%D8%B4%D9%87%D8%B1%DA%A9%D8%B1%D8%AF-%D8%B3%D8%B1%D8%AF%D8%AA%D8%B1%DB%8C%D9%86-%D9%85%D8%B1%DA%A9%D8%B2-%D8%A7%D8%B3%D8%AA%D8%A7%D9%86-%D8%AF%D8%B1-%DA%A9%D8%B4%D9%88%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-23T06:09:35+00:00"/>
    <meta property="og:title" content="شهرکرد؛ سردترین مرکز استان در کشور"/>
    <meta property="og:description" content="ایسنا/چهارمحال و بختیاری معاون توسعه و پیش‌بینی هواشناسی چهارمحال و بختیاری گفت: صبح امروز شهرکرد با 5 درجه زیر صفر سردترین مراکز استان‌ها گزارش شد و در سایر ایستگاه‌های هواشناسی استان دمای صبح امروز، زیر صفر بود."/>
  </head>
  <body>
    <article>
      <h1>شهرکرد؛ سردترین مرکز استان در کشور</h1>
      <address><time datetime="2019-11-23T06:09:35+00:00">23 Nov 2019, 06:09</time> by <a rel="author">ساناز صیدی</a></address>
      <p>ایسنا/چهارمحال و بختیاری معاون توسعه و پیش‌بینی هواشناسی چهارمحال و بختیاری گفت: صبح امروز شهرکرد با 5 درجه زیر صفر سردترین مراکز استان‌ها گزارش شد و در سایر ایستگاه‌های هواشناسی استان دمای صبح امروز، زیر صفر بود.</p>
      <p>مهرداد قطره در گفت و گو با ایسنا، اظهار کرد: از اواخر روز دوشنبه برای مناطق جنوبی استان بارش پراکنده و خفیف برف و باران پیش‌بینی شده است و سایر نقاط استان پدیده خاصی نخواهند داشت، اما 5‌شنبه و جمعه هفته جاری برای تمام نقاط استان بارش موثر برف و باران انتظار می‌رود.</p>
      <p>وی افزود: صبح امروز شهرکرد با 5 درجه زیر صفر سردترین مراکز استان‌ها گزارش شد و سایر ایستگاه‌های هواشناسی استان دمای صبح امروز، زیر صفر بود.</p>
      <p>قطره گفت: برای امروز و فردا هوای استان ابری و نیمه ابری است و به دلیل ابرناکی بودن آسمان دمای هوا روند افزایشی خواهد داشت.</p>
      <p>وی با اشاره به اینکه متوسط بارش‌ها از ابتدای سال زراعی جاری تاکنون به 53 میلی‌متر رسیده است، خاطرنشان کرد: بارندگی‌ها نسبت به مدت مشابه سال گذشته 52 درصد و نسبت به میانگین بلندمدت 31 درصد کاهش داشته است.</p>
      <p>انتهای پیام</p>
    </article>
  </body>
</html>