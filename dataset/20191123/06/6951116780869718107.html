<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/skioffi-amici-19-polemiche-decisione-commissione-speciale/"/>
    <meta property="og:site_name" content="Novella 2000"/>
    <meta property="article:published_time" content="2019-11-23T06:22:39+00:00"/>
    <meta property="og:title" content="Skioffi cacciato da Amici 19 dopo le polemiche? La decisione finale"/>
    <meta property="og:description" content="Skioffi cacciato da Amici 19 dopo le polemiche sorte sul web? Ecco quale è la decisione della commissione speciale sul cantante."/>
  </head>
  <body>
    <article>
      <h1>Skioffi cacciato da Amici 19 dopo le polemiche? La decisione finale</h1>
      <address><time datetime="2019-11-23T06:22:39+00:00">23 Nov 2019, 06:22</time> by <a rel="author" href="https://www.novella2000.it/author/enrico/" target="_blank">Enrico Maddalena</a></address>
      <h3>Amici 19: Skioffi giudicato da una commissione speciale dopo le polemiche</h3>
      <p><b>Skioffi</b>, uno degli allievi aspiranti al banco di <b>Amici 19</b>, è finito nell’occhio del ciclone durante gli scorsi giorni. Dopo la <a href="https://www.novella2000.it/quando-inizia-amici-19-anticipazioni-puntate-streaming/">prima puntata</a> di <i>Amici</i>, sul web è scoppiata una polemica riguardante i suoi testi. Il ragazzo, infatti, ha pubblicato in passato alcune canzoni in cui si parla di femminicidio. Il tono e le parole utilizzati da <b>Skioffi</b>, però, sono stati considerati troppo crudi e hanno indignato moltissimi fan del programma.</p>
      <p>In un periodo storico in cui il problema della violenza sulle donne è più serio che mai, leggere certi testi non è stato ritenuto ammissibile. Di conseguenza il web ha richiesto che fossero presi di provvedimenti. A maggior ragione dopo che lo stesso <b>Skioffi</b> ha pubblicato alcune stories su <a href="https://www.instagram.com/amiciufficiale/">Instagram</a> in cui invitava i propri followers ad insultare la giornalista che aveva sollevato la questione. La diretta interessata, <b>Giulia Mengolini</b>, è stata offesa in maniera pesante dai fan di <b>Skioffi</b> dopo l’appello del ragazzo. Per questi motivi<b> Amici 19</b> ha deciso di stabilire una commissione speciale per decidere quale sarà il destino del cantante nella scuola.</p>
      <p>La commissione chiamata a prendere una decisione, composta da alcuni giornalisti e artisti, tra cui la stessa <b>Giulia Mengolini</b>, <b>Noemi</b>, <b>Barbara Palombelli</b>, <b>Mauro Coruzzi</b> e altri, ha dunque valutato il caso. Dopo una lunga discussione, alla fine si è giunti all’esito finale.</p>
      <p>Continua.</p>
      <h3>L’esito del giudizio</h3>
      <p><b>Skioffi</b> e la commissione speciale hanno a lungo preso in considerazione il caso. Tra i presenti la maggior parte si è schierata contro il ragazzo, giudicando le parole dei suoi testi troppo eccessive. Non solo perché i toni utilizzati sono forti, ma anche perché quei messaggi sono presenti in più canzoni. È anche vero, tuttavia, che negli ultimi periodi <b>Skioffi</b> ha preso un percorso diverso, cambiando rotta per quanto riguarda i suoi testi. Per questo motivo alcuni membri della commissione hanno difeso l’allievo, appellandosi al fatto che censurare una canzone non è mai positivo.</p>
      <p>Gli altri ragazzi di <b>Amici 19 </b>si sono quasi tutti schierati apertamente con il compagno, difendendo il suo diritto di espressione. Alla fine, comunque, a decidere è stata la commissione che ha scelto: <b>Skioffi</b> potrà sostenere la sua sfida contro <b>Gabriele</b>.</p>
      <p>Stando a quanto riportano le anticipazioni, inoltre, <b>Skioffi</b> riuscirà anche a vincere la sfida. Di conseguenza, nonostante le molteplici polemiche, il cantante entrerà a tutti gli effetti nella scuola di <b>Amici 19</b>.</p>
      <related>
        <a href="https://www.novella2000.it/oroscopo-paolo-fox-del-giorno-fine-settimana-weekend-oggi-domani-22-23-24-novembre-ariete-2019/"/>
        <a href="https://www.novella2000.it/nicole-mazzocato-frecciatina-violeta-mangrinan-colloricchio-instagram/"/>
        <a href="https://www.novella2000.it/giulia-de-lellis-maria-de-filippi-commenta-libro-difende-critiche/"/>
      </related>
    </article>
  </body>
</html>