<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/oda-tv-yazari-o-fotograflari-veremezsin-verirsen-sevgili-derler/927511"/>
    <meta property="og:site_name" content="medya faresi"/>
    <meta property="article:published_time" content="2019-11-23T06:47:00+00:00"/>
    <meta property="og:title" content="Oda TV yazarından İmamoğlu’na: O fotoğrafları verirsen sevgili derler"/>
    <meta property="og:description" content="Oda TV yazarlarından Sabahattin Önkibar CHP'yi, hatta Türk siyasetini karıştıracak açıklamalar yaptı."/>
  </head>
  <body>
    <article>
      <h1>Oda TV yazarından İmamoğlu’na: O fotoğrafları verirsen sevgili derler</h1>
      <h2>Oda TV yazarlarından Sabahattin Önkibar CHP'yi, hatta Türk siyasetini karıştıracak açıklamalar yaptı.</h2>
      <address>
        <time datetime="2019-11-23T06:47:00+00:00">23 Nov 2019, 06:47</time>
      </address>
      <p>Oda TV yazarı Sabahattin Önkibar, Ekrem İmamoğlu'nun gerçekleştirdiği son siyasi temasları ve medya ilişkilerini değerlendirdiği bir video çekerek İmamoğlu'na "uyarılarda" bulundu.</p>
      <p>Oldukça sıra dışı iddialar ortaya atan, ayrıca Ekrem İmamoğlu hakkında çok konuşulacak bazı bilgiler veren Önkibar'ın açıklamaları CHP cephesinde günlerce tartışılacağa benziyor.</p>
      <p>
        <b>İYİ PARTİ İLE İPLERİ ATTI MI?</b>
      </p>
      <p>Geçtiğimiz günlerde Meral Akşener'in kurmaylarından, İYİ Parti Grup Başkanvekili Müsavat Dervişoğlu, İstanbul Büyükşehir Belediye Başkanı Ekrem İmamoğlu'nu ikaz ederek, "Bizim belediye başkanımız gibi kendilerini ilgilendiren konularda konuşsunlar. Cumhurbaşkanı gibi konuşuyor." açıklamasında bulunmuştu.</p>
      <p>İYİ Parti'deki İmamoğlu rahatsızlığının perde arkasını ise Sabahattin Önkibar aktardı. Önkibar, Ekrem İmamoğlu belediye başkanı seçildikten sonra bir İYİ Parti milletvekilinin kendisini tebrik etmek üzere randevu aldığını, ancak kendisini randevusu olmasına ve 50 dakika bekletmesine rağmen görüşmeyi kabul etmediği bilgisini paylaştı.</p>
      <p>İYİ Parti'de büyük rahatsızlık yaratan bu olay hakkında İmamoğlu'na tepki gösteren Oda TV yazarı, "Bu kibir seni doğmadan öldürür" ifadelerini kullandı.</p>
      <p>
        <b>"ZÜPPELİK" YAPMA UYARISI</b>
      </p>
      <p>Önkibar, Ekrem İmamoğlu'nu, her geçen gün, bir dönem siyasete giren ancak başarısız olan Cem Boyner gibi "Züppe" olmaya başlamakla suçlarken, "Ulusalcılar, bazı CHP'liler İmamoğlu'na 'turuncu muhalefet' diyorlar, 'Soros'un etkisine girdi' diyorlar" bilgisini de verdi.</p>
      <p>Ekrem İmamoğlu'nun Beylikdüzü Belediyesi döneminden itibaren sağ kolu olan Murat Ongun'u da bu "züppeliğe" zemin hazırlamakla itham eden Sabahattin Önkibar, İmamoğlu'na Ongun'u yanından uzaklaştırmasını tavsiye etti.</p>
      <p>
        <b>"EKREM İMAMOĞLU İLE AYŞE ARMAN SEVGİLİ Mİ?" DİYE KİM MERAK EDİYOR?</b>
      </p>
      <p>Oda TV yazarı Sabahattin Önkibar asıl ses getirecek değerlendirmeyi ise konuşmasının sonuna bıraktı.</p>
      <p>Ekrem İmamoğlu'nun eşinin, "Sosyete dergisi" olarak tanımladığı ünlü Fransız Dergisi Madam Figaro için poz vermesini eleştiren Önkibar, Dilek İmamoğlu'na "Sinema güzeli" yakıştırması yaptı.</p>
      <figure>
        <img src="http://i.medyafaresi.com/uploads/content/oda-tv-yazari-bombayi-patlatti-23112019-1jpg.jpg?v=1574491773"/>
      </figure>
      <p>Bununla da yetinmeyen Sabahattin Önkibar, Ekrem İmamoğlu'nun Londra'da Ayşe Arman ile yaptığı röportaja da ateş püskürdü.</p>
      <p>Kendisine bu konuda yine Ulusalcılardan ve bazı CHP'lilerden eleştiriler geldiğini belirten Önkibar, "Bu Ayşe Arman ile sevgili mi?" şeklinde sorular sorulduğunu dile getirdi.</p>
      <figure>
        <img src="http://i.medyafaresi.com/uploads/content/oda-tv-yazari-bombayi-patlatti-23112019-2jpg.jpg?v=1574491790"/>
      </figure>
      <p>Önkibar bu konu hakkında görüşlerini ise şöyle aktardı;</p>
      <p>"Bana başka şeyler de söylediler; "Bu, Ayşe Arman ile sevgili mi? Niye gidip de çalışmayan, karşılığı olmayan birine bu röportajı veriyor, bu değeri veriyor, bu kıymeti veriyor?</p>
      <p>Dedim ki; 'Vallahi de billahi de böyle bir ihtimal milyarda bir söz konusu değil!'</p>
      <p>Onunla orada o fotoğrafları veremezsin, verirsen 'sevgili' derler, ki asla değilsin bunu ben de biliyorum!"</p>
      <figure>
        <img src="http://i.medyafaresi.com/uploads/content/oda-tv-yazari-bombayi-patlatti-23112019-3jpg.jpg?v=1574491806"/>
      </figure>
    </article>
  </body>
</html>