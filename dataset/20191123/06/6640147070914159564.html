<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/code-vein-quando-usciranno-season-pass/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-23T06:18:00+00:00"/>
    <meta property="og:title" content="Code Vein: ecco quando usciranno i DLC del Season Pass | Game Division"/>
    <meta property="og:description" content="Bandai Namco Entertainment ha finalmente svelato la data di uscita indicativa dei DLC contenuti all'interno del Season Pass di Code Vein."/>
  </head>
  <body>
    <article>
      <h1>Code Vein: ecco quando usciranno i DLC del Season Pass | Game Division</h1>
      <address>
        <time datetime="2019-11-23T06:18:00+00:00">23 Nov 2019, 06:18</time>
      </address>
      <p>Dopo una lunga attesa <b>Bandai Namco</b> ha finalmente svelato quando usciranno indicativamente i contenuti del Season Pass di <b>Code Vein</b>, interessantissimo souls-like uscito solamente qualche mese fa. Per immergersi nuovamente nell’opera non ci sarà per fortuna da attendere poi molto: seppure senza una data di uscita ben precisa, infatti, i tre DLC sono attesi durante i primi mesi del 2020.</p>
      <p>Tutti e tre le espansioni conteranno nuovi boss, zone inedite, oggetti mai visti, nuovi costumi e anche nuove vicende narrate. Potete ottenerli tutti tramite <b>Season Pass</b>, disponibile sui vari store a<b> 24,99 euro.</b></p>
      <p>Leggi anche: <a href="https://www.tomshw.it/videogioco/cod-modern-warfare-aree-battle-royale/">COD Modern Warfare: leak svela i nomi delle aree della mappa Battle Royale?</a></p>
      <figure>
        <iframe data-src="https://twitter.com/BandaiNamcoUS/status/1197892720619950080?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/09/code-vein-53112.768x432.jpg"/>
        </figure>
        <figure>
          <img src="https://www.tomshw.it/images/images/2019/09/code-vein-53105.768x432.jpg"/>
        </figure>
        <figure>
          <img src="https://www.tomshw.it/images/images/2019/09/code-vein-53104.768x432.jpg"/>
        </figure>
      </slideshow>
      <p>In aggiunta a tali contenuti <b>Bandai Namco</b> ha inoltre annunciato anche un aggiornamento gratuito in arrivo a dicembre contenente nuove emote, pose e accessori. Ottime notizie anche per i non possessori del Season Pass che avranno quindi un motivo per recuperare<b> Code Vein</b> nelle prossime vacanze natalizie.</p>
      <p><b>Code Vein</b> del resto è un’esperienza che merita di essere approfondita con dei contenuti aggiuntivi. Come riporta anche la nostra recensione, che potete trovare comodamente <a href="https://www.tomshw.it/videogioco/code-vein-recensione/">qui</a>, infatti: “<b>Code Vein</b> si conferma come un prodotto dall’anima originale e complessa, sfruttando l’estetica giapponese per proporre una delle esperienze più divertenti del genere. Attraverso a un sistema tanto accessibile quanto profondo e malleabile, vivere i panni di un Redivivo diventa una sfida più che gustosa che può essere adattata a qualsiasi tipo di giocatore. Ma il combattimento non è l’unico elemento invitante del gioco: la trama coinvolgente – anche grazie a un editor più che ottimo – e il ricco cast sono solo la portata principale di un mondo fatto di misteri, ricordi e colpi di scena sconvolgenti.”</p>
      <p>Che ne pensate di questa notizia, avete già acquistato il titolo di <b>Bandai Namco</b> o stavate giusto aspettando di sapere qualcosa di più sui DLC? Fateci sapere che ne pensate direttamente nei commenti!</p>
      <blockquote>Code Vein è un titolo estremamente interessante: potete trovarlo su Amazon ad un ottimo prezzo comodamente <a href="https://toms.it/QTuX8">a questo indirizzo.</a></blockquote>
    </article>
  </body>
</html>