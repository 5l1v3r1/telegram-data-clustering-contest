<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/eveniment/alegeri-prezidentiale-2019-96000-romani-votat-sectiile-strainatate-sambata-jurul-orei-700-1_5dd8d0675163ec42714fcef7/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-23T06:26:13+00:00"/>
    <meta property="og:title" content="Alegeri prezidenţiale 2019. Prezenţă la vot record în diaspora. Câţi români au votat până sâmbătă la prânz"/>
    <meta property="og:description" content="Numărul persoanelor care au votat la secţiile de votare din străinătate a depăşit, sâmbătă, 100.000, arată datele Biroului Electoral Central (BEC)."/>
  </head>
  <body>
    <article>
      <h1>Alegeri prezidenţiale 2019. Prezenţă la vot record în diaspora. Câţi români au votat până sâmbătă la prânz</h1>
      <address><time datetime="2019-11-23T06:26:13+00:00">23 Nov 2019, 06:26</time> by <a rel="author">News.ro</a></address>
      <h4>Numărul persoanelor care au votat la secţiile de votare din străinătate a depăşit, sâmbătă, 100.000, arată datele Biroului Electoral Central (BEC).</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/societatea-romaneasca-aevoluat-enorm-45-ani-comunisti-10-ani-iliescu-3-ani-dragnea-1_5dd8cebb5163ec42714fc334/index.html"/>
      </related>
      <p><b>UPDATE 12.00 </b>Numărul persoanelor care au votat la secţiile  deschise în străinătate a ajuns, la ora 12.00, la 130.000, arată datele Biroului Electoral Central (BEC). Numărul votanţilor este cu 22.000 mai mare decât în primul tur al alegerilor prezidenţiale, la aceeaşi oră.</p>
      <p><b>UPDATE 10.00</b> Potrivit BEC, pe listele suplimentare din străinătate au votat 109.990 de persoane, până sâmbătă la ora 10.00. Spre comparaţie, în turul I la aceeaşi oră votaseră 88.042 de români în diaspora. Prin corespondenţă au votat 17.503 persoane.</p>
      <p>Numărul total al alegătorilor care şi-au exprimat deja opţiunea în străinătate a ajuns la 117.515.</p>
      <hr/>
      <p>Potrivit BEC, până la ora 7.00 au votat 96.109 de persoane pe listele suplimentare, iar 17.503 persoane au votat prin corespondenţă.</p>
      <p>Numărul total al persoanelor care au votat în străinătate a ajuns astfel la 113.612.</p>
      <p>În primul tur al alegerilor prezidenţiale, prezenţa la vot până sâmbătă la ora 7.00 a fost de 78.785 de alegători.</p>
      <p>Votul în străinătate pentru al doilea tur de scrutin al alegerilor prezidenţiale a început, vineri, la ora 1.00, în Noua Zeelandă şi Australia şi se va încheia luni, la ora 7.00.</p>
      <p>Potrivit Autorităţii Electorale Permanente (AEP), 715.064 de persoane cu drept de vot locuiesc în străinătate şi pot vota la una dintre cele 835 de secţii de votare. În diaspora, votul se derulează pe durata a trei zile.</p>
      <p>La primul tur au votat în străinătate 675.348 persoane, dintre care 25.189 prin corespondenţă.</p>
      <hr/>
    </article>
  </body>
</html>