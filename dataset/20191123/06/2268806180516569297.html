<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/a-group/tsska-gostuva-na-botev-vratsa-v-dvuboy-za-shampionata.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-23T06:25:03+00:00"/>
    <meta property="og:title" content="ЦСКА гостува на Ботев (Враца) в двубой за шампионата"/>
    <meta property="og:description" content="&quot;Армейците&quot; гостуват на Ботев (Враца)"/>
  </head>
  <body>
    <article>
      <h1>ЦСКА гостува на Ботев (Враца) в двубой за шампионата</h1>
      <address>
        <time datetime="2019-11-23T06:25:03+00:00">23 Nov 2019, 06:25</time>
      </address>
      <p>Столичният гранд ЦСКА гостува на Ботев (Враца) в един от интересните двубои на кръга. "Червените" ще опитат да продължат възхода си под ръководството на Милош Крушчич и да запишат четвърта поредна победа.</p>
      <p>Успехът е важен и поради друга причина за "армейците". Конкурентите им за призовите позиции - Лудогорец и Локомотив (Пд) играят един срещу друг, което е префектна възможност за скъсяване на изоставането от тях.</p>
      <p>В ЦСКА отново ще липсват трайно контузените Енрике, Бикел и Митков. Очаква се Милош Крушчич да заложи на Бусато на вратата и в защита Турицов, Албентоса, Занев и Мазику. Малинов и Антов ще са двамата дефанзивни халфове, като споменатите насъбраха достатъчно голямо самочувствие с изявите си за националните селекции на България. Тиаго пък ще бъде в обичайната си роля на плеймейкър. Соломон-Отабор и Евандро ще започнат на крилата, а в атака ще бъде Соу.</p>
      <p>Последните седмици бяха доста динамични за Ботев (Вр). Любимецът на публиката Сашо Ангелов подаде оставка и бе заменен от Тони Здравков, който днес ще направи повторен дебют за врачани.</p>
      <p>Валери Божинов и компания ще бъдат сериозно подкрепени от местните фенове, като се очакват повече от 5000 души на стадиона. Желание да промени негативната си серия срещу ЦСКА има именно Божигол, който до този момент е нямал възможността да накаже "червените", даже има и един автогол.</p>
      <p>Добрата новина за Ботев е, че в състава няма кадрови проблеми преди мача. Треньорският щаб ще може да пусне най-доброто с което разполага. Така на терена вероятно Костов ще бъде на вратата, а защитният вал ще е съставен от Васев, Миланов, Иванов и Керчев. Гаджев и Михайлов ще са опорните халфове, а Вълчев ще бъде с по-атакуващи функции в средата на терена. Атанасов и Генов ще оперират по крилата, а атаката ще бъде водена от Домовчийски.</p>
      <p>Главен съдия на мача е Никола Попов, с помощници Мартин Венев и Георги Минев. Делегат на БФС е Димитър Велинов, а работата на реферите зорко ще наблюдава Атанас Бозев.</p>
    </article>
  </body>
</html>