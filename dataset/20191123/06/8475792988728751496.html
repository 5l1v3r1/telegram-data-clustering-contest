<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/varmland/barnkalas-for-alla"/>
    <meta property="og:site_name" content="SVT Nyheter"/>
    <meta property="article:published_time" content="2019-11-23T06:00:00+00:00"/>
    <meta property="og:title" content="Barnkalas för alla"/>
    <meta property="og:description" content="Idag arrangeras på många håll i landet ”Det stora barnkalaset”. Ett arrangemang som ska ge familjer möjlighet att helt kostnadsfritt spendera en rolig dag tillsammans."/>
  </head>
  <body>
    <article>
      <h1>Barnkalas för alla</h1>
      <address><time datetime="2019-11-23T06:00:00+00:00">23 Nov 2019, 06:00</time> by <a rel="author">Maria Dahlqvist</a></address>
      <p>
        <b>Idag arrangeras på många håll i landet ”Det stora barnkalaset”. Ett arrangemang som ska ge familjer möjlighet att helt kostnadsfritt spendera en rolig dag tillsammans.</b>
      </p>
      <p>”Det stora barnkalaset” sätter punkt för för en ”uppmärksamhetsvecka” där syftet är att lägga fokus på barn och ungdomar som far illa. Arrangörer är <a href="https://natverketsemig.wordpress.com/">nätverket ”Se Mig”</a>, vars utgångspunkt är FN:s konvention om barns rättigheter, vill genom föreläsningar, debatter och diverse arrangemang lyfta ämnet.</p>
      <h3>Många unga som far illa</h3>
      <p>Enligt nätverket är det många barn i dagens Sverige lever i någon form av utsatt livssituation. Det kan handla om knappa ekonomiska resurser, skilsmässa, missbruk, psykisk ohälsa eller annat som gör att familjen har svårt att bekräfta barnen fullt ut. Även familjer utan stora hinder i vardagen kan få svårt att få livspusslet att gå ihop.</p>
      <p>Tanken med ”Det stora barnkalaset” är inte att lyfta dessa problem som finns utan att fokusera på att tillsammans skapa en kalasdag som inte kostar något eller kräver något av vårdnadshavare mer än att vara närvarande.</p>
      <h3>Pepparkaksbak och teater</h3>
      <p>Kalaset anordnas i Arvika, Årjäng, Hammarö, Karlstad och Kristinehamn. På programmen i de olika kommunerna står bland annat pepparkaksbak, ansiktsmålning, ponnyridning och olika sorters uppträdanden.</p>
    </article>
  </body>
</html>