<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159159_1.html"/>
    <meta property="og:site_name" content="Novsport"/>
    <meta property="article:published_time" content="2019-11-23T06:56:00+00:00"/>
    <meta property="og:title" content="Акрапович: Чака ни сериозно изпитание"/>
    <meta property="og:description" content="Трябва да докажем, че заслужено сме в челото, допълни спецът"/>
  </head>
  <body>
    <article>
      <h1>Акрапович: Чака ни сериозно изпитание</h1>
      <address>
        <time datetime="2019-11-23T06:56:00+00:00">23 Nov 2019, 06:56</time>
      </address>
      <p>Лудогорец разполага с много силен отбор и не случайно е на върха в класирането. Имат страхотни играчи, равностойни футболисти за два състава. Това заяви треньорът на Локомотив Пд Бруно Акрапович преди днешния сблъсък с Лудогорец.<br/> <br/>„На всяка позиция имат поне по двама класни изпълнители. Ако Анисе не е готов - имат Горалски и Дяков. Ако Моци не е готов - имат Терзиев, Форстър и Григоре. Ако Пламен Илиев не е във форма, имат Ренан и Браун... Така е на всеки пост.<br/> <br/>Чака ни сериозно изпитание. Имат много опит и качество и са играли куп сериозни срещи. Ние обаче ще се опитаме да направим всичко възможно да им нанесем първа загуба. Надявам се след мача в графата им за поражения да стои 1", сподели босненският специалист пред "Тема спорт".<br/> <br/>Относно двубоя преди година, в който Локо Пловдив би Лудогорец с 1:0 в Разград, той каза: <br/> <br/>"Ситуацията е различна сега. Преди година ние бяхме в криза и успехът ни помогна много да излезем от нея. Сега обаче среща ще си дадат първият и вторият, а това винаги е дерби.<br/> <br/>Очакванията са големи, но ние трябва да докажем, че заслужено сме в челото. Искаме да покажем, че можем да продължаваме така, да затвърдим втората позиция. Надявам се съдийството да е точно и то трябва да е такова и да не е фактор", категоричен бе Бруно Акрапович.</p>
      <p> </p>
    </article>
  </body>
</html>