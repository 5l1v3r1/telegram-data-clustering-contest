<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/auto/73039/"/>
    <meta property="og:site_name" content="Sanook"/>
    <meta property="article:published_time" content="2019-11-23T06:57:00+00:00"/>
    <meta property="og:title" content="เศรษฐกิจชะลอตัว? Toyota เผยตัวเลขจำหน่ายรถยนต์ใน 10 เดือนของปี 2562"/>
    <meta property="og:description" content="ใกล้สิ้นปีเข้าไปทุกขณะ แต่ละค่ายรถยนต์ก็เริ่มประเมินสถานการณ์ในปีที่กำลังจะผ่านพ้นไปว่าเป็นเช่นไรกันบ้าง ล่าสุด Toyota (โตโยต้า) ก็ออกมาเปิดเผยตัวเลขสถิติการขายรถยนต์สะสม 10 เดือนของปี 2562 เป็นที่เรียบร้อยแล้ว"/>
  </head>
  <body>
    <article>
      <h1>เศรษฐกิจชะลอตัว? Toyota เผยตัวเลขจำหน่ายรถยนต์ใน 10 เดือนของปี 2562</h1>
      <address>
        <time datetime="2019-11-23T06:57:00+00:00">23 Nov 2019, 06:57</time>
      </address>
      <p>
        <b>ใกล้สิ้นปีเข้าไปทุกขณะ แต่ละค่ายรถยนต์ก็เริ่มประเมินสถานการณ์ในปีที่กำลังจะผ่านพ้นไปว่าเป็นเช่นไรกันบ้าง ล่าสุด <a href="https://auto.sanook.com/car/toyota/">Toyota</a> (<a href="https://auto.sanook.com/car/toyota/">โตโยต้า</a>) ก็ออกมาเปิดเผยตัวเลขสถิติการขายรถยนต์สะสม 10 เดือนของปี 2562 เป็นที่เรียบร้อยแล้ว</b>
      </p>
      <p>โดย บริษัท <a href="https://auto.sanook.com/car/toyota/">โตโยต้า</a> มอเตอร์ ประเทศไทย จำกัด แจกแจงว่า ใน 10 เดือนที่ผ่านมา (มกราคม-ตุลาคม 2562) มียอดขายรวมทั้งสิ้น 838,968 คัน เพิ่มขึ้น 0.7% เมื่อเทียบกับช่วงเวลาเดียวกันของปีก่อน แม้ว่าในเดือนตุลาคมที่ผ่านมาจะมีปริมาณการขายลดลง 11.3% เมื่อเทียบกับช่วงเดียวกันของปีก่อน กับตัวเลข 77,121 คัน แบ่งออกเป็น<a href="https://auto.sanook.com/">ตลาดรถ</a>ยนต์นั่งที่ลดลง 7.6% และ <a href="https://auto.sanook.com/">ตลาดรถ</a>ยนต์เพื่อการพาณิชย์ก็ลดลง 13.5% เนื่องด้วยความเชื่อมั่นของผู้บริโภคที่ลดน้อยถอยลงจากการชะลอตัวของสภาพเศรษฐกิจ</p>
      <p>แต่หากมองโดยภาพรวม ตลาดรถยนต์นั่งในช่วง 10 เดือนนั้นจะมีอัตราการเติบโตเพิ่มขึ้น 3.7% ส่วนตลาดรถยนต์เพื่อการพาณิชย์เติบโตลดลง 1.3% ทั้งนี้ก็คงต้องจับตามองในช่วงปลายปีที่กำลังจะมีงาน <a href="https://auto.sanook.com/motorexpo/">Motor Expo</a> 2019 หรือ มหกรรมยานยนต์ ครั้งที่ 36 กันต่อไป</p>
      <footer><b>ขอขอบคุณ<br/></b>ภาพ :<a href="https://www.istockphoto.com/th/photo/toyota-car-logo-gm458123123-16314740">iStock</a></footer>
    </article>
  </body>
</html>