<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/23/a-ruhamereted-is-szamit-ha-allasinterjura-mesz/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-23T06:11:00+00:00"/>
    <meta property="og:title" content="A ruhaméreted is számít, ha állásinterjúra mész?"/>
    <meta property="og:description" content="Mintha nem lenne alapból is elég stresszes egy ilyen szitu..."/>
  </head>
  <body>
    <article>
      <h1>A ruhaméreted is számít, ha állásinterjúra mész?</h1>
      <h2>Mintha nem lenne alapból is elég stresszes egy ilyen szitu…</h2>
      <address><time datetime="2019-11-23T06:11:00+00:00">23 Nov 2019, 06:11</time> by <a rel="author">Bangó Boglárka</a></address>
      <p>A megjelenésed csillagos ötös,<a href="https://cosmopolitan.hu/te_te_te/2019/01/09/erre-a-19-kerdesre-biztosan-keszulj-ha-allasinterjura-mesz/"> a fejedben már ott a 19 leggyakoribb kérdésre a kifogástalan válasz</a>, amivel lenyűgözhetsz mindenkit. Ráadásul <b>tényleg tökéletesen passzol a szakmai tudásod a megpályázott melóhoz.</b> El tudod képzelni, hogy egy ilyen nyertes helyzetből azért pattanj vissza, mert az interjúztató nem elégedett az alakoddal? Elfogadhatatlan és felháborító, pedig pontosan ez történt egy lánnyal, akit <b>elég durván szembesítettek egy beszélgetés végén.</b></p>
      <p><i>„Emlékszem, hogy egy jogi céghez mentem interjúra. Engem és egy másik lányt hívtak be. Ő a tipikus szépség volt, hosszú szőke hajjal és mellé nagyon kedvesnek is tűnt. Egész jót beszélgettünk miközben várakoztunk, majd őt behívták. Miután kijött, rajtam volt a sor”</i> – kezdi a döbbenetes sztorit Natalie Slaughter. –<i>„Az asszisztens utána elmondta, hogy én voltam a jobb, de ne reménykedjek nagyon, mert a főnök a vékony szőke lányokat szereti. Soha nem is hívtak vissza.”</i></p>
      <p>Meredek, ugye? Natalie szerint nem ez volt az első alkalom, hogy az alkata miatt bukott egy melót, de <b>ez volt az első eset, hogy ezt ilyen nyíltan a képébe mondták.</b> Utólag viszont nem bánja, mert nem is akar olyan helyen dolgozni, ahol a méret a lényeg és nem a tudás.</p>
    </article>
  </body>
</html>