<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/samsung-galaxy-s11-plus-modelinden-heyecanlandiran-tasarim-detayi/"/>
    <meta property="og:site_name" content="LOG"/>
    <meta property="article:published_time" content="2019-11-23T06:00:56+00:00"/>
    <meta property="og:title" content="Samsung Galaxy S11 Plus modelinden heyecanlandıran tasarım detayı"/>
    <meta property="og:description" content="Geçtiğimiz gün Samsung Galaxy S11 tasarımı ortaya çıktı. İşte bu konuda Samsung Galaxy S11 Plus odaklı ilginç bir detay var."/>
  </head>
  <body>
    <article>
      <h1>Samsung Galaxy S11 Plus modelinden heyecanlandıran tasarım detayı</h1>
      <address><time datetime="2019-11-23T06:00:56+00:00">23 Nov 2019, 06:00</time> by <a rel="author">Can TUNÇER</a></address>
      <p>Geçtiğimiz gün <b>Samsung Galaxy S11</b> tasarımı ortaya çıktı. İşte bu konuda <b>Samsung Galaxy S11 Plus</b> odaklı ilginç bir detay var.</p>
      <p>OnLeaks tarafından yapılan CAD temelli <b><a href="https://www.log.com.tr/samsung-galaxy-s11-ortaya-cikti-iste-tasarimi-video/">sızıntıya</a></b> göre <b>Samsung Galaxy S11, </b>Galaxy Note 10 gibi ön kamerasını merkeze yerleştirilen delikte taşıyor ve oldukça ince çerçevelerle geliyor. Kavisli kenarlara sahip telefon, tasarımsal olarak güzel ancak sektörün geri kalanına oranla “aşırı yenilikçi” görünmüyor. Ancak bu sızan tasarımın Samsung’a yönelik sağlam kaynak Ice Universe’e göre <b>Samsung Galaxy S11 Plus</b> özelinde farklı olma ihtimali bulunuyor. Yeni seride “Plus” modeli çok daha farklı tasarladığı söylenen firma, bu açıdan heyecan yaratıyor. Şimdilik Galaxy S11 Plus’a yönelik hiçbir gerçekçi sızıntı bulunmuyor ve telefon kaynak tarafından “gizli silah” olarak tanımlanıyor. Firma “Plus” için tasarım konusunda büyük bir sürpriz yapabilir deniyor.</p>
      <h3>Samsung Galaxy S11 Plus ve diğerleri için teknik detaylar değişmiyor</h3>
      <p><b>Galaxy S11</b> ailesi 6,2 ya da 6,4 inç, 6,7 inç ve 6,9 inç olmak üzere üç farklı boyutta geliyor. Burada <b>Galaxy S11e, Galaxy S11 </b>ve<b> Galaxy S11 Plus</b> isimlerinin kullanılacağı söylenirken, telefonlar kesin olarak <b>120 Hz ekran</b> ile yolda bulunuyor. Bu açıdan çok akıcı bir deneyim getirecek telefonlardan Galaxy S11, dün de gördüğümüz üzere arkasında beşli kamera taşıyor. Yeni nesil bir <b>108 megapiksel</b> ana kameraya sahip olacak denilen cihaz, bu kurulum sayesinde <b>ultra geniş açı</b> ile <b>5x optik zoom</b> arasını bir araya getiriyor ve bir de <b>3D ToF</b> sensörü taşıyor. Ailede küçükten büyüğe <b>3.730 mAh, 4.300 mAh </b>ve<b> 5.000 mAh</b> piller yer alıyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/samsung-galaxy-a71-icin-onemli-bir-detay-daha-belli-oldu/"/>
      </related>
    </article>
  </body>
</html>