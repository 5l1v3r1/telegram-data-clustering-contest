<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%aa%d7%a8%d7%91%d7%95%d7%aa-%d7%95%d7%91%d7%99%d7%93%d7%95%d7%a8/%d7%9e%d7%93%d7%a8%d7%99%d7%9a-%d7%94%d7%a4%d7%a2%d7%99%d7%9c%d7%95%d7%99%d7%95%d7%aa-%d7%95%d7%90%d7%99%d7%a8%d7%95%d7%a2%d7%99-%d7%94%d7%aa%d7%a8%d7%91%d7%95%d7%aa-%d7%9c%d7%a9%d7%91%d7%95%d7%a2-%d7%94%d7%a7%d7%a8%d7%95%d7%91-%d7%91%d7%90%d7%a9%d7%93%d7%95%d7%93-419370/3"/>
    <meta property="og:site_name" content="אשדוד נט"/>
    <meta property="article:published_time" content="2019-11-23T06:43:00+00:00"/>
    <meta property="og:title" content="מדריך הפעילויות ואירועי התרבות לשבוע הקרוב באשדוד"/>
    <meta property="og:description" content="פסטיבל אשדודשירה הרביעי שיארח למשך שבוע שלם שלל משוררים, מוזיקאים וסופרים צעירים וותיקים במספר מוקדים ברחבי העיר, מופע הסטנד-אפ של בן בן ברוך, חגיגה של קרקס ב-15 ש&quot;ח בלבד, מופעי מוזיקה, אירועי תרבות, פעילויות והצגות לילדים ועוד - מה מחכה לכם השבוע הקרוב באשדוד?"/>
  </head>
  <body>
    <article>
      <h1>מדריך הפעילויות ואירועי התרבות לשבוע הקרוב באשדוד</h1>
      <address><time datetime="2019-11-23T06:43:00+00:00">23 Nov 2019, 06:43</time> by <a rel="author">שמואל סרדינס</a></address>
      <h3>פסטיבל אשדודשירה הרביעי שיארח למשך שבוע שלם שלל משוררים, מוזיקאים וסופרים צעירים וותיקים במספר מוקדים ברחבי העיר, מופע הסטנד-אפ של בן בן ברוך, חגיגה של קרקס ב-15 ש"ח בלבד, מופעי מוזיקה, אירועי תרבות, פעילויות והצגות לילדים ועוד - מה מחכה לכם השבוע הקרוב באשדוד?</h3>
      <figure>
        <img src="https://www.ashdodnet.com/dyncontent/2019/11/3/ad1dd175-7b56-43e8-a43e-ca3a3e451e2b.jpg"/>
        <figcaption>בן בן ברוך. יח"צ</figcaption>
      </figure>
      <p><b>מוצ"ש, 23.11 בשעה 21:30 - בן בן ברוך</b><b><br/></b>סטנדפיסט ושחקן המסומן כהבטחה הגדולה של עולם הבידור בישראל-לאחר שכבש את הרשת עם מעל 5 מיליון צפיות לסרטוני הפרודיה של אסף גרניט, והופיע בתוכניות טלוויזיה כגון: "מלחמת המינים", "צומת מילר", "אנחנו במפה" ועוד.. הוא מתגלה כסטנדפיסט מחונן שמביא אתו משב רוח מרענן ומקורי לבמה במופע קצבי, נקי, מעורר מחשבה ומצחיק בטירוף. המופע פונה לכל מי שאוהב הומור שנון וייחודי שמוגש בגובה העיניים. <b>מספר המקומות מוגבל. בית <a href="https://www.ashdodnet.com/%d7%90%d7%99%d7%a8%d7%95%d7%a2%d7%99%d7%9d/%d7%90%d7%99%d7%a8%d7%95%d7%a2%d7%99%20%d7%94%d7%aa%d7%a8%d7%91%d7%95%d7%aa">יד לבנים</a>. לרכישת כרטיסים: 08-8545833/4</b></p>
      <figure>
        <img src="https://www.ashdodnet.com/dyncontent/2019/10/30/31efe0c8-a685-4af6-878e-f5c826496298.jpg"/>
        <figcaption>ריטה | צילום: דודי חסון</figcaption>
      </figure>
      <p><b>ימים ראשון עד שבת, 24-30/11/2019 - פסטיבל אשדודשירה<br/></b>מדקלה, ברי סחרוף וריטה, דרך הסופרים א.ב יהושוע ומרסל מוסרי ועד המשוררים סיגלית בנאי, רועי חסן ותמיר גרינברג: פסטיבל אשדודשירה הרביעי יוצא לדרך ובמשך שבוע שלם יארח מידי ערב שלל משוררים, מוזיקאים וסופרים צעירים וותיקים עם שילובים מרתקים וייחודיים, במספר מוקדים שונים ברחבי אשדוד. נושא הפסטיבל שבחרה ההפקה השנה - "לכתוב שיר בעידן הָסְטורי". <b>מתחם התרבות אשדוד</b><b>. </b><b>מחירי כרטיסים: 20-120 ₪. לתכנייה המלאה <a href="https://bit.ly/2ObFddm%20">לחצו כאן</a>. </b><b>לאתר הפסטיבל</b><b> <a href="https://ashdodashira.co.il/%20">לחצו כאן</a>. </b><b>לרכישת כרטיסים חייגו: 08-9568111</b></p>
      <figure>
        <img src="https://www.ashdodnet.com/dyncontent/2018/11/16/0fb20a75-5026-4f3f-aca0-160ec853a93c.jpg"/>
        <figcaption>שעת סיפור בספרייה העירונית | תמונת יח"צ</figcaption>
      </figure>
      <p><b>יום ראשון, 24.11, בשעה 17:00 – שעת סיפור - הענק הכי גנדרן בעולם</b> <b>ע"פ ספרה של ג'וליה דונלדסון</b><br/>הצגה נוגעת ללב, מלאה ברגעי קסם על ערכים של חברות ועזרה לזולת: עוג היה ענק ומקסים אבל קצת מוזנח. יום אחד עבר עוג ליד חנות לבגדים ענקיים, ומיד החליט לשפר את הופעתו. עכשיו - בחולצה מהודרת, בעניבה צבעונית ובנעליים מבריקות - עוג הוא ענק מקסים וגם מרשים ומהודר. אלא שבדרך הביתה הוא פוגש חיות הזקוקות נואשות לעזרתו...ולבגדיו! האם יוותר על כל מה שקנה לעצמו? <b>ספריה עירונית </b><b>,</b><b>רחוב קיבוץ גלויות 4,אשדוד. טל: 08-8564280. הכניסה חופשית</b></p>
      <figure>
        <img src="https://www.ashdodnet.com/dyncontent/2019/11/5/02bc93ac-21cb-4e74-a27b-01dcd4aa21fb.jpg"/>
        <figcaption>דן שפירא | יח"צ</figcaption>
      </figure>
      <p><b>יום שני, 25.11 בשעה 20:30 - מופע בין כוכבים עם דן שפירא<br/></b>שחקן התיאטרון הקאמרי דן שפירא במופע אישי עם נגנים בו יבצע שירים של מיטב הזמרים הישראלים שעיצבו את פס הקול הישראלי במשך השנים. זמרים שהיו ואינם עוד בחיים אבל השירים שלהם השאירו חותם עמוק על התרבות המקומית ובהם: זוהר ארגוב, מייק בראנט, שמוליק קראוס, יוסי בנאי, מאיר אריאל, אריס סאן, ג׳ו עמר, אריק איינשטיין ועוד. <b>כרטיסים ב-20 ש"ח בלבד. מרכז קהילתי תקוותנו, רח' המעפילים 21, אשדוד. למידע והזמנות: 08-8523187</b></p>
      <figure>
        <img src="https://www.ashdodnet.com/dyncontent/2019/11/14/509e91a8-59ff-45a9-b2e5-a38129b088f8.jpeg"/>
        <figcaption>קרדיט: מאיה פינגרמן</figcaption>
      </figure>
      <p><b>יום שני, 25.11 בשעה 20:30 - התזמורת הסימפונית הישראלית ראשל"צ - </b><b> </b><b>FESTIVE OVERTURE<br/></b>מנצח: ז'אן לוקה מרצ'יאנו (איטליה(, סולנית: שירלי בריל, קלרינט (ישראל(. בתכנית: שוסטקוביץ' -"פתיחה חגיגית",  ובר - קונצ'רטו מס'2  לקלרינט ותזמורת, דבוז'אק - סימפוניה מס' 8. <b>ה<a href="https://www.ashdodnet.com/%d7%90%d7%99%d7%a8%d7%95%d7%a2%d7%99%d7%9d/%d7%90%d7%99%d7%a8%d7%95%d7%a2%d7%99%20%d7%94%d7%aa%d7%a8%d7%91%d7%95%d7%aa">משכן</a> לאמנויות הבמה אשדוד. דרך ארץ 1, אשדוד. לפרטים: </b><b>08-9568111</b></p>
      <figure>
        <img src="https://www.ashdodnet.com/dyncontent/2019/11/22/2ad70bba-8a43-45d8-8cdc-c6479b73a0d1.jpg"/>
        <figcaption>צילום: יונתן זינדל</figcaption>
      </figure>
      <p><b>יום שלישי, 26.11, בשעה 10:00 - הבלתי רשמיים</b><br/>הרצאת בזק: שלהבת חסדיאל - הייתה כתבת פוליטית של העיתון ״יום ליום״, וכן של השבועון החרדי ״בקהילה״. ככזו היא נחשבת לפורצת דרך במקום שנחשב עד אז כמעוז גברי בחברה החרדית כיום, בנוסף לניהול ועריכת המגזין עוסקת חסדיאל בי<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%99%D7%99%D7%A2%D7%95%D7%A5-%D7%98%D7%99%D7%A4%D7%95%D7%9C-%D7%95%D7%90%D7%99%D7%9E%D7%95%D7%9F">יעוץ</a> בענייני תרבות המגזר החרדי לעיריית ירושלים ומשמשת כיועצת האו״ם לענייני המגזר החרדי.</p>
      <p>השנה היא 1983 וליעקב כהן, בעל בית דפוס ירושלמי, נשבר מלהוריד את הראש. הוא מליט להקים רשימה מזרחית-חרדית (ש”ס) שתרוץ לעיריית ירושלים. עם שני חברים, ללא מושג בפוליטיקה, הם מאלתרים מסע בחירות מפתיע. עם הרבה זעם ותשוקה כנגד כל הסיכויים, הם מצליחים להיכנס לעירייה, רק שמאותו רגע הכל משתבש. שחקנים: שולי רנד, יעקב כהן, יואב לוי, גולן אזולאי, שיפי אלוני, אור לומברוזו, צי גראד, יגאל נאור. <b>ה<a href="https://www.ashdodnet.com/%d7%90%d7%99%d7%a8%d7%95%d7%a2%d7%99%d7%9d/%d7%90%d7%99%d7%a8%d7%95%d7%a2%d7%99%20%d7%94%d7%aa%d7%a8%d7%91%d7%95%d7%aa">משכן</a> לאמנויות הבמה, דרך ארץ 1, אשדוד. לפרטים חייגו: </b><b>08-9568111</b></p>
      <figure>
        <img src="https://www.ashdodnet.com/dyncontent/2019/11/22/587ddb24-8fd9-4dbe-911b-1e712976d82f.jpg"/>
        <figcaption>הצגת הילדים האריה שבכה. צילום יח"צ</figcaption>
      </figure>
      <p><b>יום שלישי, 26.11 בשעה 17:30 - האריה שבכה בביצוע תאטרון הקיבוץ<br/></b>הצגה מצחיקה ונוגעת ללב המספרת על חשיבות משאבי הטבע ועל ערך החברות המתרחשת בממלכת אפריקה בתקופת בצורת. אגם המים הולך ומתרוקן והחיות ממהרות להאשים בכך את האריה ומגרשות אותו מהממלכה. האריה שנותר בודד, בוכה בלילות אל תוך האגם ובאורח פלא דמעותיו הופכות לטיפות מים זכות הממלאות אותו. האם סודו יתגלה? האריה שבכה הוא סמל למורכבות בני האדם ורגשותיהם. גילאי 4-7 שנים.<b> כרטיסים ב-15 ש"ח בלבד. מרכז קהילתי ספרא, רח' אב 4, אשדוד. למידע והזמנות: 08-8675261</b></p>
      <figure>
        <img src="https://www.ashdodnet.com/dyncontent/2019/11/22/c771bb6f-723c-480e-9679-0996188f210d.jpg"/>
        <figcaption>חגיגת קרקס-דורטו בהופעה. יח"צ</figcaption>
      </figure>
      <p><b>ימים שלישי ורביעי 26-27.11.19 בשעה 17:30 - חגיגת קרקס</b><br/>מופע עוצר נשימה ורב משתתפים בביצוע קרקס 'דורטו' עם אקרובטים באוויר, נערות גומי, לוליינים. בהשתתפות סלבה נוסינסקי, אליסה שכטר, מיה חורגין, עומר לוק, ליהיא שמש, יבגני רוגוזין. <b>15 ₪ בלבד במסגרת מיזם התרבות התושב במרכז הקהילתי. מרכז קהילתי דיונה, רח' קק"ל 90, אשדוד. למידע והזמנות: 08-8648585</b></p>
      <figure>
        <img src="https://www.ashdodnet.com/dyncontent/2019/11/22/905b46a0-f98f-48ce-9a6e-ffe8947c55e4.jpg"/>
        <figcaption>רבי דוד אדרי. יח"צ</figcaption>
      </figure>
      <p><b>יום רביעי,27.11.19 בשעה 20:30  - שיר ידידות<br/></b>רבי דוד אדרי זוכה פרס גאון ע"ש רנה ונסים גאון להנחלת מורשת יהדות צפון אפריקה לשנת 2019,  המהווה ביטוי חשוב לתרומתו הכבירה להחייאת ושימור מסורת הפיוט ושירה בישראל ואבי אדרי במופע פיוטים אנדלוסיים<b>. 20 ₪ בלבד במסגרת מיזם התרבות 'התושב במרכז הקהילתי'.</b> <b>מרכז קהילתי רובע ט', רח' ראשל"צ 4, אשדוד. למידע והזמנות: 08-8541158</b></p>
      <figure>
        <img src="https://www.ashdodnet.com/dyncontent/2019/11/4/82e4cae2-259d-4948-b199-1026780b0dfc.jpg"/>
        <figcaption>VIVA MOMIX Tuu - Photo by Max Pucciariello</figcaption>
      </figure>
      <p><b>יום חמישי, 28.11, בשעה 20:30 - </b><b>VIVA MOMIX</b><b><br/></b>להקת המחול האמריקאית "מומיקס" חוזרת לישראל לרגל ציון 40 שנות פעילות ותעלה על בימת ה<a href="https://www.ashdodnet.com/%d7%90%d7%99%d7%a8%d7%95%d7%a2%d7%99%d7%9d/%d7%90%d7%99%d7%a8%d7%95%d7%a2%d7%99%20%d7%94%d7%aa%d7%a8%d7%91%d7%95%d7%aa">משכן</a> אשדוד עם המופע VIVA MOMIX - מופע שהוא מסע בעולם התנועה הסוריאליסטי והייחודי של מוזס פנדלטון - מיצירותיו האיקוניות ועד יצירותיו הגאוניות החדשות. <b>ה<a href="https://www.ashdodnet.com/%d7%90%d7%99%d7%a8%d7%95%d7%a2%d7%99%d7%9d/%d7%90%d7%99%d7%a8%d7%95%d7%a2%d7%99%20%d7%94%d7%aa%d7%a8%d7%91%d7%95%d7%aa">משכן</a> לאמנויות הבמה, דרך ארץ 1, אשדוד. מחיר כרטיס: 265-329 ₪. לרכישה </b><b><a href="https://www.mishkan-ashdod.co.il/event.asp?event=4484">לחצו כאן</a></b> <b>או חייגו: </b><b>08-9568111</b></p>
      <figure>
        <img src="https://www.ashdodnet.com/dyncontent/2019/8/25/b9cc5e52-2b45-49e1-9af4-d3b6db2f87e1.jpg"/>
        <figcaption>חמישי בקשות | צילום: פוטו דוד אסייג</figcaption>
      </figure>
      <p><b>יום</b><b> </b><b>חמישי, 21.11 בשעה 20:00 </b><b> - </b><b>שירת הבקשות קונצרט פרשת "תולדות"</b><b><br/></b>לאור ההצלחה של השנה הקודמת המרכז לתרבות האנדלוסית ולפיוט בישראל יוצא זו השנה השנייה בסדרה בת 20 קונצרטים שיתקיימו מידי יום חמישי באודיטוריום מונארט אשדוד בביצוע אנסמבל פייטנים בראשותו של הפייטן אברהם (אבי) אדרי ובליווי שני נגנים אנדלוסיים. <b>אודיטוריום</b> <b>מונארט</b><b>, </b><b>רחוב</b> <b>דרך</b> <b>ארץ </b><b>8, </b><b>אשדוד</b><b>. </b><b>לפרטים</b> <b>נוספים</b> <b>חייגו </b><b>08-9568333</b></p>
      <figure>
        <img src="https://www.ashdodnet.com/dyncontent/2019/6/21/4ec438fd-e609-436c-ac2f-7d7ff2c0a5c5.jpg"/>
        <figcaption>הסימפונית אשדוד | קרדיט: מארק ז'לקובסקי cinemark</figcaption>
      </figure>
      <p><b>יום שלישי, 26.11, בשעה 17:30 - פינוקיו ותזמורת הקסמים - התזמורת הסימפונית אשדוד<br/></b>פינוקיו, ילד מעץ שובב וסקרן הרוצה יותר מכל דבר אחר להפוך לילד אמיתי. סקרנותו מושכת אותו באף להסתבכות ולשקרים. הוא בורח מהנגרייה של אבא ג'פטו ולראשונה פוגש תזמורת ונסחף בקסמי המוזיקה, קורה לו דבר מוזר...הוא מתחיל להרגיש שמחה, עצב, כעס, פחד. האם לקסמי המוזיקה יש הכוח להפכו לילד אמיתי? <b>ה<a href="https://www.ashdodnet.com/%d7%90%d7%99%d7%a8%d7%95%d7%a2%d7%99%d7%9d/%d7%90%d7%99%d7%a8%d7%95%d7%a2%d7%99%20%d7%94%d7%aa%d7%a8%d7%91%d7%95%d7%aa">משכן</a> לאמנויות הבמה, דרך ארץ 1, אשדוד. לפרטים חייגו: </b><b>08-9568111</b> </p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A2%D7%95%D7%A8%D7%9B%D7%99-%D7%93%D7%99%D7%9F?utm_content=LinksUnderArticles">מחפשים עורכי דין לרשימה המלאה כנסו כאן</a>
      </p>
    </article>
  </body>
</html>