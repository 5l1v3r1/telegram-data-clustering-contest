<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/istanbul-da-uygur-turku-is-adaminin-oldurulme-ani-12646565-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-23T06:15:33+00:00"/>
    <meta property="og:title" content="İstanbul'da Uygur Türkü iş adamının öldürülme anı kameralara yansıdı"/>
    <meta property="og:description" content="İstanbul Fatih'te bir kafeteryada oturduğu sırada suikaste uğrayan ve ölümü Türkiye'nin gündemine oturan Uygur Türkü iş adamının ölüm anı ortaya çıktı. Güvenlik kamerasına yansıyan görüntülerde katil zanlısının cinayet anı da yer alıyor."/>
  </head>
  <body>
    <article>
      <h1>İstanbul'da Uygur Türkü iş adamının öldürülme anı kameralara yansıdı</h1>
      <address>
        <time datetime="2019-11-23T06:15:33+00:00">23 Nov 2019, 06:15</time>
      </address>
      <p>Fatih'te bir kafeteryada oturduğu esnada suikaste kurban giden <a href="https://www.haberler.com/uygur/"><b>Uygur</b></a> Türkü iş adamı Saimait Airken'in öldürülme anının güvenlik kamera görüntüleri ortaya çıktı. Ağır adımlarla kafeteryaya ilerleyen suikastçının silahına susturucu taktığı ve ateş açtıktan sonra kaçtığı görüldü.</p>
      <p>Fatih'te geçtiğimiz 10 Kasım Pazar günü saat 20.10 sıralarında meydana gelen olayda Uygur Türkü iş adamı Saimait Airken bir otelin kafeteryasında oturmaya başladı. Bir süre sonra ağır adımlarla kafeteryaya yaklaşan suikastçı, silahına susturucu taktıktan sonra Airken'e tek el ateş ettikten sonra kayıplara karıştı. Ağır yaralanan Airken, kaldırıldığı hastanede yapılan tüm müdahalelere rağmen kurtarılmadı. Dehşet anları ise güvenlik kameralarına saniye saniye yansıdı.</p>
      <h3>TAKİP VE SUİKAST ANI KAMERADA</h3>
      <p>Görüntülerde, iş adamı Airken sahte konsolosluk plakalı bir araca binerek dışarı çıkıyor. Katil zanlısı geldiği aracı park ederek beklemeye başlıyor. İş adamını günlerce takip eden zanlı, son takipten tam 10 saat sonra ağır adımlarla kafeteryaya geliyor. Suikastçı ardından susturucu taktığı silahıyla iş adamına ateş ediyor. Katil ardından kaçıyor.</p>
      <h3>KATİL ZANLISI CİNAYETİ BİN DOLAR KARŞILIĞINDA İŞLEMİŞ</h3>
      <p>Olayın ardından çalışma başlatan Asayiş Şube Müdürlüğü ekipleri, aralarında Suriye uyruklu 1 kişinin de bulunduğu 4 kişiyi gözaltına aldı. Zanlının cinayeti bin dolar karşılığından işlediğini itiraf ettiği öğrenildi. Öte yandan gümrük işleriyle uğraştığı öğrenilen iş adamı Saimait Airken'in, Kırgızistan'dan 700 milyon doların yurt dışına çıkartılmasıyla ilgili başlatılan soruşturma kapsamında adının geçtiği öğrenildi.</p>
      <figure>
        <img src="https://foto.haberler.com/haber/2019/11/23/istanbul-da-uygur-turku-is-adaminin-oldurulme-ani-12646565_2949_o.jpg"/>
      </figure>
      <p>Kaynak: İHA<br/>Haber Videosu: <a href="https://www.haberler.com/video/istanbul-da-uygur-turku-is-adaminin-oldurulme-ani-12646565-videosu/">İstanbul'da Uygur Türkü iş adamının öldürülme anı kameralara yansıdı</a></p>
    </article>
  </body>
</html>