<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/lietuvos-naujienos/siauliu-regionas/pakruojo-dvare-prasideda-garsusis-festivalis-didieji-kinijos-zibintai-nuotraukos/"/>
    <meta property="og:site_name" content="Made in vilnius"/>
    <meta property="article:published_time" content="2019-11-23T06:15:00+00:00"/>
    <meta property="og:title" content="Pakruojo dvare prasideda garsusis festivalis „Didieji Kinijos žibintai“ (nuotraukos)"/>
    <meta property="og:description" content="Jau, šiandien, lapkričio 23 dieną Pakruojo dvare prasidės garsusis festivalis „Didieji Kinijos žibintai. Visatos ženklai 2019“. Tai jau antrus metus iš eilės vykstantis įspūdingas reginys sutraukiantis dešimtistūkstančių lankytojų iš Lietuvos ir kaimyninių šalių. Tai vienintelis toks festivalis Šiaurės Europos šalyse. Festivalio organizatoriai darbus patikėjo profesionaliems kūrėjams iš Kinijos – „Haitian..."/>
  </head>
  <body>
    <article>
      <h1>Pakruojo dvare prasideda garsusis festivalis „Didieji Kinijos žibintai“ (nuotraukos)</h1>
      <address><time datetime="2019-11-23T06:15:00+00:00">23 Nov 2019, 06:15</time> by <a rel="author">Made in Vilnius</a></address>
      <p>Jau, šiandien, lapkričio 23 dieną Pakruojo dvare prasidės garsusis festivalis „Didieji Kinijos žibintai. Visatos ženklai 2019“. Tai jau antrus metus iš eilės vykstantis įspūdingas reginys sutraukiantis dešimtistūkstančių lankytojų iš Lietuvos ir kaimyninių šalių. Tai vienintelis toks festivalis Šiaurės Europos šalyse.</p>
      <p>Festivalio organizatoriai darbus patikėjo profesionaliems kūrėjams iš Kinijos – „Haitian culture“. „Haitian culture“ vadovė Lory Lui pabrėžė, kad išskirtiniai žibintai yra kuriami rankomis ir jų gamybai šįmet panaudota daugiau nei 16 tūkstančių metrų kiniško šilko, spalvingose skulptūrose švies dešimtys tūkstančių lempučių, o jų sujungimui prireikė beveik 6 kilometrų elektros kabelio. Tad šiais metais festivalyje išvysime dvigubai daugiau žibintų ir porceliano skulptūrą.</p>
      <figure>
        <img src="https://cdn3.hellovilnius.lt/wp-content/uploads/2019/11/23423432.jpg"/>
      </figure>
      <p>Dvidešimties specialistų komanda, atvykusi į Lietuvą, šio festivalio eksponatus statė ir puošė beveik 3 savaites, prieš tai skulptūros buvo ištapomos ir ruošiamos Kinijoje dvidešimties dailininkų-dekoratorių komandos. Įspūdingos konstrukcijos Lietuvą pasiekė net šešiolikoje jūrinių konteinerių. Tad renginio organizatoriai žada daug įspūdžių tiek vaikams, tiek suaugusiems.</p>
      <p>Aplankyti galėsite įvairius žibintus, jie tarsi kuria atskirą magišką pasaulį, kuris atrodo it ryškios gėlės, Kinijos šventyklos, Safari gyvūnai, kalėdiniai nameliai, Kalėdų Senelis ar net Spragtuko istorija, o visų dėmesį prikaustys pagrindinė festivalio skulptūra – Naujųjų Metų simbolis – net 15 metrų ilgio siaubūnas Nian ir daugiau nei dešimties metrų aukščio Dangaus šventovė. Būtent šios sudėtingos skulptūros buvo didžiausias iššūkis kūrėjams. Visi Pakruojo dvare eksponuojami žibintai yra unikalūs kūriniai ir paruošti būtent šiam festivaliui ir niekur ankščiau nebuvo rodyti.</p>
      <figure>
        <img src="https://cdn1.hellovilnius.lt/wp-content/uploads/2019/11/3453453532432.jpg"/>
      </figure>
      <p>Žibintų festivaliai yra neatsiejama Kinijos kultūros dalis, kuri simbolizuoja žmogaus gebėjimą valdyti ir jungti ugnį ir meną. Rudens ir žiemos metu organizuojami žibintų renginiai skirti tamsos išsklaidymui, šventinės nuotaikos sustiprinimui. Pakruojo dvare rankomis statyti, kurti ir tapyti žibintai leis Lietuvos gyventojams ir šalies svečiams susipažinti su dalele Kinijos savo akimis.</p>
      <p>Pakruojo dvaras – didžiausia Lietuvoje išlikusi dvaro sodyba su 26 pastatų ansambliu, kurioje realiu laiku yra atkuriamas XIX a. pab. – XX a. pr. dvaro gyvenimas. Jame gausu pramogų, ekskursijų, edukacinių renginių, restoranų kurie pritaikyti visai šeimai ar draugų kompanijoms. 2018 metais šis dvaras buvo priražintas sėkmingiausiu turizmo objektu.</p>
      <figure>
        <img src="https://cdn3.hellovilnius.lt/wp-content/uploads/2019/11/324324234.jpg"/>
      </figure>
      <figure>
        <img src="https://cdn1.hellovilnius.lt/wp-content/uploads/2019/11/324324-1.jpg"/>
      </figure>
      <figure>
        <img src="https://cdn3.hellovilnius.lt/wp-content/uploads/2019/11/54345.jpg"/>
      </figure>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>18 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/lietuvos-naujienos/siauliu-regionas/pakruojo-dvaro-zibintu-festivalyje-ispudinga-skulptura-is-porceliano/"/>
        <a href="https://madeinvilnius.lt/lietuvos-naujienos/siauliu-regionas/uz-vilniaus-pakruojo-dvare-provokuojanti-asilo-skulptura/"/>
        <a href="https://madeinvilnius.lt/lietuvos-naujienos/siauliu-regionas/uz-vilniaus-pakruojo-dvaras-pasiruose-ispudingam-geliu-festivaliui-nuotraukos/"/>
        <a href="https://madeinvilnius.lt/lietuvos-naujienos/siauliu-regionas/ilgiausias-salyje-pazintinis-takas-per-pelke-dar-pailgejo/"/>
      </related>
    </article>
  </body>
</html>