<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/entertain/578572"/>
    <meta property="og:site_name" content="Spring News"/>
    <meta property="article:published_time" content="2019-11-23T06:52:29+00:00"/>
    <meta property="og:title" content="“เจมส์จิ” ถามแฟนคลับรอดไหม หลังตัดผมตามพระเอกซีรีส์เกาหลี"/>
    <meta property="og:description" content="“เจมส์” จิรายุ ขอเปลี่ยนลุคตัดผมใหม่ตามพระเอกซีรีส์ “something in the rain” ถามแฟนคลับรอดไหม แยัมต้นปีหน้าไปเที่ยวญี่ปุ่นกับแก๊งค์เพื่อนกรุ๊ปเดิม"/>
  </head>
  <body>
    <article>
      <h1>“เจมส์จิ” ถามแฟนคลับรอดไหม หลังตัดผมตามพระเอกซีรีส์เกาหลี</h1>
      <h2>“เจมส์” จิรายุ ขอเปลี่ยนลุคตัดผมใหม่ตามพระเอกซีรีส์ “something in the rain” ถามแฟนคลับรอดไหม แยัมต้นปีหน้าไปเที่ยวญี่ปุ่นกับแก๊งค์เพื่อนกรุ๊ปเดิม</h2>
      <address>
        <time datetime="2019-11-23T06:52:29+00:00">23 Nov 2019, 06:52</time>
      </address>
      <p>ทำเอาแฟนคลับถึงกับกิ๊วก๊าวกับลุคใหม่ ที่ทำให้หน้าที่ดูเด็กอยู่แล้วของ “เจมส์” จิรายุ ตั้งศรีสุข เด็กยิ่งไปกว่าเดิม ได้ถามถึงเหตุผลที่ไปตัดผมทรงใหม่ ในงานอีเวนท์เพื่อการกุศล “MCM Christmas Charity” ต้อนรับเทศกาลแห่งความสุขส่งท้ายปี ณ ธารา ฮอลล์ ชั้น M ไอคอนสยาม ได้ความว่า …</p>
      <p>“พอดีว่าดูซีรีส์เกาหลีมาชอบ เราก็เลยตัดผมตามเลย ตอนไปหาช่างก็เปิดรูปให้เขาดู เรื่อง something in the rain เราก็บอกว่าชอบมากเลย ขอตัดได้ไหม ก็บอกช่างว่าขอน่ารักแบบนี้เลยนะครับ ถามว่าถูกใจเลยไหม ไม่รู้ว่ามันรอดไหม (ยิ้ม) แต่ว่าก็ตัดๆ มาแล้ว ก็โอเคอยู่ (หลายคนก็บอกว่าหน้าเด็กอยู่แล้ว ก็เด็กลงไปอีก) มันน่ารักก็โอเคแล้วเนอะ ชอบๆ คือช่วงนี้ไม่ได้ถ่ายละครอะไรเลยตัดได้ คือเพิ่งปิดละครที่ถ่ายกับพี่แต้วไปเลยมีช่วงเว้นว่าง เดี๋ยวกำลังรอทางช่อง3 ที่จะมีเรื่องใหม่มาเลยมีช่วงว่าง ก็เลยลองตัดเล่นๆ ซะหน่อย (คนรอบข้างว่าอย่างไร น่ารักสมใจไหม) ก็ดูสดใสสมวัยดีนะ ไม่รู้ว่าจริงหรือเปล่า จริงๆ ผมตื่นมามองกระจกก็ชมตัวเองแล้วนะ โห น่ารักจังเลยว่ะ พอแล้ว มีความสุขกับทรงผมตัวเอง ถามว่าจะไว้ทรงนี้ยาวเลยไหม ผมว่าอาจจะยากนิดหนึ่งเพราะว่าต้องทำงาน ก็ขอตัดช่วงหนึ่งเท่านั้นเอง (ถ้าถ่ายละครจริงๆมันจะมีผลต่อการทำงาน) ก็ไม่แน่ใจ จริงๆต้องดูเรื่องบท โอกาส ด้วย คือช่วงนี้เราว่างอยู่ ตอนนี้ก็เริ่มยาวแล้ว ผมไม่ได้ตัดผมสั้นมานานแล้ว เพราะว่าละคร มันติดกันแล้วทรงผมมันต้องมีความต่อเนื่อง”</p>
      <p>เมื่อถามทริปไปญี่ปุ่นตอนต้นปีเตรียมตัวไปถึงไหนแล้ว นักแสดงหนุ่มกล่าวว่า</p>
      <p>“ตอนนี้ก็ว่าง เตรียมไปญี่ปุ่น ถามว่าต้องเตรียมตัวอย่างไร ก็ทำงานไปเยอะๆ แล้วก็ไปพักผ่อน แค่นั้น ครั้งนี้ก็ไปที่เดียวกับครั้งที่แล้ว ติดใจสกีนิดหน่อย  (ครั้งนี้ไปนานกว่าเดิมด้วย) จริงๆไปเท่าเดิม แต่ว่าแค่เล่นสกีนาน นานกว่าเดิมเท่านั้นเอง ทริปที่แล้วมีดราม่านิดหนึ่ง ครั้งนี้ก็ไม่ได้กังวลอะไรเลย เราก็เป็นปกตินั่นแหละ ส่วนจะมีรูปอะไรออกมาให้แฟนๆได้เห็นเหมือนเดิมไหม ก็ต้องรอดูจังหวะและโอกาส</p>
      <figure>
        <img src="https://spcdn.springnews.co.th/wp-content/uploads/2019/11/4-78.jpg"/>
      </figure>
      <p>(ตอนนี้ปีกว่าแล้วเป็นอย่างไรบ้าง) ผมว่ามันก็โอเคนะมันก็เรื่อยๆแล้วทุกอย่างมันก็ดี ไม่ได้มีปัญหาอะไร เรื่องปรับจูนไม่น่ามีแล้ว มั้งนะ (ยิ้ม) ตอนนี้ก็อยู่ในจุดสบายใจ จุดไหนที่มันสบายใจ ผมว่าตรงนั้นเป็นจุดที่โอเคที่สุดแล้ว ก็คือเราก็ไม่ต้องไปคิดหรือพยายามทำสิ่งใดสิ่งหนึ่ง เราก็เอาความสุขเป็นตัวตั้ง ตอนนี้เขาก็น่าจะโอเคขึ้นแล้วนะ ไม่ได้มีเรื่องราวอะไรขึ้นมา หรือว่าไม่มีอะไรไปกระทบจิตใจขนาดนั้น</p>
      <p>(มีเวลาว่างเจอกันบ้างไหม) ตอนนี้ก็มีบ้าง แต่ว่าก่อนหน้านี้งานแน่นพอสมควรเหมือนกัน กว่าจะไปเที่ยวนี่แหละ (เวลาไปไหนมาไหนด้วยกันใช้ชีวิตปกติหรือว่าต้องระวังตัวไหม) ปกติเลย ก็ปกติเหมือนที่เราใช้ชีวิตประจำวัน ถ้ามีโอกาสก็มีไปไหนด้วยกันบ้าง (ไม่ได้กลัวจะมีเรื่องราวอะไรมาอีกใช่ไหม) ไม่ได้กลัวถึงขนาดนั้นนะ เพราะว่าเราก็อยู่ปกติ เขาก็ไม่กดดัน ก็สบายๆ” เจมส์จิ กล่าวปิดท้าย</p>
      <figure>
        <img src="https://spcdn.springnews.co.th/wp-content/uploads/2019/11/2-120.jpg"/>
      </figure>
    </article>
  </body>
</html>