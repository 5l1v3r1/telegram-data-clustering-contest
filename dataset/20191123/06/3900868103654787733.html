<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562907/glypta-toy-parthenwna-sygkroteitai-panellinia-epitropi-gia-tin-epistrofi-toys"/>
    <meta property="og:site_name" content="NOOZ."/>
    <meta property="article:published_time" content="2019-11-23T06:31:00+00:00"/>
    <meta property="og:title" content="Γλυπτά του Παρθενώνα: Συγκροτείται πανελλήνια επιτροπή για την επιστροφή τους"/>
    <meta property="og:description" content="«Πανελλήνια Επιτροπή Διεκδίκησης Επιστροφής των Γλυπτών του Παρθενώνα» συγκροτεί η Ολομέλεια των Προέδρων των Δικηγορικών Συλλόγων Ελλάδος."/>
  </head>
  <body>
    <article>
      <h1>Γλυπτά του Παρθενώνα: Συγκροτείται πανελλήνια επιτροπή για την επιστροφή τους</h1>
      <address>
        <time datetime="2019-11-23T06:31:00+00:00">23 Nov 2019, 06:31</time>
      </address>
      <p>
        <b>«Πανελλήνια Επιτροπή Διεκδίκησης Επιστροφής των Γλυπτών του Παρθενώνα» συγκροτεί η Ολομέλεια των Προέδρων των Δικηγορικών Συλλόγων Ελλάδος.</b>
      </p>
      <p>Σύμφωνα με ανακοίνωση του Δικηγορικού Συλλόγου Αθηνών, σε εκτέλεση της απόφασης της Ολομέλειας των προέδρων των Δικηγορικών Συλλόγων Ελλάδος και <b>αναγνωρίζοντας τον εθνικό χαρακτήρα της προσπάθειας </b>και την ανάγκη ευρύτερης δυνατής εκπροσώπησης και συμμετοχής, απεστάλη πρόσκληση για τον ορισμό εκπροσώπων σε 58 φορείς της χώρας, μεταξύ των οποίων Πανεπιστήμια, ΝΠΔΔ σωματειακής μορφής, τριτοβάθμιες συνδικαλιστικές οργανώσεις και επιστημονικοί φορείς.</p>
      <p>Διευκρινίζεται ότι επειδή η επιτροπή αυτή θα είναι πολυμελής, θα συγκροτηθεί στη συνέχεια ολιγομελές Εκτελεστικό Συμβούλιο, το οποίο θα έχει την ευθύνη συντονισμού του έργου της επιτροπής και εκτέλεσης των αποφάσεών της.</p>
      <p>Παράλληλα, θ<b>α συγκροτηθεί και ομάδα ειδικών νομικών</b>, για την παροχή νομικής κάλυψης σε σχέση με την διεκδίκηση των γλυπτών.</p>
    </article>
  </body>
</html>