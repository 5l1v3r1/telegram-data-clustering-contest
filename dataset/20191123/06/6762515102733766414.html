<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/ligi-zagraniczne/serie-a/milan-napoli-syn-paolo-maldiniego-w-skladzie-milanu/h28fd8g"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-23T06:43:32+00:00"/>
    <meta property="og:title" content="Milan - Napoli: Syn Paolo Maldiniego w składzie Milanu"/>
    <meta property="og:description" content="Syn słynnego Paolo Maldiniego, który przez 25 lat występował w zespole &quot;Rossoneri&quot;, 18-letni Daniel po raz pierwszy został włączony do 21-osobowego składu AC Milan i może zadebiutować w sobotnim meczu 13. kolejki Serie A z Napoli. Spotkanie odbędzie się na mediolańskim San Siro."/>
  </head>
  <body>
    <article>
      <h1>Milan - Napoli: Syn Paolo Maldiniego w składzie Milanu</h1>
      <address>
        <time datetime="2019-11-23T06:43:32+00:00">23 Nov 2019, 06:43</time>
      </address>
      <p>
        <b>Syn słynnego Paolo Maldiniego, który przez 25 lat występował w zespole "Rossoneri", 18-letni Daniel po raz pierwszy został włączony do 21-osobowego składu AC Milan i może zadebiutować w sobotnim meczu 13. kolejki Serie A z Napoli. Spotkanie odbędzie się na mediolańskim San Siro.</b>
      </p>
      <p>
        <a href="https://plebiscyt.przegladsportowy.pl/">Głosuj na Roberta Lewandowskiego w 85. Plebiscycie „Przeglądu Sportowego” &gt;&gt;</a>
      </p>
      <p>Daniele Maldini, który 18 urodziny obchodził w minionym miesiącu, występuje na pozycji napastnika, tej samej co Krzysztof Piątek. Młody Maldini, którego znany ojciec jest nadal dyrektorem technicznym AC Milan, ma ważny kontrakt do 2024.</p>
      <p>
        <a href="https://www.elevensports.pl/">&gt;&gt; Oglądaj Serie A w Eleven Sports</a>
      </p>
      <p>Legendarny Paolo Maldini, który karierę zakończył w 2009 r., zdobył z AC Milan 26 trofeów, siedmiokrotnie tytuł mistrza Włoch. W reprezentacji zagrał 126 razy, a w 74 meczach był kapitanem zespołu, z którym wystąpił między innymi w finale mundialu 1994, a w 1990 wywalczył brąz MŚ.</p>
      <related>
        <a href="http://www.tvp.pl/45451466?copy_id=45451675"/>
      </related>
      <p>Przed laty pojedynki AC Milan z Napoli uchodziły za hity włoskiej ekstraklasy, ale obecnie zespoły z Polakami w składach pogrążone są w kryzysie. W Napoli zagra zapewne Piotr Zieliński, a zabraknie klubowego kolegi i innego kadrowicza Arkadiusza Milika, który z powodu kontuzji mięśni brzucha nie wystąpił też w meczach z Izraelem (2:1) i Słowenią (3:2), kończących udane eliminacji mistrzostw Europy. Klub z Neapolu zajmuje siódme miejsce w tabeli.</p>
      <p>
        <a href="https://literia.pl/krzysztof-piatek-w-drodze-na-szczyt?utm_source=content&amp;utm_campaign=%5Bcontent%5D%5Bps%5Dpiatek">„Krzysztof Piątek. W drodze na szczyt”. Opowieść o młodym chłopaku, który miał marzenia. I nie bał się ich spełnić. Zamów już dziś! &gt;&gt;</a>
      </p>
      <p>Milan, mający ponownie wielkie ambicje, słabo rozpoczął sezon i szybko zdecydował się na zmianę trenera. Marco Giampaolo już po siedmiu kolejkach został zastąpiony przez Stefano Piolego, ale wyników zespołu to nie poprawiło. "Rossoneri" są dopiero na 14. pozycji w tabeli z dorobkiem ledwie 13 na 36 możliwych punktów. Głównym problemem jest skuteczność, a 11 zdobytych goli to szósty najgorszy wynik w lidze. Być może sytuację tę zmieni Daniele Maldini.</p>
    </article>
  </body>
</html>