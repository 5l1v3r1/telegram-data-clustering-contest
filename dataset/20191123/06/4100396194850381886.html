<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%97%d7%93%d7%a9%d7%95%d7%aa-%d7%90%d7%a9%d7%93%d7%95%d7%93/%d7%9e%d7%94-%d7%a7%d7%95%d7%a8%d7%94-%d7%a2%d7%9d-%d7%a4%d7%a8%d7%95%d7%99%d7%a7%d7%98-%d7%9e%d7%aa%d7%97%d7%9d-%d7%94%d7%a6%d7%a2%d7%99%d7%a8%d7%99%d7%9d-%d7%91%d7%a8%d7%95%d7%91%d7%a2-%d7%99-%d7%92-%d7%9e%d7%90%d7%95%d7%aa-%d7%99%d7%97-%d7%93-%d7%9c%d7%94%d7%a9%d7%9b%d7%a8%d7%94-419339/8"/>
    <meta property="og:site_name" content="אשדוד נט"/>
    <meta property="article:published_time" content="2019-11-23T06:43:00+00:00"/>
    <meta property="og:title" content="מה קורה עם פרויקט מתחם הצעירים ברובע י&quot;ג עם מאות יח&quot;ד להשכרה?"/>
    <meta property="og:description" content="בסוף שנת 2018 יצאה הבשורה על אישור מתחם הצעירים ברובע י&quot;ג, מאות יחידות דיור להשכרה בסמוך לקאנטרי. כמעט שנה חלפה והתכנית עוד תקועה בועדה המחוזית - אפילו לא נידונה"/>
  </head>
  <body>
    <article>
      <h1>מה קורה עם פרויקט מתחם הצעירים ברובע י"ג עם מאות יח"ד להשכרה?</h1>
      <address><time datetime="2019-11-23T06:43:00+00:00">23 Nov 2019, 06:43</time> by <a rel="author">עופר אשטוקר</a></address>
      <h3>בסוף שנת 2018 יצאה הבשורה על אישור מתחם הצעירים ברובע י"ג, מאות יחידות דיור להשכרה בסמוך לקאנטרי. כמעט שנה חלפה והתכנית עוד תקועה בועדה המחוזית - אפילו לא נידונה</h3>
      <figure>
        <img src="https://www.ashdodnet.com/dyncontent/2018/12/20/a9301f55-ce08-4f55-ba6f-2c93544980cb.jpg"/>
        <figcaption>הדמיה</figcaption>
      </figure>
      <p>הבשורה הייתה גדולה - 440 יח"ד שכולן מיועדות ל<a href="https://board.ashdodnet.com/%D7%93%D7%99%D7%A8%D7%95%D7%AA/%D7%94%D7%A9%D7%9B%D7%A8%D7%94">השכרה</a> במתחם הצעירים ברובע י"ג. בסוף שנת 2018 אישרה הועדה המקומית את התכנית והיא הועברה לאישור בועדה המחוזית. בחודש מרץ 2019 התקבל אישור כי התכנית עומדת בתנאי הסף, ומאז היא תקועה ככה. שום דיון לא נערך, עדיין באישור התכנית שא<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%9E%D7%95%D7%A8%D7%99%D7%9D-%D7%A4%D7%A8%D7%98%D7%99%D7%99%D7%9D">מורה</a> להביא אוויר לצעירי העיר. </p>
      <p>הפרויקט אמור היה להיות משווק במחצית הראשונה של שנת 2020, אך לא ברור עדיין אם אכן זה יצא לפועל. אישור התכנית אמור היה להסתיים בשנת 2019, אך כאמור, מלבד עמידה בתנאי הסף, טרם דנו בתכנית שמצריכה אף שינוי תב"ע לשטח הקרקע שמיועד למתקני נופש ופנאי.</p>
      <p>על פי התכנית, שאושרה בועדה המקומית, מתחם הצעירים יקום בצמוד לקאנטרי ברובע י"ג ועל חלק מהשטח שהיה מיועד להיות עבור הקאנטרי. מגישת התכנית היא עיריית אשדוד, כאשר יזם התכנית הוא מינהל מקרקעי ישראל. התכנית היא לבניית 4 מגדלי מגורים בני 22 קומות על חלק מהשטח שהיה מיועד לקאנטרי - עם 440 יח"ד. הפרויקט יכלול גם קומות מסחר ותעסוקה לכיוון שדרות בני ברית.</p>
      <figure>
        <iframe src="https://www.youtube.com/embed/OECC09r-p_w" width="640" height="360" data-service="Youtube" scrolling="no"/>
      </figure>
      <p>בתכנית שהוגשה לועדה המחוזית נכתב כי מימוש התכנית לביצוע הוא עד 15 שנה. בינתיים אין מועד לדיון בתכנית בועדה המחוזית.</p>
      <p>בעיריית אשדוד דוחים את הטענה כי חלק מהשטח של הקאנטרי יעבור לטובת הפרויקט, וכך מסרו בעירייה בנידון: "השטח עליו מתוכנן הפרויקט נמצא מחוץ לגבול הקאנטרי ולא חלק ממנו. בפרויקט זה ייבנו יחידות דיור ל<a href="https://board.ashdodnet.com/%D7%93%D7%99%D7%A8%D7%95%D7%AA/%D7%94%D7%A9%D7%9B%D7%A8%D7%94">השכרה</a> עבור זוגות צעירים תוך ניצול מיטבי של תא שטח זה".</p>
      <figure>
        <img src="https://www.ashdodnet.com/dyncontent/2019/11/22/82efaafb-3273-4fcd-87b4-a8b421a93c04.png"/>
        <figcaption>תא השטח שמיועד לפרויקט</figcaption>
      </figure>
      <p>
        <b>שלבי אישור תכנית בועדה המחוזית:</b>
      </p>
      <p>אחרי שהתכנית תאושר בועדה המחוזית ויבוצעו <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A9%D7%99%D7%A4%D7%95%D7%A6%D7%99%D7%9D-%D7%95%D7%AA%D7%99%D7%A7%D7%95%D7%A0%D7%99%D7%9D">תיקונים</a> על פי בקשות הועדה, היא צפויה להיות מופקדת.</p>
      <h4>פרסום הפקדת התכנית</h4>
      <p>פרסום התכנית להפקדה נועד ליידע את הציבור כי התכנית גלויה לעיונו וכי כל אחד הרואה עצמו נפגע מהקבוע בתכנית, יכול להגיש לה התנגדות ולנסות להשפיע על מתכונתה הסופית ואולי אף לשכנע את ועדות התכנון לדחותה.</p>
      <p>תקופת ההפקדה / תקופת התנגדויות זהו המועד שבו ניתן לעיין בתכנית ולהגיש לה התנגדות</p>
      <p>
        <b>עיון בתכנית</b>
      </p>
      <p>מיד עם ביצוע בפועל של הפרסום להפקדה והעברת המסמכים המעידים על כך, תיתלה התכנית במשרדי הועדה המקומית ובמשרדי הועדה המחוזית וניתן להגיע ולעיין בה בשעות קבלת קהל במחלקת המידע, בעיריית ירושלים וכן במשרדי הועדה המחוזית.</p>
      <p>
        <b>מועד להגשת התנגדויות</b>
      </p>
      <p>ניתן להגיש התנגדות לתכנית, תוך חודשיים מהיום שפורסמה הודעה על הפקדתה. המועד הקובע למניין החודשיים כאמור, הוא המועד המאוחר מבין הפרסומים ב- 3 העיתונים.</p>
      <h4>רק במידה ויש התנגדויות לתכנית</h4>
      <p>עם תום תקופת ההפקדה, תרכז רכזת הועדה המקומית את ההתנגדויות ותעבירן לאדריכל האזורי במחלקת התכנון לשם כתיבת חוות דעת מהנדס העיר עליהן.</p>
      <p>הועדה המקומית רשאית לדון בהתנגדויות, לקראת הדיון בוועדה המחוזית, בנוכחות או שלא בנוכחות המתנגדים והמשיבים.</p>
      <p>רכזת הועדה המקומית תשלח את החלטת הועדה המקומית , בדואר רשום ליזם / אדריכל התכנית ולבעלי הקרקע בתכנית בהתאם לפרטים שנמסרו בעת פתיחת התיק.</p>
      <h4>דיון בתכנית בוועדה המחוזית למתן תוקף</h4>
      <p>במידה והוגשו התנגדויות לתכנית, יתבצע ע"י הוועדה המחוזית ריכוז ובדיקת ההתנגדויות לתכנית, והבאתן לדיון. לאחר מכן ייצא פרוטוקול הועדה.לחילופין, במידה ולא היו התנגדויות תובא התכנית לדיון בוועדה המחוזית לצורך אישורה והוצאת פרוטוקול הועדה.החלטות הוועדה המחוזית ייקלטו במערכת המחשוב העירונית ע"י מחלקת בקרת תכניות.לאחר הדיון בוועדה המחוזית ועל סמך החלטות ועדות התכנון, יקבל אדריכל התכנית מבודק התכניות בלשכת התכנון המחוזית הנחיות באם לתקן את התכנית וכיצד.אדריכל התכנית יעביר אליו את התכנית המתוקנת, במספר העותקים הנדרש. בודק התכניות בלשכת התכנון המחוזית יבדוק את התכנית ובמידה ונמצאה תקינה, יעבירה לגורמים שונים לצורך אישורה הסופי. </p>
      <h4>פרסום התכנית למתן תוקף</h4>
      <p>פרסום התכנית למתן תוקף נועד ליידע את הציבור כי תהליך אישורה הסתיים, הפרסום מתבצע הן בתכנית בסמכות מקומית והן בתכנית בסמכות מחוזית.</p>
      <figure>
        <img src="https://www.ashdodnet.com/dyncontent/2019/11/22/e00e916f-3088-4491-a8d5-b8cc57fc1455.jpg"/>
        <figcaption>הסטטוס של התכנית בועדה המחוזית</figcaption>
      </figure>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%98%D7%99%D7%A4%D7%95%D7%9C%D7%99-%D7%90%D7%A1%D7%AA%D7%98%D7%99%D7%A7%D7%94-%D7%95%D7%99%D7%95%D7%A4%D7%99/%D7%94%D7%A1%D7%A8%D7%AA-%D7%A9%D7%99%D7%A2%D7%A8/%D7%94%D7%A1%D7%A8%D7%AA-%D7%A9%D7%99%D7%A2%D7%A8-%D7%91%D7%90%D7%A9%D7%93%D7%95%D7%93-%D7%93%D7%A0%D7%99%D7%90%D7%9C%D7%94?utm_content=LinksUnderArticles">הסרת שיער בלייזר באשדוד -לפרטים לחצו כאן</a>
      </p>
    </article>
  </body>
</html>