<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/thiene/marano-vicentino/parole-violente-il-comune-le-mette-al-bando-1.7794626"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-23T06:00:51+00:00"/>
    <meta property="og:title" content="Parole violente Il Comune le mette al bando"/>
    <meta property="og:description" content="."/>
  </head>
  <body>
    <article>
      <h1>Parole violente <br/>Il Comune <br/>le mette al bando</h1>
      <address>
        <time datetime="2019-11-23T06:00:51+00:00">23 Nov 2019, 06:00</time>
      </address>
      <p><b>MARANO. </b>Da qualche giorno Marano non è più solo la terra del mais, ma si propone di diventare anche un "Comune libero dalla violenza verbale" e lo dice a chiare lettere nei cartelli di accesso al paese.</p>
      <p>Una frase che non può passare inosservata anche all'automobilista più distratto e, proprio mentre si guida, può innescare una riflessione su ogni parola che si dice e gli effetti che può avere. Così, giorno dopo giorno, il Tavolo del Patto Educativo del Comune si propone di far crescere la consapevolezza del significato delle parole, soprattutto quando vengono usate come strumenti di attacco e offesa, che possono seminare odio e sofferenza. </p>
      <p>L'iniziativa arriva a conclusione del progetto "Il paese che educa. Parole virtuose per una comunicazione non ostile" che ha visto il la scuola primaria Fogazzaro adottare i dieci principi del "Manifesto della comunicazione non ostile per lo sport". </p>
    </article>
  </body>
</html>