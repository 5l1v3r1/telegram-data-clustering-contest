<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/politic/news/607271"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-23T19:46:00+00:00"/>
    <meta property="og:title" content="&quot;ช่อ&quot; มั่นใจ &quot;ธนาธร&quot; ไม่ผิดคุณสมบัติเลือกตั้งสส.หลัง กกต. ประกาศฟันดาบสอง"/>
    <meta property="og:description" content="&quot;ช่อ พรรณิการ์&quot; ยัน &amp;ldquo;ธนาธร&amp;rdquo; ไม่ผิดคุณสมบัติเลือกตั้ง ส.ส. เหตุเซ็นโอนหุ้นตั้งแต่ 8 ม.ค.แล้ว จึงเข้าใจว่าตนเองมีคุณสมบัติลงเลือกตั้ง"/>
  </head>
  <body>
    <article>
      <h1>"ช่อ" มั่นใจ "ธนาธร" ไม่ผิดคุณสมบัติเลือกตั้งสส.หลัง กกต. ประกาศฟันดาบสอง</h1>
      <address><time datetime="2019-11-23T19:46:00+00:00">23 Nov 2019, 19:46</time> by <a rel="author">PostToday</a></address>
      <p>"ช่อ พรรณิการ์" ยัน “ธนาธร” ไม่ผิดคุณสมบัติเลือกตั้ง ส.ส. เหตุเซ็นโอนหุ้นตั้งแต่ 8 ม.ค.แล้ว จึงเข้าใจว่าตนเองมีคุณสมบัติลงเลือกตั้ง</p>
      <p>เมื่อวันที่23 พ.ย. น.ส.พรรณิการ์ วานิช โฆษกพรรคอนาคตใหม่ กล่าวถึงการที่คณะกรรมการการเลือกตั้ง (กกต.) เตรียมดำเนินคดีอาญาต่อนายธนาธร จึงรุ่งเรืองกิจ หัวหน้าพรรคอนาคตใหม่ ในความผิดตามพระราชบัญญัติ (พ.ร.บ.) ประกอบรัฐธรรมนูญว่าด้วยการเลือกตั้งสมาชิกสภาผู้แทนราษฎร พ.ศ.2561 มาตรา 151 ว่า ตนทราบว่าภายในสัปดาห์หน้าจะมีการลงมติในเรื่องนี้ ดังนั้นจึงปล่อยให้ดำเนินกระบวนการไปตามปกติ ซึ่งพรรคมั่นใจในความบริสุทธิ์ใจของนายธนาธร เรื่องการโอนหุ้นที่มีหลักฐานชัดเจน แต่เมื่อศาลรัฐธรรมนูญตัดสินมาแบบนี้พรรคก็ไม่สามารถทำอะไรได้ ทั้งนี้ ขั้นตอนการดำเนินคดีทางอาญา เมื่อศาลรัฐธรรมนูญไม่ได้ชี้ชัดว่านายธนาธรนำเสนอหลักฐานการโอนหุ้นในวันที่ 8 ม.ค.62 เป็นข้อมูลเท็จ จึงหมายความว่านายธนาธรมีความตั้งใจที่จะโอนหุ้นตั้งแต่วันที่ 8 ม.ค.แล้ว จึงลงสมัครรับเลือกตั้งโดยที่ขาดคุณสมบัติ</p>
      <p>"หัวใจของมาตรา 151 คือคำว่าตั้งใจที่ลงสมัครรับเลือกตั้งโดยที่รู้ว่าตัวเองไม่มีคุณสมบัติ เมื่อนายธนาธรโอนหุ้นไปแล้วตั้งแต่เมื่อวันที่ 8 ม.ค. ก็ย่อมเข้าใจว่าตัวเองมีคุณสมบัติ จนกระทั่งศาลรัฐธรรมนูญมาตัดสินนายธนาธรจึงได้ทราบว่าตัวเองไม่มีคุณสมบัติ" น.ส.พรรณิการ์ กล่าว</p>
    </article>
  </body>
</html>