<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837443-khersonskiy-klub-peremogoyu-zavershiv-vistupi-v-elit-raundi-lch-z-futzalu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T19:59:00+00:00"/>
    <meta property="og:title" content="Херсонський клуб перемогою завершив виступи в еліт-раунді ЛЧ з футзалу"/>
    <meta property="og:description" content="КИЇВ. 23 листопада. УНН. Поєдинком херсонського &quot;Продексіму&quot; із празькою &quot;Спартою&quot; продовжився розіграш елітного раунду Ліги чемпіонів з футзалу, повідомляє …"/>
  </head>
  <body>
    <article>
      <h1>Херсонський клуб перемогою завершив виступи в еліт-раунді ЛЧ з футзалу</h1>
      <address><time datetime="2019-11-23T19:59:00+00:00">23 Nov 2019, 19:59</time> by <a rel="author">Сергій Куркович</a></address>
      <figure>
        <img src="https://www.unn.com.ua/uploads/media/photo/2019/11/23/a99dacaa93678047e7af7999f16832754ee325d9.jpg"/>
      </figure>
      <p><b>КИЇВ. 23 листопада. УНН.</b> Поєдинком херсонського "Продексіму" із празькою "Спартою" продовжився розіграш елітного раунду Ліги чемпіонів з футзалу, повідомляє <b>УНН</b> з посиланням на сайт клубу.</p>
      <p>Перший тайму завершився бойовою нічиєю 2:2. На голи Волянюка та Шотурми чехи відповіли взяттями воріт у виконанні Драговські і Ріцка. Проте у другій частині баталії херсонський колектив забив три голи без відповіді. Відзначився Волянюк, і двічі Зварич – 5:2.</p>
      <p>Єдиний представник України з 6 очками в елітному раунді Ліги чемпіонів фінішував другим у квартеті D, пропустивши попереду себе лише іспанську "Барселону" (9 очок).</p>
      <p>Варто відзначити, що тільки переможці чотирьох груп пройдуть до фінального раунду змагань. Таким чином, "Продексім" залишився за бортом ЛЧ.</p>
      <p>Нагадаємо, український клуб з перемоги стартував в еліт-раунді <a href="https://www.unn.com.ua/uk/news/1837142-ukrayinskiy-klub-z-peremogi-startuvav-v-elit-raundi-futzalnoyi-lch">футзальної ЛЧ</a>.</p>
    </article>
  </body>
</html>