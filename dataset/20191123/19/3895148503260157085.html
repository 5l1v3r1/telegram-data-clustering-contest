<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79534_Vukovic_Pilka_uczy_pokory.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-23T19:57:15+00:00"/>
    <meta property="og:title" content="Vuković: Piłka uczy pokory"/>
    <meta property="og:description" content="Aleksandar Vuković (trener Legii): To nieudane spotkanie dla nas. Zagraliśmy z dobrą drużyną. Wiedzieliśmy, że jest usposobiona ofensywnie, ale nasza obrona w poprzednich spotkaniach była na tyle dobra, że można wymagać więcej w tym aspekcie. Popełnialiśmy zbyt proste błędy jak na drużynę, która wcześniej robiła ich mało. Nie liczyłem naszych sytuacji, ale na pewno było ich nie mniej niż w meczu z Górnikiem."/>
  </head>
  <body>
    <article>
      <h1>Vuković: Piłka uczy pokory</h1>
      <address><time datetime="2019-11-23T19:57:15+00:00">23 Nov 2019, 19:57</time> by <a rel="author">Mishka</a></address>
      <h3>Konferencja pomeczowa</h3>
      <p><b>Aleksandar Vuković (trener Legii):</b> To nieudane spotkanie dla nas. Zagraliśmy z dobrą drużyną. Wiedzieliśmy, że jest usposobiona ofensywnie, ale nasza obrona w poprzednich spotkaniach była na tyle dobra, że można wymagać więcej w tym aspekcie. Popełnialiśmy zbyt proste błędy jak na drużynę, która wcześniej robiła ich mało. Nie liczyłem naszych sytuacji, ale na pewno było ich nie mniej niż w meczu z Górnikiem. <br/>Piłka jest sportem, który uczy pokory. Nie inaczej mówiłem przed tym meczem i teraz mówię to samo. Trzeba się rozwijać, grać lepiej. Po kilku zwycięstwach mówienie, że cokolwiek będzie inne niż trudne to oszukiwanie samego siebie, co potwierdził ten mecz. Mimo że było już 3-0, spotkanie mogło potoczyć się inaczej. Mieliśmy swoje sytuacje, ale trzeba być skutecznym i lepiej grać w obronie, żeby lepiej czuć się po meczu. <br/><br/>Dlaczego wystawiłem Artura Jędrzejczyka na lewej obronie? Karbownik był ostatnio bardzo obciążony. Mieliśmy nadzieję, że zagra dziś krócej. Jędza niedawno był najlepszym lewym obrońcą w Polsce, bardzo dobrze się wcześniej prezentował, stąd taka decyzja.</p>
    </article>
  </body>
</html>