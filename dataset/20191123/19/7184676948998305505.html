<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/23/v-ukrayini-zbilshat-prozhytkovyj-minimum-hto-otrymaye-groshi/"/>
    <meta property="og:site_name" content="Народна Правда"/>
    <meta property="article:published_time" content="2019-11-23T19:34:28+00:00"/>
    <meta property="og:title" content="В Україні збільшать прожитковий мінімум: хто отримає гроші"/>
    <meta property="og:description" content="Прожитковий мінімум в Україні буде змінено. Яким буде прожитковий мінімум та як це вплине на соціальні виплати у 2020 році."/>
  </head>
  <body>
    <article>
      <h1>В Україні збільшать прожитковий мінімум: хто отримає гроші</h1>
      <h2>Уряд буде змушений перерахувати весь державний бюджет України на наступний рік</h2>
      <address>
        <time datetime="2019-11-23T19:34:28+00:00">23 Nov 2019, 19:34</time>
      </address>
      <p>Прожитковий мінімум в Україні буде змінено, адже сума, яка фігурує в законі про державний бюджет та на підставі якої розраховуються пенсії і соціальні виплати, <a href="https://narodna-pravda.ua/2019/11/22/kabmin-zobov-yazaly-porahuvaty-prozhytkovyj-minimum-yak-zminytsya-byudzhet-ukrayiny/">була визнана незаконною.</a></p>
      <p>Експерти розповіли, яким буде прожитковий мінімум та як це вплине на соцвиплати, повідомляє НАРОДНА ПРАВДА із посиланням на <a href="https://www.segodnya.ua/">Сегодня.</a></p>
      <p>Loading...</p>
      <p>Уряд буде змушений перерахувати весь державний бюджет України на наступний рік. Якщо вимога суду буде виконана в повному обсязі, розмір прожиткового мінімуму може бути навіть вище того, який зараз називають “реальним”, тобто вище 4500 грн. Нову суму буде встановлено на підставі висновків експертного співтовариства з урахуванням медичних, соціологічних та інших наукових норм, а також реального рівня цін.</p>
      <p>За даними Світового банку, для країн Східної Європи прожитковий мінімум, необхідний тільки для відтворення життєвих функцій, складає близько 5 доларів в день. За нинішнім курсом це близько 3600-3700 грн в місяць.</p>
      <p>На думку економіста Олексія Куща, гроші для підвищення прожиткового мінімуму держава може знайти.</p>
      <p>“В принципі, у держави є ресурси для того, щоб підняти і пенсії та інші соціальні стандарти до рівня реального прожиткового мінімуму. Просто для цього потрібно переглянути структуру інклюзивності економічного зростання, або зростання ВВП. Тобто, як він розподіляється між основними соціальними групами”, – пояснив експерт.</p>
      <p>Як повідомлялося раніше, Верховна Рада України прийняла закон про державний бюджет на 2020 рік, в якому для Мінсоцполітики передбачені 292,4 мільярда гривень. Це на 93,8 млрд грн, або на 47% більше, ніж у 2019 році (було 198,6 млрд грн). Завдяки цьому<a href="https://narodna-pravda.ua/2019/11/17/v-ukrayini-zbilshat-prozhitkovij-minimum-shho-tse-znachit/"> в Україні з 1 січня 2020 року буде підвищено прожитковий мінімум до 2027 грн в місяць.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>