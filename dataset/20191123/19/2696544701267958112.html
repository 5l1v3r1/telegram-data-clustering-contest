<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191123_windows_10_trukk_nagyito_gyorsgomb"/>
    <meta property="og:site_name" content="HVG.hu"/>
    <meta property="article:published_time" content="2019-11-23T19:06:00+00:00"/>
    <meta property="og:title" content="Mutatunk egy hasznos Windows-trükköt, sokszor jól jöhet"/>
    <meta property="og:description" content="A Windows 10-ben is számos gyorsgomb található, amellyel időt spórolhatnak a felhasználók. Az egyiket különösen érdemes megjegyezni."/>
  </head>
  <body>
    <article>
      <h1>Mutatunk egy hasznos Windows-trükköt, sokszor jól jöhet</h1>
      <address><time datetime="2019-11-23T19:06:00+00:00">23 Nov 2019, 19:06</time> by <a rel="author">hvg.hu</a></address>
      <p>
        <b>A Windows 10-ben is számos gyorsgomb található, amellyel időt spórolhatnak a felhasználók. Az egyiket különösen érdemes megjegyezni.</b>
      </p>
      <p>A Windows 10-ben is létezik nagyító mód, amellyel megnövelhetjük a képernyő méretét, ezzel pedig minden tartalmat, amelyet betöltünk a számítógépen. A funkció főleg a noteszgépek használóinak, és különösen az időseknek jöhet jól, főleg most, karácsonyhoz közeledve: ilyenkor nem ritka, hogy laptopot kapnak a nagyszülők.</p>
      <p>A funkció persze nem csak az ünnepek idején használható, hiszen a megoldás a Windows alapvető része, így bármikor előhozhatjuk. Ennek módját viszont lerövidíthetjük azzal, ha ismerjük a vonatkozó gyorsgombokat. Ezek pedig a <b>Windows jel és</b> a<b> “+”</b> gomb. Ezzel aktiváljuk tehát a nagyítót. A szöveget/képet a “-”, illetve “+” parancsokkal nagyíthatjuk, vehetjük kisebbre, míg kikapcsolni a <b>Windows jel</b> és az <b>Escape</b> megnyomásával tudjuk.</p>
      <figure>
        <img src="https://img3.hvg.hu/image.aspx?id=276a88bd-22c0-4033-887e-f26d7b9d36c7&amp;view=b2dea50f-cee1-4f6e-b810-034566fbfb2e"/>
        <figcaption>Munkában<cite>© hvg.hu</cite></figcaption>
      </figure>
      <p>A nagyító funkcióit a <i>Gépház</i>on belül változatos módokon testre szabhatjuk. Kérhetjük, hogy már a Windowsba való bejelentkezés után induljon el, és ugyanitt beállíthatjuk azt is, mekkora legyen a nagyítási szint. (Ez alapból 200 százalékon van.)</p>
    </article>
  </body>
</html>