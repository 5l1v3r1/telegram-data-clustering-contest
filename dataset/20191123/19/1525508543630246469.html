<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779121/%D8%A2%D8%A6%DB%8C%D9%86-%D8%B4%D9%88%D9%86%D8%B4%DB%8C%D9%86%DB%8C-%D8%AF%D8%B1-%D8%B3%D9%85%D9%86%D8%A7%D9%86-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF-%D8%AA%D8%AC%D9%84%DB%8C%D9%84-%D8%A7%D8%B2-%D9%82%D8%AF%DB%8C%D9%85%DB%8C-%D8%AA%D8%B1%DB%8C%D9%86-%D9%BE%D8%B2%D8%B4%DA%A9-%D8%B3%D9%85%D9%86%D8%A7%D9%86%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T19:26:21+00:00"/>
    <meta property="og:title" content="سرپرست سازمان فرهنگی شهرداری سمنان: آئین شونشینی در سمنان برگزار شد/ تجلیل از قدیمی‌ترین پزشک سمنانی"/>
    <meta property="og:description" content="سمنان - سرپرست سازمان فرهنگی اجتماعی و ورزشی شهرداری سمنان از برگزاری دومین آئین شونشینی ویژه شب‌های پائیز خبر داد و گفت: در این مراسم از یک پزشک پیشکسوت سمنانی تقدیر به عمل آمد."/>
  </head>
  <body>
    <article>
      <h1>سرپرست سازمان فرهنگی شهرداری سمنان: آئین شونشینی در سمنان برگزار شد/ تجلیل از قدیمی‌ترین پزشک سمنانی</h1>
      <address>
        <time datetime="2019-11-23T19:26:21+00:00">23 Nov 2019, 19:26</time>
      </address>
      <p>به گزارش <a href="https://www.mehrnews.com/">خبرنگار مهر</a>، عباس بابایی شامگاه شنبه در حاشیه اختتامیه دومین شو نشینی به همت شهرداری سمنان و در جمع خبرنگاران بیان کرد: این مراسم سنتی ویژه شب‌های پائیز و زمستان به همت شهرداری سمنان و باهدف اشاعه نشاط اجتماعی برای دومین بار در حالی برگزار شد که تجلیل از قدیمی‌ترین پزشک شهر سمنان یکی از محورهای این برنامه بود.</p>
      <p>وی افزود: هم‌زمان با دومین شونشینی شهرداری سمنان که به میزبانی سالن شهید مطهری برگزار شد از ۶۰ سال خدمات ارزنده دکتر سید ضیاءالدین شریعت پناهی در عرصه پزشکی شهر سمنان تجلیل و تقدیر به عمل آمد.</p>
      <p>سرپرست سازمان فرهنگی اجتماعی و ورزشی شهرداری سمنان بابیان اینکه این مراسم با حضور فرماندار، اعضای شورای شهر، شهردار و سایر مسئولان شهری و شهرستانی و همچنین علاقه‌مندان به زبان و فرهنگ سمنان برگزار شد، گفت: استقبال از دومین شو نشینی سمنان قابل‌توجه بود.</p>
      <p>بابایی بابیان اینکه برنامه شونشینی با زبان سمنانی برگزار می‌شود که هدف از آن ترویج زبان و این گویش برای نسل جوان است، بیان داشت: موسیقی، اجرای نمایش، شعرخوانی و ... در زمره برنامه‌های این مراسم است که هر جمعه به مدت شش هفته در سالن شهید مطهری سمنان برگزار می‌شود و تاکنون شاهد برگزاری دو نشست بوده‌ایم.</p>
      <p>وی افزود: فتحعلی قدس پیشکسوت ورزشی و داور رشته‌های والیبال، فوتبال، بسکتبال و کشتی قرار است در سومین برنامه شونشینی شهرداری سمنان که هفته آینده برگزار می‌شود مورد تقدیر قرار گیرد.  </p>
      <p>به گزارش <a href="https://www.mehrnews.com/">خبرنگار مهر</a>، دکتر سید ضیاء الدین شریعت پناهی متولد سال ۱۳۱۰ در سمنان و جزء اولین سمنانی‌هایی است که پس از طی تحصیلات دانشگاهی، به طبابت در زادگاه خود مشغول شد.</p>
    </article>
  </body>
</html>