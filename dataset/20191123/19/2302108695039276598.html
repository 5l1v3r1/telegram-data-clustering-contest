<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/ghita-muresan-a-votat-la-sectia-deschisa-la-ambasada-romaniei-in-sua.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-23T19:02:26+00:00"/>
    <meta property="og:title" content="Ghiţă Mureşan a votat la secţia deschisă la Ambasada României în SUA"/>
    <meta property="og:description" content="Singurul român care a evoluat în NBA, Ghiţă Mureşan, a votat la Washington, la Ambasada României în SUA, pentru cel de-al doilea tur al alegerilor"/>
  </head>
  <body>
    <article>
      <h1> Ghiţă Mureşan a votat la secţia deschisă la Ambasada României în SUA </h1>
      <address><time datetime="2019-11-23T19:02:26+00:00">23 Nov 2019, 19:02</time> by <a rel="author">Redacția</a></address>
      <p>Singurul român care a evoluat în NBA, Ghiţă Mureşan, a votat la Washington, la Ambasada României în SUA, pentru cel de-al doilea tur al alegerilor prezidenţiale, transmite <a href="https://www.news.ro/sport/alegeri-prezidentiale-2019-ghita-muresan-a-votat-la-sectia-deschisa-la-ambasada-romaniei-in-sua-1922405223082019111819178538">News.ro</a>.</p>
      <p>”Ghiţă Mureşan a votat la Secţia de votare din Washington DC deschisă la Ambasada României. Felicitări pentru spiritul civic!”, anunţă ambasada pe pagina de Facebook, postând şi o imagine cu ”Big” Ghiţă alături de urna de vot.</p>
      <figure>
        <img src="https://cdn.g4media.ro/wp-content/uploads/2019/11/ghita-muresan-vot-prezidentiale-tur-doi-2019-sua-2.jpg"/>
      </figure>
      <figure>
        <img src="https://cdn.g4media.ro/wp-content/uploads/2019/11/ghita-muresan-vot-prezidentiale-tur-doi-2019-sua-2.jpg"/>
      </figure>
      <p>Votul în cadrul celor 835 de secţii organizate în străinătate a început vineri, 22 noiembrie, iar cetăţenii români din străinătate pot în continuare să îşi exercite dreptul de vot la acest scrutin sâmbătă şi duminică, în intervalul 7.00-21.00.</p>
      <p>
        <i>sursa foto: News.ro</i>
      </p>
    </article>
  </body>
</html>