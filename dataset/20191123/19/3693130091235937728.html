<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/fahrettin-altun-milletimizin-vicdanina-havale-ediyoruz-1211042.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-23T19:06:00+00:00"/>
    <meta property="og:title" content="Fahrettin Altun: &quot;Milletimizin vicdanına havale ediyoruz&quot;"/>
    <meta property="og:description" content="İletişim Başkanı Fahrettin Altun, &quot;Sayın Cumhurbaşkanımızla ilgili geçtiğimiz günlerde ortaya atılan mesnetsiz iddianın haber kaynağı olarak gösterilen şahıs tarafından yapılan son açıklama hiçbir surette gerçeği yansıtmamaktadır&quot; açıklamasında bulundu."/>
  </head>
  <body>
    <article>
      <h1>Fahrettin Altun: "Milletimizin vicdanına havale ediyoruz"</h1>
      <h2>İletişim Başkanı Fahrettin Altun, "Sayın Cumhurbaşkanımızla ilgili geçtiğimiz günlerde ortaya atılan mesnetsiz iddianın haber kaynağı olarak gösterilen şahıs tarafından yapılan son açıklama hiçbir surette gerçeği yansıtmamaktadır" açıklamasında bulundu.</h2>
      <address>
        <time datetime="2019-11-23T19:06:00+00:00">23 Nov 2019, 19:06</time>
      </address>
      <p><b>Cumhurbaşkanı Erdoğan'</b>ın <b>CHP'li </b>üst düzey bir isimle <b>Cumhurbaşkanlığı Külliyesinde</b> görüştüğü iddialarına ilişkin açıklama yapan <b>İletişim Başkanı Fahrettin Altun</b>, "Sayın Cumhurbaşkanımızla ilgili geçtiğimiz günlerde ortaya atılan mesnetsiz iddianın haber kaynağı olarak gösterilen şahıs tarafından yapılan son açıklama hiçbir surette gerçeği yansıtmamaktadır. Söz konusu şahıs, bahsi geçen tarihte <b>'Cumhurbaşkanlığı Külliyesi</b>'ne 06 SFG 4543 plakalı bir araçla giriş, 06 GHJ 1290 plakalı bir araçla da çıkış gerçekleştirildiği'ni iddia etmektedir.</p>
      <p>Her şeyden önce <b>Cumhurbaşkanlığı Külliyesi Ziyaretçi Kabul Programı</b>'nda bu plakalara sahip herhangi bir araç kaydı söz konusu değildir. Dahası <b>Emniyet Genel Müdürlüğü Trafik Uygulama ve Denetleme Dairesi Başkanlığımız</b> kayıtlarına göre bu plakalar mevcut dahi değildir. <b>Türkiye </b>kamuoyunu böylesi bir gündemle maniple etmeye, algı operasyonlarıyla demokratik siyasetimize gölge düşürmeye çalışanları milletimizin vicdanına havale ediyoruz" ifadelerini kullandı.<br/> </p>
    </article>
  </body>
</html>