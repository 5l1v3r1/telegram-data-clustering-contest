<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_bojoviki-zastosuvali-artileriyu-na-donbasi/939575"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T19:51:00+00:00"/>
    <meta property="og:title" content="Бойовики застосували артилерію на Донбасі"/>
    <meta property="og:description" content="На Донбасі від початку доби бойовики сім разів порушили режим припинення вогню. Збройні формування РФ обстріляли українські позиції з мінометів калібру 82 мм, гранатометів різних систем, великокаліберних кулеметів та іншої стрілецької зброї. Про це повідомляє прес-служба Операції ..."/>
  </head>
  <body>
    <article>
      <h1>Бойовики застосували артилерію на Донбасі</h1>
      <address><time datetime="2019-11-23T19:51:00+00:00">23 Nov 2019, 19:51</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939575_w_300.jpg?v=0"/>
      </figure>
      <p>На Донбасі від початку доби бойовики сім разів порушили режим припинення вогню.</p>
      <p>Збройні формування РФ обстріляли українські позиції з мінометів калібру 82 мм, гранатометів різних систем, великокаліберних кулеметів та іншої стрілецької зброї. Про це повідомляє прес-служба Операції об'єднаних сил в Facebook.</p>
      <p>"Три обстріли позицій українських захисників російські окупаційні війська здійснили у районі відповідальності оперативно-тактичного угруповання "Північ" біля населеного пункту Південне. Ворог вів вогонь з ручних протитанкових гранатометів і стрілецької зброї.</p>
      <p>В районі відповідальності оперативно-тактичного угруповання "Схід" противник здійснив чотири обстріли по позиціях Об'єднаних сил: двічі біля Пісків – з мінометів калібру 82 мм, гранатометів різних систем, великокаліберних кулеметів та іншої стрілецької зброї; поблизу Водяного – з автоматичних гранатометів; неподалік Верхньоторецького – з автоматичних гранатометів і стрілецької зброї, з великокаліберними кулеметами включно", - йдеться в повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_z-apelsinami-i-suchasnim-sportzalom-yak-zhivut-desantniki-u-vijskovij-chastini/939523"/>
      </related>
      <p>Втрат внаслідок обстрілів серед українських військових немає.</p>
      <blockquote>За даними розвідки Об'єднаних сил, з 16 по 22 листопада 2019 року, втрати збройних формувань Російської Федерації <a href="https://gazeta.ua/articles/donbas/_oos-likvidovano-9-okupantiv-10-pomerlo-vid-poranen/939546">склали 19 осіб</a>. 9 окупантів було ліквідовано, а ще 10 осіб – це санітарні втрати.</blockquote>
    </article>
  </body>
</html>