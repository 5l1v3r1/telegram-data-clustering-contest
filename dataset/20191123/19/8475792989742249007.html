<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/gavleborg/valdtakt-av-minderarig-pa-fest-i-sandviken-tre-19-aringar-doms-till-fangelse"/>
    <meta property="og:site_name" content="SVT Nyheter"/>
    <meta property="article:published_time" content="2019-11-23T19:32:22+00:00"/>
    <meta property="og:title" content="Våldtäkt av minderårig på fest i Sandviken – tre 19-åringar döms till fängelse"/>
    <meta property="og:description" content="Tre män i 19-årsåldern döms för våldtäkt av en minderårig flicka. Det var på en fest i Sandviken i våras som kvinnan följde med en av männen in på ett rum. Väl där inne i ett rum anslöt de andra två. Enligt domen ska hon vid flera tillfällen sagt: ”Sluta.”"/>
  </head>
  <body>
    <article>
      <h1>Våldtäkt av minderårig på fest i Sandviken – tre 19-åringar döms till fängelse</h1>
      <address><time datetime="2019-11-23T19:32:22+00:00">23 Nov 2019, 19:32</time> by <a rel="author">David Rydell</a></address>
      <p>
        <b>Tre män i 19-årsåldern döms för våldtäkt av en minderårig flicka. Det var på en fest i Sandviken i våras som kvinnan följde med en av männen in på ett rum. Väl där inne i ett rum anslöt de andra två. Enligt domen ska hon vid flera tillfällen sagt: ”Sluta.”</b>
      </p>
      <p>”Hennes läpp var blå och svullen och hon hade ont i underlivet[...] Hon fick börja med sömnmediciner”, det berättar kvinnan själv i domen mot de tre 19-åringarna som döms för våldtäkt vid Gävle tingsrätt.</p>
      <h3>Vännerna jagade bort männen</h3>
      <p>Flickan ska ha följt med en av männen in i ett rum varpå de två andra anslutit. Vad som hände därefter råder det delade meningar kring.</p>
      <p>Två av männen erkänner samlag men bestrider brott och menar att det skedde frivilligt. Den tredje mannen förnekar helt gärningen.</p>
      <p>Våldtäkten avslutades först när flickan vänner tog sig in i rummet och jagade bort de tre männen.</p>
      <h3>Kämpade emot och skrek ”sluta”</h3>
      <p>Tingsrätten gör dock bedömningen att ett samtycke måste gälla under hela akten och att flickans svullna läpp gör det tydligt att hon inte ville genomföra ett oralt samlag. Vid flera tillfällen ska kvinnan även ha kämpat emot och bett de tre männen att sluta.</p>
      <p>Tingsrätten menar att 19-åringarna varit likgiltiga inför vad målsägande ville eller inte ville. Samtliga döms till tre månaders fängelse.</p>
    </article>
  </body>
</html>