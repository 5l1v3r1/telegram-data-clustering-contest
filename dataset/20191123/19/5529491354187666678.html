<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/cremona-cadavere-donna-po-3120815/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-23T19:59:19+00:00"/>
    <meta property="og:title" content="Cremona, trovato cadavere di una donna nel Po tra Stagno Lombardo e Gerre de Caprioli"/>
    <meta property="og:description" content="CREMONA – Il cadavere di una donna di età compresa tra i 50 e i 60 anni è stato recuperato nel pomeriggio di sabato 23 novembre nel tratto cremonese del Po, tra i comuni di Stagno Lombardo e Gerre de Caprioli. Avvistato in tarda mattinata da alcuni pescatori a Cremona, tra la Mac e le Colonie Padane, il corpo è stato prima individuato e poi trasportato a riva dai vigili del fuoco, impegnati in un intervento non semplice vista la piena del grande fiume e le condizioni meteo proibitive.Ceciliano, incidente sulla regionale 71: due morti, due feriti graviMaltempo, due escursionisti bloccati dalla neve a oltre 2mila metri in Valle Argentera Delle indagini si occupa la polizia. Del tutto probabile che venga disposta l’autopsia per chiarire le cause del decesso. Ogni ipotesi al momento è valutata con attenzione, ma privilegiando quelle di incidente o suicidio e tendendo ad escludere quella dell’omicidio. Intanto si stanno passando al setaccio le liste delle persone scomparse nelle ultime ore. Il precedente Solo una…"/>
  </head>
  <body>
    <article>
      <h1>Cremona, trovato cadavere di una donna nel Po tra Stagno Lombardo e Gerre de Caprioli</h1>
      <address><time datetime="2019-11-23T19:59:19+00:00">23 Nov 2019, 19:59</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/po-1.jpg"/>
        <figcaption>(Foto Ansa)</figcaption>
      </figure>
      <p>CREMONA – Il cadavere di una donna di età compresa tra i 50 e i 60 anni è stato recuperato nel pomeriggio di sabato 23 novembre nel tratto cremonese del Po, tra i comuni di <b>Stagno Lombardo e Gerre de Caprioli.</b></p>
      <p>Avvistato in tarda mattinata da alcuni pescatori a Cremona, tra la Mac e le Colonie Padane, il corpo è stato prima individuato e poi trasportato a riva dai vigili del fuoco, impegnati in un intervento non semplice vista la piena del grande fiume e le condizioni meteo proibitive.</p>
      <figure>
        <a href="https://www.blitzquotidiano.it/cronaca-italia/ceciliano-incidente-regionale-71-3121061/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/ceciliano-incidente-regionale-71-3121061/">
          <img src="https://static.blitzquotidiano.it/wp/wp-content/uploads/2019/11/ambulanza-ansa-1-13-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/ceciliano-incidente-regionale-71-3121061/">Ceciliano, incidente sulla regionale 71: due morti, due feriti gravi</a>
      </h3>
      <figure>
        <a href="https://www.blitzquotidiano.it/cronaca-italia/maltempo-escursionisti-bloccati-neve-3121056/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/maltempo-escursionisti-bloccati-neve-3121056/">
          <img src="https://static.blitzquotidiano.it/wp/wp-content/uploads/2019/11/soccorso-alpino-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/maltempo-escursionisti-bloccati-neve-3121056/">Maltempo, due escursionisti bloccati dalla neve a oltre 2mila metri in Valle Argentera</a>
      </h3>
      <p>Delle indagini si occupa la polizia. Del tutto probabile che venga disposta l’autopsia per chiarire le cause del decesso. Ogni ipotesi al momento è valutata con attenzione, ma privilegiando quelle di incidente o suicidio e tendendo ad escludere quella dell’omicidio. Intanto si stanno passando al setaccio le liste delle persone scomparse nelle ultime ore.</p>
      <h3>Il precedente</h3>
      <p>Solo una decina di giorni fa nella stessa zona è stato trovato nel Po un <a href="https://www.blitzquotidiano.it/cronaca-italia/emanuela-saccardi-scomparsa-ricerche-cadavere-po-3071125/">altro cadavere,</a> in quel caso di un uomo tra i 20 e i 40 anni, incastrato alle griglie della centrale idroelettrica Enel di Isola Serafini. L’autopsia ha escluso segni di violenza sul cadavere. Il caso è stato trattato anche dalla nota trasmissione televisiva Chi l’ha visto. (Fonte: Ansa)</p>
    </article>
  </body>
</html>