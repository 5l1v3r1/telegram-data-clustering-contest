<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962652"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T19:43:42+00:00"/>
    <meta property="og:title" content="‘మహా’ రాజకీయం వెనుక అసలు వ్యక్తి ఈయనే"/>
    <meta property="og:description" content="ADVT ముంబై : మహారాష్ట్రలో రాత్రికి రాత్రే అనూహ్య పరిణామాలు సంభవించడం వెనుక ఉన్న వ్యక్తి ఎవరు? ఉద్ధవ్ ఠాక్రేనే కాబోయే సీఎం అని అందరూ కోడై కూసిన సమయంలో, పన్నెండు గంటల్లో మొత్తం స్క్రిప్ట్‌ను తునాతునకలు చేసిన వ్యక్తి ఎవరు? ఎవ్వరికీ కనీసం ఊహకు కూడా అందకుండా సూర్యోదయం కాగానే హాయిగా సీఎంగా దేవేంద్ర ఫడణ్‌వీస్, డిప్యూటీ సీఎంగా అజిత్ పవార్ ప్రమాణ స్వీకారం జరిగిపోడానికి కారకులెవ్వరు? వీటన్నింటిని చక్కబెట్టింది ఎవరంటే... బీజేపీ జాతీయ ప్రధాన కార్యదర్శి, ఎంపీ భూపేంద్ర సింగ్ యాదవ్. మొత్తం వ్యూహాన్ని కేంద్ర హోం మంత్రి అమిత్‌షా రచించినా, ఆ వ్యూహాం ఏమాత్రం బెడిసి కొట్టకుండా, జాగ్రత్తగా, నేర్పుగా అమలు చేసిన వ్యక్తి భూపేందర్ యాదవ్.  ఈయన అమిత్‌షాకు అత్యంత నమ్మకస్తుడిగా పేరుపొందారు. గత సార్వత్రిక ఎన్నికల్లో యూపీతో సహా, క్లిష్టమైన రాష్ట్రాల్లో బీజేపీ గెలుపుకు తెరవెనుక కృషి చేసిన నాయకుడు. ప్రచార ఆర్భాటాలకు పూర్తి దూరంగా వుంటూ పార్టీ ఇచ్చిన పనిని పూర్తి చేస్తాడన్న పేరు సంపాదించుకున్నారు. ఈ నాయకుడే మహారాష్ట్రలో కూడా చక్రం తిప్పినట్లు సమాచారం. గవర్నర్ భగత్ సింగ్ కోషియారీ శుక్రవారం సాయంత్రమే ఫడణ్‌వీస్ ప్రమాణ స్వీకారానికి రంగం సిద్ధం చేశారు.…"/>
  </head>
  <body>
    <article>
      <h1>‘మహా’ రాజకీయం వెనుక అసలు వ్యక్తి ఈయనే</h1>
      <address>
        <time datetime="2019-11-23T19:43:42+00:00">23 Nov 2019, 19:43</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>ముంబై : </b>మహారాష్ట్రలో రాత్రికి రాత్రే అనూహ్య పరిణామాలు సంభవించడం వెనుక ఉన్న వ్యక్తి ఎవరు? ఉద్ధవ్ ఠాక్రేనే కాబోయే సీఎం అని అందరూ కోడై కూసిన సమయంలో, పన్నెండు గంటల్లో మొత్తం స్క్రిప్ట్‌ను తునాతునకలు చేసిన వ్యక్తి ఎవరు? ఎవ్వరికీ కనీసం ఊహకు కూడా అందకుండా సూర్యోదయం కాగానే హాయిగా సీఎంగా దేవేంద్ర ఫడణ్‌వీస్, డిప్యూటీ సీఎంగా అజిత్ పవార్ ప్రమాణ స్వీకారం జరిగిపోడానికి కారకులెవ్వరు? వీటన్నింటిని చక్కబెట్టింది ఎవరంటే... బీజేపీ జాతీయ ప్రధాన కార్యదర్శి, ఎంపీ భూపేంద్ర సింగ్ యాదవ్. మొత్తం వ్యూహాన్ని కేంద్ర హోం మంత్రి అమిత్‌షా రచించినా, ఆ వ్యూహాం ఏమాత్రం బెడిసి కొట్టకుండా, జాగ్రత్తగా, నేర్పుగా అమలు చేసిన వ్యక్తి భూపేందర్ యాదవ్.  ఈయన అమిత్‌షాకు అత్యంత నమ్మకస్తుడిగా పేరుపొందారు. గత సార్వత్రిక ఎన్నికల్లో యూపీతో సహా, క్లిష్టమైన రాష్ట్రాల్లో బీజేపీ గెలుపుకు తెరవెనుక కృషి చేసిన నాయకుడు. ప్రచార ఆర్భాటాలకు పూర్తి దూరంగా వుంటూ పార్టీ ఇచ్చిన పనిని పూర్తి చేస్తాడన్న పేరు సంపాదించుకున్నారు. ఈ నాయకుడే మహారాష్ట్రలో కూడా చక్రం తిప్పినట్లు సమాచారం. గవర్నర్ భగత్ సింగ్ కోషియారీ శుక్రవారం సాయంత్రమే ఫడణ్‌వీస్ ప్రమాణ స్వీకారానికి రంగం సిద్ధం చేశారు.  ఇక, ఉద్ధవే సీఎం అని ప్రత్యర్థి వర్గం హాయిగా ఊపిరి పీల్చుకుంటున్న సమయంలో బీజేపీ కీలక నేత భూపేందర్ యాదవ్ ఒక్కసారిగా విజృంభించిపోయారు. అమిత్‌షా అప్పజెప్పిన పనిని పొల్లు పోకుండా రాత్రికి రాత్రే అమలు చేసినట్లు పార్టీ వర్గాల సమాచారం. శుక్రవారం సాయంత్రం వరకూ అజిత్ పవార్ శివసేనతోనే ఉన్నా, రాత్రిమాత్రం బీజేపీ శిబిరంలోకి చేరిపోవడం వెనుక భూపేందర్ వేసిన పాచికే కారణమైందని తెలుస్తోంది.  అంతేకాకుండా శనివారం ఉదయం జరగాల్సిన అతి కీలకమైన ఘట్టం (ఫడణ్‌వీస్ ప్రమాణ స్వీకారం) ఎలాంటి ఇబ్బందులు తలెత్తకుండా జాగ్రత్తగా వ్యవహరిస్తూ... ప్రమాణ స్వీకారం సునాయాసంగా జరిగేలా చూశారు. కేంద్ర హోంమంత్రి అమిత్‌షా అనుకున్నది అనుకున్నట్లు అమలు చేసి, మరోసారి అమిత్‌షా నమ్మకాన్ని నిలబెట్టుకున్నారు.</p>
    </article>
  </body>
</html>