<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Kultura/a546448/Slika-Pjera-Sulaza-na-aukciji-procenjena-izmedju-cetiri-i-sest-miliona-evra.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-23T19:38:00+00:00"/>
    <meta property="og:title" content="Slika Pjera Sulaža na aukciji, vrednost između četiri i šest miliona evra"/>
    <meta property="og:description" content="Delo francuskog apstraktnog slikara Pjera Sulaža iz 1960. godine, biće izloženo u Parizu pre aukcijske prodaje..."/>
  </head>
  <body>
    <article>
      <h1>Slika Pjera Sulaža na aukciji, vrednost između četiri i šest miliona evra</h1>
      <address>
        <time datetime="2019-11-23T19:38:00+00:00">23 Nov 2019, 19:38</time>
      </address>
      <p>Delo francuskog apstraktnog slikara Pjera Sulaža iz 1960. godine, biće izloženo u Parizu pre aukcijske prodaje naredne nedelje.</p>
      <p>Vrednost slike se procenjuje izmedju četiri i šest miliona evra, a biće na prodaji uoči otvaranja izložbe u Luvru povodom 100 godina koje će Sulaž napuniti 24. decembra.</p>
      <p>Slika, završena 14. marta 1960. godine, prikazuje tehniku struganja koji je koristio umetnik krajem 50-ih godina. </p>
      <p>Delo je kupio Džejms Džonson Svini, konzervator muzeja Moderne umetnosti u Njujorku (MoMA), a kasnije direktor Gugenhajma od 1952. do 1960. godine. Sulaž je poznat po radu na crnoj boji, stvarajući odsjaje crne boje. Naslikao je više od 1.700 platna.</p>
      <p>Rekao je da je crna boja veoma aktivna. "Ako stavite crnu boju pored neke druge tamne boje, ta tamnija boja postaje svetlija", rekao je slikar i dodao da je već kao dete, da bi beli papir učinio svetlijim, crtao crne linije. </p>
      <p>Poznat je kao predstavnik "neformalnog slikarstva", pokreta koji je nastao 50-ih godina u Evropi i SAD, u cilju ukidanja uticaja kubizma i nadrealizma i njihovih principa kao što su forma, tonska harmonija, ravnoteža, proporcije, jedinstvena kompozicija i centralizovano strukturiranje.</p>
    </article>
  </body>
</html>