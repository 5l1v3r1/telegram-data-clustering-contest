<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/mpasket/women-basketball/294216-thryliko-rekor"/>
    <meta property="og:site_name" content="gavros.gr"/>
    <meta property="article:published_time" content="2019-11-23T19:01:00+00:00"/>
    <meta property="og:title" content="Θρυλικό ρεκόρ!"/>
    <meta property="og:description" content="Η γυναικεία ομάδα μπάσκετ του Ολυμπιακού επικράτησε με 81-75 στην έδρα του Σπόρτινγκ και έγραψε ιστορία παίρνοντας την 120η διαδοχική τους νίκη στις εγχώριες διοργανώσεις."/>
  </head>
  <body>
    <article>
      <h1>Θρυλικό ρεκόρ!</h1>
      <address>
        <time datetime="2019-11-23T19:01:00+00:00">23 Nov 2019, 19:01</time>
      </address>
      <p>Ιστορία έγραψε στην αναμέτρηση κόντρα στον Σπόρτινγκ η γυναικεία ομάδα μπάσκετ του Ολυμπιακού. Οι «ερυθρόλευκες» επικράτησαν με 81-75 εκτός έδρας και έτσι πήραν την 120η διαδοχική τους νίκη στις εγχώριες διοργανώσεις, καταρρίπτοντας έτσι το ρεκόρ του Αθηναϊκού.</p>
      <p>Παράλληλα, αυτή ήταν η 103η συνεχόμενη νίκη στην Α1 γυναικών και με άλλες τρεις θα «σπάσουν» και εκείνο το ρεκόρ του Αθηναϊκού του ελληνικού πρωταθλήματος.</p>
      <p>Οι αήττητες νταμπλούχες Ελλάδας ήταν μπροστά σε όλη τη διάρκεια της αναμέτρησης και είχαν ως πρώτη σκόρερ την Μπασάρα Γκρέιβς με 21 πόντους, ενώ την ακολούθησε η Σταμάτη με 18. Διψήφια και η Νικολοπούλου με 12. Η Πηνελόπη Παυλοπούλου είχε ενοχλήσεις στο αριστερό ισχίο και προφυλάχθηκε. Την θέση της στην 12άδα πήρε η Βασιλική Λούκα.</p>
      <p>Ο Θρύλος ξεκίνησε το ματς με τις Τόμας, Σταμάτη, Γέμελος, Γκρέιβς και Γιουρτσένκοβα με -τις δύο ομάδες να είναι κοντά στο πρώτο τρίλεπτο (7-7). Η Γκρέιβς πραγματοποίησε το 9-9 και η Σταμάτη το 11-11 και το 14-16 με τρίποντο, με τις γηπεδούχες να είναι ανταγωνιστικές στο α’ δεκάλεπτο. Οι «ερυθρόλευκες» προηγήθηκαν με δύο πόντους έπειτα από δίποντο της Γκρέιβς (19-21, 2:32 για το δεκάλεπτο) και με τρίποντο της Σταμολάμπρου και δίποντο της Νικολοπούλου με έξι (20-26). Η περίοδος έκλεισε στο 27-28, με τον Ολυμπιακό να είναι άστοχος και να έχει προβλήματα στην άμυνά του.</p>
      <p>Με γκολ φάουλ της Σταμολάμπρου ξεκίνησε η δεύτερη περίοδος, ενώ η Γκρέιβς έκανε το 29-33 με βολές. Το Σπόρτιγκ μείωσε στον πόντο (32-33), η Τόμας πέτυχε δύο βολές, όπως και η Γέμελος (34-37), με την Ρέιμερ να σκοράρει για το 36-37 με τεσσερα λεπτά για το ημίχρονο. Η Σταμάτη «χτύπησε» από τα 6,75μ για το 36-41, οι γηπεδούχες πλησίασαν στο σκορ ξανά (40-41) και η Νικολοπούλου πραγματοποίησε το 40-44 με τρίποντο. Η Γκρέιβς με βολές έκλεισε το ημίχρονο με το σκορ στο 40-46, με τον Ολυμπιακό να έχει 5/15 προσπάθειες στο τρίποντο και 45% στο δίποντο.</p>
      <p>Η Αμερικανίδα σέντερ του Θρύλου πέτυχε το πρώτο καλάθι της ομάδας στο 44-48, ενώ έκανε και το 46-50, με την Σταμάτη να βάζει ένα ζευγάρι δύο βολών για το 46-53. Η άμυνα του Ολυμπιακού δυνάμωσε και η Γέμελος μετά από κλέψιμο και λέι απ έφτασε την αναμέτρηση στο +9 (46-55) για την ομάδα της. Οι γηπεδούχες έτρεξαν ένα 5-0 σερί, η Σταμολάμπρου πέτυχε το τρίποντο για το 51-58, με 1:36 για το τέλος της περιόδου. Η Γέμελος στην επόμενη επίθεση του Ολυμπιακού «έγραψε» το 53-60 και η Κοσμά έστειλε τη διαφορά για πρώτη φορά στους 10 πόντους (53-63). Το δεκάλεπτο έληξε στο 54-63, με τον Θρύλο να απέχει 10 αγωνιστικά λεπτά από τις 120 συνεχόμενες νίκες σε όλες τις εγχώριες διοργανώσεις.</p>
      <p>Το Σπόρτιγκ πλησίασε με την έναρξη της τελευταίας περιόδου (61-63) με ένα 9-0 σερί το οποίο έκοψε η Σταμάτη με ντράιβ. Η Τόμας στο τρανζίσιον έκανε το 61-67 και αργότερα το 63-69, με την Σταμάτη να σκοράρει από τα 6,75μ για το 63-72. Από τις βολές της Τόμας και το λέι απ της Νικολοπούλου το ματς έφτασε στο 65-76, με την Ελληνίδα γκαρντ να σκοράρει με γκολ φάουλ και για το 67-79. Και πάλι οι γηπεδούχες πλησίασαν (71-79) με 1:20 για τα τέλος του παιχνιδιού, η Τόμας αστόχησε σε ένα ζευγάρι βολές και η Νικολοπούλου με ντράιβ έγραψε το 73-81, με τον Θρύλο να παίρνει το ματς και να σπάει το ρεκόρ του Αθηναϊκού φτάνοντας τις 120 σερί νίκες σε όλες τις εγχώριες διοργανώσεις.</p>
      <p><b>Τα δεκάλεπτα:</b> 27-28, 40-46, 54-63, 75-81</p>
      <p><b>Σπόρτιγκ (Σόφτσης):</b> Κοίλια, Μούρερ 25, Γούναρη 12(3), Σαλιάι 2, Ιωαννίδου 3(1), Ανωγειανάκη, Ρέιμερ 20, Κόστοβιτς 13.</p>
      <p><b>ΟΛΥΜΠΙΑΚΟΣ (Παντελάκης):</b> Τόμας 9 (2/5 τρ., 5 ρίμπ.), Σταμάτη 18(4/8 τρ., 2/3 διπ.), Αυτζή, Σπυριδοπούλου (9 ρίμπ.), Νικολοπούλου 12(4/6 δίπ., 3 ριμπ., 2 ασ.), Σωτηρίου 2, Γκρέιβς 21 (7/10 δίπ, 9 ριμπ.), Γέμελος 7 (2/5 διπ., 4 ριμπ.),Γιουρτσένοβα, Λούκα, Κοσμά 3(1/3 τρ.), Σταμολάμπρου 9 (2/4 τρ., 2 ριμπ.)</p>
      <related>
        <h4>Διαβάστε επίσης</h4>
        <a href="https://www.gavros.gr/article/mpasket/women-basketball/294224-toys-ponaei-to-thryliko-rekor-kai-kseytilizontai"/>
        <a href="https://www.gavros.gr/article/mpasket/women-basketball/294233-klhronomia-toy-olympiakoy-ayto-to-rekor"/>
        <a href="https://www.gavros.gr/article/mpasket/women-basketball/294190-o-laquo-magikos-raquo-arithmos-laquo-120-raquo"/>
        <a href="https://www.gavros.gr/article/mpasket/women-basketball/294168-laquo-na-ftasoyme-tis-120-seri-nikes-sthn-ellada-raquo"/>
      </related>
    </article>
  </body>
</html>