<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/kulfold/2019/11/23/kenya_foldcsuszamlas_legalabb_29_halalos_aldozat/"/>
    <meta property="og:site_name" content="Index.hu"/>
    <meta property="article:published_time" content="2019-11-23T19:54:00+00:00"/>
    <meta property="og:title" content="Földcsuszamlások miatt legalább 29 ember halt meg Kenyában"/>
    <meta property="og:description" content="Megérkezett a kíméletlen „El Niño&quot;."/>
  </head>
  <body>
    <article>
      <h1>Földcsuszamlások miatt legalább 29 ember halt meg Kenyában</h1>
      <address><time datetime="2019-11-23T19:54:00+00:00">23 Nov 2019, 19:54</time> by <a rel="author" href="https://index.hu/szerzo/bozzay_balazs" target="_blank">Bozzay Balázs</a></address>
      <p>Legalább 29 ember halt meg a kenyai West Pokot megyében a szélsőséges időjárás okozta földcsuszamlásokban, <a href="https://www.bbc.com/news/world-africa-50528982">írja a BBC</a>.</p>
      <p>A Nyarkulian és Parua falvakat sújtó földcsuszamlásokat a heves esőzés okozta, amely egy hidat is elsodort, és utakat öntött el, elvágva ezzel több települést a külvilágtól. A hivatalos beszámolók szerint hét gyermek van az áldozatok között.</p>
      <figure>
        <img src="https://kep.cdn.indexvas.hu/1/0/3048/30485/304857/30485769_9a49737a9ce84ce4c1997b437b6fb0d1_wm.jpg"/>
        <figcaption>
          <cite>Fotó: AFP</cite>
        </figcaption>
      </figure>
      <p>Uhuru Kenyatta, az ország elnöke részvétét fejezte ki az áldozatok hozzátartozóinak. Kenyatta bejelentette azt is, hogy a fegyveres erők egy részét és több mentőszolgálatot is a térségbe rendelt.</p>
      <p>Több kelet-afrikai országot is súlyos károk értek az elmúlt időszakban, a földcsuszamlások és árvizek Etiópiában és Tanzániában is hatalmas pusztítást okoztak. A BBC szerint a szélsőséges időjárást az „El Niño" néven ismert éghajlati jelenség okozza, ami akkor fordul elő, amikor az Indiai-óceán nyugati része lényegesen melegebbé válik, mint a keleti rész.</p>
      <p>Ebben a cikkben a téma érzékenysége miatt nem tartjuk etikusnak reklámok elhelyezését.<br/>Részletes tájékoztatást az Indamedia Csoport <a href="https://ajanlat.indamediasales.hu/markabiztonsag/Indamedia_Sales_Markabiztonsagi_nyilatkozat.pdf">márkabiztonsági nyilatkozatában</a> talál.</p>
      <p>Indamedia Csoport</p>
    </article>
  </body>
</html>