<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/23/society/prosfygiko-pou-provlepetai-na-ginoun-ta-prota-kleista-kentra-stin-endoxora/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-23T19:12:23+00:00"/>
    <meta property="og:title" content="Προσφυγικό : Πού θα γίνουν τα πρώτα κλειστά κέντρα στην ενδοχώρα"/>
    <meta property="og:description" content="Η κυβέρνηση εξετάζει σενάρια για τη δημιουργία κλειστών κέντρων και στην ενδοχώρα, ωστόσο ο υφυπουργός Άμυνας δεν έδωσε τις προηγούμενες ημέρες περισσότερες λεπτομέρειες – Τα πρώτα πέντε πιθανά σημεία"/>
  </head>
  <body>
    <article>
      <h1>Προσφυγικό : Πού θα γίνουν τα πρώτα κλειστά κέντρα στην ενδοχώρα</h1>
      <h2>Η κυβέρνηση εξετάζει σενάρια για τη δημιουργία κλειστών κέντρων και στην ενδοχώρα, ωστόσο ο υφυπουργός Άμυνας δεν έδωσε τις προηγούμενες ημέρες περισσότερες λεπτομέρειες – Τα πρώτα πέντε πιθανά σημεία</h2>
      <address><time datetime="2019-11-23T19:12:23+00:00">23 Nov 2019, 19:12</time> by <a rel="author">ΤοΒΗΜΑ Team</a></address>
      <p>Με κλειστού τύπου κέντρα στα νησιά και αργότερα πιθανόν και στην ενδοχώρα συνεχίζεται η πολιτική μεταφοράς προσφύγων και μεταναστών στην Ελλάδα, όπως ανακοίνωσαν μάλιστα τις προηγούμενες ημέρες ο κυβερνητικός εκπρόσωπος, Στέλιος Πέτσας, και ο υφυπουργός Άμυνας, Αλκιβιάδης Στεφανής.</p>
      <p>Την ίδια ώρα, με αμηχανία και προβληματισμό υποδέχονται οι τοπικές κοινωνίες τις κυβερνητικές εξαγγελίες, καθώς το προηγούμενο διάστημα επανειλημμένα και σε όλους τους τόνους ζητούσαν το κλείσιμο των δομών που υπάρχουν και λειτουργούν από το 2015.</p>
      <p>
        <a href="https://www.in.gr/2019/11/23/greece/via-kata-gynaikon-gemise-athina-mov-skoupes-pou-katharizoun-patriarxia-seksismo-kai-ratsismo/">Βία κατά γυναικών : Γέμισε η Αθήνα μωβ σκούπες που «καθαρίζουν» πατριαρχία, σεξισμό και ρατσισμό</a>
      </p>
      <p>Με δεδομένο το αντιπροσφυγικό κλίμα που έχει καλλιεργηθεί για χρόνια σε αυτές και ακόμα πιο δεδομένη την άρνηση όλων των κοινοτήτων να συζητήσουν έστω την πιθανότητα δημιουργίας δομής στα όρια των οικισμών τους, όλοι περιμένουν να δουν τη χωροταξική κατανομή των κλειστών κέντρων.</p>
      <p>Τα υπάρχοντα κέντρα τύπου Μόριας σε Λέσβο, Χίο και Σάμο θα κλείσουν σταδιακά και θα δημιουργηθούν κλειστά κέντρα δυναμικότητας έως 7.000 (5.000+40%) ανθρώπων το καθένα, τα οποία εκτός από υποδοχής και ταυτοποίησης, θα είναι και προαναχωρησιακά κέντρα.</p>
      <p>Επίσης, στην Κω και στη Λέρο, οι υπάρχουσες δομές θα γίνουν κλειστά κέντρα δυναμικότητας 2.000+40% και 1.000+40% αντίστοιχα.</p>
      <h3>Ενδεχόμενο δημιουργίας κέντρων και στην ενδοχώρα</h3>
      <p>Στο μεταξύ, η κυβέρνηση εξετάζει σενάρια για τη δημιουργία κλειστών κέντρων και στην ενδοχώρα, ωστόσο ο υφυπουργός Άμυνας δεν έδωσε τις προηγούμενες ημέρες περισσότερες λεπτομέρειες.</p>
      <p>Σύμφωνα με δημοσίευμα της εφημερίδας «Καθημερινή», τα πρώτα πέντε ελεγχόμενα κέντρα στην ενδοχώρα – συνολικής χωρητικότητας 8 χιλιάδων θέσεων- θα είναι σε Δυτική Κρήτη, Αγρίνιο, Λιβαδειά, Λαμία και Ριτσώνα, ενώ σε δεύτερο χρόνο αναζητούνται χώροι σε Άρτα και Φωκίδα.</p>
      <p>
        <a href="http://wp.mgmt.tovima.gr/2019/11/22/society/me-aroma-esthonias-oi-nees-psifiakes-taytotites/">Με άρωμα Εσθονίας οι νέες ψηφιακές ταυτότητες</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/22/politics/metanasteytiko-to-minyma-tou-giorgou-koumoutsakou-pros-tin-tourkia/"/>
        <a href="https://www.tovima.gr/2019/11/22/society/programma-hellios-oikonomiki-enisxysi-se-prosfyges-gia-entaksi-stin-koinonia/"/>
        <a href="https://www.tovima.gr/2019/11/22/politics/dnt-estia-politikis-koinonikis-anafleksis-to-prosfygiko/"/>
      </related>
    </article>
  </body>
</html>