<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/mart-napusna-igri-na-voliata-bylgariia-6102464"/>
    <meta property="og:site_name" content="Vesti"/>
    <meta property="article:published_time" content="2019-11-23T19:10:00+00:00"/>
    <meta property="og:title" content="Март напусна &quot;Игри на волята: България&quot;"/>
    <meta property="og:description" content="​Пламен празнува рождения си ден с Траки"/>
  </head>
  <body>
    <article>
      <h1>Март напусна "Игри на волята: България"</h1>
      <h2>​Пламен празнува рождения си ден с Траки</h2>
      <address>
        <time datetime="2019-11-23T19:10:00+00:00">23 Nov 2019, 19:10</time>
      </address>
      <aside>
        <a href="https://vbox7.com/emb/external.php?vid=a99acc5fd7&amp;autoplay=1">Видео</a>
      </aside>
      <p>Една от най-големите изненади в „Игри на волята: България“ се случи вчера. Смятаната за най-слаб участник, Ана Мария успя да се справи по бързо с играта и по този начин Март напусна шоуто. В битката вчера участваха трима войни, освен двамата Славяни, за оцеляването си се бореше и Венцислава. Тримата трябваше да преминат през трасе и да наредят пъзел. В първия етап бяха с вързани ръце и трябваше да минат по шестметрова греда, след това да минат под мрежата в пясъка, а на финала трябваше да подредят вертикален пъзел, но само с крака. Най-бърза беше Венцислава, а след нея Ана Мария, последен остана Март. „Разочарован съм. Би ме най-слабият играч“, бяха първите думи на Март.</p>
      <figure>
        <img src="https://m.netinfo.bg/media/images/40993/40993594/655-402-igri-na-voliata.jpg"/>
      </figure>
      <p>Прибирането само на Ана Мария при Славяни беше изненадващо за всички. „Бях шокиран като я видях сама без Март, даже мислех, че е майтап. Не съм допускал, че Март ще падне от две жени“, сподели Веско. Радостина, разбира се беше щастлива. Според нея, Ана Мария е успяла да натрие носовете на мъжете и сега ситуацията в племето ще се промени.</p>
      <figure>
        <img src="https://m5.netinfo.bg/media/images/40993/40993593/655-402-igri-na-voliata.jpg"/>
      </figure>
      <p>От своя страна, оперната певица сподели, че вече започва да мисли за голямата награда от 200 000 лева. „Беше сладка победа, мисля тепърва да вкусвам такива сладости“, сподели тя.</p>
      <figure>
        <img src="https://m4.netinfo.bg/media/images/40993/40993592/655-402-igri-na-voliata.jpg"/>
      </figure>
      <p>Траки също се изненадаха когато научиха новината, че Март е загубил и започнаха да правят сметки кой ще е следващият номиниран и как ще се развият отношенията в племето. Но освен това, те имаха и рожденик, Пламен празнува своя 50-ти рожден ден с племето, които с помощта от Бялото Мите, успяха да му направят изненада и да организират парти.</p>
      <figure>
        <img src="https://m3.netinfo.bg/media/images/40993/40993591/655-402-igri-na-voliata.jpg"/>
      </figure>
      <p>В понеделник предстои битката за територия. Какво ще е настроението при Славяни, които вече са две жени на двама мъже? Как ще се справят Траки, при които изглежда всичко се получава? Кое племе ще се пребори за лукса и кой ще спи в рибарската хижа, ще разберем в понеделник от 20:00 часа по NOVA.</p>
      <p>Всичко за предаването следете на страницата на NOVA, както и във Facebook и Instagram</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/lyubopitno/za-pyrvi-pyt-v-igri-na-voliata-trima-v-bitka-za-oceliavame-6102437"/>
        <a href="https://www.vesti.bg/lyubopitno/ana-mariia-prati-mart-na-bitka-za-oceliavane-v-igri-na-voliata-6102374"/>
        <a href="https://www.vesti.bg/lyubopitno/obrat-v-igri-na-voliatakoj-v-koe-pleme-popadna-6102311"/>
      </related>
    </article>
  </body>
</html>