<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/techtud/2019/11/23/tobb_szaz_mumifikalodott_allat_kerult_elo_egyiptomban/"/>
    <meta property="og:site_name" content="Index.hu"/>
    <meta property="article:published_time" content="2019-11-23T19:19:00+00:00"/>
    <meta property="og:title" content="Több száz mumifikált állat került elő Egyiptomban"/>
    <meta property="og:description" content="Oroszlánkölykök, krokodilok, madarak, macskák."/>
  </head>
  <body>
    <article>
      <h1>Több száz mumifikált állat került elő Egyiptomban</h1>
      <address><time datetime="2019-11-23T19:19:00+00:00">23 Nov 2019, 19:19</time> by <a rel="author" href="https://index.hu/szerzo/nemet_tamas" target="_blank">Német Tamás</a></address>
      <p>A Kairótól délre fekvő szakkarai nekropoliszban a régészek több száz mumifikált állatot, köztük két oroszlánkölyköt, krokodilokat, madarakat, macskákat és különféle tárgyakat találtak, írja az MTI.</p>
      <p>A képekért kattintson a galériára:</p>
      <figure>
        <img src="https://kep.index.hu/1/0/3048/30484/304848/30484827_43d9e6e85918d3035d074578ede67e24_wm.jpg"/>
        <figcaption>
          <a href="https://galeria.index.hu/techtud/2019/11/23/tobb_szaz_mumifikalt_allatot_talaltak_egyiptomi_regeszek_a_szakkarai_nekropoliszban/">Galéria: Több száz mumifikált állatot találtak egyiptomi régészek a szakkarai nekropoliszban</a>
          <cite>Fotó: Mohamed Hoszam / MTI / EPA</cite>
        </figcaption>
      </figure>
      <p>Egy hónappal ezelőtt <a href="https://index.hu/techtud/2019/10/19/3000_eves_mumiakat_fednek_fel_egyiptomban/">írtunk egy másik fontos leletről</a>: az egyiptomi régészeti minisztérium az utóbbi évek egyik legnagyobb és legfontosabb felfedezésének tartja azt a harminc, 3000 éves szarkofágot, amit a Nílus közelében talált meg egy egyiptomi régészcsoport. A koporsókat a Nagy Egyiptomi Múzeumban mutatják be az érdeklődőknek, amelyet jövőre nyitnak majd meg Gízában.</p>
      <p>A koporsók két rétegben voltak egymásra helyezve a föld alatt. Volt női, férfi, illetve két gyermek szarkofág is, utóbbiak valószínűleg papok lehettek. A múmiák nemét egyébként könnyen meg lehet állapítani, mert a nőket nyitott, a férfiakat összezárt kezekkel temették el – mondta Mostafa Waziri, az egyiptomi antikvitásokért felelős intézet vezetője.</p>
    </article>
  </body>
</html>