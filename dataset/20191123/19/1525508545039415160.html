<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779110/%DB%B4%DB%B6-%D9%88%D8%A7%D8%AD%D8%AF-%D9%85%D8%B3%DA%A9%D9%86-%D9%85%D8%AD%D8%B1%D9%88%D9%85-%D8%AF%D8%B1-%D8%B4%D9%81%D8%AA-%D8%AF%D8%B1-%D8%AF%D8%B3%D8%AA-%D8%B3%D8%A7%D8%AE%D8%AA-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T19:30:57+00:00"/>
    <meta property="og:title" content="فرمانده سپاه ناحیه شفت: ۴۶ واحد مسکن محروم در شفت در دست ساخت است"/>
    <meta property="og:description" content="شفت- فرمانده سپاه ناحیه شفت با اشاره به اینکه ۴۶ واحد مسکن محروم در دست ساخت است، گفت: در حال حاضر این واحدها حدود ۴۰ درصد پیشرفت فیزیکی دارند."/>
  </head>
  <body>
    <article>
      <h1>فرمانده سپاه ناحیه شفت: ۴۶ واحد مسکن محروم در شفت در دست ساخت است</h1>
      <address>
        <time datetime="2019-11-23T19:30:57+00:00">23 Nov 2019, 19:30</time>
      </address>
      <p>به گزارش <a href="https://www.mehrnews.com/">خبرنگار مهر</a>، سرهنگ مسیب محمدجانی عصر شنبه در جمع خبرنگاران ضمن گرامیداشت سالروز تاسیس بسیج به فرمان امام خمینی (ره)، اظهار کرد: در هفته بسیج بیش از ۱۰۰ برنامه فرهنگی، هنری و ورزشی در شهرستان شفت اجرا می شود.</p>
      <p>وی به برخی از برنامه‌های شاخص در هفته بسیج اشاره کرد و افزود: ویزیت رایگان، نشست روشنگری اقشار، یادواره شهدای بخش احمدسرگوراب، افتتاح پروژه آبرسانی به لاسک با ۳ کیلومتر لوله گذاری و هزینه ۳۰ میلیون تومانی و بهره مندی ۵۰ خانوار بخشی از برنامه‌های شاخص در هفته بسیج است.</p>
      <p>فرمانده سپاه ناحیه شفت با اشاره به برگزاری اجتماع بزرگ بسیجیان در پنجم آذرماه امسال، گفت: اجرای گشت رضویون، یادواره شهدای دانش آموزی، دیدار با خانواده شهدا و افتتاح یک واحد مسکونی نیز از دیگر برنامه های این هفته در شفت است.</p>
      <p>وی ادامه داد: سپاه با همکاری کمیته امداد ۴۶ واحد مسکن محروم در سطح شهرستان در دست ساخت دارد که در حال حاضر از پیشرفت ۴۰ درصدی برخوردار است.</p>
      <p>
        <b>بسیج در حل مشکلات اقتصادی راهگشا است</b>
      </p>
      <p>در ادامه این نشست مسئول دفتر نمایندگی ولی فقیه در سپاه ناحیه شفت با اشاره به اینکه بسیج بازوی قدرتمند و مردمی نظام است، اظهار کرد: بسیج شبکه ای است که در زمان فتنه کشور را از لبه پرتگاه نجات می دهد.</p>
      <p>حجت الاسلام عمار عمارلو با بیان اینکه بسیج در حل مشکلات و معضلات اقتصادی راهگشا است، ادامه داد: در هر نقطه‌ای که شاهد رانت و اختلاس و فساد هستیم تفکر بسیجی وجود ندارد.</p>
      <p>وی در با اشاره به اینکه جوانان دفاع مقدس با تفکر بسیجی موفق به ساخت موشک شدند، افزود: در حوادث و بلایای طبیعی نیز بسیج نقش مهمی در خدمات رسانی به مردم دارد. مسئولان باید به جای نگاه به بیرون به شبکه اخلاص بسیج تکیه کنند.</p>
    </article>
  </body>
</html>