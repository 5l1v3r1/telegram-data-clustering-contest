<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/kokoskov-dovodi-nba-pojacanje-u-reprezentaciju-srbije-393556.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-23T19:37:00+00:00"/>
    <meta property="og:title" content="Kokoškov dovodi NBA pojačanje u reprezentaciju Srbije?!"/>
    <meta property="og:description" content="Potvrdio je, ozbiljno razmišlja o njemu!"/>
  </head>
  <body>
    <article>
      <h1>Kokoškov dovodi NBA pojačanje u reprezentaciju Srbije?!</h1>
      <h2>Potvrdio je, ozbiljno razmišlja o njemu!</h2>
      <address><time datetime="2019-11-23T19:37:00+00:00">23 Nov 2019, 19:37</time> by <a rel="author">Darko Mitrović</a></address>
      <p><b>Nekoliko dana posle imenovanja na mesto novog selektora reprezentacije Srbije, Igor Kokoškov je počeo davuče prve konkretne poteze.<br/></b><br/>Najpre je najavio da će pre svega napraviti jedan jako dug spisak igrača koji imaju potencijal za reprezentaciju, a onda je otkrio i da bi ''Orlovi'' uskoro mogli da dobiju i veliko pojačanje iz NBA lige. <br/><b><br/></b><b>Naime, Kokoškov ozbiljno razmišlja o 26-godišnjem košarkašu Finiks Sansa Frenku Kaminskom (213 cm) kao potencijalnom reprezentativcu Srbije!<br/></b><br/>To je i potvrdio u razgovoru za ''<anchor name=""/><a href="https://kosmagazin.com/igor-kokoskov-za-kos-magazin-kaminski-potencijalni-reprezentativac/">Koš magazin</a>'', a povod za ovakvo razmišljanje je što Kaminski delom ima i srpsko poreklo.<br/><i><br/></i><i>''Znam da Kaminski ima delom i srpske korene, pretpostavljam sa majčine strane. Ne znam tačno detalje, baš ću to da podelim sa kolegama u svlačionici. Ako govorimo o tom širem spisku, svako ko ima takav potencijal ima pravo i da bude uzet u obzir.<br/></i><i><br/></i><i>Kaminski je NBA igrač, razmatraćemo, videćemo, on je 'stretch 5', ima dobru sezonu, Finiks Sans igraju dobro…'',</i> istakao je Kokoškov.<br/><br/>Kaminski je od ove godine košarkaš Finiksa, a prethodne četiri je proveo u Šarlot Hornetsima. Letos je sa Finiksom potpisao dvogodišnji ugovor vredan 10 miliona dolara.<br/>-</p>
      <figure>
        <iframe src="https://www.youtube.com/embed/1vEAw_GPGms" width="650" height="345" data-service="Youtube" scrolling="no"/>
      </figure>
      <p>Izvor: Sportske.net, kosmagazin.com</p>
    </article>
  </body>
</html>