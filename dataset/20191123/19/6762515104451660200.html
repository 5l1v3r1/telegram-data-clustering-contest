<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/ligi-zagraniczne/premier-league/manchester-city-chelsea-londyn-wynik-meczu-i-relacja-ze-spotkania-premier-league/k7l5j65"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-23T19:38:32+00:00"/>
    <meta property="og:title" content="Zespół Guardioli lepszy od ekipy Lamparda. City na trzecim miejscu"/>
    <meta property="og:description" content="Manchester City wygrał z Chelsea Londyn 3:1 i przeskoczył swoich rywali w tabeli. Piłkarzy Josepa Guardioli usadowili się na trzecim miejscu w tabeli, mimo że musieli odrabiać straty w tym meczu."/>
  </head>
  <body>
    <article>
      <h1>Zespół Guardioli lepszy od ekipy Lamparda. City na trzecim miejscu</h1>
      <address>
        <time datetime="2019-11-23T19:38:32+00:00">23 Nov 2019, 19:38</time>
      </address>
      <p>
        <b>
          <b>Manchester City wygrał z Chelsea Londyn 3:1 i przeskoczył swoich rywali w tabeli. Piłkarzy Josepa Guardioli usadowili się na trzecim miejscu w tabeli, mimo że musieli odrabiać straty w tym meczu.</b>
        </b>
      </p>
      <p>
        <a href="https://plebiscyt.przegladsportowy.pl/">Wybieraj sportowca roku w Plebiscycie „Przeglądu Sportowego”. Głosuj codziennie &gt;&gt;</a>
      </p>
      <p>Spotkanie Manchesteru City z Chelsea FC było prawdziwym hitem 13. kolejki Premier League. I to nie tylko dlatego, że mierzyły się ze sobą czwarta i trzecia drużyna w tabeli. Było to także starcie zespołów, które w przeciągu ostatnich sześć lat po trzy razy zdobywały mistrzostwo Anglii.</p>
      <p>Już w 4. minucie City mogło wyjść na prowadzenie, gdy Sergio Aguero dostrzegł Kevin De Bruyne i świetnie mu dograł. Belg jednak nie mógł oddać się do strzału. Za moment goście byli w niezłej sytuacji, kiedy Willian przestrzelił obok lewgo słupka. Szansę dla Chelsea zmarnował również Fikayo Tomori.</p>
      <p>W 22. minucie Chelsea jednak wyszła na prowadzenie i to po bardzo ładnej akcji. N'Golo Kante otrzymał wrzutkę i choć wydawało się, że poda lepiej ustawionemu koledze, to sam zakończył akcję.</p>
      <p>Nie trzeba było długo czekać na odpowiedź. Kierowana do Aguero piłka odbiła się od jednego z obrońców i wyszła przed pole karne dopadł do niej De Bruyne i wyrównał stan meczu.</p>
      <p>Za moment Manchester City wyprowadził doskonały atak pozycyjny. Riyad Mahrez otrzymał piłkę z prawej strony pola karnego i wydawało się, że wobec dobrze ustawionej obrony gości zdecyduje się na wrzutkę. Nic z tych rzeczy, Algierczyk wszedł w szesnastkę, zwiódł dwóch obrońców balansem ciała i strzelił po skosie. Jak się okazało, nie do obrony.</p>
      <related>
        <a href="http://onet.tv/s/przegladsportowy/luis-enrique-wraca-do-pracy-z-wizerunkowego-punktu-widzenia-nie-dalo-sie-gorzej/dbwwh9"/>
      </related>
      <p>W 40. minucie w polu karnym leżał Aguero, ale sędzia nie zdecydował się na podyktowanie jedenastki. Trzy minuty później argentyński zawodnik pędził na bramkę Chelsea i znalazł się wręcz w idealnej sytuacji. Trafił w poprzeczkę.</p>
      <p>W drugiej połowie Manchester City mógł podwyższyć wynik spotkania, kiedy Mahrez przedarł się w okolice bramki gości. Strzelił obok lewego słupka. W 54. minucie formę obrony The Citizens sprawdził Kante, ale wywalczył tylko rzut rożny, a nie gola.</p>
      <p>W 65. minucie zablokowany został Fernandinho. Przed szansą stanął też ponownie Mahrez, ale zatrzymał go doskonale Kepa Arrizabalaga. Chelsea z kolei mogła wyrównać w 80. minucie, gdy Willian znalazł się przed bramką gospodarzy. Strzelił wysoko nad poprzeczką.</p>
      <p>W doliczonym czasie gry piłkę do bramki gości wbił jeszcze Raheem Sterling, ale sędzia odgwizdał pozycję spaloną.<b> </b>Manchester City wygrał i zamienił się miejscami z Chelsea Londyn. Podopieczni Pepa Guardioli dzięki zwycięstwu wskoczyli na trzecią lokatę.</p>
      <p>
        <b>Manchester City - Chelsea Londyn 2:1 (2:1)</b>
      </p>
      <p><b>Bramki:</b> Kevin De Bruyne (37), Riyad Mahrez (37) - N’Golo Kante (21)</p>
    </article>
  </body>
</html>