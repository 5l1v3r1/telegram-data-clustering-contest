<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/akp-grup-baskanvekili-turan-bunlarin-partisi-bildiginiz-game-of-chp,849398"/>
    <meta property="og:site_name" content="T24"/>
    <meta property="article:published_time" content="2019-11-23T19:08:00+00:00"/>
    <meta property="og:title" content="AKP Grup Başkanvekili Turan: Bunların partisi bildiğiniz Game of CHP"/>
    <meta property="og:description" content="&quot;Adamlar parti değil bildiğin Brezilya dizisi sanki; garip garip haller&quot;"/>
  </head>
  <body>
    <article>
      <h1>AKP Grup Başkanvekili Turan: Bunların partisi bildiğiniz Game of CHP</h1>
      <h2>"Adamlar parti değil bildiğin Brezilya dizisi sanki; garip garip haller"</h2>
      <address>
        <time datetime="2019-11-23T19:08:00+00:00">23 Nov 2019, 19:08</time>
      </address>
      <p>AKP Grup Başkanvekili <b>Bülent Turan</b>, "Bunların partisi bildiğiniz Game of CHP. Ne yaptıkları belli olmayan, kendi iç kavgaları, kulisleri... dünya alem şaşkınlıkla izliyor. Bizim aklımıza istesek gelmez bunlar ama adamlar parti değil, bildiğin Brezilya dizisi sanki" dedi.<br/>Turan, partisinin Çanakkale Ticaret ve Sanayi Odası'nda (ÇTSO) düzenlenen Genişletilmiş İl Danışma Meclisi Toplantısı'nda yaptığı konuşmada, siyasi gündemi değerlendirdi.<br/>CHP'ye yönelik "<i>Siz zaten 25'i 26 yapamayan, siz zaten bu millete borcunu ödemesi için hiçbir gayreti olmayan, kulisten, kumpastan, küfürden, hakaretten başka hiçbir gündemi olmayan bir partisiniz</i>" diyen Turan, şunları söyledi:<br/>"<i>Bunların partisi bildiğiniz Game of CHP. Ne yaptıkları belli olmayan, kendi iç kavgaları, kulisleri... Dünya alem şaşkınlıkla izliyor. Bizim aklımıza istesek gelmez bunlar ama adamlar parti değil bildiğin Brezilya dizisi sanki. Garip garip haller. O yüzden bunların bu partiye, bu ülkeye verecekleri hiçbir şey yok. Ümit ederim CHP de kendi iç dinamiklerini çözer, Atatürk'ün kurduğu altı okun felsefesinin olduğu bir parti haline gelir. Dolayısıyla bir kez daha söylüyorum, Türkiye'de de Çanakkale'de de CHP'nin buraya vereceği hiçbir şey yok. Daha çok çalışacağız, safları sıklaştıracağız, bu memlekete en çok AKP'nin yakışacağını göstereceğiz</i>".<br/><b>TIKLAYIN -</b> <a href="https://t24.com.tr/haber/bestepe-deki-chp-li-bilmecesi-tartisma-nasil-basladi-kim-ne-dedi,849373">Beştepe'deki CHP’li bilmecesi; tartışma nasıl başladı, kim ne dedi?</a></p>
    </article>
  </body>
</html>