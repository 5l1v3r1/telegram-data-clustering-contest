<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779118/%D9%81%D8%B6%D8%A7%DB%8C-%DA%A9%D8%B3%D8%A8-%D9%88-%DA%A9%D8%A7%D8%B1-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C-%D8%A8%D8%A7-%D8%B1%D9%88%D9%86%D8%AF-%D8%B1%D9%88-%D8%A8%D9%87-%D8%A8%D9%87%D8%A8%D9%88%D8%AF-%D9%85%D9%88%D8%A7%D8%AC%D9%87-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T19:23:56+00:00"/>
    <meta property="og:title" content="استاندار مرکزی: فضای کسب و کار استان مرکزی با روند رو به بهبود مواجه است"/>
    <meta property="og:description" content="اراک- استاندار مرکزی گفت: فضای کسب و کار استان مرکزی با روند رو به رشدی همراه است و باید برای ارتقای عملکرد تمامی بخش های تولیدی و اقتصادی استان تلاش کنیم."/>
  </head>
  <body>
    <article>
      <h1>استاندار مرکزی: فضای کسب و کار استان مرکزی با روند رو به بهبود مواجه است</h1>
      <address>
        <time datetime="2019-11-23T19:23:56+00:00">23 Nov 2019, 19:23</time>
      </address>
      <p>به گزارش <a href="https://www.mehrnews.com/">خبرنگار مهر</a>، سید علی آقازاده عصر شنبه در جلسه شورای گفت و گوی دولت و بخش خصوصی استان مرکزی در اراک، اظهار داشت: بسیجی امروز جامعه تولید کنندگان هستند که در بخش های های مهم از جمله کشاورزی با این سختی و مشقت در حوزه تولید و کسب و کار فعالیت می کنند.</p>
      <p>وی ادامه داد: تولید کالای ایرانی به تاکید رهبری شیوه بسیجی است که امروز تفکر بسیجی در تمامی نقاط جامعه نقش دارد.</p>
      <p>استاندار مرکزی گفت: رهبر معظم انقلاب در دیدار با کارآفرینان چند نکته اساسی را بیان فرمودند از جمله آن ها این بود که مردم نسبت به مجموعه کارهای دولت و دستگاه های کشور بی اطلاع هستند باید این موارد  مطرح شود و هر دستگاهی باید عملکرد خود در حوزه تولید را بیان کند تا دبیرخانه شورا برای جمع بندی آن اقدامات لازم را انجام دهد.</p>
      <p>آقازاده اظهار کرد: آمارهای ارایه شده در این جلسه حاکی از این بود که فضای کسب و کار استان مرکزی با روند رو به رشدی همراه است و باید برای ارتقای عملکرد تمامی بخش های تولیدی و اقتصادی استان تلاش کنیم.</p>
      <p>وی افزود: اقداماتی خوب در حوزه های مختلف از جمله جهاد کشاورزی استان انجام شده است به طوری که در زمینه افزایش تولیدات، فرآوری، تولید کمی و کیفی با تحول مثبت رو برو هستیم.</p>
      <p>استاندار مرکزی بیان داشت: رهبر معظم انقلاب نیز در این دیدار تاکید داشتند که تمامی دستگاه های اجرایی از تولید حمایت عملی و علنی به عمل آورند.</p>
      <p>آقازاده گفت: در خصوص دستور کار اول این جلسه مبنی بر اخذ عوارض ابنیه، متحدثات واحدهای تولیدی بخش کشاورزی استان، اگر بتوان در بخش تولید کشاورزی استان کمک کرد، این کار را انجام می دهیم.</p>
      <p>وی در بخش دیگری از صحبت های خود به وضعیت بازار اشاره و عنوان کرد: ستاد تنظیم بازار استان باید همچنان با نظارت دقیق بازار را رصد کند تا در یک فضای منطقی این اعتماد را در مردم ایجاد کنیم و به طور حتم می توان از این برهه عبور کرد.</p>
    </article>
  </body>
</html>