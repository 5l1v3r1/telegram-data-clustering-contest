<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/moment-emotionant-la-urne-o-romanca-din-slatina-a-cantat-acasa-i-romania-inainte-sa-voteze-la-o-sectie-din-spania-video-18609867"/>
    <meta property="og:site_name" content="Gândul"/>
    <meta property="article:published_time" content="2019-11-23T19:08:00+00:00"/>
    <meta property="og:title" content="Moment emoţionant la urne. O româncă din Slatina a cântat „Acasă-i România” înainte să voteze la o secţie din Spania - VIDEO"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Moment emoţionant la urne. O româncă din Slatina a cântat „Acasă-i România” înainte să voteze la o secţie din Spania - VIDEO</h1>
      <h2>O româncă, stabilită cu soţul în Spania, a cântat piesa „Acasă-i România” a cântâreţei de muzică populară Laura Olteanu, înainte de a vota la o secţie din această ţară, potrivit unui video pe care l-a postat ulterior pe Facebook.</h2>
      <address><time datetime="2019-11-23T19:08:00+00:00">23 Nov 2019, 19:08</time> by <a rel="author" href="https://www.gandul.info/autor/ana-petrescu" target="_blank">Ana Petrescu</a></address>
      <p>Femeia se numeşte Larissa Elena Cotorogea, iar soţul ei Victor Cotorogea a postat pe reţeaua de socializare un videoclip în timp ce aceasta cântă piesa „Acasă-i România”.</p>
      <p>„Şi am votat cu cântec !!!!”, a scris Victor Cotorogea, pe contul de Facebook, unde a ataşat şi filmuleţul respectiv</p>
      <figure>
        <iframe src="https://web.facebook.com/plugins/video.php?href=https%3A%2F%2Fweb.facebook.com%2Fvictor.cotorogea.9%2Fvideos%2F2481366545441893%2F&amp;show_text=0&amp;width=267" width="267" height="477" data-service="Facebook" scrolling="no"/>
      </figure>
      <p>Sâmbătă, până la ora 20.00, un număr de 326.224 de români au votat în străinătate, iar 17.503 sunt votanţi prin corespondenţă, la cel de-al doilea tur al alegerilor prezidenţiale. În total sunt peste 340.000 de alegători care au votat peste hotare, potrivit datelor furnizate de BEC. Comparativ, la aceeaşi oră, la primul tur au fost 245.395 de alegători la urne în Diaspora.</p>
      <p>Până la ora 20.00, în Spania votaseră 46.400 de români, fiind a patra ţară clasată ca prezenţă la vot. Pe primul loc este Italia cu 64.624 de alegători la urne, urmată de Marea Britanie cu 58.717 şi Germania cu 53.030 de români care au votat.</p>
    </article>
  </body>
</html>