<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobtada.com/details/888029"/>
    <meta property="og:site_name" content="مبتدا"/>
    <meta property="article:published_time" content="2019-11-23T19:34:00+00:00"/>
    <meta property="og:title" content="فيديو .. شريف الصيرفى يرد على محمد على : قعدة الحشيش كشفتك"/>
    <meta property="og:description" content="علق الصحفى شريف الصيرفى، على المشروع الوهمى الذى أعلن عنه المقاول الهارب محمد على، والذى أطلق عليه &quot;مصر ما بعد السيسى&quot;. وقال شريف الصيرفى، خلال فيديو نشره عبر حسابه الرسمى على موقع &quot;يوتيوب&quot;: &quot;أولًا محمد على اتهم الرئيس السيسى بأنه خلق الإرهاب مع أنه كان بيعمل لقاء مع المذيع الإخوانى محمد ناصر، صاحب الجملة الشهيرة &quot;اقتلوا ضباط الجيش والشرطة وزوجاتهم&quot;، وعلى فكرة محمد على كان بالفعل حط خطة لاحتلال معسكرات الجيش المصرى وأقسام الشرطة المصرية&quot;.     وعرض الصيرفى، مقاطع فيديو لمحمد على، يُحرض فيها على النزول للشوارع للتظاهر، ووجه كلامه للمقاول قائلًا: &quot;يعنى أنت كنت عايز تنزل الناس الشارع، ويندس وسطهم عناصر وكتائب مسلحة ويحتلوا أقسام الشرطة ومعسكرات الجيش وبعدين أنت طالع تقول احتلال معسكرات الجيش فى قناة الجزيرة اللى هى كانت لسه من أسبوع مستضيفة متحدث باسم الجيش الإسرائيلى&quot;. أضاف الصيرفى: &quot;نروح للبند التانى فى مشروع محمد على، وهو الخاص باستقلال مصر، قُلنا بقى يا محمد يا على إزاى هتخلى مصر حرة مستقرة؟!..&quot;. وقام شريف، بعرض فيديو لمحمد على وبعدها تحدث قائلًا: &quot;يعنى أنت بتقول بلسانك إن وجود السيسى خطر على أمريكا وأوروبا لأنه…"/>
  </head>
  <body>
    <article>
      <h1>فيديو .. شريف الصيرفى يرد على محمد على : قعدة الحشيش كشفتك</h1>
      <address><time datetime="2019-11-23T19:34:00+00:00">23 Nov 2019, 19:34</time> by <a rel="author" href="https://www.mobtada.com/editor/249/%D9%8A%D9%88%D8%B3%D9%81-%D8%AF%D9%8A%D8%A7%D8%A8" target="_blank">يوسف دياب</a></address>
      <p>علق الصحفى شريف الصيرفى، على المشروع الوهمى الذى أعلن عنه المقاول الهارب محمد على، والذى أطلق عليه "مصر ما بعد السيسى".</p>
      <p>وقال شريف الصيرفى، خلال فيديو نشره عبر حسابه الرسمى على موقع "يوتيوب": "أولًا محمد على اتهم الرئيس السيسى بأنه خلق الإرهاب مع أنه كان بيعمل لقاء مع <a href="https://www.mobtada.com/details/../../../details/885388">المذيع الإخوانى محمد ناصر</a>، صاحب الجملة الشهيرة "اقتلوا ضباط الجيش والشرطة وزوجاتهم"، وعلى فكرة محمد على كان بالفعل حط خطة لاحتلال معسكرات الجيش المصرى وأقسام الشرطة المصرية".</p>
      <p> </p>
      <figure>
        <iframe src="https://www.youtube.com/embed/tpxmfRj-HPE" width="640" height="360" data-service="Youtube" scrolling="no"/>
      </figure>
      <p> </p>
      <p>وعرض الصيرفى، مقاطع فيديو لمحمد على، يُحرض فيها على النزول للشوارع للتظاهر، ووجه كلامه للمقاول قائلًا: "يعنى أنت كنت عايز تنزل الناس الشارع، ويندس وسطهم عناصر وكتائب مسلحة ويحتلوا أقسام الشرطة ومعسكرات الجيش وبعدين أنت طالع تقول احتلال معسكرات الجيش فى قناة الجزيرة اللى هى كانت لسه من أسبوع مستضيفة متحدث باسم الجيش الإسرائيلى".</p>
      <p>أضاف الصيرفى: "نروح للبند التانى فى مشروع محمد على، وهو الخاص باستقلال مصر، قُلنا بقى يا محمد يا على إزاى هتخلى مصر حرة مستقرة؟!..".</p>
      <p>وقام شريف، بعرض فيديو لمحمد على وبعدها تحدث قائلًا: "يعنى أنت بتقول بلسانك إن وجود السيسى خطر على أمريكا وأوروبا لأنه بيعارض مصالحهم، أمال ليه بتتهم السيسى بأنه عميل للأمريكان؟!.. المُهم بمناسبة استقلال مصر فمحمد على قرر أنه يخضع مصر للجنة من منظمة دولية علشان تراقب الاستفتاءات والانتخابات اللى هتم داخل مصر، وده طبعًا بمقاييس محمد على ليس عودة لعصور الانتداب البريطانى، المفروض إنى استنتج إيه من كلام محمد على، أولًا أنه اتكتب فى قعدة حشيش أما الاستنتاج التانى هسيبه للمُشاهد يفكر بعقله ويستنتجه".</p>
      <p>وتابع: "ملخص اللى أنت بتعمله قلته فى فيديوهاتك يا محمد يا على هى حرب إلكترونية على مصر، وقعدات الحشيش والمخدرات خلتك تكشف نفسك وتقول إنك بتعمل حرب إلكترونية على مصر، زى ما حصل كده فى سوريا اللى قبل سقوطها فى مستنقع الحرب الأهلية كان التمهيد من خلال السوشيال ميديا وعن طريق الحرب الإلكترونية".</p>
    </article>
  </body>
</html>