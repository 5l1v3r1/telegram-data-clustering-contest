<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/christenleider-gert-jan-segers-distantieert-zich-strategisch-van-het-kabinet/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-23T19:00:32+00:00"/>
    <meta property="og:title" content="Christenleider Gert-Jan Segers speelt stratego en distantieert zich van coalitiepartijen"/>
    <meta property="og:description" content="Christenleider en Tweede Kamerlid Gert-Jan Segers lijkt zich op strategische wijze te distantiëren van het kabinet. Een directe aanleiding is er niet, behalve dan het gestuntel van het kabinet de afgelopen tijd. Segers legt nog net geen bommetje onder het kabinet, maar toch lijkt de ChristenUnie-voorman enige electorale ruimte te willen scheppen voor het geval er toch vervroegde verkiezingen worden georganiseerd, via NOS.  Tussen de ChristenUnie en coalitiegenoot D66 botert het op diverse principiële onderwerpen sowieso al niet zo goed en afgelopen week uitte Segers zich negatief over de ‘vervelende berichten op sociale media’ van de partij van Rob Jetten. Deze week lijkt Segers zich bij het ChristenUnie-congres nog eens verder te distantiëren van de coalitie. Hij laat het volgende weten tegenover het congres: “We hebben onrustige weken achter de rug. Het is wat je noemt: herfst. We werken samen, maar zijn niet met elkaar getrouwd. Want hoe groot ons verantwoordelijkheidsgevoel ook is, onze hoop en dromen zijn…"/>
  </head>
  <body>
    <article>
      <h1>Christenleider Gert-Jan Segers speelt stratego en distantieert zich van coalitiepartijen</h1>
      <address><time datetime="2019-11-23T19:00:32+00:00">23 Nov 2019, 19:00</time> by <a rel="author">Teunis Dokter</a></address>
      <p>
        <b>Christenleider en Tweede Kamerlid Gert-Jan Segers lijkt zich op strategische wijze te distantiëren van het kabinet. Een directe aanleiding is er niet, behalve dan het <a href="https://www.dagelijksestandaard.nl/2019/11/peilingen-mark-rutte-en-de-vvd-worden-deze-week-hard-geraakt-door-de-stikstofcrisis/">gestuntel van het kabinet</a> de afgelopen tijd. Segers legt nog net geen bommetje onder het kabinet, maar toch lijkt de ChristenUnie-voorman enige electorale ruimte te willen scheppen voor het geval er toch vervroegde verkiezingen worden georganiseerd, via <a href="https://nos.nl/artikel/2311668-segers-coalitie-is-niet-heilig.html">NOS</a>. </b>
      </p>
      <p>Tussen de ChristenUnie en coalitiegenoot D66 botert het op diverse principiële onderwerpen sowieso al niet zo goed en <a href="https://www.dagelijksestandaard.nl/2019/11/zogenaamd-inclusief-d66-smeert-coalitiegenoot-christenunie-de-broek-vol-over-abortus/"><b>afgelopen week uitte Segers zich negatief</b></a> over de ‘vervelende berichten op sociale media’ van de partij van <a href="https://www.dagelijksestandaard.nl/tag/rob-jetten/"><b>Rob Jetten</b></a>.</p>
      <p>Deze week lijkt Segers zich bij het ChristenUnie-congres nog eens verder te distantiëren van de coalitie. Hij laat het volgende weten tegenover het congres:</p>
      <blockquote>“We hebben onrustige weken achter de rug. Het is wat je noemt: herfst. We werken samen, maar zijn niet met elkaar getrouwd. Want hoe groot ons verantwoordelijkheidsgevoel ook is, onze hoop en dromen zijn altijd groter. Een coalitie is nodig, maar nooit heilig.”</blockquote>
      <p>Kortom, Segers benadrukte het congres dat hij in de politiek zit voor het verwezenlijken van christelijke idealen en daarbij uitgaat van zijn eigen verhaal en kracht. Dat Segers vervolgens moet samenwerken binnen het raamwerk van de coalitie van staat volgens Segers niet ter discussie, maar toch is hij wel een beetje kritisch: “een coalitie is nodig, maar nooit heilig” aldus Segers.</p>
      <figure>
        <iframe data-src="https://twitter.com/gwdubbeldam/status/1198200469908312064?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Tijdens het congres kwamen de voorgenomen stikstofmaatregelen die het kabinet de afgelopen weken presenteerde ook ter tafel. Dat Nederland vastzit aan de ellendige wetgeving -nu de linkse klimaatpartijen het Corpus der Wet in hun voordeel hebben gemanipuleerd- ziet Segers als onfortuinlijk, maar eveneens onveranderlijk. Wel wil hij dat de maatregelen ‘eerlijk’ worden doorgevoerd. Zo zei Segers tegen de aanwezigen van het CU-congres:</p>
      <blockquote>“Als we zeggen dat iedereen moet inschikken, geldt dat dan ook voor de luchtvaart, of zijn het vooral de boeren die de pijn gaan voelen?”</blockquote>
      <p>Het kan zomaar zijn dat Segers binnenkort al ‘de stekker eruit trekt’, uit het kabinet dan wanneer hij van mening is dat de stikstofmaatregelen niet ‘eerlijk’ worden doorgevoerd. In ieder geval lijkt hij met zijn communicatie alvast voor te sorteren en vergroot hij het gat tussen ChristenUnie en de andere coalitiepartijen door kritisch te zijn op het kabinet.</p>
    </article>
  </body>
</html>