<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012808/%D8%B1%D8%A7%DB%8C%D8%B2%D9%86%DB%8C-%D9%85%D9%82%D8%A7%D9%85-%D8%A7%D8%B1%D8%B4%D8%AF-%D9%88%D8%B2%D8%A7%D8%B1%D8%AA-%D8%AF%D9%81%D8%A7%D8%B9-%D8%A2%D9%85%D8%B1%DB%8C%DA%A9%D8%A7-%D8%A8%D8%A7-%D8%A7%D9%84%D8%AC%D8%A8%DB%8C%D8%B1-%D8%AF%D8%B1-%D8%AE%D8%B5%D9%88%D8%B5-%D8%A7%DB%8C%D8%B1%D8%A7%D9%86"/>
    <meta property="og:site_name" content="مشرق نیوز"/>
    <meta property="article:published_time" content="2019-11-23T19:13:07+00:00"/>
    <meta property="og:title" content="رایزنی مقام ارشد وزارت دفاع آمریکا با الجبیر در خصوص «ایران»"/>
    <meta property="og:description" content="مقام‌های ارشد آمریکا و عربستان در دیداری که در پایتخت بحرین صورت گرفت در خصوص آخرین تحولات منطقه و نحوه تقابل با ایران رایزنی کردند."/>
  </head>
  <body>
    <article>
      <h1>رایزنی مقام ارشد وزارت دفاع آمریکا با الجبیر در خصوص «ایران»</h1>
      <address>
        <time datetime="2019-11-23T19:13:07+00:00">23 Nov 2019, 19:13</time>
      </address>
      <p>
        <i>مقام‌های ارشد آمریکا و عربستان در دیداری که در پایتخت بحرین صورت گرفت در خصوص آخرین تحولات منطقه و نحوه تقابل با ایران رایزنی کردند.</i>
      </p>
      <p>به گزارش مشرق، «جان سی رود» معاون سیاسی وزارت دفاع آمریکا شنبه در دیدار با «عادل الجبیر» وزیر مشاور در امور خارجه عربستان سعودی در «منامه» پایتخت بحرین و در جریان نشستی تحت عنوان «گفت‌وگوی منامه» بر تداوم روابط نظامی بلندمدت ایالات متحده و عربستان مجددا تأکید کرد.</p>
      <blockquote>بیشتر بخوانید:<br/><a href="https://www.mashreghnews.ir/news/1012640/%D8%B9%D8%A7%D8%AF%D9%84-%D8%A7%D9%84%D8%AC%D8%A8%DB%8C%D8%B1-%D8%A7%DB%8C%D8%B1%D8%A7%D9%86-%D9%85%D8%B3%D8%A6%D9%88%D9%84-%D8%AD%D9%85%D9%84%D9%87-%D8%A8%D9%87-%D8%A2%D8%B1%D8%A7%D9%85%DA%A9%D9%88-%D8%A7%D8%B3%D8%AA">عادل <i>الجبیر</i>: ایران مسئول حمله به آرامکو است</a></blockquote>
      <p>به نوشته «وبگاه وزارت دفاع آمریکا»، ایران و یمن از جمله موضوعات مورد بحث در این دیدار بوده‌اند.</p>
      <p>بر اساس این گزارش، جان رود و الجبیر همچنین در مورد اعزام نیروهای آمریکایی به عربستان سعودی گفت‌وگو کرده‌اند.</p>
      <p>«دونالد ترامپ» رئیس‌جمهور آمریکا هفته گذشته در نامه‌ای به کنگره رسما اعلام کرد که تعداد نظامیان آمریکایی در عربستان سعودی به ۳۰۰۰ نفر افزایش می‌یابد. ترامپ برای توجیه این اقدام، مقابله با «تهدید ایران» را مطرح کرده است.</p>
      <p>منبع: فارس</p>
    </article>
  </body>
</html>