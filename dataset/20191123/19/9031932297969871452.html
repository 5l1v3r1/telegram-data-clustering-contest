<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/pozar-na-statku-do-transportu-substancji-chemicznych-trwa-akcja-ratownicza/"/>
    <meta property="og:site_name" content="Polsat News"/>
    <meta property="article:published_time" content="2019-11-23T19:08:00+00:00"/>
    <meta property="og:title" content="Statek do transportu substancji chemicznych osiadł na mieliźnie. Trwa akcja ratownicza [ZDJĘCIA]"/>
    <meta property="og:description" content="Od sobotniego rana trwa akcja ratownicza na statku Blue Star, służącym do transportu substancji chemicznych, który w nocy osiadł na mieliźnie u brzegów Galicji, w północno-zachodniej Hiszpanii. Do zboczenia jednostki z kursu doszło w efekcie pożaru, który wybuchł na statku."/>
  </head>
  <body>
    <article>
      <h1>Statek do transportu substancji chemicznych osiadł na mieliźnie. Trwa akcja ratownicza [ZDJĘCIA]</h1>
      <address>
        <time datetime="2019-11-23T19:08:00+00:00">23 Nov 2019, 19:08</time>
      </address>
      <p>
        <b>Od sobotniego rana trwa akcja ratownicza na statku Blue Star, służącym do transportu substancji chemicznych, który w nocy osiadł na mieliźnie u brzegów Galicji, w północno-zachodniej Hiszpanii. Do zboczenia jednostki z kursu doszło w efekcie pożaru, który wybuchł na statku.</b>
      </p>
      <figure>
        <img src="https://r.dcs.redcdn.pl/http/o2/redefine/cp/9f/9f9y1nj2rx7f6vmpsc5gwz59pde2rv89.jpg"/>
        <figcaption>
          <cite>PAP/EPA/Kiko Delgado</cite>
        </figcaption>
      </figure>
      <figure>
        <img src="https://r.dcs.redcdn.pl/http/o2/redefine/cp/zz/zzfaxs5q1fgjech3sxiz6zsgf8txi7ey.jpg"/>
        <figcaption>
          <cite>PAP/EPA/Kiko Delgado</cite>
        </figcaption>
      </figure>
      <figure>
        <img src="https://r.dcs.redcdn.pl/http/o2/redefine/cp/ou/oukm5tdxcyiyb3jath782uq4ct5xhp27.jpg"/>
        <figcaption>
          <cite>PAP/EPA/Kiko Delgado</cite>
        </figcaption>
      </figure>
      <figure>
        <img src="https://r.dcs.redcdn.pl/http/o2/redefine/cp/hn/hnhp8w6dpfyeu2xpcpzymixogpzrcww3.jpg"/>
        <figcaption>
          <cite>PAP/EPA/Kiko Delgado</cite>
        </figcaption>
      </figure>
      <related>
        <a href="https://www.polsatnews.pl/wiadomosc/2019-09-11/zarzuty-dla-dwoch-osob-z-greenpeace-w-zwiazku-z-blokada-statku-z-transportem-wegla/"/>
      </related>
      <p>Jak poinformowały służby ratownictwa morskiego Hiszpanii, płynąca pod maltańską banderą jednostka odbywała kurs z portu w Bilbao do La Coruny. Statek osiadł u brzegów miejscowości Ares.</p>
      <p> </p>
      <p>Brak informacji o ryzyku wynikającym ze zdarzenia dla środowiska naturalnego. Wprawdzie kapitan statku deklaruje, że statek nie przewoził chemikaliów, ale w komunikatach służb ratowniczych pojawia się informacja o "możliwości wycieku" paliwa, którym napędzany jest Blue Star.</p>
      <p> </p>
      <p>
        <a href="https://www.polsatnews.pl/wiadomosc/2019-10-25/polski-statek-uderzyl-w-nabrzeze-cos-moglo-wydarzyc-sie-w-drodze/">
          <b>ZOBACZ: Polski statek uderzył w nabrzeże. "Coś mogło wydarzyć się w drodze"</b>
        </a>
      </p>
      <p> </p>
      <p>
        <b>Pożar w maszynowni</b>
      </p>
      <p> </p>
      <p>Według hiszpańskich służb, które w miejsce wypadku wysłały cztery holowniki oraz helikopter, zboczenie z kursu statku nastąpiło w efekcie nocnego pożaru, który wybuchł w maszynowni. Wczesnym rankiem ogień został ugaszony.</p>
      <p> </p>
      <p>Kapitan jednostki tłumaczył, że po wyłączeniu silników, niezbędnym podczas akcji gaszenia pożaru, statek został zepchnięty ku brzegowi przez wysokie podczas nocnego sztormu fale.</p>
      <p> </p>
      <p>Wprawdzie nikt z 16 członków załogi nie ucierpiał w wypadku, ale służby ratownicze nie zgodziły się, aby opuścili oni pokład do czasu zakończenia akcji wyciągania statku z mielizny.</p>
      <p> </p>
      <p>
        <a href="https://www.polsatnews.pl/wiadomosc/2019-10-02/rozbil-sie-statek-przemytnikow-zaloga-przezyla-dzieki-kokainie/">
          <b>ZOBACZ: Rozbił się statek przemytników. Załoga przeżyła dzięki... kokainie</b>
        </a>
      </p>
      <p> </p>
      <p>Jak poinformował burmistrz Ares Julio Iglesias, pierwsza podjęta próba wyciągnięcia Blue Star nie powiodła się z powodu pęknięcia lin holowniczych. Dodał, że wskutek utknięcia jednostki między skałami konieczne będzie oczekiwanie na przypływ. Spodziewany jest on po godz. 2 w niedzielę.</p>
      <p> </p>
      <p>W listopadzie 2002 r. u brzegów Galicji doszło do największego w historii Hiszpanii skażenia wód przybrzeżnych w wyniku awarii statku MT Prestige, płynącego pod banderą Bahamów. W rezultacie wybuchu w jednym ze zbiorników ładunkowych z tankowca wyciekło ponad 5 tys. ton ropy naftowej, prowadząc do poważnego skażenia środowiska.</p>
      <p> </p>
      <p>
        <a href="https://www.polsatnews.pl/wideo/pokaz-podniebnej-sily-chin-wsrod-maszyn-prototypowy-mysliwiec-piatej-generacji-j-20_6758094/">WIDEO - Pokaz podniebnej siły Chin. Wśród maszyn prototypowy myśliwiec piątej generacji J-20</a>
      </p>
      <figure>
        <img src="https://r.dcs.redcdn.pl/http/o2/redefine/cp/by/byjxthihv64k2wvm4nema34jkznc58kz.jpg"/>
      </figure>
    </article>
  </body>
</html>