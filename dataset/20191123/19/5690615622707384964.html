<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837442-zagorodnyuk-rozpoviv-ministru-oboroni-kanadi-pro-situatsiyu-na-donbasi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T19:50:00+00:00"/>
    <meta property="og:title" content="Загороднюк розповів міністру оборони Канади про ситуацію на Донбасі"/>
    <meta property="og:description" content="КИЇВ. 23 листопада. УНН. Міністр оборони України Андрій Загороднюк під час візиту до Канади провів зустріч з канадським колегою Харджитом Сінгхом Саджаном …"/>
  </head>
  <body>
    <article>
      <h1>Загороднюк розповів міністру оборони Канади про ситуацію на Донбасі</h1>
      <address><time datetime="2019-11-23T19:50:00+00:00">23 Nov 2019, 19:50</time> by <a rel="author">Юлія Шрамко</a></address>
      <p><b>КИЇВ. 23 листопада. УНН.</b> Міністр оборони України Андрій Загороднюк під час візиту до Канади провів зустріч з канадським колегою Харджитом Сінгхом Саджаном, поінформувавши його про ситуацію на Донбасі. Про це сам Загороднюк повідомив на своїй сторінці у Facebook, передає <b>УНН</b>.</p>
      <p>"Зустрівся з міністром національної оборони Канади паном Харджитом Сінгхом Саджаном. Ми обговорили "сьогодні" та "завтра" оборонної співпраці між Україною та Канадою. "Сьогодення" - це всебічна допомога Канади Збройним силам України, яку сам міністр на своїй сторінці у Facebook вже назвав "непохитною" (steadfast). Крім того, я поінформував пана Харджита Саджана про ситуацію на Сході України та наголосив, що Україна дуже цінує підтримку Канадою наших євроатлантичних прагнень", - вказав Загороднюк.</p>
      <p>Нагадаємо, міністр оборони Загороднюк заявив, що Україна <a href="https://www.unn.com.ua/uk/news/1837437-zagorodnyuk-ukrayina-gotova-dilitis-z-kanadoyu-urokami-zasvoyenimi-za-pyat-rokiv-borotbi-z-rf">готова ділитись з Канадою</a> уроками, засвоєними за п'ять років боротьби з РФ.</p>
    </article>
  </body>
</html>