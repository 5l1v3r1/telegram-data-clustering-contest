<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-manchester-city-chelsea-streaming-video-tv-big-match-premier-league/1950902/"/>
    <meta property="og:site_name" content="IlSussidiario"/>
    <meta property="article:published_time" content="2019-11-23T19:25:33+00:00"/>
    <meta property="og:title" content="Diretta/ Manchester City Chelsea (risultato finale 2-1) video tv: vince Guardiola!"/>
    <meta property="og:description" content="Diretta Manchester City Chelsea streaming video e tv: risultato live della partita che si gioca per la tredicesima giornata della Premier League."/>
  </head>
  <body>
    <article>
      <h1>Diretta/ Manchester City Chelsea (risultato finale 2-1) video tv: vince Guardiola!</h1>
      <h2>Diretta Manchester City Chelsea streaming video e tv: risultato live della partita che si gioca per la tredicesima giornata della Premier League.</h2>
      <address><time datetime="2019-11-23T19:25:33+00:00">23 Nov 2019, 19:25</time> by <a rel="author" href="https://www.ilsussidiario.net/autori/claudio-franceschini/" target="_blank">Claudio Franceschini</a></address>
      <h4>DIRETTA MANCHESTER CITY CHELSEA (FINALE 2-1): VINCE GUARDIOLA!</h4>
      <p>I<b>l Manchester City</b> chiude il match al novantatreesimo minuto con Sterling, che segna ma vede annullarsi il gol che avrebbe decretato il 3-1 finale.<b> Finisce invece due a uno</b> per i padroni di casa la gara col Chelsea, considerato l’annullamento della terza marcatura per fuorigioco (con check del VAR). Cala il sipario tra Manchester City e Chelsea: gli uomini di Guardiola si impongono per due reti a uno. Grandi emzoioni nel primo tempo con Kantè che segna il gol del vantaggio per i blues, poi De Bruyne e Mahrez firmano il sorpasso. Decisiva la deviazione di Zouma sull’uno a uno, mentre nel secondo gol del Manchester grande mancino da parte dell’esterno offensivo. Grazie a questa vittoria il Manchester City sale a quota 28 punti in classifica, a -9 dal Liverpool capolista. Il Chelsea resta fermo al quarto posto, a -11 punti dalla prima posizione. (Aggiornamento di Jacopo D’Antuono)</p>
      <h4>MAHREZ SORPASSA!</h4>
      <p>Al trentasettesimo minuto di <b>Manchester City Chelsea</b> i padroni di casa ribaltano il risultato con Mahrez. Ottima iniziativa da parte dell’esterno offensivo, che punta Emerson ed infila in porta il gol del raddoppio, con un mancino chirurgico. Qualche giro d’orologio più tardi il City protesta per un presunto contatto dentro l’area tra Aguero e Tomori, l’arbitro però lascia correre e non sembra avere dubbi. Al quarantatreesimo minuto il Manchester City colpisce una traversa, con una conclusione di Aguero che spaventa il portiere dei blues. Si chiude dunque sul due a uno il primo tempo tra il City e il Chelsea, coi blues subito in vantaggio grazie a Kanté ma rimontati e superati dalle marcature di De Bruyne e Mahrez. Tutto pronto per il secondo tempo all’Etihad Stadium: le due squadre stanno per tornare in campo. Si ripartirà con gli stessi ventidue protagonisti della prima frazione di gioco. (Aggiornamento di Jacopo D’Antuono)</p>
      <h4>PARI DE BRUYNE</h4>
      <p>Siamo al trentesimominuto di<b> Manchester City Chelsea</b> e il risultato è fermo sull’uno a uno. Primo squillo dell’incontro al quarto minuto: Aguero confeziona una bella palla per De Bruyne, la cui conclusione col destro finisce fuori dal palo difeso da Kepa. All’ottavo si fa vedere Willian, con un diagonale ben calibrato che termina di un soffio oltre la linea di fondo. Attorno al quarto d’ora grande chance per Tomori, che in mischia riesce a girarsi, ma non a centrare la porta: palla fuori di un niente. Passano appena cinque minuti di gioco e il Chelsea pesca il gol del vantaggio: ci pensa Kantè a concretizzare il pallone al bacio di Kovacic, superando Ederson in uscita. Prova subito a scuotersi il Manchester City, che al ventinovesimo risponde e pareggia con De Bruyne. 1-1 e tutto da rifare per il Chelsea. (Aggiornamento di Jacopo D’Antuono)</p>
      <h4>SI COMINCIA</h4>
      <p>Siamo al via di <b>Manchester City Chelsea</b>: un altro dei segreti della rinascita dei Blues è sicuramente il rendimento di Christian Pulisic. Straordinario talento statunitense, il Chelsea lo aveva già acquistato lo scorso gennaio ma lo aveva lasciato in prestito al Borussia Dortmund per altri sei mesi. Per un po’ ne abbiamo perse le tracce: nelle prime sette partite di Premier League il numero 22 ha giocato con regolarità ma inciso davvero poco, finendo in panchina per tre gare consecutive. Frank Lampard lo ha rimandato in campo per 10 minuti a Southampton e lui ha timbrato un assist; tornato titolare contro il Burnley, Pulisic ha firmato una straordinaria tripletta e da quel momento non si è più fermato, andando a segno anche nelle due partite seguenti e arrivando dunque a 5 gol nelle ultime tre. Ora vedremo se questo esterno sarà capace di lasciare il segno anche sul campo dei campioni in carica: per scoprirlo non dobbiamo fare altro che metterci comodi e lasciare che a parlare sia il terreno di gioco dell’Etihad Stadium, dove finalmente la diretta di Manchester City Chelsea sta per cominciare! (agg. di Claudio Franceschini)</p>
      <h4>DIRETTA STREAMING VIDEO E TV: COME VEDERE LA PARTITA</h4>
      <p>La <b>diretta tv</b> di <b>Manchester City Chelsea</b> è riservata agli abbonati alla televisione satellitare, che potranno seguire questa partita sui canali Sky Sport Uno (numero 201 del decoder) e Sky Sport Football (203). In assenza di un televisore è disponibile il servizio di <b>diretta streaming video</b>: basterà infatti attivare l’applicazione Sky Go, che non comporta costi aggiuntivi, su dispositivi mobili come PC, tablet e smartphone.</p>
      <h4>LA STRISCIA DEI BLUES</h4>
      <p><b>Manchester City Chelsea</b> potrebbe rappresentare per i Blues la settima vittoria consecutiva in Premier League: è un momento straordinario per la squadra di Frank Lampard, che ha decisamente voltato pagina dopo la sconfitta interna contro il Liverpool. In quel momento il Chelsea aveva collezionato due vittorie, due pareggi e altrettante sconfitte; 8 punti e un avvio complesso che poneva dei dubbi sul nuovo progetto tecnico. Da lì in avanti però è cambiato tutto: i Blues hanno sempre vinto infilando i successi a Stamford Bridge contro Brighton, Newcastle e Crystal Palace e fuori casa contro Southampton, Burnley e Watford. In questa striscia sono arrivati 15 gol a fronte di 4 subiti; nelle prime sei giornate di campionato il Chelsea aveva segnato 12 volte ma aveva anche incassato 13 marcature, e dunque è fin troppo evidente che a cambiare registro sia stata innanzitutto la difesa, blindando la quale Frank Lampard è riuscito a portarsi al secondso posto in classifica e ora prova ad andare a caccia del Liverpool dominatore della Premierr League. (agg. di Claudio Franceschini)</p>
      <h4>TESTA A TESTA</h4>
      <p>La storia di <b>Manchester City Chelsea</b> è naturalmente ricca di incroci: prendendo in considerazione gli ultimi dieci, in un arco temporale che parte a febbraio 2016 e arriva allo scorso febbriao, notiamo che non ci sono mai stati pareggi: ufficialmente la finale di Carabao Cup 2019 – ultima sfida – è finita 0-0, ma ovviamente si è andati ai rigori e il Manchester City ha avuto la meglio grazie agli errori di Jorginho e David Luiz. Il Chelsea ha vinto per l’ultima volta nel dicembre 2018, una delle sue quattro affermazioni a fronte di sei successi dei Citizens; tuttavia dobbiamo tornare al dicembre di tre anni fa per trovare una vittoria all’Etihad. Era l’anno del titolo firmato da Antonio Conte: il Chelsea aveva rimontato l’autorete di Gary Cahill nel secondo tempo grazie ai gol di Diego Costa, Willian e Eden Hazard. L’ultima affermazione del City risale invece al febbraio di quest’anno, due settimane prima della Coppa di Lega: clamoroso 6-0 interno grazie alla tripletta di Sergio Aguero, la doppietta di Raheem Sterling e il sigillo di Ilkay Gundogan. (agg. di Claudio Franceschini)</p>
      <h4>ORARIO E PRESENTAZIONE PARTITA</h4>
      <p><b>Manchester City Chelsea</b>, in <b>diretta</b> dall’Etihad Stadium, si gioca alle ore 18:30 (italiane) di sabato 23 novembre, e rappresenta il big match nella tredicesima giornata della <b>Premier League 2019-2020</b>. Sfida che attualmente vale il secondo posto in classifica: <a href="https://www.ilsussidiario.net/news/diretta-liverpool-manchester-city-streaming-video-tv-il-big-match-di-premier-league/1946233/"><b>il ko che i Citizens hanno rimediato a Liverpool</b></a> ha portato Pep Guardiola a -9 dai Reds – e soprattutto il tecnico spagnolo non era mai partito così male con questa squadra – ma soprattutto ha consentito ai Blues, a braccetto con il Leicester, di operare il sorpasso ai danni dei campioni. Tempi duri dunque per il Manchester City, che in ogni caso ha già ottenuto il passaggio del turno in Champions League pur dovendosi accontentare di un pareggio a San Siro contro l’Atalanta; in Europa <a href="https://www.ilsussidiario.net/news/video-chelsea-ajax-4-4-gol-e-highlights-pari-show-a-stamford-bridge/1945920/"><b>il Chelsea è reduce dal pirotecnico 4-4 interno contro l’Ajax</b></a> con rimonta da 1-4 (tra le polemiche) e adesso punta a migliorarsi ulteriormente con un Frank Lampard che sta sempre più riuscendo a prendere in mano la squadra. Prima di vedere quello che succederà nella diretta di Manchester City Chelsea, valutiamo quelle che potrebbero essere le scelte dei due allenatori nell’analisi approfondita delle probabili formazioni.</p>
      <h4>PROBABILI FORMAZIONI MANCHESTER CITY CHELSEA</h4>
      <p>Un turno di squalifica per Bernardo Silva che sconterà in Manchester City Chelsea: dunque Guardiola dovrebbe puntare su Mahrez come esterno destro sulla trequarti, confermando invece De Bruyne che di fatto può agire anche come mezzala d’assalto trasformando il modulo in un 4-3-3 più classico per il tecnico catalano. Sterling agirà comunque a sinistra, con Aguero da prima punta favorito su Gabriel Jesus; a centrocampo spazio alla coppia Gundogan-Rodri, mentre in difesa Otamendi punta una maglia (che dovrà strappare a Fernandinho o Stones) laddove sulle corsie esterne avremo Walker e Angelino. Ederson dovrebbe essere ancora indisponibile, di conseguenza il portiere sarà Claudio Bravo. Il Chelsea si presenta all’Etihad con il 4-2-3-1: davanti ad Arrizabalaga avremo Zouma e Tomori con Azpilicueta che torna titolare sulla corsia destra, mentre Emerson Palmieri sarà confrermato dall’altra parte del campo. Kovacic e Kanté rappresentano la cerniera mediana, davanti a loro cerca spazio Hudson-Odoi (titolare nell’ultima partita dell’Inghilterra) ma Pulisic è in un momento favoloso e dovrebbe essere in campo a sinistra, con William a percorrere la corsia destra e Mount che sarà impiegato come trequartista centrale a supporto di Abraham, che in 12 giornate di Premier League ha già toccato quota 10 gol.</p>
      <h4>QUOTE E PRONOSTICO</h4>
      <p>Per un pronostico su Manchester City Chelsea sono a disposizione le quote fornite dall’agenzia di scommesse Snai: secondo questo bookmaker la squadra favorita, e anche in maniera netta, è quella di casa la cui quota sul segno 1 è di 1,43 volte quello che avrete deciso di mettere sul piatto, mentre il segno 2 che identifica il successo dei Blues vi permetterebbe di guadagnare una somma pari a 6,75 volte la puntata. Con il pareggio, eventualità regolata dal segno X, la vincita corrisponderebbe a 4,75 la vostra giocata.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-reggio-emilia-varese-streaming-video-tv-anticipo-al-palabigi-basket/1950554/"/>
        <a href="https://www.ilsussidiario.net/news/diretta-busto-arsizio-cuneo-streaming-video-rai-match-da-testa-coda-volley-a1/1951697/"/>
        <a href="https://www.ilsussidiario.net/news/diretta-reggina-rende-streaming-video-tv-derby-per-la-capolista-serie-c/1951646/"/>
        <a href="https://www.ilsussidiario.net/news/diretta-ternana-viterbese-streaming-video-tv-riscatto-rossoverde-serie-c/1950784/"/>
        <a href="https://www.ilsussidiario.net/news/diretta-flamengo-river-plate-streaming-video-dazn-finale-di-copa-libertadores/1950672/"/>
        <a href="https://www.ilsussidiario.net/news/diretta-real-madrid-real-sociedad-streaming-video-dazn-bel-match-al-bernabeu/1950666/"/>
      </related>
    </article>
  </body>
</html>