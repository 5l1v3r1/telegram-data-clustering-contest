<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/ssha_pro_golodomor_moskva_namagaietsya_znyshchyty_pragnennya_narodu_ukrainy_331524.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-23T19:19:00+00:00"/>
    <meta property="og:title" content="США про Голодомор: Москва намагається знищити прагнення народу України"/>
    <meta property="og:description" content="Речниця Державного департаменту США Морган Ортегус у заяві до 86-ї річниці Голодомору назвала цю трагедією однією з найбільших у XX столітті."/>
  </head>
  <body>
    <article>
      <h1>США про Голодомор: Москва намагається знищити прагнення народу України</h1>
      <h2>Речниця Державного департаменту США Морган Ортегус у заяві до 86-ї річниці Голодомору назвала цю трагедією однією з найбільших у XX столітті.</h2>
      <address>
        <time datetime="2019-11-23T19:19:00+00:00">23 Nov 2019, 19:19</time>
      </address>
      <p>При цьому у США наголосили, що зараз Україна знову зазнала атаки Росії через захоплення Криму та агресію на Сході України, - передає <a href="https://www.bbc.com/ukrainian">BBC Україна</a>.</p>
      <p>"Радянському союзу не вдалось зламати дух українського народу... І тепер Україна знову зазнала нападу. Окупація Криму Росією та тривала агресія на Сході України призвели до 13 тисяч смертей. Москва намагається маніпулювати та нищити прагнення народу України", - йдеться у заяві.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fusdos.ukraine%2Fvideos%2F510080849579954%2F&amp;show_text=0&amp;width=476" width="476" height="476" data-service="Facebook" scrolling="no"/>
      </figure>
      <p>З окремою заявою щодо трагедії Голодомору виступив і прем'єр-міністр Канади <a href="https://pm.gc.ca/en/news/statements/2019/11/23/statement-prime-minister-canada-holodomor-memorial-day">Джастін Трюдо</a>.</p>
      <p>"Сьогодні ми згадуємо мільйони невинних людей в Україні, які постраждали і загинули під час Голодомору", - заявив прем'єр-міністр Канади.</p>
      <p>Він підкреслив, що попри жахи радянського режиму, український народ зберіг свої мову, культуру та ідентичність й здобув незалежність в 1991 році.</p>
      <p>В останню суботу листопада Україна згадую пам'ять мільйонів людей, які загинули в під час Голодомору 1932-1933 років, який визнаний геноцидом, а також голоду 1921-1923 років та 1946-1947 років.</p>
    </article>
  </body>
</html>