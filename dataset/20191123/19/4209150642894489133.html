<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/OBrajen-Moguc-sporazum-Tramp-nece-zatvoriti-oci-pred-Hongkongom/570161?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T19:06:27+00:00"/>
    <meta property="og:title" content="O''Brajen: Moguć sporazum, Tramp neće zatvoriti oči pred Hongkongom"/>
    <meta property="og:description" content="HALIFAKS - Savjetnik za nacionalnu bezbjednost predsjednika SAD Robert o''Brajen izjavio je danas da je još moguće da do kraja godine s Kinom bude postignut sporazum o fazi 1, ali je upozorio da predsjednik Donald Tramp neće zatvoriti oči pred onim što se dešava u autonomnoj kineskoj teritoriji Hongkongu."/>
  </head>
  <body>
    <article>
      <h1>O''Brajen: Moguć sporazum, Tramp neće zatvoriti oči pred Hongkongom</h1>
      <address><time datetime="2019-11-23T19:06:27+00:00">23 Nov 2019, 19:06</time> by <a rel="author">Tanjug</a></address>
      <p>HALIFAKS - Savjetnik za nacionalnu bezbjednost predsjednika SAD Robert o''Brajen izjavio je danas da je još moguće da do kraja godine s Kinom bude postignut sporazum o fazi 1, ali je upozorio da predsjednik Donald Tramp neće zatvoriti oči pred onim što se dešava u autonomnoj kineskoj teritoriji Hongkongu.</p>
      <p>"Nadamo se da ćemo sporazum (faze 1) završiti do kraja godine. Mislim da je to moguće", rekao je O''Brajen novinarima na bezbjednosnoj konferenciji u Halifaksu, u Kanadi.</p>
      <p>Kako prenosi Rojters, on je, međutim, dodao da SAD neće zatovriti oči na ono što se dešava u Hongkongu, u Južnom kineskom moru i drugim dijelovima svijeta u kojima delovanje Kine izaziva zabrinutost.</p>
      <p>O''Brajen je dodao da SAD žele da sutrašnji lokalni izbori u Hongkongu prođu bez nasilja.</p>
      <p>On je istakao da bi udar kineskih vlasti na demonstrante kao onaj koji je se svojevremeno desio na Trgu Tjenanmen u Pekingu, bio "strašna stvar".</p>
    </article>
  </body>
</html>