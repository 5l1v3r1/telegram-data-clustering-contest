<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/ekonomia/news-niedziela-handlowa-w-listopadzie-sprawdzamy-czy-sklepy-beda-,nId,3350776"/>
    <meta property="og:site_name" content="RMF24"/>
    <meta property="article:published_time" content="2019-11-23T19:39:01+00:00"/>
    <meta property="og:title" content="Niedziela handlowa w listopadzie: Sprawdzamy, czy sklepy będą jutro otwarte!"/>
    <meta property="og:description" content="Od 1 marca 2018 roku, kiedy w życie weszła ustawa ograniczająca handel w niedziele i święta, jest to prawdopodobnie najczęściej zadawane w polskich domach w soboty pytanie: czy zrobimy jutro zakupy? Sprawdzamy więc, co przepisy mówią o niedzieli 24 listopada!"/>
  </head>
  <body>
    <article>
      <h1>Niedziela handlowa w listopadzie: Sprawdzamy, czy sklepy będą jutro otwarte!</h1>
      <address><time datetime="2019-11-23T19:39:01+00:00">23 Nov 2019, 19:39</time> by <a rel="author" href="https://www.rmf24.pl/tylko-w-rmf24/edyta-bienczak" target="_blank">Edyta Bieńczak</a></address>
      <p>
        <b>Od 1 marca 2018 roku, kiedy w życie weszła ustawa ograniczająca handel w niedziele i święta, jest to prawdopodobnie najczęściej zadawane w polskich domach w soboty pytanie: czy zrobimy jutro zakupy? Sprawdzamy więc, co przepisy mówią o niedzieli 24 listopada!</b>
      </p>
      <figure>
        <img src="https://i.iplsc.com/-/0009EPOCCGB6W2JM-C123-F4.jpg"/>
        <figcaption>
          <cite>/Zdjęcie ilustracyjne /Pixabay</cite>
        </figcaption>
      </figure>
      <p>Zgodnie z ustawą o ograniczeniu handlu w niedziele i święta, w tym roku handel dozwolony jest tylko w jedną - ostatnią - niedzielę w miesiącu, a także w dwie kolejne niedziele poprzedzające Boże Narodzenie i w niedzielę przed Wielkanocą.</p>
      <p>Oznacza to, że <b>jedyna niedziela handlowa w listopadzie przypada właśnie jutro.</b> Tych którzy nie zdążyli z zakupami, uspokajamy więc: 24 listopada sklepy będą otwarte.</p>
      <p><b>Później natomiast czekają nas dwie niedziele z zakazem handlu:</b> 1 i 8 grudnia, a w dwie kolejne - <b>15 i 22 grudnia - sklepy będą otwarte:</b> będą to bowiem właśnie dwie niedziele przed Bożym Narodzeniem.</p>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Fnews-gis-informuje-o-wycofaniu-ze-sprzedazy-rurek-waflowych-w-trz%2CnId%2C3350607%3Fparametr%3Dembed_linki">GIS informuje o wycofaniu ze sprzedaży rurek waflowych w trzech smakach</a>
        </li>
      </ul>
      <h4>W przyszłym roku handlowych niedziel będzie jeszcze mniej</h4>
      <p>Od przyszłego roku przepisy dot. zakazu niedzielnego handlu zostaną natomiast jeszcze zaostrzone.</p>
      <p>Zgodnie z ustawą, <b>od 2020 roku zakaz handlu nie będzie obowiązywał jedynie</b> w ostatnie niedziele stycznia, kwietnia, czerwca i sierpnia, a także w dwie kolejne niedziele poprzedzające Boże Narodzenie i w niedzielę przed Wielkanocą.</p>
      <h4>Wyjątki i kary. Nawet 100 tysięcy złotych i ograniczenie wolności</h4>
      <p>Dodajmy, że ustawa przewiduje katalog 32 wyłączeń.</p>
      <p><b>Zakaz niedzielnego handlu nie obowiązuje m.in.</b> w cukierniach, lodziarniach, na stacjach paliw płynnych, w kwiaciarniach, sklepach z prasą czy kawiarniach.</p>
      <p>Za złamanie zakazu handlu w niedzielę grozi <b>kara finansowa - od tysiąca do nawet 100 tysięcy złotych,</b> a przy uporczywym łamaniu przepisów - <b>kara ograniczenia wolności.</b></p>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Fekonomia%2Fnews-panstwowe-spolki-energetyczne-postuluja-dwucyfrowe-podwyzki-%2CnId%2C3343109%3Fparametr%3Dembed_linki">Państwowe spółki energetyczne postulują dwucyfrowe podwyżki cen prądu</a>
        </li>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Fekonomia%2Fnews-morawiecki-mamy-jedna-z-najtanszych-cen-pradu-w-unii-europej%2CnId%2C3350612%3Fparametr%3Dembed_linki">Morawiecki: Mamy jedną z najtańszych cen prądu w Unii Europejskiej</a>
        </li>
      </ul>
    </article>
  </body>
</html>