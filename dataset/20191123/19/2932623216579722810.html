<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/egitim/664578.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-23T19:42:00+00:00"/>
    <meta property="og:title" content="Bakan Selçuk'tan 'Şiddet sıfır, öğretmenler pekiyi' paylaşımı"/>
    <meta property="og:description" content="Milli Eğitim Bakanı Ziya Selçuk, &quot;Eğer bir kutlama yapacaksanız, bu hareketin bir parçası olarak, bu ülkenin öğretmenlerinin yanında durarak, siz de #şiddetsıfıröğretmenlerpekiyi diyerek kutlayabilirsiniz.&quot; ifadesini kullandı."/>
  </head>
  <body>
    <article>
      <h1>Bakan Selçuk'tan 'Şiddet sıfır, öğretmenler pekiyi' paylaşımı</h1>
      <address>
        <time datetime="2019-11-23T19:42:00+00:00">23 Nov 2019, 19:42</time>
      </address>
      <p>
        <b>Milli Eğitim Bakanı Ziya Selçuk, "Eğer bir kutlama yapacaksanız, bu hareketin bir parçası olarak, bu ülkenin öğretmenlerinin yanında durarak, siz de #şiddetsıfıröğretmenlerpekiyi diyerek kutlayabilirsiniz." ifadesini kullandı.</b>
      </p>
      <p>Selçuk, Instagram hesabından eğitim çalışanlarına yönelik şiddete karşı yaptığı paylaşımda, Öğretmenler Günü'nde hediyeden, çiçekten çok daha evla olan şeyin sevgi ve saygı olduğunu vurguladı.</p>
      <p>Öğretmene yönelen şiddetin son bulmasını dileyen Selçuk, şunları kaydetti:</p>
      <p>"Eğer bir kutlama yapacaksanız, bu hareketin bir parçası olarak, bu ülkenin öğretmenlerinin yanında durarak, siz de #şiddetsıfıröğretmenlerpekiyi diyerek kutlayabilirsiniz. Her türlü şiddetin önüne geçeceksek birlikte geçeceğiz."</p>
      <p>Paylaşımdaki videoda Bakan Selçuk ve öğretmenler, "Şiddet sıfır, öğretmenler pekiyi" mesajını verdi.</p>
    </article>
  </body>
</html>