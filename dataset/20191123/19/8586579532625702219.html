<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/akpli-kaya-her-acidan-ozgur-bir-turkiye-var-257646h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T19:53:00+00:00"/>
    <meta property="og:title" content="AKP’li Kaya: Her açıdan özgür bir Türkiye var"/>
    <meta property="og:description" content="AKP Genel Başkan Yardımcısı Fatma Betül Sayan Kaya, &quot;Artık her açıdan daha özgür, gerçekten daha huzur ortamı olan ve özgüveni yüksek bir Türkiye var.&quot; dedi."/>
  </head>
  <body>
    <article>
      <h1>AKP’li Kaya: Her açıdan özgür bir Türkiye var</h1>
      <address><time datetime="2019-11-23T19:53:00+00:00">23 Nov 2019, 19:53</time> by <a rel="author">Yeni Çağ Gazetesi</a></address>
      <p>
        <b>AKP Genel Başkan Yardımcısı Fatma Betül Sayan Kaya, "Artık her açıdan daha özgür, gerçekten daha huzur ortamı olan ve özgüveni yüksek bir Türkiye var." dedi.</b>
      </p>
      <p>AKP Genel Başkan Yardımcısı Fatma Betül Sayan Kaya, Van'da bir otelde, sivil toplum örgütü temsilcileriyle bir araya geldiği toplantıda konuştu</p>
      <p>Kaya, hak ve özgürlükler alanında halkın uzun zamandır beklediği değişimleri gerçekleştirmenin mutluluğunu yaşadığını dile getirdi.</p>
      <p>Doğusu ile batısı arasında gönül köprüleri kurulmuş bir ülkenin evlatları olarak birlik ve beraberliğin bozulmasına müsaade etmeyeceklerini belirten Kaya, "Toplumun tüm kesimlerini kucaklayarak her türlü ayrımcılığa, etnik ve bölgesel milliyetçiliğe şiddetle karşı çıktık. Birileri özellikle etnik ve bölgesel milliyetçilik üzerinden bizleri bölmeye çalıştı ama bunun karşısında yer aldık. Artık her açıdan daha özgür, gerçekten daha huzur ortamı olan ve öz güveni yüksek bir Türkiye var. 2002 öncesiyle kıyasladığımızda çok daha güçlü bir Türkiye var." ifadelerini kullandı.</p>
      <p>
        <b>CİNSEL İSTİSMARA KARŞI 'ÇOCUKLARIN KENDİLERİNİ KORUMASINI' ÖNERMİŞTİ</b>
      </p>
      <p>AKP Genel Başkan Yardımcısı Fatma Betül Sayan Kaya, Aile ve Sosyal Politikalar Bakanlığı yaptığı dönemde, çocuklara yönelik cinsel istismarların önlenmesi için çocukların kendilerini korumayı öğrenmeleri önerisinde bulunmuştu.</p>
      <p>Kaya, şöyle konuşmuştu:</p>
      <p>“Çocuklar kendisini korumayı öğrenecek, çünkü biliyorsunuz artık kız çocuğuna da erkek çocuğuna da taciz olaylarını sıklıkla duyuyoruz. Çocuk kendi bedenini korumayı öğrenecek, bir yabancıya bedenini dokundurmayacak, onun izni olmadan bedenine dokunmasına izin vermeyecek. Bununla ilgili çalışıyoruz. Bunun yolu eğitimden geçer”</p>
    </article>
  </body>
</html>