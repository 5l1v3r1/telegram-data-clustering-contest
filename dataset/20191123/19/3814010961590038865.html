<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/poreden-protest-sreshchu-vuchich-v-belgrad"/>
    <meta property="og:site_name" content="Новини БНТ"/>
    <meta property="article:published_time" content="2019-11-23T19:42:00+00:00"/>
    <meta property="og:title" content="Пореден протест срещу Вучич в Белград"/>
    <meta property="og:description" content="В сръбската столица Белград тази вечер се проведе 51-ят протест срещу президента Александър Вучич."/>
  </head>
  <body>
    <article>
      <h1>Пореден протест срещу Вучич в Белград</h1>
      <address><time datetime="2019-11-23T19:42:00+00:00">23 Nov 2019, 19:42</time> by <a rel="author">БГНЕС</a></address>
      <p>
        <b>В сръбската столица Белград тази вечер се проведе 51-ят протест срещу президента Александър Вучич.</b>
      </p>
      <p>Протестът е организиран от Гражданското движение "1 от 5 милиона". Демонстрациите започнаха на 8-ми декември миналата година след побоя на лидера на "Левицата" Борка Стефанович в Крушевац на 23-ти ноември 2018 г. Той бе пребит по време на партийна среща в града.</p>
      <p>Участниците в днешния протест се събраха пред сградата на Философския факултет, където отпразнуваха спасението на Белградския университет, след като финансовият министър беше уличен в плагиатство. Той се счита за един от най-приближените на Вучич.</p>
      <p>"Искам да кажа едно голямо благодаря на проф. Карапанджи, който първи откри, че Мали е откраднал доктората си. Но, в същото време искам да перефразирам Нийл Армстронг: Това е една голяма крачка за Университета и една малка крачка за Сърбия", каза пред множеството проф. Слободан Първанович.</p>
      <p>Професор Биляна Стоилкович поздрави всички учени и студенти с вече свободния университет. "Сърбия е заложник вече седем години и този проблем все още не е решен", подчерта Стоилкович.</p>
    </article>
  </body>
</html>