<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779114/%D9%85%D8%B1%D8%AF%D9%85-%D8%A7%DB%8C%D8%B1%D8%A7%D9%86-%D9%87%D9%85%D9%88%D8%A7%D8%B1%D9%87-%D9%BE%D8%B4%D8%AA%DB%8C%D8%A8%D8%A7%D9%86-%D9%88%D9%84%D8%A7%DB%8C%D8%AA-%D9%81%D9%82%DB%8C%D9%87-%D9%88-%D9%86%D8%B8%D8%A7%D9%85-%D8%A7%D8%B3%D9%84%D8%A7%D9%85%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T19:02:10+00:00"/>
    <meta property="og:title" content="مردم ایران همواره پشتیبان ولایت فقیه و نظام اسلامی هستند"/>
    <meta property="og:description" content="زاهدان- نماینده ولی فقیه و استاندار سیستان و بلوچستان با صدور پیامی مشترک از حضور مردم در راهپیمایی با شکوه «حمایت از اقتدار و امنیت کشور» قدردانی کردند."/>
  </head>
  <body>
    <article>
      <h1>مردم ایران همواره پشتیبان ولایت فقیه و نظام اسلامی هستند</h1>
      <address>
        <time datetime="2019-11-23T19:02:10+00:00">23 Nov 2019, 19:02</time>
      </address>
      <p>به گزارش <a href="https://www.mehrnews.com/">خبرگزاری مهر</a>، آیت الله مصطفی محامی نماینده ولی فقیه در سیستان و بلوچستان و امام جمعه زاهدان و احمدعلی موهبتی استاندار این استان در این پیام اعلام کردند: حوادث و اغتشاشات اخیر در سطح کشور نشان دادکه دشمنان قسم خورده این آب و خاک از هیچ فرصتی برای ایجاد شرارت و ناامنی برای مردم و به تعبیر خیالی خودشان براندازی حکومت اسلامی دریغ نمی کنند. اما آنچه در حوادث روزهای گذشته حائز اهمیت است دشمن شناسی و بصیرت مردم انقلابی ایران اسلامی است که به درستی می دانند مطالبات خود را چگونه بیان نمایند و راه خود را از اشرار و برهم زنندگان نظم و امنیت عمومی جدا کنند.</p>
      <p>این پیام می افزاید: رهبر معظم انقلاب مدظله العالی با موضع گیری صریح و بیانات دقیق پیرامون تصمیمات اخیر سران قوا که حاصل آن توجه و منفعت رسانی بیشتر به محرومان و اقشار کم درآمد جامعه است همه دسایس و توطئه های دشمنان را نقش برآب کردند.</p>
      <p>در ادامه این پیام آمده است: راهپیمایی خودجوش مردم بصیر و آگاه در سراسر ایران اسلامی باردیگر خط بطلانی بر همه یاوه گویی های سردمداران کاخ سفید و ایادی استکبار کشید و یک بار دیگر به جهانیان نشان دادند که در همه شرایط همواره پشتیبان ولایت فقیه و ارکان نظام مقدس جمهوری اسلامی هستند و بنا به وصیت معمار کبیر انقلاب (ره) اجازه نخواهند داد انقلابشان به دست نااهلان بیفتد.</p>
    </article>
  </body>
</html>