<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837438-zyavilasya-informatsiya-pro-infarkt-u-golovi-privatbanku-u-banku-ne-znayut"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T19:13:00+00:00"/>
    <meta property="og:title" content="З’явилася інформація про інфаркт у голови ПриватБанку - у банку не знають"/>
    <meta property="og:description" content="КИЇВ. 23 листопада. УНН. Народний депутат від &quot;Слуги народу&quot; Олександр Дубінський у своєму Telegram-каналі заявив, що у голови правління Приватбанку Петра …"/>
  </head>
  <body>
    <article>
      <h1>З’явилася інформація про інфаркт у голови ПриватБанку - у банку не знають</h1>
      <address><time datetime="2019-11-23T19:13:00+00:00">23 Nov 2019, 19:13</time> by <a rel="author">Юлія Шрамко</a></address>
      <p><b>КИЇВ. 23 листопада. УНН.</b> Народний депутат від "Слуги народу" Олександр Дубінський у своєму Telegram-каналі заявив, що у голови правління Приватбанку Петра Крумханзла "стався інфаркт". У пресслужбі ПриватБанку заявили, що не мають такої інформації, повідомляє <b>УНН</b>.</p>
      <p>"У голови правління Приватбанку Крумханзла в тренажерному залі стався інфаркт. Знаходиться в реанімації в стані середньої тяжкості, в загальній палаті на 6 ліжок", - вказав, зокрема, Дубінський.</p>
      <p>Водночас, прес-секретар ПриватБанку Олег Серга щодо таких даних заявив: "У нас немає такої інформації".</p>
      <p>Він також вказав, що Крумханзл перебуває за кордоном: "Він зараз взагалі за кордон виїхав".</p>
      <p>Додамо, раніше бізнесмен Ігор Коломойський заявив, що "Міжнародний валютний фонд знає, що <a href="https://www.unn.com.ua/uk/news/1837345-kolomoyskiy-mvf-znaye-scho-privatbank-bude-povernutiy-meni-nayblizhchim-chasom">ПриватБанк</a> буде повернутий мені найближчим часом".</p>
      <figure>
        <embed-post data-src="https://t.me/dubinskypro/5203" data-service="Telegram"/>
      </figure>
    </article>
  </body>
</html>