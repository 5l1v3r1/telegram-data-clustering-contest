<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Francuska/a315435-Lavovi-do-tri-boda-protiv-Nice-Anze-drugi-na-tabeli.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T19:34:00+00:00"/>
    <meta property="og:title" content="Lavovi do tri boda protiv Nice, Anže drugi na tabeli"/>
    <meta property="og:description" content="Fudbaleri Liona pobedili su Nicu na svom terenu u 14. kolu Lige 1 rezultatom 2:1."/>
  </head>
  <body>
    <article>
      <h1>Lavovi do tri boda protiv Nice, Anže drugi na tabeli</h1>
      <h2>Fudbaleri Liona pobedili su Nicu na svom terenu u 14. kolu Lige 1 rezultatom 2:1.</h2>
      <address><time datetime="2019-11-23T19:34:00+00:00">23 Nov 2019, 19:34</time> by <a rel="author">Bojan Marinković</a></address>
      <figure>
        <img src="https://sportklub.rs/Picture/166010/jpeg/Musa-Dembele"/>
        <figcaption>
          <cite>Maja Hitij/Getty Images</cite>
        </figcaption>
      </figure>
      <p>Lavovi su do tri boda stigli zahvaljujući goloma Rein-Adelaida u 10. i Muse Dembelea iz penala u 28. minutu.</p>
      <p>Samo šest minuta kasnije ostali su sa igračem manje zbog isključenja Markala i to je na kraju moglo da ih košta pobede.</p>
      <p>Nica je preuzela kontrolu u nastavku i imala nekoliko dobrih prilika, ali je tek u 78. preko Kaspera Dolberga stigla do jedinog pogotka.</p>
      <p>I gosti su u finišu zaigrali sa desetoricom, pošto je Burner u 86. zaradio drugi žuti karton.</p>
      <p>Tim Rudija Garsije peti je na tabeli sa 19 bodova, dok je sastav Patrika Vijere 14. sa dva manje.</p>
      <p>Anže je pobedio Nim sa 1:0, golom Manganija u 67. minutu i sad zauzima drugo mesto na tabeli sa 24 boda.</p>
      <p>Rems, Predraga Rajkovića, remizirao je na strani sa Mecom 1:1, i sad je peti sa 20 poena. Nant ima isti broj poena, usled remija sa Brestom istim rezultatom.</p>
      <p>Strazbur je na strani bio bolji od Amijena sa 4:0, a Dižon je kao domaćin savladao Ren sa 2:1.</p>
      <p>Pogledajte <b><a href="http://sportklub.rs/Fudbal/Francuska/Tabela">tabelu</a></b> Lige 1.</p>
    </article>
  </body>
</html>