<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/deklica-se-je-obesila-na-precko-gola-ta-se-je-zrusil-in-jo-usmrtil-252478"/>
    <meta property="og:site_name" content="Slovenske novice"/>
    <meta property="article:published_time" content="2019-11-23T19:05:00+00:00"/>
    <meta property="og:title" content="Deklica se je obesila na prečko gola, ta se je zrušil in jo usmrtil"/>
    <meta property="og:description" content="Igra se lahko kaj hitro sprevrže v najhujše. O tem znajo veliko povedati v Lužanu, kraju pri Zagrebu, kjer se je 13. junija 2009 na nogometnem igrišču zgodila tragedija. Mladoletna M. Ž. se je p..."/>
  </head>
  <body>
    <article>
      <h1>Deklica se je obesila na prečko gola, ta se je zrušil in jo usmrtil</h1>
      <h2>Država mora plačati odškodnino za smrt deklice, na katero se je zrušil gol.</h2>
      <address><time datetime="2019-11-23T19:05:00+00:00">23 Nov 2019, 19:05</time> by <a rel="author">A. L.</a></address>
      <p>Igra se lahko kaj hitro sprevrže v najhujše. O tem znajo veliko povedati v Lužanu, kraju pri Zagrebu, kjer se je 13. junija 2009 na nogometnem igrišču zgodila tragedija. Mladoletna <b>M. Ž.</b> se je prijela za prečko gola, ta pa se je nato zrušil nanjo. Poškodbe so bile prehude. Vse do nedavnega je na varaždinskem sodišču potekala boj za odškodnino zaradi povzročene nematerialne škode. Po odločitvi sodišča, ki še ni pravnomočna, staršem pripada po 250.000 kun (okoli 33.000 evrov), dekličinemu bratu pa 92.807 kun (nekaj več od 12.300 evrov), poročajo <i>Varaždinske vijesti</i>.<br/><br/>Predstavniki oblasti so sicer med sojenjem odgovornost zanikali, češ da država ni lastnik ne igrišča ne gola in da je vzrok smrti nesmotrna uporaba gola. Tudi občina Gornji Kneginec je nasprotovala zahtevam iz tožbe, saj da so nepremičnino pred 15 leti začeli v športne namene koristit občani na lastno odgovornost in jo tudi urejevali.<br/><br/>A sodišče je zadevo raziskalo in ugotovilo, da je bilo nepremičnina v času dogodka v lasti Republike Hrvaške ne glede na to, da so bile pravice o tem vpisane šele po tragičnem dogodku. Sodišče je med drugim zapisalo, da sta prav neskrb za nepremičnino in nepravočasni vpis nepremičnin v zemljiško knjigo privedla do takšnega stanja, da so meščani sami na predmetni nepremičnini postavili gole, vzdrževali igrišče in ga uporabljali.</p>
    </article>
  </body>
</html>