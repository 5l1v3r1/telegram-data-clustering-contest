<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/sport/ac-milano-remizovalo-s-neapolom-v-13-k/431898-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-23T19:57:00+00:00"/>
    <meta property="og:title" content="AC Miláno remizovalo s Neapolom a Juventus v závere otočil skóre"/>
    <meta property="og:description" content="Pre Juventus to bola napriek absencii Cristiana Ronalda už štvrtá výhra v rade a tabuľku vedie o štyri body pred Interom Miláno, ten má však k dobru večerný duel s FC Turín."/>
  </head>
  <body>
    <article>
      <h1>AC Miláno remizovalo s Neapolom a Juventus v závere otočil skóre</h1>
      <h2>Pre Juventus to bola napriek absencii Cristiana Ronalda už štvrtá výhra v rade a tabuľku vedie o štyri body pred Interom Miláno, ten má však k dobru večerný duel s FC Turín.</h2>
      <address><time datetime="2019-11-23T19:57:00+00:00">23 Nov 2019, 19:57</time> by <a rel="author">TASR</a></address>
      <p>Rím 23. novembra (TASR) - Futbalisti Juventusu Turín zvíťazili v sobotňajšom zápase 13. kola talianskej Serie A na pôde Atalanty Bergamo 3:1, keď v závere otočili skóre.</p>
      <p>Domáci hráči boli v prvom polčase oveľa nebezpečnejší, svojho súpera prestrieľali a mohli sa ujať vedenia, no Musa Barrow nepremenil v 18. minúte penaltu, keď napálil loptu do brvna. Po zmene strán sa im to už podarilo. Barrow odcentroval z pravej strany a voľný Robin Gosens poslal loptu hlavou do siete. V 74. minúte sa však so šťastím presadil argentínsky útočník Gonzalo Higuain a o ďalších osem minút otočil skóre. V nadstavenom čase poistil výhru po brejku Paulo Dybala.</p>
      <p>Pre Juventus to bola napriek absencii Cristiana Ronalda už štvrtá výhra v rade a tabuľku vedie o štyri body pred Interom Miláno, ten má však k dobru večerný duel s FC Turín.</p>
      <p>AC Míláno sa rozišlo s SSC Neapol remízou 1:1 a ani jeden tím tak nezlomil sériu bez víťazstva. Tá milánska trvá tri zápasy, neapolská trvá už päť duelov. SSC figuruje v tabuľke nad priebežnom 7. mieste, AC je až trináste.</p>
      <h3>Seria A - 13. kolo:</h3>
      <p>Atalanta Bergamo - Juventus Turín 1:3 (0:0)</p>
      <p><b>Góly:</b> 56. Gosens - 74. a 82. Higuain, 90.+2 Dybala</p>
      <p>AC Miláno - SSC Neapol 1:1 (1:1)</p>
      <p><b>Góly</b>: 29. Bonaventura - 24. Lozano</p>
    </article>
  </body>
</html>