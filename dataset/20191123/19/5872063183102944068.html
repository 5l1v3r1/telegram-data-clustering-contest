<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1561096/lumata-kataligoun-stin-thalassa/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-23T19:07:00+00:00"/>
    <meta property="og:title" content="Λύματα καταλήγουν στην θάλασσα"/>
    <meta property="og:description" content="Η θέα των λυμάτων στην Νέα Αλικαρνασσό, έχει εξοργίσει τους κατοίκους που εδώ και καιρό ενημερώνουν τους αρμοδίους"/>
  </head>
  <body>
    <article>
      <h1>Λύματα καταλήγουν στην θάλασσα</h1>
      <address>
        <time datetime="2019-11-23T19:07:00+00:00">23 Nov 2019, 19:07</time>
      </address>
      <p>
        <b>Η θέα των λυμάτων στην Νέα Αλικαρνασσό, έχει εξοργίσει τους κατοίκους που εδώ και καιρό ενημερώνουν τους αρμοδίους</b>
      </p>
      <p>Την αγωνία τους και την αγανάκτησή τους εκφράζουν κάτοικοι της παραλιακής περιοχής της Νέας Αλικαρνασσού, στο τμήμα που βρίσκονταν τα παλιά Σφαγεία.</p>
      <p>Οι εικόνες που κατέγραψαν δείχνουν αγωγό<a href="https://www.neakriti.gr/article/kriti/irakleio/1553333/kindunos-na-gemisei-lumata-to-irakleio/"> λυμάτων </a>που φεύγει πιθανότατα από τις φυλακές, να πέφτουν με ορμή μέσα στη θάλασσα, την ώρα που οι ίδιοι αδυνατούν να ανοίξουν από τις μυρωδιές τα παράθυρα των σπιτιών τους.</p>
      <p>Αν και έχουν καλέσει πολλές φορές τις αρμόδιες υπηρεσίες, δηλώνουν ότι οι υπεύθυνοι μέχρι σήμερα ισχυρίζονται ότι δεν έχουν δει τον αγωγό να τρέχει, οπότε δεν μπορούν να πάρουν δείγμα.</p>
      <p>Με τους κατοίκους ωστόσο να διευκρινίζουν ότι σε αυτό το σημείο που τα λύματα ξεχειλίζουν, σχεδόν καθημερινά ψαρεύουν και τους καλοκαιρινούς μήνες μια ανάσα από το σημείο κολυμπάνε άνθρωποι, χωρίς να υπάρχει κάποια σήμανση για την επικινδυνότητα του σημείου.</p>
      <p>Τα μέλη του Πολιτιστικού Συλλόγου Αγίου Νεκταρίου ήδη έχουν κινητοποιηθεί και έχουν έρθει σε επαφή με το Λιμεναρχείο και τις υπηρεσίες, ζητώντας άμεσα λύση στο πρόβλημα, το οποίο όπως διευκρινίζουν οφείλεται πιθανότατα στα λύματα από τις φυλακές που φτάνουν στο βιολογικό και μετά ξεχειλίζουν προς τη θάλασσα.</p>
      <p>Πάντως εκείνο που επισήμαναν οι κάτοικοι της περιοχής ήταν ότι η ανυπαρξία κάποιας σήμανσης που να προειδοποιεί τους ψαράδες ή τους κολυμβητές που κάνουν το μπάνιο τους αμέριμνοι στο σημείο, κρύβει πολλούς κινδύνους, αφού τα λύματα που πέφτουν αρκετά συχνά… κάθε άλλο παρά διασφαλίζουν ποιότητα στα νερά.</p>
      <figure>
        <iframe src="https://www.youtube.com/embed/zYisgNRpywU" width="640" height="360" data-service="Youtube" scrolling="no"/>
      </figure>
      <p>
        <i>Φωτογραφία αρχείου </i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/irakleio/1560433/vothrolumata-sti-staurakiani-kamara-maurise-to-rema-tou-ai-gianni/"/>
        <a href="https://www.neakriti.gr/article/kriti/irakleio/1558598/vothrolumata-epnixan-to-kapetanakeio/"/>
        <a href="https://www.neakriti.gr/article/oikonomia/1556925/ptoheusi-thomas-cook-zimia-315-ekatommurion-sta-katalumata-tis-horas/"/>
        <a href="https://www.neakriti.gr/article/parapolitika/1555918/gemise-lumata-tmima-tis-mahis-kritis-anupofori-i-vromia/"/>
        <a href="https://www.neakriti.gr/article/kriti/irakleio/1556510/den-ehei-allaxei-tipota-stin-augeniki-ta-lumata-exakolouthoun-na-hunodai-sto-ruaki/"/>
      </related>
    </article>
  </body>
</html>