<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315430-Murinjo-Pobeda-mora-da-se-ceni-borba-takodje.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T19:06:00+00:00"/>
    <meta property="og:title" content="Murinjo: Pobeda mora da se ceni, borba takođe"/>
    <meta property="og:description" content="Žoze Murinjo vratio se u Premijer ligu pobedom protiv Vest Hema, a među pitanjima nakon meča bilo je i jedno o muzici."/>
  </head>
  <body>
    <article>
      <h1>Murinjo: Pobeda mora da se ceni, borba takođe</h1>
      <h2>Žoze Murinjo vratio se u Premijer ligu pobedom protiv Vest Hema, a među pitanjima nakon meča bilo je i jedno o muzici.</h2>
      <address><time datetime="2019-11-23T19:06:00+00:00">23 Nov 2019, 19:06</time> by <a rel="author">Maja Todić</a></address>
      <figure>
        <img src="https://sportklub.rs/Picture/170322/jpeg/Zoze-Murinjo-Lukas-Mura"/>
        <figcaption>Žoze Murinjo, Lukas Mura<cite>Catherine Ivill/Getty Images</cite></figcaption>
      </figure>
      <p>Portugalca su nakon meča britanski novinari zasuli raznoraznim pitanjima. Murinjo je bio zadovoljan ishodom susreta, pohvalio je svoje igrače, ali mu je posebnu pažnju privuklo pitanje o muzici koja se pušta u svlačionici Totenhema.</p>
      <p><i>"U petak sam imao priliku da čujem ponešto od te muzike. Momci su i sami bili zbunjeni, da li se to meni dopada ili ne. Muzika je bila utišana, pa su se pitali da li je to dozvoljeno ili ne. Rekao sam im da je svlačionica njihova kuća tokom vikenda i da slobodno mogu da je puštaju. Takođe, kada igramo na strani, muzika nakon pobede je bitna jer na taj način pridaješ važnost pobedi. Momci su imali veoma težak period, pogotovo poslednja dva dana jer se svašta izdešavalo i svaka pobeda mora da se ceni, ne možete da kažete: 'okej, uspeli smo'. Takođe, nisam pristalica da samo nekoliko sati nakon poraza igrači idu u noćni klub, kako bi se provodili sa svojim prijateljima. Pobeda mora da se ceni, borba takođe. Kad izgubiš meč, moraš to da osetiš, baš kao i pobedu. Tako da, da se vratim vašem pitanju.. da, srećan sam što je muzika bila glasna. Ne zanima me koji je žanr upitanju, samo mi se dopada kada su igrači srećni"</i>, rekao je <b>Murinjo.</b></p>
    </article>
  </body>
</html>