<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/elliniko/omades/ergotelis/1561091/ergotelis-heirourgithike-stin-athina-o-iatroudis/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-23T19:30:00+00:00"/>
    <meta property="og:title" content="Εργοτέλης: Χειρουργήθηκε στην Αθήνα ο Ιατρούδης"/>
    <meta property="og:description" content="Η επέμβαση ολοκληρώθηκε με απόλυτη επιτυχία και ξεκινάει από αύριο το στάδιο της αποκατάστασης"/>
  </head>
  <body>
    <article>
      <h1>Εργοτέλης: Χειρουργήθηκε στην Αθήνα ο Ιατρούδης</h1>
      <address><time datetime="2019-11-23T19:30:00+00:00">23 Nov 2019, 19:30</time> by <a rel="author">Βαρδαλαχάκης Μανώλης</a></address>
      <p>
        <b>Η επέμβαση ολοκληρώθηκε με απόλυτη επιτυχία και ξεκινάει από αύριο το στάδιο της αποκατάστασης</b>
      </p>
      <p>Την πόρτα του χειρουργείου πέρασε σήμερα στην Αθήνα ο ποδοσφαιριστής του Εργοτέλη Γιάννης Ιατρούδης.</p>
      <p>Ο νεαρός επιθετικός, ο οποίος στο παιχνίδι με τον ΠΑΣ στα Γιάννενα είχε υποστεί ρήξη πρόσθιου χιαστού στο αριστερό γόνατο, εισήχθη στο Ιατρικό Ψυχικού όπου αφού έκανε τον απαραίτητο προεγχειρητικό έλεγχο εν συνεχεία αφέθηκε στα χέρια του χειρούργου – ορθοπεδικού της ομάδος του Παναθηναϊκού Γιάννη Λεβάκου.</p>
      <p>Η επέμβαση ολοκληρώθηκε με απόλυτη επιτυχία και ο Γιάννης Ιατρούδης ξεκινάει από αύριο το στάδιο της αποκατάστασης.</p>
      <p>Να επισημάνουμε ότι το ιατρικό πρωτόκολλο για τέτοιου είδους τραυματισμούς είναι συγκεκριμένο και ο κιτρινόμαυρος επιθετικός θα ακολουθήσει με ευλάβεια και με την απαραίτητη καθοδήγηση των γιατρών όλα τα βήματα, ένα προς ένα, έως ότου επιστρέψει και πάλι δυνατός και υγιής στους αγωνιστικούς χώρους.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/podosfairo/elliniko/omades/ergotelis/1559671/skasmenoi-ston-ergoteli-me-iatroudi/"/>
        <a href="https://www.neakriti.gr/article/sport/podosfairo/elliniko/omades/ergotelis/1559710/rixi-prosthiou-hiastou-o-iatroudis/"/>
      </related>
    </article>
  </body>
</html>