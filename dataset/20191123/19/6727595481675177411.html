<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/congress-about-fadnavis-cm-post.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T19:05:00+00:00"/>
    <meta property="og:title" content="'അപമാനിതനാവുന്നതിനേക്കാള്‍ നല്ലത് ഫഡ്‌നാവിസ് ഇപ്പോഴെ രാജിവെക്കുന്നത്'; ആത്മവിശ്വാസം വീണ്ടെടുത്ത് കോണ്‍ഗ്രസ്"/>
    <meta property="og:description" content="Congress Devendra Fadnavis Maharastra National News Shivsena Daily News India മഹാരാഷ്ട്രയില്‍ ഇന്ന് പുലര്‍ച്ചെ നടന്ന നീക്കത്തില്‍ പകച്ചു പോയിരുന്നു കോണ്‍ഗ്രസ്. എന്‍.സി.പി"/>
  </head>
  <body>
    <article>
      <h1>'അപമാനിതനാവുന്നതിനേക്കാള്‍ നല്ലത് ഫഡ്‌നാവിസ് ഇപ്പോഴെ രാജിവെക്കുന്നത്'; ആത്മവിശ്വാസം വീണ്ടെടുത്ത് കോണ്‍ഗ്രസ്</h1>
      <address><time datetime="2019-11-23T19:05:00+00:00">23 Nov 2019, 19:05</time> by <a rel="author">ന്യൂസ് ഡെസ്‌ക്</a></address>
      <p>മഹാരാഷ്ട്രയില്‍ ഇന്ന് പുലര്‍ച്ചെ നടന്ന നീക്കത്തില്‍ പകച്ചു പോയിരുന്നു കോണ്‍ഗ്രസ്. എന്‍.സി.പിയും ശിവസേനയും അങ്ങനെ തന്നെ. എന്നാല്‍ ഇന്ന് രാത്രിയാവുമ്പോഴേക്കും ആത്മവിശ്വാസം വീണ്ടെടുത്തിരിക്കുകയാണ് കോണ്‍ഗ്രസ്.</p>
      <p>ഉപമുഖ്യമന്ത്രിയായി സത്യപ്രതിഞ്ജ ചെയ്ത അജിത്ത് പവാറിനോടൊപ്പം എന്‍.സി.പിയില്‍ നിന്നും കോണ്‍ഗ്രസില്‍ നിന്നും ശിവസേനയില്‍ നിന്നും അധികം എം.എല്‍.എമാര്‍ ഒഴുകിയിട്ടില്ലെന്ന ഇപ്പോഴത്തെ സ്ഥിതിയാണ് കോണ്‍ഗ്രസിനെയും മറ്റ് പാര്‍ട്ടികളെയും ആശ്വാസത്തിലാക്കിയിരിക്കുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>അപമാനിതനാവുന്നതിനേക്കാള്‍ നല്ലത് ഫഡ്‌നാവിസ് ഇപ്പോഴെ രാജിവെക്കുന്നതാണെന്ന് മുന്‍ മുഖ്യമന്ത്രിയും മുതിര്‍ന്ന കോണ്‍ഗ്രസ് നേതാവുമായ അശോക് ചവാന്‍ പറഞ്ഞു. ഡല്‍ഹിയിലേക്ക് പോയ 12ല്‍ 7 എം.എല്‍.എമാരും എന്‍.സി.പി ക്യാമ്പിലേക്ക് മടങ്ങിയെത്തിയിരുന്നു.</p>
      <p>അത് മാത്രമല്ല അജിത്ത് പവാറിന്റെ വിശ്വസ്തനായ ധനഞ്ജയ് മുണ്ഡെ മടങ്ങിയെത്തിയതും വലിയ ആശ്വാസമാണ് മൂന്ന് പാര്‍ട്ടികള്‍ക്കും സമ്മാനിച്ചിരിക്കുന്നത്. എന്‍.സി.പിയ്ക്കകത്ത് വലിയ സ്വാധീനമുള്ള ധനഞ്ജയ് മുണ്ഡെ അജിത്ത് പവാറിനോടൊപ്പം ഉണ്ടായാല്‍ എം.എല്‍.എമാരെ കൂറുമാറ്റിക്കാന്‍ സാധ്യതതയുണ്ടെന്നാണ് വിലയിരുത്തിയിരുന്നത്.</p>
      <related>
        <a href="https://www.doolnews.com/bjp-alleges-sidharamaih-and-kumaraswami-have-a-alliance.html?utm_source=doolnews&amp;utm_medium=related"/>
      </related>
      <p>എന്നാല്‍ ഇന്ന് വൈകീട്ട് വൈ.ബി ചവാന്‍ സെന്ററില്‍ ചേര്‍ന്ന എന്‍.സി.പി യോഗത്തിലെത്തി ശരത് പവാറിനെ കണ്ടതോടെയാണ് എന്‍.സി.പി ക്യാമ്പുകളില്‍ ആശ്വാസമായത്.</p>
      <related>
        <a href="https://www.doolnews.com/senior-ncp-leaders-try-to-convince-ajith-pawar.html?utm_source=doolnews&amp;utm_medium=related"/>
      </related>
      <p>അന്തരിച്ച ബി.ജെ.പി നേതാവ് ഗോപിനാഥ് മുണ്ഡെയുടെ അനന്തരവനാണ് ധനഞ്ജയ് മുണ്ഡെ. ഗോപിനാഥ് മുണ്ഡെയുടെ മകളായ പങ്കജ മുണ്ഡെയെ പരാജയപ്പെടുത്തിയാണ് ധനഞ്ജയ് മുണ്ഡെ നിയമസഭയിലേക്ക് ജയിച്ചു കയറിയത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/Yymp6l-_vOA" width="560" height="315" data-service="Youtube" scrolling="no"/>
      </figure>
    </article>
  </body>
</html>