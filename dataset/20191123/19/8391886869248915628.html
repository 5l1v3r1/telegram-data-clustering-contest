<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/trabzonspor/taraftarindan-eski-trabzonsporluya-gorulmemis-tepki-h375238.html"/>
    <meta property="og:site_name" content="HABER 61"/>
    <meta property="article:published_time" content="2019-11-23T19:51:05+00:00"/>
    <meta property="og:title" content="Taraftarından eski Trabzonsporluya görülmemiş tepki!"/>
    <meta property="og:description" content="Denizlispor taraftarından Olcay Şahan'a büyük şok!"/>
  </head>
  <body>
    <article>
      <h1>Taraftarından eski Trabzonsporluya görülmemiş tepki!</h1>
      <h2>Denizlispor taraftarından Olcay Şahan'a büyük şok!</h2>
      <address>
        <time datetime="2019-11-23T19:51:05+00:00">23 Nov 2019, 19:51</time>
      </address>
      <p>Süper Lig'in 12. haftasında Yukatel Denizlispor evinde Çaykur Rizespor'u 2-0 yendi.</p>
      <p>Karşılaşmanın ilk yarısı golsüz beraberlikle sonuçlandı.</p>
      <p>İkinci yarıya atak bir şekilde başlayan ev sahibi ekip 86. dakikada Estupinan ve 90+2'de Murawski'nin attığı gollerle sahadan 2-0 galip ayrıldı.</p>
      <p>Daha önce Beşiktaş ve <a href="https://www.haber61.net/haberleri/trabzonspor">Trabzonspor</a> gibi Süper Lig devlerinde forma giymiş olan Olcay Şahan Denizlispor'da ilk 11'de başladı.</p>
      <p>Maçın 2. yarısında yeşil siyahlı ekibin taraftarları Olcay Şahan'a tepki gösterdi. Taraftarlar hep bir ağızdan <b>'Hakem, Olcay'a kırmızı göster'</b> tezahüratında bulundu.</p>
      <p>Olcay Şahan daha önce katıldığı YouTube programında sunucunun, ‘Türkiye’nin 3 büyük takımında, Denizli’yi de katıyorum içine’ sözlerine, “Allah Allah” yanıtını verdiği için Denizlispor taraftarının tepkini almıştı.</p>
      <p>Deneyimli futbolcu Denizlispor taraftarından özür dilemişti.</p>
      <p>
        <i>Güncelleme Tarihi: 23 Kasım 2019, 22:59</i>
      </p>
    </article>
  </body>
</html>