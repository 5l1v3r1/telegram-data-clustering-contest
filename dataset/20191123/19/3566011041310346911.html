<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549535.html/%D8%AA%D8%AD%D9%88%DB%8C%D9%84-%DB%8C%DA%A9-%D8%A2%D9%85%D8%A8%D9%88%D9%84%D8%A7%D9%86%D8%B3-%D8%A7%D9%87%D8%AF%D8%A7%DB%8C%DB%8C-%D8%B3%D8%A7%D8%B2%D9%85%D8%A7%D9%86-%D8%A8%D9%87%D8%AF%D8%A7%D8%B4%D8%AA-%D8%AC%D9%87%D8%A7%D9%86%DB%8C-%D8%A8%D9%87-%D8%A7%DB%8C%D8%B1%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T19:04:00+00:00"/>
    <meta property="og:title" content="تحویل یک آمبولانس اهدایی سازمان بهداشت جهانی به ایران"/>
    <meta property="og:description" content="یک دستگاه موبایل کلینیک (درمانگاه سیار) اهدایی کشور ژاپن به سازمان بهداشت جهانی به اورژانس ایران تحویل داده شد."/>
  </head>
  <body>
    <article>
      <h1>تحویل یک آمبولانس اهدایی سازمان بهداشت جهانی به ایران</h1>
      <address>
        <time datetime="2019-11-23T19:04:00+00:00">23 Nov 2019, 19:04</time>
      </address>
      <p>یک دستگاه موبایل کلینیک (درمانگاه سیار) اهدایی کشور ژاپن به سازمان بهداشت جهانی به اورژانس ایران تحویل داده شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ در مراسمی در سازمان اورژانس کشور یک دستگاه موبایل کلینیک (درمانگاه سیار) اهدایی کشور ژاپن به سازمان بهداشت جهانی به اورژانس ایران تحویل داده شد.</p>
      <p>در این مراسم که با حضور پیرحسین کولیوند، رئیس سازمان اورژانس کشور، کریستف هملمن نماینده سازمان بهداشت جهانی (WHO)، سفیر کشور ژاپن در ایران برگزار شد یک دستگاه موبایل کلینیک مجهز در اختیار اورژانس کشور قرار گرفت.</p>
      <p>کولیوند در حاشیه این مراسم با اشاره به کمک های سازمان بهداشت جهانی (WHO) به سازمان اورژانس کشور در حوادث غیرمترقبه ی اخیر کشور گفت: دریافت 3 دستگاه موبایل کلینیک (درمانگاه سیار) از جمله این کمک ها بود.</p>
      <p>وی افزود: از سه دستگاه موبایل کلینیک اهدایی 2 دستگاه آن در استان ایلام برای خدمت رسانی به زائران اربعین حسینی استفاده شد و یک دستگاه آن امروز به اورژانس تهران تحویل داده شد.</p>
      <p>کولیوند تصریح کرد: سازمان بهداشت جهانی قول ارسال 3 دستگاه آزمایشگاه سیار، ۳ دستگاه درمانگاه سیار و یک بیمارستان سیار را به کشورمان در آینده نزدیک داده است.</p>
      <p>رئیس سازمان اورژانس کشور یادآور شد: درمانگاه های سیار در شرایط بحران و در موقعیت هایی که ساختمان های مراکز درمانی آسیب دیده باشند به لحاظ کمک رسانی و ارائه خدمات درمانی به حادثه دیدگان بسیار کارآمد هستند که با توجه به همین موضوع توسعه آنها در کشور سطح خدمت رسانی به مردم را افزایش خواهد داد.</p>
      <p>انتهای پیام/</p>
    </article>
  </body>
</html>