<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/23/sports/aytoktonise-sti-nea-smyrni-o-olympiakos-1-1-me-panionio/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-23T19:56:30+00:00"/>
    <meta property="og:title" content="«Αυτοκτόνησε» στη Νέα Σμύρνη ο Ολυμπιακός, 1-1 με Πανιώνιο"/>
    <meta property="og:description" content="Ο Ολυμπιακός αποδείχθηκε ιδανικός αυτόχειρας στη Νέα Σμύρνη. Αν και προηγήθηκε με τον Βαλμπουενά, πέταξε πάλι ένα τσουβάλι ευκαιρίες και στο τέλος το πλήρωσε, με γκολ του Εμμανουηλίδη. Το μοτίβο συνεχίστηκε: Ο Κομίνης έκλεισε τα μάτια σε καθαρό πέναλτι στο 0-0."/>
  </head>
  <body>
    <article>
      <h1>«Αυτοκτόνησε» στη Νέα Σμύρνη ο Ολυμπιακός, 1-1 με Πανιώνιο</h1>
      <h2>Ο Ολυμπιακός αποδείχθηκε ιδανικός αυτόχειρας στη Νέα Σμύρνη. Αν και προηγήθηκε με τον Βαλμπουενά, πέταξε πάλι ένα τσουβάλι ευκαιρίες και στο τέλος το πλήρωσε, με γκολ του Εμμανουηλίδη. Το μοτίβο συνεχίστηκε: Ο Κομίνης έκλεισε τα μάτια σε καθαρό πέναλτι στο 0-0.</h2>
      <address><time datetime="2019-11-23T19:56:30+00:00">23 Nov 2019, 19:56</time> by <a rel="author">ΤοΒΗΜΑ Team</a></address>
      <p>Απλά μαθήματα πρωταθλητισμού: Όταν γνωρίζεις ότι συμμετέχεις σε ένα πρωτάθλημα που σε κυνηγούν Θεοί και Δαίμονες. Όταν βλέπεις να συμβαίνει σχεδόν κάθε αγωνιστική αυτή η καταδίωξη. Τότε απλά δεν επιτρέπεται να δίνεις δικαιώματα.</p>
      <p>Να αφήνεις δουλειές στη μέση. Γιατί έτσι προκύπτουν ιστορίες σαν αυτή της Νέας Σμύρνης. Η ιστορία του Πανιώνιος-Ολυμπιακός 1-1 με τα γκολ του Βαλμπουενά (55΄) και του Εμμανουηλίδη.</p>
      <p>
        <a href="https://www.in.gr/2019/11/23/greece/via-kata-gynaikon-gemise-athina-mov-skoupes-pou-katharizoun-patriarxia-seksismo-kai-ratsismo/">Βία κατά γυναικών : Γέμισε η Αθήνα μωβ σκούπες που «καθαρίζουν» πατριαρχία, σεξισμό και ρατσισμό</a>
      </p>
      <p>Αυτή η αναπάντεχη ισοπαλία, σαν ήττα του Ολυμπιακού στην πλατεία που επί της ουσίας αλλάζει τα δεδομένα της Σούπερ Λιγκ 1. Ένα σοκαριστικό αποτέλεσμα που είχε και… Κομίνη (ένα καθαρό πέναλτι που δεν δόθηκε υπέρ της ομάδας του Μαρτίνς στο 50΄), είχε όμως και ένα διαρκές παιχνίδι με τη φωτιά που στο φινάλε έκαψε τους Ερυθρόλευκους.</p>
      <p>Όχι, δεν χρειάζεται να το κουβεντιάσουμε ιδιαίτερα. Κάποια στιγμή οι Πειραιώτες θα πρέπει να συνειδητοποιήσουν ότι ο μεγάλος στόχος τους είναι η κατάκτηση του πρωταθλήματος. Και ότι όλα τα ματς της Σούπερ Λιγκ 1 δίνουν τρεις βαθμούς. Και όταν τέλος πάντων δεν παίζεις καλά, δεν σου «βγαίνει» κλπ, να συμβιβαστείς με μια βαθμολογική απώλεια. Όταν όμως παίζεις μόνος σου(!) δεν γίνεται να βγαίνεις από το γήπεδο με το κεφάλι σκυμμένο. Απλά δεν γίνεται.</p>
      <p>Και ο Ολυμπιακός απόψε στη Νέα Σμύρνη ουσιαστικά έπαιζε μόνος του. Είχε 13-3 τελικές στο πρώτο ημίχρονο και 75%-25% κατοχή της μπάλας. Είχε 26 τελικές στο φινάλε. Είχε 16 κερδισμένα κόρνερ. Είχε το προβάδισμα από το 55΄με την εύστοχη εκτέλεση πέναλτι από τον Ματιέ Βαλμπουενά, υπερπηδώντας το «εμπόδιο» του διαιτητή Κομίνη που λίγο πριν είχε κλείσει τα μάτια σε μια παράβαση από εκείνες που σε κάνουν να χαμογελάς όταν σκέφτεσαι ότι την είδαν και στο VAR όλοι μαζί και δεν στήθηκε η μπάλα στην άσπρη βούλα (ο Μασούρας γκρέμισε τον Μπουχαλάκη).</p>
      <p>Είχε όμως και την «υπεράνω» αντίδραση να μην θελήσει να τελειώσει το ματς, μένοντας σε αυτό το 0-1 δίνοντας το δικαίωμα στον Πανιώνιο να ψάξει εκείνη τη μια φάση που θα μπορούσε να φέρει τα πάνω-κάτω. Ήρθε στο 88΄από κάποιες παράλληλες πάσες που επί της ουσίας άνοιξαν το τρανζίτιον για τους γηπεδούχους και τον πιτσιρικά, τον Εμμανουηλίδη που τον Γενάρη θα επιστρέψει στον Παναθηναϊκό όπου και ανήκει. Πήρε… παραμάζεμα τον Τσιμίκα ο μικρός, βρήκε και τον Σα εκτός θέσης (λες και δεν ήξερε ο Πορτογάλος που βρίσκεται το τέρμα του) και η ζημία έγινε!</p>
      <p>
        <a href="http://wp.mgmt.tovima.gr/2019/11/22/society/me-aroma-esthonias-oi-nees-psifiakes-taytotites/">Με άρωμα Εσθονίας οι νέες ψηφιακές ταυτότητες</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/23/sports/o-kominis-arnithike-katharo-penalti-ston-mpouxalaki-vid/"/>
        <a href="https://www.tovima.gr/2019/11/23/sports/olympiakos-me-ekplikseis-i-11ada-pou-epelekse-o-martins/"/>
        <a href="https://www.tovima.gr/2019/11/23/sports/olympiakos-se-ena-mina-krinontai-ola/"/>
      </related>
    </article>
  </body>
</html>