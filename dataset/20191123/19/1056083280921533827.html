<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090201052/%D8%B4%D9%87%D8%B1%D8%AF%D8%A7%D8%B1%DB%8C%D9%87%D8%A7-%D8%AA%D8%A7-%DB%B5-%D8%A2%D8%B0%D8%B1-%D8%A7%D8%B7%D9%84%D8%A7%D8%B9%D8%A7%D8%AA-%D8%A2%DA%98%D8%A7%D9%86%D8%B3-%D9%87%D8%A7%DB%8C-%D8%AA%D8%AD%D8%AA-%D9%86%D8%B8%D8%A7%D8%B1%D8%AA-%D8%AE%D9%88%D8%AF-%D8%B1%D8%A7-%D8%AB%D8%A8%D8%AA-%D9%86%D9%85%D8%A7%DB%8C%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-23T19:18:08+00:00"/>
    <meta property="og:title" content="شهرداریها تا ۵ آذر اطلاعات آژانس‌های تحت نظارت خود را ثبت نمایند"/>
    <meta property="og:description" content="مدیر عامل اتحادیه تاکسیرانی‌های شهری کشور گفت: شهرداری‌ها اطلاعات آژانس‌های تحت نظارت خود را جهت دریافت یارانه سوخت تا ۵ آذر در پورتال اتحادیه ثبت نمایند."/>
  </head>
  <body>
    <article>
      <h6 class="kicker">مدیر عامل اتحادیه تاکسیرانی‌های شهری کشور:</h6>
      <h1>شهرداریها تا ۵ آذر اطلاعات آژانس‌های تحت نظارت خود را ثبت نمایند</h1>
      <address><time datetime="2019-11-23T19:18:08+00:00">23 Nov 2019, 19:18</time> by <a rel="author">منیره کربلایی نورمحمد</a></address>
      <p>مدیر عامل اتحادیه تاکسیرانی‌های شهری کشور گفت: شهرداری‌ها اطلاعات آژانس‌های تحت نظارت خود را جهت دریافت یارانه سوخت تا ۵ آذر در پورتال اتحادیه ثبت نمایند.</p>
      <p>به گزارش ایسنا، به نقل از روابط عمومی اتحادیه تاکسیرانی‌های شهری کشور، مرتضی ضامنی مدیر عامل اتحادیه تاکسیرانی‌های شهری کشور در گفتگویی اظهار داشت: با پیگیری‌های صورت گرفته جهت تخصیص سهمیه بنزین یا معادل ریالی آن برای آژانس‌های تحت نظارت شهرداریها، لازم است تا اطلاعات ناوگان فعال این حوزه را در پورتال اتحادیه تاکسیرانی‌های شهری کشور به نشانی www.irtu.ir ثبت نمایند.</p>
      <p>وی گفت: متقاضیان جهت دریافت یارانه سوخت این گروه می‌بایست تا پایان وقت اداری ۵ آذر به درگاه اینترنتی یاد شده مراجعه و اطلاعات خود را در قسمت ثبت نام آژانس‌ها وارد کنند.</p>
      <p>ضامنی افزود: با توجه به محدویت ناوگان مورد پذیرش، صرفاً نسبت به ثبت نام ناوگان پرکار اقدام گردد.</p>
      <p>این مسئول بیان داشت: ثبت نام در سامانه یاد شده به منزله دریافت یارانه سوخت نبوده و هرگونه تخصیص پس از احراز فعالیت ثبت نام شدگان در حوزه حمل و نقل عمومی شهری انجام خواهد شد.</p>
      <p>انتهای پیام</p>
    </article>
  </body>
</html>