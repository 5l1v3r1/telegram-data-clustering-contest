<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davar1.co.il/201088/"/>
    <meta property="og:site_name" content="דבר העובדים בארץ ישראל"/>
    <meta property="article:published_time" content="2019-11-23T19:43:00+00:00"/>
    <meta property="og:title" content="מִסָּבִיב יֵהוֹם הַסַּהַר"/>
    <meta property="og:description" content="מעל לחודש שהמחאה בלבנון ובעיראק מתייחסת גם להתערבות המשטר באיראן במדינות אלו, ועכשיו הגיעה המחאה לאיראן עצמה - שם מוחים על מחירי הדלק העולים והצנזורה על האינטרנט | קריקטורות בעיתונים ובאתרים ערביים ברחבי העולם מבקרים בחריפות את התנהלות הממשלה האיראנית"/>
  </head>
  <body>
    <article>
      <h6 class="kicker">קריק-טור</h6>
      <h1>מִסָּבִיב יֵהוֹם הַסַּהַר</h1>
      <h2>המחאה במזרח התיכון מגיעה לאיראן והרשת לא נשארת חייבת. <br/>מעל לחודש שהמחאה בלבנון ובעיראק מתייחסת גם להתערבות המשטר באיראן במדינות אלו, ועכשיו הגיעה המחאה לאיראן עצמה - שם מוחים על מחירי הדלק העולים והצנזורה על האינטרנט | קריקטורות בעיתונים ובאתרים ערביים ברחבי העולם מבקרים בחריפות את התנהלות הממשלה האיראנית</h2>
      <address><time datetime="2019-11-23T19:43:00+00:00">23 Nov 2019, 19:43</time> by <a rel="author">נעם בנעט</a></address>
      <p>מי שמשחק באש – מתעורר בבוקר לא יבש. אני מודה שאף פעם לא הבנתי את הפתגם הזה. בחיפוש גוגלי קליל אולי הוא עיוות של "מי שמשחק במים נרטב, ומי שמשחק באש נכווה." בכל מקרה, נראה שברפובליקה האסלאמית של איראן לומדים את הנושא על בשרם. כשמעל לחודש בלבנון ובעִרַאק יש מחאה שמתייחסת גם להתערבות החיצונית של משטר חכמי הדת של איראן ועכשיו הגיעה המחאה ל"מקור כל הטוב הזה" – אל איראן.</p>
      <figure>
        <iframe data-src="https://twitter.com/Arabi21News/status/1196132141345591297?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>אזהרת ממהפכה במדינות האיראניות</h3>
      <p>הקריקטוריסט עַלַאא א-לַקְטַה העזתי מתאר בעיתון 'עַרַבִּי21' (היוצא בלונדון וממומן ע"י קטר) את המצב במדינות הסהר השיעי שמדאיגות את איראן – לבנון, שם חזבאללה היא ידה הארוכה של משטר חכמי הדת, ועִרַאק, שם המיליציה השיעית 'אל-חשד א-שעבי' שעושה את דברה של הרפובליקה האסלאמית – וכמובן איראן עצמה בה החלה מחאה בימים האחרונים, כמו אצל גרורותיה בשל המצב הכלכלי הקשה. בקריקטורה הקריקטוריסט העזתי בין שלושתה דגלים ובמרכז – המפגינים. מה שיוצר תמרור אזהרה – 'מהפכות לפניך'.</p>
      <figure>
        <iframe data-src="https://twitter.com/EmadHajjaj/status/1195979247355146240?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>אש ההפגנות מלחכת בגלימת חכמי ההלכה באיראן</h3>
      <p>גם  הקריקטוריסט הירדני עִמַאד חַגַ'אג' שמפרסם את הקריקטורות שלו בעיתון הלונדוני 'אלעַרַבִּי אלגַ'דִיד' מתייחס למחאות שהתעוררו באיראן.</p>
      <p>באופן רשמי אין קשר ישיר בין המחאות, אך משום שהתסכול של האזרחים כלפי המשטר בא מהצד הכלכלי – שהעלה את מחירי הנפט וההקצבה החודשית – כמובן שיש קשר בין האירועים. בקריקטורה אנחנו כמובן רואים חכם הלכה שיעי שעל העֶמַאמֶה שלו כתוב 'איראן' בורח מהמחאות אך הוא בעצמו מחזיק לפיד כדי להבעיר אותן במקומות אחרים.</p>
      <p>איראן, הרבה לפני השכנים הערבים שלה, אזרחיה ידעו לצאת לרחובות. עוד במרד הטבק בסוף המאה ה-19, בו אומה שלמה הפסיקה לעשן במאבק נגד הזיכיון הבריטי בתקופה המלוכנית, ובמאבקים נוספים כשהאחרון היה בסוף 2017 ובתחילת 2018 נגד שלטון חכמי הדת.</p>
      <p>כאמור, הטריגר הפעם למחאה היה הכרזת הממשלה להעלאת מחירי הדלק, ממש על פי המלצת קרן המטבע הבין-לאומית. וכשהמצב הכלכלי קשה, שיעור אבטלה גבוה 40 אחוזי אינפלציה ובעיות נוספות – וכשנה אחרי המחאה הקודמת – האנשים שבים לרחובות.</p>
      <figure>
        <iframe data-src="https://twitter.com/alarabonline/status/1196291986292137992?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>'המשטר האיראני' קושר את 'העם' יַאסֶר אַחְמַד בקריקטורה נוספת בעיתון 'אל-עַרַבּ'</p>
      <figure>
        <iframe data-src="https://twitter.com/KayhanLondon/status/1196041869622423552?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>עַלִי חַ'אמֶנַאִי – הדלק בידיים שלו</h3>
      <p>הקריקטורה של בהנאם מחמדי האיראני מתייחסת לדברי המנהיג העליון של הרפובליקה האסלאמית של איראן –  אַיַתֹאלַלה עַלִי חַ'אמֶנַאִי. חַ'אמֶנַאִי נתן גיבוי למהלך עליית מחירי הנפט ואף תקף את המפגינים הזועמים שהציתו רכוש ציבורי. בקריקטורה אנו רואים את ידו של המנהיג העליון (שימו לטבעת היפה) המחזיק מסבחה, הנהוגה גם באיראן, ובקצה המסבחה פיית משאבה של דלק שמדממת על אדמת איראן.</p>
      <figure>
        <iframe data-src="https://twitter.com/AljaffalA/status/1195457296190586891?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>האם איראן מסירה את העֶמַאמֶה</h3>
      <p>אני יודע שהורגלתם בקריקטורות וזכותכם להתלונן, אבל איור כה מתוחכם, גם הוא ממוחזר ע"י אחמד פלאח העִרַאקי פשוט מכריח אותי לטרוח ולהנגיש אותו לכם עוקביי המסורים. באיור אנו רואים את מגדל אזאדי (תרגום מפרסית: מגדל החירות) שבבירה טהראן, הנחשב לשער הכניסה אל העיר.</p>
      <p>המבנה הוקם בשנים האחרונות של עידן המלכים באיראן על ידי המלך האחרון – מחמד רזא פהלוי. הקמת המבנה היה חלק מחגיגות ה-2,500 שנים לאימפריה הפרסית אך כמובן גם לפאר את ההישגים של שושלת השאה, משפחת פהלוי. תרשים המגדל אף הופיע בגב שטר של 200 ריאל בשנת 1974, אך חשוב לציין כי כל החגיגות של "שנת ה-2,500" הכעיסה לא רק את הקיצוניים באיראן, אלא גם מסורתיים – משום שעל פי האסלאם יש למנות את הימים על פי שנת ההג'רה (622 לספירה הנוצרית) ולא שנים להקמת האמפריה הפרסית שכמובן לא האמינה באסלאם.</p>
      <p>האיור מרתק בעיני משום שאנו רואים את המבנה, בשילוב הידיים (עם צבעי דגל איראן) ממש כגוף של איראן – שמנסה להסיר את המצנפת-טורבן , ה'עֶמַאמֶה', כלומר את חכמי הדת.</p>
      <p> </p>
      <figure>
        <iframe data-src="https://twitter.com/woi_voice/status/1196771624873267200?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"אנחנו זה לצד זה" כך כתוב בפרסית, כשברקע מגדל אזאדי שנוצר על ידי שתי ידיים מאוחדות.</p>
      <figure>
        <iframe data-src="https://twitter.com/hakamkar/status/1195727091960037381?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>'שינוי מחיר הבנזין היה צריך להיות בצורה חכמה יותר'</h3>
      <p>כך נאמר על הקריקטורה של ג'ואד עליזאדה האיראני. בקריקטורה אנו כמובן רואים את הקושי בעליית מחירי הדלק כשהאדם מנסה לסחוט טיפת דלק מהכיס שלו. העין שלי צדה גם סגנון רכבים אחר, אבל אולי זה רק אני.</p>
      <p>אחת הדרכים להתמודד במטרה להקשות את ההתארגנויות והעברת המידע החוצה הוא סגירת האינטרנט, שנראית כגדולה ביותר שנראתה במדינה.</p>
      <figure>
        <iframe data-src="https://twitter.com/ManotoNews/status/1197795894256709633?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>סיכום האינטרנט השבוע באיראן.</p>
      <figure>
        <iframe data-src="https://twitter.com/aleqtisadiah/status/1197357464653574144?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>אין קול ואין אינטרנט ואין קשב</h3>
      <p>כך נראה בקריקטורה של פַהֶד אלחַ'מִיסִי שהתפרסמה בעיתון הכלכלי הסעודי, אל-אִקְתִצַאדִיַה בה אנו רואים איך 'העם האיראני' בבגדיו הבלויים צועק (יוצר סימון של ווליום) אך חכם ההלכה השיעי, המסמל את המשטר של הרפובליקה האסלאמית של איראן סותם את אוזניו ועם הפטיש שלו תקע את השלט שמסמן את חסימת האינטרנט בימים האחרונים. שימו לב איך סימון הווליום וה-Wi-Fi נראים ממש אותו דבר, אבל פשוט ככה זה.</p>
      <p>כחלק מההתמודדות של המשטר עם המחאה לפני כשנה טוויטר וטלגרם נסגרו לפרקים. אך הפעם. הסגירה היתה כמעט הרמטית.</p>
      <figure>
        <iframe data-src="https://twitter.com/alarabonline/status/1197379436825468928?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>יַאסֶר אַחְמַד בקריקטורה נוספת בעיתון 'אל-עַרַבּ' מתאר לנו איך אַיַתֹאלַלה עַלִי חַ'אמֶנַאִי, המנהיג העליון של איראן מסתיר את ה-@ שנמצא בכל מייל שלנו שמסמל את האינטרנט שנחסם באיראן בימים האחרונים. על פי הקריקטורה חַ'אמֶנַאִי שמחזיק גרזן, מנסה להסתיר מהעולם את המחאות והדם ברחובות, שעל פי הפרסומים עבר את רף מאה ההרוגים.</p>
      <figure>
        <iframe data-src="https://twitter.com/AlyaumOpEd/status/1196639232699359233?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>סוף הגפרור האיראני</h3>
      <p>כך חושב אַיְמַן יענאללה, קריקטוריסט בעיתון 'אל-יַוְם' מתאר גפרור כרפובליקה האסלאמית ואת המחאה האיראנית כשריפה שמכלה את המשטר.</p>
      <figure>
        <iframe data-src="https://twitter.com/rahma_toons/status/1196435852945186817?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>האש מלחכת בזקנו של אַיַתֹאלַלה עַלִי חַ'אמֶנַאִי</p>
      <p>שימו לב לזקנו של המנהיג העליון האיראני בקריקטורה של הקריקטוריסט הקטרי אַחְמַד רַחְמַה.</p>
      <p>הסבר קצר הוא מצוין לתזכורת מה יש לו על הראש. המצנפת או הטורבן נקרא – עֶמַאמֶה. בעולם השיעי מדובר ביריעה ארוכה ועבה שמסובבים חכמי הדת השיעים סביב ראשיהם פעמיים עד שלוש פעמים. כפי שמן הסתם שמתם לב רבים</p>
      <p>יש בעלי עֶמַאמֶה שחור ולאחרים עֶמַאמֶה לבן.</p>
      <p>בעלי העֶמַאמֶה השחור מיוחסים לנביא מחמד דרך בתו פאטמה הנשואה לבן דוד עלי. עלי נחשב ליורש הלגיטימי של הנביא לאחר מותו, בעיני השיעים כמובן. צאצאים אלה זוכים לכינוי סיד דוגמת כמו אַיַתֹאלַלה רוֹחאלַלה חֹ'מֵינִי, מייסד המהפכה האסלאמית שמת ב-1989, גם מחליפו  אַיַתֹאלַלה עַלִי חַ'אמֶנַאִי זוכה לכינוי ולצבע השחור – כך חסן נצראללה מזכ"ל חזבאללה ובני משפחת א-צדר מוסא האיראני שהיה בלבנון ומקתדא העִרַאקי כיום.</p>
      <p>השיעים שאינם צאצאי הנביא אך כן למדו והפכו לחכמי דת זוכים לעֶמַאמֶה לבן דוגמת הנשיא הנוכחי חַסַן רוּחַאנִי, הנשיא לשעבר אַכְּבָּר הַאשֵמִי רַפסַנגָ'אנִי</p>
      <p> </p>
      <figure>
        <iframe data-src="https://twitter.com/alarabonline/status/1197741595287797765?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>הבירות מתמרדות נגד הרפובליקה האסלאמית של איראן</h3>
      <p>בגדאד (עִרַאק), בירות (לבנון), טהראן (איראן) וצנעא (תימן) – כולן בוערות – כך מתאר הקריקטוריסט הסורי יַאסֶר אַחְמַד בעיתון 'אל-עַרַבּ'. בקריקטורה אנו רואים מפגינה, גלויית ראש מחזיקה שלט 'המהפכה נגד שלטון חכמי הדת' ומבעירה את לפיד המאבק ערי הסהר השיעי – טהראן בירת הרפובליקה האסלאמית של איראן ובירות שלוש מדינות שמשטר חכמי הדת של איראן מנסה להשפיע בהן – פוליטית, מדינית וצבאית.</p>
      <p>או בקיצור – כל עוד הנר דולק – אפשר להבעיר.</p>
      <p>—</p>
      <p>נעם בנעט הוא מרצה וחוקר עצמאי בתחום המזרח התיכון והעולם הערבי, הכותב טור שבועי בנושאים אקטואליים נבחרים ובליווי קריקטורות עדכניות מהעולם הערבי תחת הכותרת "חלון למזרח התיכון המתחדש". אפשר לעקוב אחריו בטלגרם, בטוויטר, בפייסבוק או באינסטגרם.</p>
      <p>—</p>
      <p>רוצים הרצאה? סדרת הרצאות? להיות ברשימת התפוצה הוואטסאפית? צרו קשר!</p>
      <p>המעוניינים לעקוב אחרי – ערוץ הטלגרם החדש שלי ◄https://t.me/aravimislam | טוויטר ◄https://twitter.com/aravimislam | אינסטגרם ◄ https://www.instagram.com/aravimislam | ערוץ ה-Youtube שלי ◄https://goo.gl/KFyLSV | אתר האינטרנט ◄ http://nmbannett.wixsite.com/aravimislam</p>
      <p>להרצאות וכניסה לרשימת התפוצה – מוזמנים ליצור קשר.</p>
      <p>http://nmbannett.wixsite.com/aravimislam/blank-3 | טלפונית – 0544455221 | מייל – aravimislam@gmail.com</p>
      <p>נעם בנעט – חלון למזרח התיכון המתחדש.</p>
    </article>
  </body>
</html>