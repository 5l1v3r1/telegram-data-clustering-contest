<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/techbazis/20191122-samsung-okostelefon-120-hz-kijelzo.html"/>
    <meta property="og:site_name" content="Origo"/>
    <meta property="article:published_time" content="2019-11-23T19:51:00+00:00"/>
    <meta property="og:title" content="120 Hz-es kijelzővel szerelt okostelefont hozhat a Samsung"/>
    <meta property="og:description" content="Sokak szerint már a Galaxy S11-be beépíti a Samsung a 120 Hz-es panelt."/>
  </head>
  <body>
    <article>
      <h1>120 Hz-es kijelzővel szerelt okostelefont hozhat a Samsung</h1>
      <address><time datetime="2019-11-23T19:51:00+00:00">23 Nov 2019, 19:51</time> by <a rel="author">Origo</a></address>
      <p>
        <b>Sokak szerint már a Galaxy S11-be beépíti a Samsung a 120 Hz-es panelt.</b>
      </p>
      <p>A legtöbb okostelefon 60 Hz-es kijelzővel rendelkezik, de az elmúlt években akadtak már olyan mobilok, amelyek 90 vagy akár 120 Hz-es panelt kaptak.</p>
      <p>Többségében ezek csak rétegmobilok voltak, például a Razer csinált hasonlót játékosoknak. Mostanában a OnePlus és a Google is ráállt a magasabb képfrissítésre, és úgy tűnik, hogy ebből lassan trend lehet.</p>
      <figure>
        <img src="https://cdn.nwmgroups.hu/s/img/i/1911/2019112237.jpg?w=644&amp;h=362"/>
        <figcaption>
          <cite>Forrás: IGN</cite>
        </figcaption>
      </figure>
      <p>A szivárgások szerint a Samsung is beszállna a versenybe. Az Android 10-alapú One UI 2 felület béta verziójában egy rejtett beállítást <a href="https://twitter.com/JayDabhi/status/1197193760276467712">találtak</a>, amely lehetővé teszi a 60 és a 120 Hz-es képfrissítés közötti váltást.</p>
      <p>A meglévő Samsung mobilokon persze ez nem használható, hiszen eleve ilyen képernyő kell hozzá. A tippek szerint azonban a Galaxy S11-be akár már ilyen is kerülhet.</p>
    </article>
  </body>
</html>