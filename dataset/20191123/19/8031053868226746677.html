<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ba%ce%b1%ce%bc%cf%80%ce%b1%ce%bd%ce%ac%ce%ba%ce%b9-%ce%b3%ce%b9%ce%b1-%cf%84%ce%b7%ce%bd-%ce%ba%cf%85%ce%b2%ce%ad%cf%81%ce%bd%ce%b7%cf%83%ce%b7-%ce%bd%ce%ad%ce%b1-%ce%b4%ce%b7%ce%bc%ce%bf%cf%83.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T19:36:09+00:00"/>
    <meta property="og:title" content="Καμπανάκι για την κυβέρνηση νέα δημοσκόπηση: Οι πολίτες ζητούν άμεση λύση του μεταναστευτικού"/>
    <meta property="og:description" content="Το μεταναστευτικό φαίνεται να είναι η  «αχίλλειος πτέρνα» της κυβέρνησης, όπως δείχνουν τα στοιχεία νέας δημοσκόπησης."/>
  </head>
  <body>
    <article>
      <h1>Καμπανάκι για την κυβέρνηση νέα δημοσκόπηση: Οι πολίτες ζητούν άμεση λύση του μεταναστευτικού</h1>
      <address>
        <time datetime="2019-11-23T19:36:09+00:00">23 Nov 2019, 19:36</time>
      </address>
      <p>
        <b>Το μεταναστευτικό φαίνεται να είναι η  «αχίλλειος πτέρνα» της κυβέρνησης, όπως δείχνουν τα στοιχεία νέας δημοσκόπησης.</b>
      </p>
      <p>Σύμφωνα με τα στοιχεία, το μεταναστευτικό προβληματίζει τους πολίτες, αφήνοντας στη δεύτερη και τρίτη θέση της λίστας την οικονομία και την ανεργία, με ποσοστά 28% και 14% αντιστοίχως.</p>
      <p>Το 41% της κοινής γνώμης πιστεύει ότι οι οικονομικές συνθήκες θα βελτιωθούν τους επόμενους μήνες και το 53% ότι η χώρα κινείται προς τη σωστή κατεύθυνση.</p>
      <p>Η υπεροχή του Κυριάκου Μητσοτάκη είναι ξεκάθαρη, καθώς εμφανίζεται ως ο δημοφιλέστερος πολιτικός αρχηγός με ποσοστό θετικής αποδοχής 64%, ενώ ο Αλέξης Τσίπρας βρίσκεται στην τρίτη θέση με 38% και η Φώφη Γεννηματά στη δεύτερη, με 39%.</p>
      <p>Το 64% των πολιτών θεωρεί επιτυχημένο τον τρόπο με τον οποίο ασκεί τα καθήκοντά του ο πρωθυπουργός, ενώ ο κ. Τσίπρας συγκεντρώνει 25% θετικών γνωμών ως αρχηγός της αξιωματικής αντιπολίτευσης.</p>
      <p>Καταλληλότερος πρωθυπουργός είναι ο Κυριάκος Μητσοτάκης με ποσοστό 45%, έναντι του 16% που επέλεξε τον κ. Τσίπρα.</p>
      <p>
        <b>Πρόθεση ψήφου</b>
      </p>
      <p>Η διαφορά της ΝΔ από τον ΣΥΡΙΖΑ στην πρόθεση ψήφου βρίσκεται στις 16,3 μονάδες, με ποσοστά 37,6% (ελαφρώς μειωμένο από το 38,5% του Οκτωβρίου) έναντι 21,3% αντιστοίχως.</p>
      <p>Σταθερό είναι το ποσοστό του Κινήματος Αλλαγής, με 6,2%. Στο ποσοστό του παραμένει και το ΚΚΕ με 4,8% καθώς και το ΜέΡΑ25 με 3,8%. Μικρή άνοδο καταγράφει η Ελληνική Λύση που από 3% ανέβηκε σε έναν μήνα στο 4,2% ενώ και ο Κυριάκος Βελόπουλος αύξησε το ποσοστό δημοφιλίας του από 22% σε 25%, τάση που αποδίδεται στη μετακίνηση δυσαρεστημένων ψηφοφόρων της ΝΔ.</p>
      <p>
        <b>Προσφυγικό/μεταναστευτικό</b>
      </p>
      <p>Σύμφωνα με τα στοιχεία της έρευνας, οι πολίτες αναγνωρίζουν ως σημαντικότερο πρόβλημα της χώρας το μεταναστευτικό, το 49% των ψηφοφόρων της ΝΔ, το 19% του ΣΥΡΙΖΑ, το 36% του ΚΙΝΑΛ, το 17% του ΚΚΕ, το 34% του ΜέΡΑ25. Η ανησυχία των πολιτών είναι εντονότερη σε ορισμένες περιφέρειες της χώρας, ειδικά στα νησιά του Αιγαίου το ποσοστό αγγίζει το 45%.</p>
    </article>
  </body>
</html>