<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/ludogorec/zrelishtno-pyrvo-poluvreme-pylen-obrat-i-ludogorec-se-prevyrna-v-ubeditelen-lider-u-nas-1409053.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-23T19:25:00+00:00"/>
    <meta property="og:title" content="Зрелищно първо полувреме, пълен обрат и Лудогорец се превърна в убедителен лидер у нас"/>
    <meta property="og:description" content="Българският шампион Лудогорец увеличи категорично аванса си на върха в класирането, след като в дербито на 17-ия кръг постигна пълен обрат у дома срещу Локомотив (Пловдив), достигайки до трудно 2:1 над втория в подреждането на българската Първа лига  Мечтан бе стартът на мача за смърфовете, които с елегантен гол на Ален Ожболт от границата на наказателното поле в 11', а след това Димитър Илиев изпусна страхотен шанс за гостите да удвои"/>
  </head>
  <body>
    <article>
      <h1>Зрелищно първо полувреме, пълен обрат и Лудогорец се превърна в убедителен лидер у нас</h1>
      <address><time datetime="2019-11-23T19:25:00+00:00">23 Nov 2019, 19:25</time> by <a rel="author">Sportlive.bg</a></address>
      <p>Българският шампион Лудогорец увеличи категорично аванса си на върха в класирането, след като в дербито на 17-ия кръг постигна пълен обрат у дома срещу Локомотив (Пловдив), достигайки до трудно 2:1 над втория в подреждането на българската Първа лига. </p>
      <p>Мечтан бе стартът на мача за "смърфовете", които с елегантен гол на Ален Ожболт от границата на наказателното поле в 11', а след това Димитър Илиев изпусна страхотен шанс за гостите да удвои. Това бе добре дошло за домакините, които в 15' изравниха с прекрасно попадение на Марселиньо след удар от дистанция. </p>
      <p>В 31' дойде решаващият момент в мача. Томашевич подари топката на Кешеру, който от своя страна пусна топката за Лукоки сам срещу вратата - 2:1 за "орлите" и победа, след като през второто полувреме "смърфовете" нямаха сили да стигнат дори до гол, най-вече заради умората, която се настани у играчите на Бруно Акрапович. </p>
      <p>Благодарение на успеха, Лудогорец вече води с 9 точки на втория в подреждането Локомотив. Левски има шанс да излезе на втора позиция, ако съумее да спечели срещу Царско село у дома в неделя. В момента "сините" са с 35 точки и изостават с 1 от "смърфовете". </p>
      <p>
        <b>ПЪРВО ПОЛУВРЕМЕ</b>
      </p>
      <p>Още в 5' Локомотив (Пловдив) получи уникален шанс да стигне до ранен гол. Карагерен напредна през средата на терена, а след това пусна страхотен извеждащ пас за Димитър Илиев. Нападателят застана умело пред защитник, остана очи в очи с Пламен Илиев, но не успя да го преодолее. </p>
      <p>Въпреки това в 11' "смърфовете" стигнаха до гол. Илиев беше прекрасно изведен в наказателното поле на домакините, но не успя да подаде и топката му бе избита. Тя се озова у Ожболт, който с фантастичен удар, точно пласиран в долния ляв ъгъл се разписа за 0:1. Последва и пропуск на Илиев 2 минути по-късно, който можеше да направи ситуацията за Лудогорец много тежка. </p>
      <p>Този пропуск струваше скъпо на пловдивчани в 15'. При късо изпълнение на корнер Вандерсон подаде на Марселиньо пред наказателното поле, а бразилецът елегантно размина Георги Илиев и с прекрасен удар от дистанция вкара за 1:1. В 30' пък Георги Илиев имаше страхотен шанс да реализира, но изстрелът му от дистанция срещна напречната греда. </p>
      <p>Само минута след това обратът стана пълен, и то след ужаяваща грешка на Томашевич. В опит да върне топката за Мартин Луков той подари кълбото на Кешеру, който остана сам срещу вратаря, върна за Лукоки, а крилото нямаше как да пропусне на празна врата - 2:1 за шампионите.  </p>
      <p>
        <b>ВТОРО ПОЛУВРЕМЕ</b>
      </p>
      <p>Домакините се опитаха да убият темпото в мача, за да не позволят евентуално изравняване от страна на "смърфовете". Все пак гостите организираха няколко много добри атаки, а в 70' можеше да бъде отсъдена дузпа за нарушение срщеу Томашевич точно на границата на пеналтерията, но сигнал не последва. </p>
      <p>В 77' Моци извърши поредното си нарушение в мача, след като се подхлъзна и спря много опасна акция на Локомотив, но съдията не позсмя да му покаже втори жълт картон. В 84' изглеждаше, че всичко в мача беше решено, след като удар на Лукоки срещна гредата зад Луков, а Моци пръв стигна до топката и се разписа. Реферът обаче отмени гола заради засада на румънеца, но повторенията ясно показаха, че такава няма. </p>
      <p>До края на срещата положения пред вратата на Пламен Илиев нямаше и Лудогорец се поздрави с успеха. </p>
      <p>
        <b>СЪСТАВИ</b>
      </p>
      <p><b>Лудогорец:</b> 23. Илиев, 3. Недялков, 21. Григоре, 30. Моци, 4. Сисиньо, 12. Анисе, 25. Баджи, 88. Вандерсон, 92. Лукоки, 84. Марселиньо, 28. Кешерю</p>
      <p><b>Локомотив (Пловдив):</b> 71. Луков, 61. Алмейда, 50. Томашевич, 20. Петрович, 34. Витанов, 21. Илиев, 10. Умарбаев, 7. Цветанов, 9. Карагарен, 14. Илиев, 12. Ожболт</p>
      <p>
        <b>
          <a href="https://www.sportlive.bg/bgfootball/ludogorec/Kyde-da-gledame-derbito-Ludogorec---Lokomotiv-(Pd)-1408965.html">КЪДЕ ДА ГЛЕДАМЕ МАЧА</a>
        </b>
      </p>
      <p>
        <b>Преди срещата:</b>
      </p>
      <p>
        <b>битка на върха в efbet Лига. "Орлите", които нямат загуба в първенството този сезон, са лидери с 6 точки преднина пред втория - Локомотив. </b>
      </p>
      <p>
        <b>В гостуването на "смърфовете" няма да може да помогне една от звездите им - Стивън Езе. Бранителят отпадна от групата, заради лека операция. До последно под въпрос за мача ще бъде Парвиз Умарбаев, който е с натрупана умора, след като игра за националния си отбор в паузата.</b>
      </p>
      <p>"Орлите" влизат в двубоя без загуба в първенството този сезон, като са лидери с 6 точки преднина пред втория - Локомотив. Пловдивчани могат да се похвалят с най-добрата атака в шампионата, но и ще се изправят срещу най-добрата защита - тази на Лудогорец.</p>
      <p>В гостуването на "смърфовете" няма да може да помогне една от звездите им - Стивън Езе. Бранителят отпадна от групата заради операция. До последно под въпрос за мача ще бъде Парвиз Умарбаев, който е с натрупана умора, след като игра за националния си отбор в паузата.</p>
      <p>Треньорът на Лудогорец Станислав Генчев няма да пази никой от играчите си за визитата на ЦСКА (Москва) в Лига Европа в четвъртък. Той ще хвърли в днешната битка най-добрите си играчи. Единственият проблем пред него е контузията на Жоржиньо, който трябва да е готов за мача с Ференцварош на 12 декември.</p>
      <p> </p>
      <related>
        <h4>Още по темата</h4>
        <a href="https://www.sportlive.bg/bgfootball/ludogorec/Ludogorec-atakuva-otnovo-napadatel-ot-frenskata-Liga-1-1408640.html"/>
        <a href="https://www.sportlive.bg/bgfootball/levski/Levski-tyrsi-noviq-si-centralen-zashtitnik-v-Plovdiv-1408633.html"/>
        <a href="https://www.sportlive.bg/bgfootball/lokomotivpd/Lokomotiv-Pd-e-na-vtoro-mqsto-v-klasiraneto-no-chak-na-osmo-po-byudzhet-1408083.html"/>
        <a href="https://www.sportlive.bg/bgfootball/ludogorec/V-Polsha-za-zvezda-na-Ludogorec-Nqma-kak-da-go-haresvash-no-trqbva-da-go-uvazhavash-1408052.html"/>
      </related>
    </article>
  </body>
</html>