<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/florina/ektakto-deltio-kairoy-kataigides-topika-ischyres-anamenontai-sti-dytiki-makedonia/"/>
    <meta property="og:site_name" content="ert.gr"/>
    <meta property="article:published_time" content="2019-11-23T19:40:42+00:00"/>
    <meta property="og:title" content="Έκτακτο δελτίο καιρού: Καταιγίδες τοπικά ισχυρές αναμένονται στη Δυτική Μακεδονία"/>
    <meta property="og:description" content="Η Διεύθυνση Πολιτικής Προστασίας Δυτικής Μακεδονίας ενημερώνει ότι, σύμφωνα με το έκτακτο δελτίο επικίνδυνων καιρικών φαινομένων που εξέδωσε η Εθνική Μετεωρολογική Υπηρεσία (ΕΜΥ), επιδείνωση θα παρουσιάσει ο καιρός από αύριο Κυριακή 24-11-2019 με βροχές και καταιγίδες κατά τόπους ισχυρές, οι οποίες πρόσκαιρα θα συνοδεύονται από χαλαζοπτώσεις και θυελλώδεις άνεμους."/>
  </head>
  <body>
    <article>
      <h1>Έκτακτο δελτίο καιρού: Καταιγίδες τοπικά ισχυρές αναμένονται στη Δυτική Μακεδονία</h1>
      <address><time datetime="2019-11-23T19:40:42+00:00">23 Nov 2019, 19:40</time> by <a rel="author">ΣΟΦΙΑ ΖΟΥΖΕΛΗ</a></address>
      <p>Η Διεύθυνση Πολιτικής Προστασίας Δυτικής Μακεδονίας ενημερώνει ότι, σύμφωνα με το έκτακτο δελτίο επικίνδυνων καιρικών φαινομένων που εξέδωσε η Εθνική Μετεωρολογική Υπηρεσία (ΕΜΥ), επιδείνωση θα παρουσιάσει ο καιρός από αύριο Κυριακή 24-11-2019 με βροχές και καταιγίδες κατά τόπους ισχυρές, οι οποίες πρόσκαιρα θα συνοδεύονται από χαλαζοπτώσεις και θυελλώδεις άνεμους.</p>
      <p>
        <b>Στη Δυτική Μακεδονία προβλέπονται βροχές και καταιγίδες τοπικά ισχυρές από τις απογευματινές ώρες της Κυριακής μέχρι και τις μεσημβρινές ώρες της Δευτέρας 25/11/2019.</b>
      </p>
      <p>Η θερμοκρασία την Δευτέρα θα σημειώσει πτώση και η μέγιστη τιμή της δεν θα ξεπεράσει τους 10 βαθμούς Κελσίου.</p>
      <p>Τα φαινόμενα θα εξασθενήσουν βαθμιαία από το μεσημέρι της Δευτέρας 25-11-2019</p>
      <p>Η Δ/νση Πολιτικής Προστασίας έχει ενημερώσει τις αρμόδιες υπηρεσιακά εμπλεκόμενες υπηρεσίες, καθώς και τους Δήμους της Περιφέρειας, ώστε να βρίσκονται σε αυξημένη ετοιμότητα Πολιτικής Προστασίας, προκειμένου να αντιμετωπίσουν άμεσα τις επιπτώσεις από την εκδήλωση των έντονων καιρικών φαινομένων</p>
      <p>Παράλληλα συνιστά στους πολίτες να είναι ιδιαίτερα προσεκτικοί, μεριμνώντας για τη λήψη μέτρων αυτοπροστασίας από κινδύνους που προέρχονται από την εκδήλωση έντονων καιρικών φαινομένων.</p>
      <p>Ειδικότερα, σε περιοχές όπου προβλέπεται η εκδήλωση έντονων βροχοπτώσεων, καταιγίδων ή θυελλωδών ανέμων:</p>
      <p>• Να ασφαλίσουν αντικείμενα τα οποία αν παρασυρθούν από τα έντονα καιρικά φαινόμενα ενδέχεται να προκαλέσουν καταστροφές ή τραυματισμούς.</p>
      <p>• Να βεβαιωθούν ότι τα λούκια και οι υδρορροές των κατοικιών δεν είναι φραγμένα και λειτουργούν κανονικά.</p>
      <p>• Να αποφεύγουν να διασχίζουν χειμάρρους και ρέματα, πεζή ή με όχημα, κατά τη διάρκεια καταιγίδων και βροχοπτώσεων, αλλά και για αρκετές ώρες μετά το τέλος της εκδήλωσής τους</p>
      <p>• Να αποφεύγουν τις εργασίες υπαίθρου και δραστηριότητες σε θαλάσσιες και παράκτιες περιοχές κατά τη διάρκεια εκδήλωσης των έντονων καιρικών φαινομένων.</p>
      <p>• Να προφυλαχτούν αμέσως κατά τη διάρκεια μιας χαλαζόπτωσης. Να καταφύγουν σε κτίριο ή σε αυτοκίνητο και να μην εγκαταλείπουν τον ασφαλή χώρο, παρά μόνο όταν βεβαιωθούν ότι η καταιγίδα πέρασε. Η χαλαζόπτωση μπορεί να είναι πολύ επικίνδυνη και για τα ζώα.</p>
      <p>• Να αποφύγουν τη διέλευση κάτω από μεγάλα δέντρα, κάτω από αναρτημένες πινακίδες και γενικά από περιοχές, όπου ελαφρά αντικείμενα (π.χ. γλάστρες, σπασμένα τζάμια κλπ.) μπορεί να αποκολληθούν και να πέσουν στο έδαφος (π.χ. κάτω από μπαλκόνια).</p>
      <p>Οι πολίτες μπορούν να ενημερώνονται για μέτρα αυτοπροστασίας από έντονα καιρικά φαινόμενα και στην ιστοσελίδα της Περιφέρειας Δυτικής Μακεδονίας, στην ηλεκτρονική διεύθυνση: <a href="https://www.pdm.gov.gr/politiki-prostasia/">www.pdm.gov.gr/politiki-prostasia/</a></p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/florina/dromologia-kiniton-astynomikon-monadon-se-florina-kai-kastoria-2/"/>
        <a href="https://www.ert.gr/perifereiakoi-stathmoi/florina/dimotiko-symvoylio-florinas-psifisma-enantia-stin-anastoli-leitoyrgias-ton-neon-panepistimiakon-tmimaton/"/>
        <a href="https://www.ert.gr/perifereiakoi-stathmoi/florina/florina-etoimo-to-chionodromiko-kentro-viglas-pisoderioy-gia-to-proto-chioni/"/>
        <a href="https://www.ert.gr/perifereiakoi-stathmoi/florina/florina-portokali-dimarcheio-performances-kai-seminario-gia-ti-via-kata-ton-gynaikon/"/>
        <a href="https://www.ert.gr/perifereiakoi-stathmoi/florina/oi-nikites-toy-propaidikoy-protathlimatos-tenis-kentrodytikis-makedonias/"/>
        <a href="https://www.ert.gr/perifereiakoi-stathmoi/florina/i-loxantra-xana-sti-florina/"/>
      </related>
    </article>
  </body>
</html>