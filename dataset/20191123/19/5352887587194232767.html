<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/astrologine-prognoze-kitai-savaitei-lapkricio-25---gruodzio-1-d-1752233/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-23T19:27:00+00:00"/>
    <meta property="og:title" content="Astrologinė prognozė kitai savaitei (lapkričio 25 - gruodžio 1 d.)"/>
    <meta property="og:description" content="Reklama"/>
  </head>
  <body>
    <article>
      <h1>Astrologinė prognozė kitai savaitei (lapkričio 25 - gruodžio 1 d.)</h1>
      <address><time datetime="2019-11-23T19:27:00+00:00">23 Nov 2019, 19:27</time> by <a rel="author">Sidonija Kulikauskienė</a></address>
      <p>Reklama</p>
      <p>
        <b>Astrologinė prognozė kitai savaitei, lapkričio 25 –  gruodžio 1 dienoms</b>
      </p>
      <p>
        <b>AVINAS</b>
      </p>
      <p>Šią savaitę vis dažniau filosofuosite ir stebinsite pašnekovus savo požiūriu, nuostatomis. Galbūt atsiras galimybė išvykti stažuotis profesine prasme, padirbėti ar studijuoti norimą dalyką. Ypač svarbi šuo metu pasirodys jūsų profesinė kompetencija, gyvenimo patirtis bei senos ir naujos pažintys. Pasistenkite rimtai paplušėti ar pasimokyti, kad įvykdytumėte įsipareigojimus. Savaitgalį neišvengsite kontaktų, tarp kurių pasitaikys ne itin malonių, o gal net nuostolingų. Stenkitės išvengti žalos.</p>
      <p>
        <b>JAUTIS</b>
      </p>
      <p>Ši savaitė jus nuteiks pokalbiams apie finansus, mokesčius arba okultinius dalykus, psichologiją, erotiką. Tikriausiai ką nors iš pašnekovų rimtai sužavėsite. Palanku ieškoti rėmėjų, kredito galimybių, skirti meilės pasimatymus. Galite gauti gera lemiančių žinių iš toli arba iš aukštesnės institucijos. Savaitės pabaigoje bus proga sudalyvauti svarbiame renginyje. Galbūt vyksite į svečius pas tuos, su kuriais susitinkate gana retai. Arba internetu aktyviai bendrausite su nepažįstamais žmonėmis.</p>
      <p>
        <b>DVYNIAI</b>
      </p>
      <p>Reklama</p>
      <p>Šią savaitę gali spręstis įsidarbinimo, gydymosi, reabilitacijos klausimas. Neblogai seksis, jei mokėsite prisitaikyti įvairiose situacijose. Svarbu paisyti antrosios pusės poreikių, jeigu norite gerų santykių, meilės, susitaikymo su priešais, verslo derybų. Regis, mėginsite pagerinti finansinę padėtį, sureguliuoti verslo, paskolų, draudimo reikalus. Ryžtingai ieškokite naujų kūrybos ir darbo formų bei metodų. Savaitgalį būsite nusiteikę pirkti gražius daiktus, išlaidauti dėl įspūdžio efekto.</p>
      <p>
        <b>VĖŽYS</b>
      </p>
      <p>Šią savaitę krisite iš nuovargio nuo darbų ir bendravimo, tačiau tai nepraeis veltui – sužinosite įdomių dalykų, pasidalinsite patirtimi, save parodysite ir kitus įvertinsite. Jeigu laukiate naujienų, susijusių su įsidarbinimu, sveikatos ar žinių patikrinimu, turbūt sužinosite rezultatus. Jie neturėtų nuvilti. Galbūt gausite dalykinį pasiūlymą, teiksite interviu arba keisite įvaizdį, gyvenimo būdą. Artėjant savaitgaliui sulauksite ypatingo dėmesio, romantikos. Daugiau laiko leiskite su žmonėmis, kuriems esate reikalingi.</p>
      <p>
        <b>LIŪTAS</b>
      </p>
      <p>Šią savaitę pasižymėsite geru skoniu ir puikiu humoro jausmu, padaugės entuziazmo, kūrybingumo. Smagių akimirkų suteiks mylimas žmogus arba vaikai. Gali pasisekti žaidime, konkurse. Galima žinia, susijusi su darbu, kreditu. Regis, kils ūpas tvarkytis, dailinti namus, lepinti artimuosius bei naminius gyvūnus. Domins grožio procedūros, madingi daiktai. Galite kažką išbandyti arba įsigyti. Savaitgalį derėtų pasirūpinti savo kūno ir sielos sveikata. Neužmirškite ir tų, kurie šalia jūsų. Jų poreikiai taip pat svarbūs.</p>
      <p>
        <b>MERGELĖ</b>
      </p>
      <p>Reklama</p>
      <p>Savaitės pradžia skatins užbaigti kai kuriuos šeimai svarbius reikalus, išspręsti nuosavybės klausimus ir pan. Galbūt kils minčių keisti gyvenamąją vietą ar būstą, keisti sąlygas. Tai, ką planuosite, turės tendenciją pildytis, todėl kurkite tik pozityvius planus. Galite gauti kvietimą į pramoginį renginį, pobūvį ar meilės pasimatymą. Regis, su nerimu ruošitės varžyboms, gastrolėms, pasimatymui ar kt. Jaudulys sėkmei turbūt nesukliudys. Seksis padaryti įspūdį aplinkiniams. Savaitgalį gali tekti rūpintis artimo žmogaus sveikata.</p>
      <p>
        <b>SVARSTYKLĖS</b>
      </p>
      <p>Šią savaitę dėmesį nukreipsite į nuosavybę, verslą, pinigus ir su jais susijusius reikalus. Seksis tvarkyti komercinius, leidybinius, reklamos reikalus, prekiauti, megzti ryšius, demonstruoti žinias, dirbti protinį darbą, mokytis. Noriai aptarinėsite aplinkinių nuotykius ir jausmus. Savaitgalį noriai šeimininkausite virtuvėje, bendrausite su artimais žmonėmis, klausysitės jų bėdų ir džiaugsmų. Be vargo galite susidoroti su nemažu kiekiu buitinių problemų.</p>
      <p>
        <b>SKORPIONAS</b>
      </p>
      <p>Ši savaitė turėtų būti produktyvi. Galite gauti informacijos, teikiančios vilčių ištaisyti kai kurias klaidas, praturtėti ar kt. Rūpės stambūs pirkiniai, galbūt pavyks dėl ko nors susiderėti, gauti vertingą paslaugą, sudaryti perspektyvią sutartį, įgyti naudingos patirties, idėjų verslui. Galite daug ką išsiaiškinti, aptarti su meilės objektu, partneriu, klientu. Tai turėtų išeiti į naudą. Savaitgalį pravartu stiprinti saitus su artimais žmonėmis. Galbūt svečiuositės pas gimines arba jų sulauksite savo namuose.</p>
      <p>
        <b>ŠAULYS</b>
      </p>
      <p>Reklama</p>
      <p>Savaitės pradžioje nuotaikos kaitaliosis, stigs vidinės harmonijos, kurios iš jūsų visi taip tikisi. Regis, teks pasirūpinti ligoniu arba savo sveikata. Gali keistis kai kurie planai, susiję su darbu, numatytu renginiu ar pirkiniu. Galbūt pavyks susitarti dėl pelningo užsakymo, sutvarkyti nekilnojamojo turto reikalą arba kils idėjų, kaip jaukiau ir gražiau susitvarkyti buitį. Savaitgalį labiausiai rūpės žemiški malonumai. Mielai triūsite virtuvėje arba džiaugsitės, kad tuo užsiima kiti ir jus palepina. Atsargiau elkitės su technika.</p>
      <p>
        <b>OŽIARAGIS</b>
      </p>
      <p>Šią savaitę seksis tvarkyti kasdieninius reikalus, palaikyti įprastinius pokalbius, tačiau vis stipriau jausite ramybės, susikaupimo, asmeninės erdvės poreikį. Neaiški situacija gali kelti nerimą. Atsipalaiduokite – jūsų pasąmonė arba pati situacija padiktuos sprendimą. Paaštrėjusi nuojauta neapvils, jei reikės ką nors suprojektuoti, įvertinti ar pasirinkti. Galbūt turėsite progą pademonstruoti meninį talentą, patirti meilės romantikos. Savaitgalį norėsis susitikti su draugais, reikštis socialiniuose tinkluose. Saugokite vaikus.</p>
      <p>
        <b>VANDENIS</b>
      </p>
      <p>Savaitės pradžioje gvildensite profesines ir visuomenines problemas. Pokalbiai su pažįstamais žmonėmis, svetimos patirties įvertinimas jums bus naudingas. Gali būti, kad svarbų reikalą jums padės sutvarkyti kažkas iš draugų, artimųjų. Regis, būsite raginami kažkur sudalyvauti. Kai kuriuos siekius pakeis nauji, optimizmą žadins kūrybinis įkvėpimas arba slaptas įsimylėjimas. Savaitgalį jūsų organizmas reikalaus poilsio. Pravartu atsikratyti kai kurių žalingų įpročių. Atsargiai su elektra, ugnimi.</p>
      <p>
        <b>ŽUVYS</b>
      </p>
      <p>Reklama</p>
      <p>Ši savaitė skatins praktiškai planuoti aktualius reikalus. Iki mėnulio jaunaties (iki antradienio vakaro) uoliai padirbėkite darbe, kad neliktų nebaigtų skubių darbų. Tuomet ir nuotaika bus geresnė, ir sėkmės daugiau. Gali sudominti naujas užsiėmimas, renginys. Draugiškas elgesys ir konkretumas tariantis darbo, verslo klausimais duos teigiamų rezultatų. Tikėtinas ir meilės pasimatymas. Savaitgalį nenuobodžiausite, nes nusimato pakvietimai į renginius, susitikimus su draugais. Venkite rizikos kelyje.</p>
      <p>
        <i>
          <b>Horoskopą parengė Sidonija Kulikauskienė, ELTA</b>
        </i>
      </p>
    </article>
  </body>
</html>