<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779119/%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%A2%D8%A8%DB%8C%D8%A7%D8%B1%DB%8C-%D9%86%D9%88%DB%8C%D9%86-%D8%AF%D8%B1-%DB%B5%DB%B0-%D9%87%DA%A9%D8%AA%D8%A7%D8%B1-%D8%A7%D8%B2-%D8%A7%D8%B1%D8%A7%D8%B6%DB%8C-%D8%A8%D8%AE%D8%B4-%D8%B2%D8%B1%D8%A2%D8%A8%D8%A7%D8%AF-%DA%A9%D9%86%D8%A7%D8%B1%DA%A9"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T19:15:21+00:00"/>
    <meta property="og:title" content="اجرای طرح آبیاری نوین در ۵۰ هکتار از اراضی بخش «زرآباد» کنارک"/>
    <meta property="og:description" content="کنارک - رئیس جهاد کشاورزی سیستان و بلوچستان گفت: با حضور استاندار و تعدادی از مسئولین استانی و شهرستانی طرح نوین آبیاری در ۵۰ هکتار از اراضی بخش «زرآباد» شهرستان کنارک به بهره برداری رسید."/>
  </head>
  <body>
    <article>
      <h1>اجرای طرح آبیاری نوین در ۵۰ هکتار از اراضی بخش «زرآباد» کنارک</h1>
      <address>
        <time datetime="2019-11-23T19:15:21+00:00">23 Nov 2019, 19:15</time>
      </address>
      <p>رئیس سازمان جهاد کشاورزی سیستان وبلوچستان در حاشیه این مراسم در گفت و گو با <a href="https://www.mehrnews.com/">خبرنگار مهر</a> با اشاره به اینکه برای اجرای این طرح نوین آبیاری اعتباری بالغ بر ۷۳۵ میلیون تومان هزینه شده است، اظهار داشت: با اجرای این طرح ۷۶ نفر به صورت مستقیم و بیش از ۱۵۰ نفر به صورت غیر مستقیم از مزایای آن بهره مند می شوند.</p>
      <p>غلام حیدر زورقی با اشاره به اینکه با توجه به رطوبت کافی در منطقه «زرآباد» اجرای طرح آبیاری نوین بهترین بازدهی را دارد، افزود: برای شهرستان کنارک ۶۰۰ هکتار طرح آبیاری نوین پیش بینی شده است که تاکنون ۳۵۰ هکتار آن اجرا شده است.</p>
      <p>استاندار سیستان و بلوچستان نیز در حاشیه این مراسم در گفت وگو با <a href="https://www.mehrnews.com/">خبرنگار مهر</a>، اظهار داشت: با اجرای طرح های نوین آبیاری ضمن بهره وری بالای آب در مصرف آن نیز صرفه جویی می شود.</p>
      <p>احمدعلی موهبتی افزود: مدیریت منابع آبی بهترین عملکرد را برروی محصولات از نظر کیفیت و کمیت دارد.</p>
      <p>وی با اشاره به اینکه «زرآباد» یکی از قطب های مهم و بسیار تاثیر گذار کشاورزی در سیستان و بلوچستان است، ادامه داد: امروزه برخی از محصولات این بخش علاوه بر تامین نیازهای بازار داخلی به خارج از کشور نیز صادر می شوند.</p>
    </article>
  </body>
</html>