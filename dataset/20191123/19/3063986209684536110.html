<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/23/842650"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T19:41:00+00:00"/>
    <meta property="og:title" content="নলডাঙ্গায় অজ্ঞাত প্রতিবন্ধী ব্যক্তির মরদেহ উদ্ধার"/>
    <meta property="og:description" content="নাটোরের নলডাঙ্গা উপজেলার বাসুদেবপুরে অজ্ঞাত প্রতিবন্ধী ব্যক্তির মরদেহ উদ্ধার করেছে রেলওয়ে পুলিশ। আজ শনিবার সকালে উপজেলার বাসুদেবপুর বাঙ্গাল রেলওয়ে ব্রিজের নিচ থেকে সান্তাহার রেলওয়ে পুলিশ মরদেহটি উদ্ধার করেন। তবে তার নাম পরিচয় শনাক্ত করতে পারেনি এলাকাবাসী। সান্তাহার রেলওয়ে জিআরপি থানার এসআই বিশ্বনাথ কুমার ও স্থানীয়রা জানান, শনিবার সকালে উপজেলার বাসুদেবপুর বাঙ্গাল ব্রিজের নিচে পানিতে অজ্ঞাত ব্যক্তির মরদেহ পড়ে থাকতে দেখে পুলিশে খবর দেয় এলাকাবাসী। পরে সান্তাহার রেলওয়ে থানা পুলিশ এসে লাশটি উদ্ধার করে সান্তাহার মর্গে নিয়ে যায়। ধারণা করা হচ্ছে রাতে কোনো এক সময় ট্রেনে কাটা পড়ে ব্রিজের নিচে পানিতে পড়ে যায়। তার নাম পরিচয় কেউ শনাক্ত করতে পারেনি। তিনি শারীরিক প্রতিবন্ধী, তার হাত ও পায়ের গঠন দেখে পুলিশ নিশ্চিত করে মৃত ব্যক্তি শারীরিক প্রতিবন্ধী ছিল। তিনি বলেন, মৃতের মুখে কালো দাঁড়ি আছে। পরনে লাল রংয়ের পাঞ্জাবি ও চেক লুঙ্গি ছিল। ধারণা করা হচ্ছে কোনো চলন্ত ট্রেন থেকে পড়ে গিয়ে এ দুর্ঘটনা হতে পারে।"/>
  </head>
  <body>
    <article>
      <h1>নলডাঙ্গায় অজ্ঞাত প্রতিবন্ধী ব্যক্তির মরদেহ উদ্ধার</h1>
      <address><time datetime="2019-11-23T19:41:00+00:00">23 Nov 2019, 19:41</time> by <a rel="author">নাটোর প্রতিনিধি</a></address>
      <p>নাটোরের নলডাঙ্গা উপজেলার বাসুদেবপুরে অজ্ঞাত প্রতিবন্ধী ব্যক্তির মরদেহ উদ্ধার করেছে রেলওয়ে পুলিশ। আজ শনিবার সকালে উপজেলার বাসুদেবপুর বাঙ্গাল রেলওয়ে ব্রিজের নিচ থেকে সান্তাহার রেলওয়ে পুলিশ মরদেহটি উদ্ধার করেন। তবে তার নাম পরিচয় শনাক্ত করতে পারেনি এলাকাবাসী।</p>
      <p>সান্তাহার রেলওয়ে জিআরপি থানার এসআই বিশ্বনাথ কুমার ও স্থানীয়রা জানান, শনিবার সকালে উপজেলার বাসুদেবপুর বাঙ্গাল ব্রিজের নিচে পানিতে অজ্ঞাত ব্যক্তির মরদেহ পড়ে থাকতে দেখে পুলিশে খবর দেয় এলাকাবাসী। পরে সান্তাহার রেলওয়ে থানা পুলিশ এসে লাশটি উদ্ধার করে সান্তাহার মর্গে নিয়ে যায়। ধারণা করা হচ্ছে রাতে কোনো এক সময় ট্রেনে কাটা পড়ে ব্রিজের নিচে পানিতে পড়ে যায়। তার নাম পরিচয় কেউ শনাক্ত করতে পারেনি। তিনি শারীরিক প্রতিবন্ধী, তার হাত ও পায়ের গঠন দেখে পুলিশ নিশ্চিত করে মৃত ব্যক্তি শারীরিক প্রতিবন্ধী ছিল।</p>
      <p>তিনি বলেন, মৃতের মুখে কালো দাঁড়ি আছে। পরনে লাল রংয়ের পাঞ্জাবি ও চেক লুঙ্গি ছিল। ধারণা করা হচ্ছে কোনো চলন্ত ট্রেন থেকে পড়ে গিয়ে এ দুর্ঘটনা হতে পারে।</p>
    </article>
  </body>
</html>