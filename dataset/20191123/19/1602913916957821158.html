<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/peste-360-000-de-romani-au-votat-in-strainatate-pana-sambata-la-ora-21-00-in-turul-al-doilea-18609866"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-23T19:04:32+00:00"/>
    <meta property="og:title" content="Peste 360.000 de români au votat în străinătate, până sâmbătă, la ora 21.00, în turul al doilea"/>
    <meta property="og:description" content="Un număr de 347.347 de români au votat în străinătate până sâmbătă, ora 20.00, iar 17.503 sunt votanţi prin corespondenţă, la cel de-al doilea tur al alegerilor prezidenţiale, în total fiind 364.850, potrivit BEC. Comparativ, la aceeaşi oră, la primul tur au fost 259.889 la urne."/>
  </head>
  <body>
    <article>
      <h1>Peste 360.000 de români au votat în străinătate, până sâmbătă, la ora 21.00, în turul al doilea</h1>
      <address><time datetime="2019-11-23T19:04:32+00:00">23 Nov 2019, 19:04</time> by <a rel="author" href="https://www.zf.ro/autor/ana-petrescu" target="_blank">Ana Petrescu</a></address>
      <p>Un număr de 347.347 de români au votat în străinătate până sâmbătă, ora 20.00, iar 17.503 sunt votanţi prin corespondenţă, la cel de-al doilea tur al alegerilor prezidenţiale, în total fiind 364.850, potrivit BEC. Comparativ, la aceeaşi oră, la primul tur au fost 259.889 la urne.</p>
      <p>Până sâmbătă, la ora 21.00, 347.347 de români au votat la secţiile organizate în străinătate pentru cel de-al doilea tur al prezidenţialelor, faţă de 259.889 câţi au votat în primul tur la aceeaşi oră. De asemenea, 17.503 sunt votanţi prin corespondenţă, la turul al doilea al alegerilor.</p>
      <p>În total, până sâmbătă, la ora menţionată, au fost 364.850 de votanţi în Diaspora, la urne şi cei care au votat prin corespondenţă. La aceeaşi oră, în primul tur de scrutin, erau în total 285.078 de votanţi.</p>
      <p>Un număr de 25.189 de români au votat prin corespondenţă, la primul tur al alegerilor.</p>
      <p>Cei mai mulţi votanţi, până în prezent, au fost la o secţie din Londra, şi anume 3.420 de votanţi. Multe persoane au votat şi la Bruxelles, 2.277 şi respectiv în Chişinău - 1.912. La polul opus este Ashabat, Turkmenistan, unde a fost un singur votant, în Harare, Zimbabwe s-au prezentat la urne două persoane, iar în Taşkent, Uzbekistan, trei oameni.</p>
      <p>Până la ora 21.00, cei mai mulţi românii au votat în Italia, respectiv 68.189, în Marea Britanie – 64.039, în Germania – 55.500 şi în Spania – 51.051, potrivit datelor furnizate de BEC. De asemenea, în Republica Moldova au votat 17.864 de persoane, în Franţa – 15.475, iar în Austria – 11.450.</p>
      <p>Votul pentru cel de-al doilea tur al alegerilor pentru desemnarea şefului statului a început în străinătate, vineri, 22 noiembrie, la Auckland, în Noua Zeelandă, la ora 01.00, ora României (ora 12.00 ora locală), la secţia de votare nr. 17, cea mai îndepărtată secţie de votare organizată în afara graniţelor României.</p>
      <p>Votul în cadrul celor 838 de secţii organizate în străinătate se desfăşoară pe parcursul a trei zile: vineri, 22 noiembrie 2019, în intervalul orar 12.00 – 21.00, sâmbătă, 23 noiembrie 2019, şi duminică, 24 noiembrie 2019, în intervalul orar 07.00 – 21.00.</p>
    </article>
  </body>
</html>