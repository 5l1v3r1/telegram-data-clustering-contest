<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/spor/136322/trabzonspor-ankaragucu-deplasmaninda-liderlige-uctu"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-23T19:27:00+00:00"/>
    <meta property="og:title" content="Trabzonspor Ankaragücü deplasmanında liderliğe uçtu"/>
    <meta property="og:description" content="Ankaragücü'nü deplasmanda 3-0 yenen Trabzonspor, maç fazlasıyla Süper Lig'in yeni lideri oldu!"/>
  </head>
  <body>
    <article>
      <h1>Trabzonspor Ankaragücü deplasmanında liderliğe uçtu</h1>
      <h2>Ankaragücü'nü deplasmanda 3-0 yenen Trabzonspor, maç fazlasıyla Süper Lig'in yeni lideri oldu!</h2>
      <address>
        <time datetime="2019-11-23T19:27:00+00:00">23 Nov 2019, 19:27</time>
      </address>
      <h3>ANKARAGÜCÜ: 0- TRABZONSPOR: 3</h3>
      <p>Ankaragücü'nü deplasmanda 3-0 yenen Trabzonspor, maç fazlasıyla Süper Lig'in yeni lideri oldu!</p>
      <p>Süper Lig'de 12. hafta maçında Trabzonspor, Ankaragücü'ne konuk oldu. Zirve mücadelesi veren Fırtına, 90 dakika boyunca hakimiyeti elinden hiç bırakmadı, sahadan 3-0 galip ayrıldı.</p>
      <p>Maç fazlasıyla liderliğe yükselen Ünal Karaman'ın ekibine 3 puanı getiren goller Sörloth, Yusuf Sarı ve Nwakaeme'den geldi.</p>
      <p>Süper Lig'in 12. hafta karşılaşmasında Trabzonspor, Ankaragücü’nü 3-0 mağlup etti. 22 puana ulaşan Trabzonspor, maç fazlasıyla liderlik koltuğuna oturdu.</p>
      <p><b>STAT:</b> Eryaman</p>
      <p><b>HAKEMLER:</b> Cüneyt Çakır, Bahattin Duran, Tarık Ongun</p>
      <p><b>MKE ANKARAGÜCÜ:</b> Korcan- Stelios Kitsiou, Yalçın Ayhan (Dk.46 Alihan Kubalas), Michal Pazdan, Tiago Pinto, Sedat Ağçay (Dk.64 Moke), Ricardo Faty, lhan Parlak ,Hector Canteros , Aydın Karabulut (Dk.25 Cebrail Karayel), Dever Orgill</p>
      <p><b>TRABZONSPOR:</b> Erce Kardeşler- Joao Pereira, Hüseyin Türkmen, Majid Hosseini (Dk.80 Cafer Tosun), Gaston Campi, Kamil Ahmet, John Obi Mikel, Yusuf Sarı, Jose Sosa (Dk.64 Doğan Erdoğan), Anthony Nwakaeme (Dk.73 Fıratcan Üzüm), Alexander Sörloth</p>
      <p><b>GOLLER:</b> Dk. 6 Sörloth, Dk. 48 Yusuf Sarı, Dk. 56 Nwakaeme (Trabzonspor)</p>
      <p><b>KIRMIZI KARTLAR:</b> Dk. 45+1 Ricardo Faty (MKE Ankaragücü)</p>
      <p><b>SARI KARTLAR:</b> İlhan Parlak, Hector Canteros, Pazdan, Alihan Kubalas (MKE Ankaragücü) - Yusuf Sarı, (Trabzonspor)</p>
      <p>Süper Lig’in 12’nci haftasında MKE Ankaragücü sahasında Trabzonspor’u konuk etti. Trabzonspor karşılaşmadan Sörloth, Yusuf Sarı ve Nwakaeme’nin golleriyle 3-0 galip ayrıldı.</p>
      <p>6’ncı dakikada orta alanda topla buluşan Sörloth ceza sahası içerisine girer girmez şutunu çekti. Top kaleci Korcan’ın solundan ağlarla buluştu: 0-1.</p>
      <p>18’inci dakikada ceza yayının sağından Canteros’un kullandığı serbest vuruşta top önce direğe sonra kaleci Erce’ye çarptı ve kornere çıktı.</p>
      <p>23’üncü dakikada Sosa’nın ortasında Obi Mikel’in kafa vuruşu üst direğe çarptı ve kale çizgisi üzerinde kaleci Korcan topu uzaklaştırdı.</p>
      <p>28’inci dakikada Yusuf Sarı’nın pasında ceza sahası içinde topla buluşan Sörloth’dan önce savunmada Pazdan ayak koydu, kaleci Korcan’a çarpan top kornere çıktı.</p>
      <p>Karşılaşmanın ilk yarısı konuk ekibin 1-0’lık üstünlüğü ile sona erdi.</p>
      <p>48’inci dakikada Nwakaeme’nin pasında topla buluşan Yusuf Sarı, düzgün bir vuruşla topu kaleci Korcan’ın solundan ağlara gönderdi: 0-2.</p>
      <p>56’ncı dakikada ceza sahasında topla buluşan Nwakaeme’nin şutunda top ağlara gitti: 0-3.</p>
      <p>67’nci dakikada Pinto’nun ceza sahasına ortasında, kale sahası ön çizgisi önünde topla buluşan Orgill’in kafa vuruşu az farkla auta çıktı.</p>
      <p>72’nci dakikada Orgill’in orta sahadan attığı pasla, ceza sahası yayında topla buluşan Moke’nin vuruşunda kaleci penaltı noktası üzerinde son anda topu kontrol etti.</p>
      <p>74’üncü dakikada kendi ceza yayı üzerinde topu alan Yusuf, rakip ceza sahasına girerek kaleci Korcan’ı geçti, ağlara gitmekte olan topu Pazdan kornere çeldi.</p>
      <p>Bordo mavililer sahadan 3-0 galip ayrıldı.</p>
    </article>
  </body>
</html>