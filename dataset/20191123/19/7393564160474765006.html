<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2582599/bumboks-novim-skladom-vidigrav-dva-koncerti-u-lvovi-na-pidtrimku-novogo-albomu-video"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-23T19:47:00+00:00"/>
    <meta property="og:title" content="“Бумбокс” новим складом відіграв два концерти у Львові на підтримку нового альбому, - ВІДЕО"/>
    <meta property="og:description" content="Гурт “Бумбокс” новим складом відіграв два концерти у Львові на підтримку нового альбому &quot;Таємний код: Рубікон&quot;"/>
  </head>
  <body>
    <article>
      <h1>“Бумбокс” новим складом відіграв два концерти у Львові на підтримку нового альбому, - ВІДЕО</h1>
      <address><time datetime="2019-11-23T19:47:00+00:00">23 Nov 2019, 19:47</time> by <a rel="author">Юлія Лавришин</a></address>
      <p>
        <i>У Львові 21 та 22 листопада у клубі "Малевич" гурт "Бумбокс" у новому складі презентував свій восьмий студійний альбом "Таємний Код: Рубікон". На обидва концерти продали усі квитки і публіка дуже тепло зустріла улюблений гурт.</i>
      </p>
      <p>Як повідомила кореспондентка 032.ua, у Львові музиканти виконали пісні з нового альбому "Тримай мене", рімейк пісні "Ангела, як я" гурту "Крихітка", "Дрантя", "ДШ", "Твій на 100%", "Побачимось". А також відіграли старіші хіти, зокрема "Вахтёры", "Квіти у волоссі", “Дитина”, “Ким ми були”, “Сталеві квіти” та інші.</p>
      <figure>
        <img src="https://s.032.ua/section/newsInText/upload/images/news/intext/000/051/477/ps20193503_5dd9868aacd15.jpg"/>
      </figure>
      <p>Альбом “Таємний код: Рубікон” містить 11 пісень і був записаний в Україні, Франції та США. Тур на підтримку цього альбому триває з 19 вересня та охоплює 15 міст. Львів — єдине місто цього туру, де "Бумбокс" відіграв два концерти.</p>
      <p>Нагадаємо, Андрій Хливнюк <a href="https://www.032.ua/news/2579633/andrij-hlivnuk-rozpoviv-u-lvovi-pro-ostannij-albom-ta-novu-bas-gitaristku-bumboksu">розповів</a> про нових учасників гурту: гітаристів Дмитра Куваліна, Олега Аджибаєва та бас-гітаристку Інна Невойт, яка стала першою жінкою у складі гурту, що проіснував уже 15 років. Вони замінили гітариста Андрія “Муху” Самойла, басиста Дениса Левченка та звукоінженера Ігоря Мельника.</p>
      <figure>
        <iframe src="https://www.youtube.com/embed/nIa71LD7qHs" width="560" height="314" data-service="Youtube" scrolling="no"/>
      </figure>
    </article>
  </body>
</html>