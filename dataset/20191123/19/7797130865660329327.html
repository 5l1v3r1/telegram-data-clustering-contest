<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a546460/Greta-Tunberg-ce-voditi-emisiju-na-radiju-BBC-za-Bozic.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-23T19:56:00+00:00"/>
    <meta property="og:title" content="Greta Tunberg će voditi emisiju na radiju &quot;BBC&quot; za Božić"/>
    <meta property="og:description" content="Mlada švedska aktivistkinja za klimu Greta Tunberg će voditi emisiju na britanskom radiju Bi Bi Si (BBC) Radio 4,..."/>
  </head>
  <body>
    <article>
      <h1>Greta Tunberg će voditi emisiju na radiju "BBC" za Božić</h1>
      <address>
        <time datetime="2019-11-23T19:56:00+00:00">23 Nov 2019, 19:56</time>
      </address>
      <p>Mlada švedska aktivistkinja za klimu Greta Tunberg će voditi emisiju na britanskom radiju Bi Bi Si (BBC) Radio 4, tokom božićnih praznika, saopštila je danas ta medijska kuća.</p>
      <p>Šveđanka od 16 godina, koja je postala simbol borbe protiv globalnog zagrevanja i predložena za ovogodišnju Nobelovu nagradu za mir, biće jedna od nekoliko poznatih ličnosti koje će voditi emisiju na radiju koji je veoma popularna u Velikoj Britaniji.</p>
      <p>Greta Tunberg će razgovarati sa nekoliko ličnosti koje se takodje bore protiv klimatskih promena a mlada Šveđ anka je već sugerisala reportaže na Antarktiku i Zambiji kao i intervju sa guvernerom Engleske banke Markom Karnijem.</p>
      <p>Pored nje, voditelji emisije na radiju izmedju Božića i Nove godine biće Brenda Hejl, predsednica britanskog Vrhovnog suda koja je ocenila kao nezakonitu odluku premijera Borisa Džonsona o privremenom prekidu rada parlamenta.</p>
      <p>Voditelj će biti i bivši glavni urednik lista Dejli Telegraf Čarls Mur koji će govoriti o slobodi izražavanja. Ranijih godina voditelji su bili princ Hari, glumica Andželina Džoli i naučnik Stiven Hoking.</p>
    </article>
  </body>
</html>