<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815838"/>
    <meta property="og:site_name" content="Sportal.bg"/>
    <meta property="article:published_time" content="2019-11-23T19:25:00+00:00"/>
    <meta property="og:title" content="Божиков и компания с шеста поредна победа в Словакия"/>
    <meta property="og:description" content="Отборът на Слован (Братислава) продължава да ниже победа след победа на сметката си в първенството на Словакия. Шампионът надигра с 2:0 Серед в ..."/>
  </head>
  <body>
    <article>
      <h1>Божиков и компания с шеста поредна победа в Словакия</h1>
      <address><time datetime="2019-11-23T19:25:00+00:00">23 Nov 2019, 19:25</time> by <a rel="author">SPORTAL.BG</a></address>
      <p>Отборът на Слован (Братислава) продължава да ниже победа след победа на сметката си в първенството на Словакия. Шампионът надигра с 2:0 Серед в сблъсъка от 16-ия кръг и така продължи серията си от 6 поредни успеха. Цял мач за домакините записа българският национал Васил Божиков.<br/><br/>Победата на Слован обаче този път не дойде твърде лесно. И двата гола за столичани паднаха в последния четвърт час и бяха дело на звездата на тима Андраж Шпорар, който се разписа в 77-ата и 82-ата минута.<br/><br/>С този успех Слован има 41 точки на върха в класирането и води убедително пред преследвача си Дунайска Стреда, който е с 31 точки. Серед пък се намира на 8-ото място с 18 точки.</p>
    </article>
  </body>
</html>