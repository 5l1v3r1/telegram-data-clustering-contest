<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/zdravlje/3360995/hrana-koja-leci-ljuta-papricica-cudo-od-namirnice-evo-za-sta-je-sve-dobra"/>
    <meta property="og:site_name" content="kurir.rs"/>
    <meta property="article:published_time" content="2019-11-23T19:31:00+00:00"/>
    <meta property="og:title" content="HRANA KOJA LEČI: Ljuta papričica čudo od namirnice! Evo za šta je sve dobra!"/>
    <meta property="og:description" content="Najzdravije Sagorevaju kalorije, štite srce, pomažu kod bolova u stomaku i čine nas srećnim. Većina ljudi ipak voli umereno ljuti ukus koji poboljšava hranuSvoj ljuti ukus papričice duguju posebnom sastojku koji se zove kapsaicin. Što više kapsaicina sadrži, ..."/>
  </head>
  <body>
    <article>
      <h6 class="kicker">Blagodeti čilija</h6>
      <h1>HRANA KOJA LEČI: Ljuta papričica čudo od namirnice! Evo za šta je sve dobra!</h1>
      <address>
        <time datetime="2019-11-23T19:31:00+00:00">23 Nov 2019, 19:31</time>
      </address>
      <p>Najzdravije Sagorevaju kalorije, štite srce, pomažu kod bolova u stomaku i čine nas srećnim. Većina ljudi ipak voli umereno ljuti ukus koji poboljšava hranu</p>
      <p>Svoj ljuti ukus papričice duguju posebnom sastojku koji se zove kapsaicin. Što više kapsaicina sadrži, paprika je ljuća. Kapsaicin papričicama daje ne samo ljutinu nego i posebna lekovita svojstva, zbog kojih ih možemo svrstati među najzdravije namirnice na svetu.</p>
      <p>
        <b>SPREČAVAJU BOL</b>
      </p>
      <p>Najnovija istraživanja potvrđuju da ljute papričice delotvorno smanjuju bol izazvan artritisom, psorijazom i dijabetičkom neuropatijom.</p>
      <p>
        <b>KORISNE ZA KARDIOVASKULARNI SISTEM</b>
      </p>
      <p>Ljute papričice smanjuju nivo holesterola i triglicerida i sprečavaju stvaranje krvnih ugrušaka. Kulture koje široko primenjuju ljute papričice imaju mnogo manji procenat srčanih bolesti, moždanog udara i tromboze.</p>
      <figure>
        <img src="https://www.kurir.rs/data/images/2019/11/19/19/2057709_stockphotocloseupofwomanshandsmadeheartonbellyisolatedonwhitebackgroundhealthcareconcept583399804_ff.jpg?ver=1574188831"/>
        <figcaption>
          <cite>foto: Shutterstock</cite>
        </figcaption>
      </figure>
      <p>
        <b>DELUJU PROTIVUPALNO</b>
      </p>
      <p>Zahvaljujući kapsaicinu, ljute papričice imaju protivupalna svojstva. Kapsaicin snažno blokira materiju koja je povezana sa upalnim procesima u organizmu. Redovnim konzumiranjem ljutih papričica može se smanjiti pojava artritisa.</p>
      <p>
        <b>JAČAJU IMUNITET</b>
      </p>
      <p>Jarkocrvena boja čili papričica svedoči o visokom sadržaju beta-karotena, ili pro-vitamina A. Samo nekoliko kašičica čilija dnevno daje telu ekstradoze vitamina C i A, koje su bitne u prevenciji infekcija.</p>
      <p>
        <b>SPREČAVAJU ČIR NA ŽELUCU</b>
      </p>
      <p>Ranije se smatralo da unos ljute hrane uzrokuje čireve na želucu. Danas je potvrđeno da ljute papričice ne samo da ne uzrokuju čireve nego ih sprečavaju tako što ubijaju štetne bakterije i stimulišu stvaranje zaštitnih želudačnih sokova.</p>
      <figure>
        <img src="https://www.kurir.rs/data/images/2019/11/19/19/2057711_stockphotomansufferingfromelbowjointpainpeoplehealthcareandproblemconcept586169414_ff.jpg?ver=1574188841"/>
        <figcaption>
          <cite>foto: Shutterstock</cite>
        </figcaption>
      </figure>
      <p>
        <b>POBOLJŠAVAJU PROBAVU</b>
      </p>
      <p>Prema ajurvedi, ljuti ukus stimuliše apetit i poboljšava probavu. Hrana koja se dobro vari daje telu neophodne nutrijente i energiju, dok hrana koja se sporo vari, stvara toksine. Zbog toga, prema ajurvedi, dobra probava je ključna za naše zdravlje.</p>
      <p>
        <b>(Kurir.rs / Foto:Shutterstock)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/zabava/zdravlje/3358845/los-holesterol-moze-da-dovede-do-srcanog-i-mozdanog-udara-sprecite-pojavu-ovih-zdravstvenih-problema-na-potpuno-prirodan-nacin"/>
        <a href="https://www.kurir.rs/zabava/zena/3358997/horor-prica-maja-se-zaglavila-u-solarijumu-i-ostala-unutra-cele-noci-ujutru-smo-culi-vriske-a-onda-smo-zanemeli-kad-smo-je-videli"/>
        <a href="https://www.kurir.rs/zabava/zena/3358639/bila-je-slepa-ceo-zivot-i-nikome-nije-rekla-roditeljima-je-priznala-kada-je-napunila-40-a-da-joj-se-nije-desilo-ovo-ne-bi-ni-tada-foto"/>
        <a href="https://www.kurir.rs/zabava/zdravlje/3356869/alergija-na-hladnocu-izaziva-osip-a-pomoc-lekara-morate-da-potrazite-dolazi-zima-i-prvo-sto-morate-da-uradite-je-ovo-cak-i-ako-mislite-da-situacija-nije-alarmantna"/>
      </related>
    </article>
  </body>
</html>