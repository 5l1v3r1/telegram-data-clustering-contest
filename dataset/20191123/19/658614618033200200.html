<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/176064/nieuwe-scholen-miljoenen-duurder"/>
    <meta property="og:site_name" content="omroep flevoland"/>
    <meta property="article:published_time" content="2019-11-23T19:45:00+00:00"/>
    <meta property="og:title" content="Nieuwe scholen miljoenen duurder"/>
    <meta property="og:description" content="De bouw van twee nieuwe basisscholen in Almere is 2,6 miljoen euro duurder geworden. Volgens de gemeente is de aanbesteding ongunstig uitgevallen en moet er daardoor meer worden betaald om de scholen te bouwen. Het gaat om basisschool De Odyssee in Almere Poort en De Verwondering in de wijk Nobelhorst."/>
  </head>
  <body>
    <article>
      <h1>Nieuwe scholen miljoenen duurder</h1>
      <address>
        <time datetime="2019-11-23T19:45:00+00:00">23 Nov 2019, 19:45</time>
      </address>
      <slideshow>
        <figure>
          <img src="https://d16junmm04ri2h.cloudfront.net/image/xlg/pictures/191123_De_verwondering2_255E3D0574A0D1D0C12584B80038D79B.jpg"/>
          <figcaption>De Verwondering || Foto: De Verwondering</figcaption>
        </figure>
        <figure>
          <img src="https://d16junmm04ri2h.cloudfront.net/image/xlg/pictures/191123_Odyssee3_C8FD0E10C59832F0C12584B8003941EA.jpg"/>
          <figcaption>De Odyssee || Foto: Gemeente Almere</figcaption>
        </figure>
      </slideshow>
      <p>
        <b>De bouw van twee nieuwe basisscholen in Almere is 2,6 miljoen euro duurder geworden. Volgens de gemeente is de aanbesteding ongunstig uitgevallen en moet er daardoor meer worden betaald om de scholen te bouwen. Het gaat om basisschool De Odyssee in Almere Poort en De Verwondering in de wijk Nobelhorst.</b>
      </p>
      <p>De Verwondering is 1,5 miljoen duurder geworden. Donderdag gaat de eerste paal de grond in. De school komt achter de rode Buurtschuur in het begin van de wijk. In totaal kost de bouw 6,7 miljoen euro. De bouwkosten van De Odyssee in Poort vallen 1,1 miljoen duurder uit. De begroting was 5,3 miljoen euro. De Odyssee komt aan het Homeruskwartier.</p>
      <p>De tegenvaller en de afschrijving van de gebouwen gaan de gemeente jaarlijks 130.000 euro kosten voor de komende 40 jaar.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>