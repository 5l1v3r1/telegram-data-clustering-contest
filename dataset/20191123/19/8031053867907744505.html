<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%ce%ba%cf%84%ce%b1%ce%ba%cf%84%ce%bf-%cf%80%ce%ad%cf%86%cf%84%ce%bf%cf%85%ce%bd-%ce%ba%ce%bf%cf%81%ce%bc%ce%b9%ce%ac-%cf%83%cf%84%ce%b7-%ce%b2-%cf%83%cf%85%cf%81%ce%af%ce%b1-saa.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T19:44:45+00:00"/>
    <meta property="og:title" content="«Πέφτουν κορμιά» στη Β. Συρία – SAA &amp; Κούρδοι συνέντριψαν τις ΤΕΔ στην πόλη Ayn Issa"/>
    <meta property="og:description" content="Συγκλονιστικές ειδήσεις έχουμε από την Βόρεια Συρία, την οποία κάποιοι “έβγαλαν” επίτηδες  από το κάδρο των εξελίξεων, ενώ Σύροι και Κούρδοι πολεμούν σώμα με σώμα με τους Τούρκους χωρίς σταματημό."/>
  </head>
  <body>
    <article>
      <h1>«Πέφτουν κορμιά» στη Β. Συρία – SAA &amp; Κούρδοι συνέντριψαν τις ΤΕΔ στην πόλη Ayn Issa</h1>
      <address>
        <time datetime="2019-11-23T19:44:45+00:00">23 Nov 2019, 19:44</time>
      </address>
      <p>
        <b>Συγκλονιστικές ειδήσεις έχουμε από την Βόρεια Συρία, την οποία κάποιοι “έβγαλαν” επίτηδες  από το κάδρο των εξελίξεων, ενώ Σύροι και Κούρδοι πολεμούν σώμα με σώμα με τους Τούρκους χωρίς σταματημό.</b>
      </p>
      <p>Σύμφωνα με πληροφορίες, οι ΤΕΔ, οι οποίες δεν αποδέχονται την ολοκλήρωση της αποχώρησης των Κούρδων, εισέβαλαν στην πόλη Ayn Issa, απωθώντας δυνάμεις του SDF και Σύρους.</p>
      <p>Στην συνέχεια o SAA και Κούρδοι επιτέθηκαν μαζικά και νίκησαν τις τουρκικές δυνάμεις, οι οποίες επανήλθαν με λυσσαλέες επιθέσεις εναντίον των Κούρδων γύρω από την Ayn Issa, αλλά απωθήθηκαν ξανά.</p>
      <p>
        <b>Οι Κούρδοι έχουν ανακαταλάβει στρατόπεδο στην Ayn Issa, αφού το είχαν χάσει νωρίτερα μέσα στην ημέρα ενώ οι επιθέτεις των Τούρκων συνεχίζονται.</b>
      </p>
      <p>Το συριακό πρακτορείο ειδήσεων SANA , ανέφερε ότι οι τουρκικές κατοχικές δυνάμεις και οι μισθοφόροι τους ξεκίνησαν το Σάββατο μια σφοδρή επίθεση στην πόλη Ayn Issa στη βόρεια επαρχία Raqqa.</p>
      <figure>
        <img src="https://www.pentapostagma.gr/wp-content/uploads/2019/11/ras-alein-660x330.jpg"/>
      </figure>
      <p>
        <b>Την ίδια στιγμή, ο Άσαντ ξεκινά “ανένδοτο πόλεμο” κατά των ΗΠΑ για την χρήση των πετρελαιοπηγών της χώρας κατηγορώντας τους ως κατακτητές.</b>
      </p>
      <p>Η λαϊκή δυσαρέσκεια αυξάνεται στη Συρία έναντι των Ηνωμένων Πολιτειών, αφού ανοιχτά παραδέχονται ότι ο κύριος σκοπός τους στην Συρία ήταν τα πετρέλαια, αναφέρει ο αραβικός τύπος.</p>
      <p>Σε πλήρη παραβίαση του διεθνούς δικαίου, οι αμερικανικές στρατιωτικές δυνάμεις κατέλαβαν το ανατολικό τμήμα της Συρίας και βρίσκονται σε μια περιοχή που εμπεριέχει τα δύο τρίτα των αποθεμάτων πετρελαίου της Συρίας, τα οποία υπολογίζονται σε πάνω από 2,5 δισεκατομμύρια βαρέλια.</p>
      <p>Οι αμερικανικές δυνάμεις, οι οποίες αποχώρησαν την παραμονή της τουρκικής εισβολής στο βόρειο τμήμα της χώρας, έχουν στρατεύματα γύρω από τις πετρελαιοπηγές: Al Omar, Tank, Giaffra και της Koniko, που είναι υπό τον έλεγχο του SDF.</p>
      <p>
        <b>Πολλές πηγές, ιδίως οι Ρώσοι και οι Ισραηλινοί, επιβεβαιώνουν τη συμφωνία για την εξόρυξη του συριακού πετρελαίου από μια ισραηλινή εταιρεία. Παρόλα αυτά, η Δαμασκός ποτέ δεν αντέδρασε επίσημα με οποιαδήποτε κίνηση. Οι Σύροι Κούρδοι αρνήθηκαν επισήμως όσα τεκμηριώθηκαν ευρέως από τις ρωσικές και συριακές υπηρεσίες πληροφοριών.</b>
      </p>
      <p>Τα αποδεικτικά στοιχεία για τη μεταφορά και την παράνομη πώληση του συριακού πετρελαίου έχουν επιβεβαιωθεί όμως αρκετές φορές από τη ρωσική κυβέρνηση, η οποία «κατηγορεί τις Ηνωμένες Πολιτείες για ληστεία του συριακού πετρελαίου που εγγυάται η αμερικανική στρατιωτική παρουσία».</p>
      <p>
        <b>Αναλυτές πιστεύουν ότι το σχέδιο αυτό των ΗΠΑ που εγγυώνται οι 600 Αμερικανοί στρατιώτες, αποσκοπεί στο να στερήσει από τη συριακή κυβέρνηση ένα πολύτιμο οικονομικό πόρο, απαραίτητο για την ανοικοδόμηση της χώρας και την αποκατάσταση της κυριαρχίας του καθεστώτος Άσαντ.</b>
      </p>
      <p>Η συριακή κυβέρνηση που είναι όμηρος αναγκάζεται να εισάγει για τις ενεργειακές της ανάγκες πετρέλαιο από ξένες χώρες.</p>
      <p>
        <b>Σε πρόσφατη συνέντευξή του στη Ρωσία 24, ο πρόεδρος της Συρίας Μπασάρ Ασάντ προειδοποίησε την Ουάσινγκτον, ότι η παράνομη παρουσία αμερικανικών στρατευμάτων κατοχής στη Συρία θα παράγει ένοπλη αντίσταση ενάντια στον κατακτητή.</b>
      </p>
      <p>
        <b>Στη Συρία λέγεται ότι η Τουρκία επαναλαμβάνει όσα έχουν ήδη συμβεί στην επαρχία του Iskenderun (Αλεξανδρέττα) που θυμίζει την Τουρκία του Ατατούρκ, όταν οι Τούρκοι επέβαλαν δημογραφική αλλαγή εις βάρος των αραβικών μειονοτήτων το 1939.</b>
      </p>
      <p>Μέχρι σήμερα, η Συρία δεν αναγνωρίζει την Αλεξανδρέττα ως τουρκικό έδαφος, αλλά θεωρεί ότι είναι κατεχόμενο έδαφος που θα απελευθερωθεί όπως τα Υψώματα του Γκολάν.</p>
      <p>
        <b>Αν αναλύσουμε το τι συμβαίνει στην πράξη, είναι σαφές ότι η Δαμασκός συγκεντρώνει τώρα τις δυνάμεις και τις ενέργειές της, όχι μόνο για την απελευθέρωση του Idlib, της περιοχής με τη μεγαλύτερη συγκέντρωση εξτρεμιστικών ισλαμικών τρομοκρατών και μισθοφόρων στον κόσμο, αλλά ολόκληρης της Συρίας.</b>
      </p>
    </article>
  </body>
</html>