<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904914/ten-hag-ik-overwoog-aan-het-begin-echt-om-met-schuurs-te-starten-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T19:36:00+00:00"/>
    <meta property="og:title" content="Ten Hag: 'Ik overwoog aan het begin echt om met Schuurs te starten'"/>
    <meta property="og:description" content="Erik ten Hag had tegen Heracles Almelo met het centrum kunnen beginnen dat woensdag tegen OSC Lille moet spelen, maar kiest daar bewust niet voor. Daley Blind is dan geschorst, maar staat zaterdag tegen Heracles wel gewoon in de basis. Blind vormt samen met Perr Schuurs het centrum van Ajax. &quot;Heracles is een goede en moeilijke tegenstander. Dan moet je met je sterkste elftal spelen. Dat is in deze fase van het seizoen noodzakelijk&quot;, vertelt Ten Hag aan FOX Sports. LIVE: Ajax wint dik van Heracles, AZ ruim langs Utrecht (gesloten)"/>
  </head>
  <body>
    <article>
      <h1>Ten Hag: 'Ik overwoog aan het begin echt om met Schuurs te starten'</h1>
      <address>
        <time datetime="2019-11-23T19:36:00+00:00">23 Nov 2019, 19:36</time>
      </address>
      <p>
        <b>Erik ten Hag had tegen Heracles Almelo met het centrum kunnen beginnen dat woensdag tegen OSC Lille moet spelen, maar kiest daar bewust niet voor. Daley Blind is dan geschorst, maar staat zaterdag tegen Heracles wel gewoon in de basis.</b>
      </p>
      <p>Blind vormt samen met Perr Schuurs het centrum van Ajax. "Heracles is een goede en moeilijke tegenstander. Dan moet je met je sterkste elftal spelen. Dat is in deze fase van het seizoen noodzakelijk", vertelt Ten Hag aan FOX Sports.</p>
      <p>Edson Álvarez begint niet in de basis tegen Heracles. "Het heeft ook te maken met dat Álvarez een jetlag heeft. Hij kwam donderdagmiddag laat terug en was vrijdag nog erg vermoeid."</p>
      <p>Ten Hag overwoog aan het begin van het seizoen om Schuurs een basisplaats te geven. "Ik heb in allebei vertrouwen", zegt de Ajax-trainer over Schuurs en Álvarez. "Ze hebben het allebei aangetoond. Het zit heel dicht bij elkaar. Ik heb aan het begin van het seizoen echt overwogen om met Schuurs te starten, maar toen heb ik voor Joël (Veltman, red.) gekozen."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904858/live-heerlijke-eredivisie-zaterdag-met-fc-utrecht-az-n-ajax-heracles.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>