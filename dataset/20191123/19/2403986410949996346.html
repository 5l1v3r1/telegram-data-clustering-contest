<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/yak_u_rosiyi_poyasnyuyut_zniknennya_spidnoyi_bilizni_moryakiv_iz_zahoplenih_korabliv_n1238518"/>
    <meta property="og:site_name" content="24 Канал"/>
    <meta property="article:published_time" content="2019-11-23T19:35:00+00:00"/>
    <meta property="og:title" content="Як у Росії пояснюють зникнення спідньої білизни моряків із захоплених кораблів"/>
    <meta property="og:description" content="У Росії заявили, що деякі особисті речі українських моряків на захоплених в Керченській протоці кораблях &quot;згнили через вогкість&quot;. Саме тому їх нібито знищили."/>
  </head>
  <body>
    <article>
      <h1>Як у Росії пояснюють зникнення спідньої білизни моряків із захоплених кораблів</h1>
      <address><time datetime="2019-11-23T19:35:00+00:00">23 Nov 2019, 19:35</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>У Росії заявили, що деякі особисті речі українських моряків на захоплених в Керченській протоці кораблях "згнили через вогкість". Саме тому їх нібито знищили.</b>
      </p>
      <p>Так нібито сталось із одягом. Про це сказав повідомив адвокат українських моряків Микола Полозов в ефірі ObozTV.</p>
      <blockquote>Важливо:<a href="https://24tv.ua/fsb_vidnovilo_slidstvo_u_spravi_proti_ukrayinskih_moryakiv_n1237970"> ФСБ відновило слідство у справі проти українських моряків</a></blockquote>
      <p>Звільнений із полону моряк Андрій Ейдер раніше повідомив, що з корабля серед іншого зникла навіть його спідня білизна.</p>
      <aside>Як мені пояснили слідчі, через вологість і умови утримання – кораблі були без догляду – частина речей, які там залишилися, були дуже сильно пошкоджені... Простіше кажучи, деякі предмети одягу згнили. Тому вони не стали їх віддавати, а знищили,<cite>– розповів він.</cite></aside>
      <p>Адвокат уточнив, що кораблі близько 10 місяців перебували фактично без нагляду.</p>
      <p>"Їх пришвартували в Керчі, де прикордонний мол. Провели на них якісь слідчі дії, вилучили все, що необхідно. І вони ось так і стояли", – пояснив Полозов.</p>
      <p>Він також додав, що серед офіційно вилучених речей – всі боєприпаси, особиста стрілецька зброя і штатне озброєння (автомати Калашникова, пістолети, гранати), а також мобільні телефони, комп'ютери та флеш-накопичувачі моряків.</p>
      <aside>Росіяни вилучили радіонавігаційне обладнання. "Там американська система встановлена. На мій погляд, вона може становити інтерес для російських військових. Тобто це вже область промислової або військової розвідки,<cite>– зазначив Полозов. </cite></aside>
      <blockquote>Командувач Військово-морськими силами України Ігор Воронченко повідомив, що росіяни фактично "угробили" кораблі – познімали навіть плафони, розетки і унітази. Про поганий стан кораблів ВМС сказав і українських моряків Микола Полозов. Повний переіл усіх пошкоджень та зникнень –<a href="https://24tv.ua/shho_rosiya_zrobila_z_ukrayinskimi_viyskovimi_korablyami_matios_opublikuvav_vazhliviy_dokument_n1237086"> тут.</a></blockquote>
      <blockquote>Читайте також: <a href="https://24tv.ua/korabli__tse_prekrasno_ale_u_nas_viyna__zelenskiy_pro_prorivi_u_stosunkah_z_rf_n1237088">Кораблі – це прекрасно, але у нас війна, – Зеленський про прориви у стосунках з РФ</a></blockquote>
      <h3>Полон та повернення українських кораблів: основне</h3>
      <p>► 25 листопада 2018 року росіяни затримали із застосуванням зброї в районі Керченської протоки український буксир "Яни Капу" і малі броньовані артилерійські катери "Бердянськ" і "Нікополь", що прямували з Одеси до Маріуполя.</p>
      <p>► Міжнародний трибунал ООН з морського права 25 травня 2019 року ухвалив, що Росія повинна звільнити українських моряків і передати Україні українські судна.</p>
      <p>► У Росії 24 українських моряків звинувачують у "незаконному перетині кордону із застосуванням насильства чи загрози його застосування". Попри це вони повернулися до України 7 вересня 2019 року в рамках взаємного звільнення Україною і Росією утримуваних осіб.</p>
      <p>► Після того, як з'явилась дата проведення нормандської зустрічі (9 грудня), росЗМІ повідомили про наміри Росії повернути Україні захоплені кораблі до цього часу.</p>
      <p>► Однак згодом у МЗС РФ цю заяву спростували і наголосили, що передача не пов'язана з зустріччю лідерів Росії, України, Німеччини та Франції.</p>
      <figure>
        <img src="https://24tv.ua/resources/photos/news/620_DIR/201911/1235026_10111176.jpg?201911171243"/>
      </figure>
    </article>
  </body>
</html>