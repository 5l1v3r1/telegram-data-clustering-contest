<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/kustendil/svinskoto-v-dupnica-stigna-15-lv-zaradi-chumata-news_1409111.html"/>
    <meta property="og:site_name" content="Actualno.com"/>
    <meta property="article:published_time" content="2019-11-23T19:42:00+00:00"/>
    <meta property="og:title" content="Свинското в Дупница стигна 15 лв. заради чумата"/>
    <meta property="og:description" content="Драстично високи са цените на свинското месо на пазара в Дупница, заради африканската чума по свинете, коментират фермери, цитирани от БНР."/>
  </head>
  <body>
    <article>
      <h1>Свинското в Дупница стигна 15 лв. заради чумата</h1>
      <address><time datetime="2019-11-23T19:42:00+00:00">23 Nov 2019, 19:42</time> by <a rel="author" href="https://www.actualno.com/editors/uid/170" target="_blank">Илия Лазаров</a></address>
      <p>Драстично високи са цените на свинското месо на пазара в Дупница, заради африканската чума по свинете, коментират фермери, цитирани от БНР. <br/><br/><br/>Цената на свинското на кооперативния пазар е направо непосилна - килограм сланина например е 8 лева, домашно приготвена спържа - 12 лева за 800 грама, свинското месо е над 15 лева за килограм.</p>
      <related>
        <a href="https://www.actualno.com/society/cenata-na-svinskoto-meso-u-nas-sred-naj-visokite-v-evropa-news_1403795.html"/>
      </related>
      <p>Фермер от дупнишкото с. Дяково купил 3 прасета за гледане по около 30-килограмови всяко за по 320 лева едното. Вече ги регистрирал каквото е изискването за гледане на прасета за угояване за след 1 януари догодина. Кюстендилският регион до тази седмица остана чист откъм африканска чума, но вече има два случая на положителна проба на убити диви свине. <br/>В района има около 2000 домашни прасета, които ще бъдат заклани от стопаните им в 7-дневен срок, още повече, че и сезонът за свинекол вече е настъпил, бе казано на последното извънредно заседание на областната епизоотична комисия, свикана от областния управител Виктор Янев. <i>Поскъпването на свинското се очакваше, <b><a href="https://www.actualno.com/society/goljamo-poskypvane-na-svinskoto-meso-eksperti-prognozirat-do-50-ryst-na-cenata-news_774352.html">ето с колко предвиждаха да се вдигне цената</a></b>.</i></p>
    </article>
  </body>
</html>