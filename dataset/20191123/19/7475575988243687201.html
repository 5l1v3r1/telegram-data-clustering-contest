<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/genel/corumda-hafif-ticari-aracla-minibus-carpisti-4-olu-4-yarali-h698892.html"/>
    <meta property="og:site_name" content="61 SAAT"/>
    <meta property="article:published_time" content="2019-11-23T19:08:15+00:00"/>
    <meta property="og:title" content="Çorum'da hafif ticari araçla minibüs çarpıştı: 4 ölü, 4 yaralı"/>
    <meta property="og:description" content="ÇORUM (AA) - Çorum'da hafif ticari araçla minibüsün çarpışması sonucu 4 kişi öldü, 4 kişi yaralandı.Çorum-İskilip kara yolunun 31'inci kilometresinde, sürücüleri henüz öğrenilemeyen 06 BA 280 plakalı hafif ticari araç ile 19..."/>
  </head>
  <body>
    <article>
      <h1>Çorum'da hafif ticari araçla minibüs çarpıştı: 4 ölü, 4 yaralı</h1>
      <h2>ÇORUM (AA) - Çorum'da hafif ticari araçla minibüsün çarpışması sonucu 4 kişi öldü, 4 kişi yaralandı.Çorum-İskilip kara yolunun 31'inci kilometresinde, sürücüleri henüz öğrenilemeyen 06 BA 280 plakalı hafif ticari araç ile 19...</h2>
      <address>
        <time datetime="2019-11-23T19:08:15+00:00">23 Nov 2019, 19:08</time>
      </address>
      <p><b>ÇORUM</b> (AA) - Çorum'da hafif ticari araçla minibüsün çarpışması sonucu 4 kişi öldü, 4 kişi yaralandı.</p>
      <p>Çorum-İskilip kara yolunun 31'inci kilometresinde, sürücüleri henüz öğrenilemeyen 06 BA 280 plakalı hafif ticari araç ile 19 FA 755 plakalı minibüs çarpıştı.</p>
      <p>Çarpmanın etkisiyle savrulan minibüs yolun ortasına devrildi, hafif ticari araç ise hurdaya döndü.</p>
      <p>Kazanın ardından diğer sürücülerin ihbarıyla olay yerine jandarma, sağlık ve kurtarma ekipleri sevk edildi.</p>
      <p>Kısa sürede olay yerine ulaşan ekiplerin incelemesinde, kazada 4 kişinin öldüğü, 4 kişinin yaralandığı belirlendi.</p>
      <p>Yaralılar, 112 Acil Yardım ekiplerince Oğuzlar Devlet Hastanesi ile Hitit Üniversitesi Erol Olçok Eğitim ve Araştırma Hastanesine kaldırıldı.</p>
      <p>Kaza nedeniyle trafiğe kapatılan kara yolunda uzun araç kuyrukları oluştu. Ulaşım, ekiplerin nezaretinde yol kenarındaki araziden sağlandı.</p>
    </article>
  </body>
</html>