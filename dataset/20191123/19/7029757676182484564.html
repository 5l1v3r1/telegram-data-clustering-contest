<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/regions/koli-zakasaha-po-patya-za-vrah-snezhanka.html"/>
    <meta property="og:site_name" content="News.bg"/>
    <meta property="article:published_time" content="2019-11-23T19:29:53+00:00"/>
    <meta property="og:title" content="Коли закъсаха по пътя за връх Снежанка"/>
    <meta property="og:description" content="Снежната покривка в района стигна до 20 см"/>
  </head>
  <body>
    <article>
      <h1>Коли закъсаха по пътя за връх Снежанка</h1>
      <address>
        <time datetime="2019-11-23T19:29:53+00:00">23 Nov 2019, 19:29</time>
      </address>
      <p>Първият сняг донесе и първите проблеми на шофьорите, които опитаха да покорят най-високата точка в Пампорово - връх Снежанка. Н<b>якои от тях закъсаха по пътя,</b> съобщи "Нова телевизия".</p>
      <p>Снежната покривка в района стигна до 20 см. Цяла нощ снегопочистващата техника обработваше районите на Пазарджик и Смолян. Пътищата са проходими при зимни условия, но на места са мокри и хлъзгави.</p>
      <p>Натрупалата снежна покривка се оказа предизвикателство за хората, които трябваше да стигнат до работните си места в събота.</p>
      <p>"<b>Пътищата не бих казал, че са опесъчени добре,</b> но за снега, който падна, не мисля, че е кой знае какъв проблем", заяви Христо Арнаудов, служител в Пампорово.</p>
      <p>От снегопочистващата фирма в Смолян смятат, че са се справили с първия сняг.</p>
      <p>"При първия сняг техниката излезе навреме и всичко беше овладяно подобаващо", смята Калоян Пеев, управител на снегопочистващата фирма в Смолянско.</p>
      <p>Най-щастливи от снежната приказка са туристите. До дни започва и <b>обработването на ски пистите за откриването на зимния сезон в Пампорово.</b></p>
      <p>През новата седмица снеговалежи не се очакват. Вятърът също ще отслабне.</p>
    </article>
  </body>
</html>