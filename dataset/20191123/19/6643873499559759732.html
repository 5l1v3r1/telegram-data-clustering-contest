<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/0nz42A/sogndals-eliteseriedroem-ble-knust-kongsvinger-videre-i-kvaliken"/>
    <meta property="og:site_name" content="Bergens Tidende"/>
    <meta property="article:published_time" content="2019-11-23T19:26:12+00:00"/>
    <meta property="og:title" content="Sogndals eliteseriedrøm ble knust - Kongsvinger videre i kvaliken"/>
    <meta property="og:description" content="Kongsvinger ett steg nærmere Eliteserien."/>
  </head>
  <body>
    <article>
      <h1>Sogndals eliteseriedrøm ble knust - Kongsvinger videre i kvaliken</h1>
      <h2>Kongsvinger ett steg nærmere Eliteserien.</h2>
      <address><time datetime="2019-11-23T19:26:12+00:00">23 Nov 2019, 19:26</time> by <a rel="author">NTB</a></address>
      <p>
        <b>Kongsvinger - Sogndal 1–0</b>
      </p>
      <p>Edvard Skagestad sin 1-0-scoring i første omgang ble avgjørende da Kongsinger tok seg videre i eliteseriekvalifiseringen lørdag kveld.</p>
      <p>Det tradisjonelt sterke hjemmelaget kom ut med høyt press og satte tempo på kampen umiddelbart, og det tok ikke mange minuttene før ballen lå bak gjestenes keeper Mathias Dyngeland.</p>
      <p>Etter 17 minutter fant svenske Simon Marklund midtstopper Edvard Skagestad med et delikat innlegg med utsiden av høyrefoten. Inne i feltet stod Skagestad igjen etter en corner og headet ballen kontant inn til 1-0.</p>
      <p>
        <a href="https://www.bt.no/sport/i/AdBApj/start-dropper-billigbilletter-og-stenger-kortsidene">Les også<br/>Start dropper billigbilletter og stenger kortsidene</a>
      </p>
      <p>Det ble også kampens eneste mål, noe som betyr at Kongsvinger er videre i kvalifiseringen til Eliteserien. Skal de ta seg hele veien til det øverste nivået i norsk fotball, må KFUM Oslo og Start, henholdsvis fjerde- og tredjeplasserte i 1.divisjon, slås på bortebane. Deretter venter et eliteserielag.</p>
      <p>– Vi gjorde det bra med å sette press på dem fra start. Intensiteten bidro til at vi fikk 1-0, og i andre omgang hadde vi god kontroll, sa KIL-trener Vitor Gazimba til Eurosport etter kampen.</p>
      <p>Sogndal kom mer inn i kampen etter scoringen, men da Sixten Jensen ikke fant det rette alternativet alene med keeper Ali Ahamada etter 25 minutter, og Dyngeland stod i veien for en stor Kongsvinger-sjanse i det 34 minutt, ble det med ett mål i første omgang.</p>
      <p>I andre omgang var gjestende det førende laget, men en bunnsolid Ahamada ryddet opp i det som var av muligheter.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/lAmVzM/politiet-koeyrer-253-kilometer-og-maa-innom-tre-legevakter-for-aa-faa-full"/>
        <a href="https://www.bt.no/btmagasinet/i/3Jeyvd/det-er-mye-rart-man-sier-ja-til-aa-gifte-seg-for-eksempel"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/lokalt/i/50v6M6/vill-budkamp-om-bolig-med-krypt-solgt-for-235-millioner-over-takst"/>
        <a href="https://www.bt.no/btmagasinet/i/EWXnK3/den-norske-maanesteinen-skal-halda-europa-varmt"/>
        <a href="https://www.bt.no/sprek/i/e8vEJy/her-er-ti-myter-om-loeping-du-kan-gi-blaffen-i"/>
      </related>
      <ol>
        <li>
          <a href="https://www.bt.no/tag/Kongsvinger_IL">Kongsvinger IL</a>
        </li>
        <li>
          <a href="https://www.bt.no/tag/Sogndal_Fotball">Sogndal Fotball</a>
        </li>
        <li>
          <a href="https://www.bt.no/tag/Eliteserien">Eliteserien</a>
        </li>
      </ol>
    </article>
  </body>
</html>