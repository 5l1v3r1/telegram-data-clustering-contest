<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/jdnz4L/Manchester-City-slo-tilbake-med-seier-i-storkampen-mot-Chelsea"/>
    <meta property="og:site_name" content="Bergens Tidende"/>
    <meta property="article:published_time" content="2019-11-23T19:38:39+00:00"/>
    <meta property="og:title" content="Manchester City slo tilbake med seier i storkampen"/>
    <meta property="og:description" content="Manchester City fikk en tøff start på hjemmebane mot Chelsea lørdag, men snudde til seier og tok tre viktige poeng i toppen av tabellen."/>
  </head>
  <body>
    <article>
      <h1>Manchester City slo tilbake med seier i storkampen</h1>
      <h2>Manchester City fikk en tøff start på hjemmebane mot Chelsea lørdag, men snudde til seier og tok tre viktige poeng i toppen av tabellen.</h2>
      <address><time datetime="2019-11-23T19:38:39+00:00">23 Nov 2019, 19:38</time> by <a rel="author">NTB</a></address>
      <p>
        <b>MANCHESTER CITY - CHELSEA 2–1</b>
      </p>
      <p>Etter at Liverpool og Leicester hadde gjort jobben tidligere på dagen, hadde ikke Manchester City råd til å rote bort flere poeng for å ha heng på ligaens to formlag. De lyseblå tapte mot nettopp Liverpool for to uker siden og trengte en opptur.</p>
      <p>Da passet det svært dårlig at gjestene fra London tok ledelsen etter 21 minutter ved N'Golo Kante. Indreløperen var sterkest i duellen med Benjamin Mendy og fikk dyttet ballen bak en utrusende Emerson.</p>
      <p>
        <a href="https://www.bt.no/sport/i/e8vPga/liverpool-vant-etter-dramatiske-sluttminutter">Les også<br/>Liverpool vant etter dramatiske sluttminutter</a>
      </p>
      <p>Manchester City kom imidlertid raskt tilbake i kampen og snudde til 2-1 før pause. Det ble også sluttresultatet, selv om det ikke manglet på store sjanser for begge lag. VAR grep også inn og annullerte Raheem Sterlings scoring på overtid for offside.</p>
      <p><b>– Vi hadde sjanser i starten uten å treffe målet, og så scoret de. Vi responderte bra med to raske mål, og hadde Agüero scoret like etterpå hadde kampen blitt langt enklere. I andre omgang hadde de ballen mer, men vi skapte de største sjansene i kampen og fortjente å vinne,</b> sa Kevin De Bruyne til Sky Sports etter kampen.</p>
      <p>Tre poeng gjør at Manchester City tar seg opp på 28 poeng, ett poeng bak Leicester og ni bak Liverpool. Poengtap mot fjerdeplasserte Chelsea ville gjort jobben med å ta igjen Liverpool veldig vanskelig.</p>
      <p>På spørsmål om hvor mye spillerne tenker på at Liverpool og Leicester gjorde jobben tidligere på dagen, var den belgiske stjernespilleren klokkeklar i svaret.</p>
      <p>– <b>Vi bryr oss ikke om hva de andre lagene gjør. Vi vet hvor mye hardt arbeid vi må legge ned selv, og at de andre lagene nærmer seg er helt naturlig. Vi prøver å nå nivået vårt, men det er ikke lett. I dag var det bra at vi klarte å forsvare oss godt, </b>påpekte De Bruyne etter en kamp der hjemmelaget for en sjelden gang ikke hadde ballen mest.</p>
      <p>
        <a href="https://www.bt.no/sport/i/7015ow/mourinho-fikk-droemmestart-paa-tottenham-karrieren-det-viktigste-var">Les også<br/>Mourinho fikk drømmestart på Tottenham-karrieren</a>
      </p>
      <figure>
        <img src="https://images.sacdn.no/v2/images/940b0003-1735-4c23-a05c-5916596cc22c?fit=crop&amp;h=1280&amp;w=1900&amp;s=facd79386c0bb874fa77cf451c5273f74f9b711a"/>
        <figcaption>City-manager Pep Guardiola var fornøyd etter seieren.<cite>CARL RECINE / Reuters</cite></figcaption>
      </figure>
      <h3>Ederson sto i veien</h3>
      <p>Brasilianske Ederson var tilbake mellom stengene for vertene etter å ha måttet stå over med skade i 1-3-tapet for Liverpool før landslagspausen. Mot Chelsea viste han sin klasse med to viktige redninger i andre omgang.</p>
      <p>Først var Kante svært nære ved å sette inn utligningen etter 54 minutter da han ble satt opp av César Azpilicueta. En beinparade fra brassen ble helt avgjørende for at Chelsea aldri kom tilbake i kampen.</p>
      <p>Ti minutter før slutt dyttet han i tillegg en god volley fra landsmann William over tverrliggeren.</p>
      <p>
        <a href="https://www.bt.no/sport/i/MRv1GM/arsenal-snublet-hjemme-mot-bunnlag">Les også<br/>Arsenal snublet hjemme mot bunnlag</a>
      </p>
      <h3>Våknet og snudde kampen</h3>
      <p>Hjemmelaget våknet for alvor etter Chelseas mål og utlignet til 1–1 kun åtte minutter seinere. Flipperspill bak hos gjestene gjorde at Kevin De Bruyne fikk ballen i beina.</p>
      <p>Med en lekker skuddfinte dro han bort Chelsea-forsvaret og fyrte av et skudd som gikk via Kurt Zouma og bak en utspilt Kepa Arrizabalaga.</p>
      <p>Etter 37 minutter snudde Riyad Mahrez kampen på egen hånd da han dro seg inn fra høyrekanten, fintet et par Chelsea-spillere og plasserte ballen i det lengste hjørnet ved hjelp av venstrefoten.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/lAmVzM/politiet-koeyrer-253-kilometer-og-maa-innom-tre-legevakter-for-aa-faa-full"/>
        <a href="https://www.bt.no/btmagasinet/i/3Jeyvd/det-er-mye-rart-man-sier-ja-til-aa-gifte-seg-for-eksempel"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/lokalt/i/50v6M6/vill-budkamp-om-bolig-med-krypt-solgt-for-235-millioner-over-takst"/>
        <a href="https://www.bt.no/sprek/i/e8vEJy/her-er-ti-myter-om-loeping-du-kan-gi-blaffen-i"/>
        <a href="https://www.bt.no/btmagasinet/i/EWXnK3/den-norske-maanesteinen-skal-halda-europa-varmt"/>
      </related>
      <ol>
        <li>
          <a href="https://www.bt.no/tag/Manchester_City">Manchester City</a>
        </li>
        <li>
          <a href="https://www.bt.no/tag/Chelsea_FC_">Chelsea FC</a>
        </li>
        <li>
          <a href="https://www.bt.no/tag/Premier_League">Premier League</a>
        </li>
      </ol>
    </article>
  </body>
</html>