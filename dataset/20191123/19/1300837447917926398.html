<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/europa/2019/11/23/romaniaal-ballottaggio-iohannis-dancila_dc04a21a-c710-48ea-93dd-92e59c5fd64e.html"/>
    <meta property="og:site_name" content="ANSA.it"/>
    <meta property="article:published_time" content="2019-11-23T19:41:34+00:00"/>
    <meta property="og:title" content="Romania:al ballottaggio Iohannis-Dancila"/>
    <meta property="og:description" content="In Romania si torna a votare domani per il ballottaggio delle presidenziali, che vede la sfida fra il presidente uscente, il conservatore Klaus Iohannis, e la ex premier socialdemocratica Viorica Dancila. (ANSA)"/>
  </head>
  <body>
    <article>
      <h1>Romania:al ballottaggio Iohannis-Dancila</h1>
      <h2>Favorito il presidente uscente. Quasi 19 milioni gli elettori</h2>
      <address><time datetime="2019-11-23T19:41:34+00:00">23 Nov 2019, 19:41</time> by <a rel="author">Redazione ANSA</a></address>
      <p>In Romania si torna a votare domani per il ballottaggio delle presidenziali, che vede la sfida fra il presidente uscente, il conservatore Klaus Iohannis, e la ex premier socialdemocratica Viorica Dancila. Nel primo turno del 10 novembre scorso si era affermato con largo margine Iohannis, al quale era andato il 37,82% dei voti, mentre Dancila - il cui governo è stato sfiduciato dal parlamento il 10 ottobre scorso - aveva ottenuto il 22,26% delle preferenze. Al terzo posto si era piazzato il candidato liberale Dan Barna con il 15,02%. Per la sfida di domani tutti i sondaggi danno per favorito Iohannis, ritenendo la forbice fra i due candidati in lizza troppo ampia per essere colmata. L'unica incognita che potrebbe cambiare le previsioni della vigilia è l'affluenza alle urne. Sono quasi 19 milioni i cittadini con diritto di voto, ma solo poco più del 50% si è presentato ai seggi al primo turno.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>