<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-pubele-decorate-baloane-tricolore-folosite-post-urne-sectii-vot-olanda-explicatia-ambasadorului-pubele-toate-primariile-olanda-folosesc-astfel-dispozitive-urne-foto-1922404223002019111919178587"/>
    <meta property="og:site_name" content="News.ro"/>
    <meta property="article:published_time" content="2019-11-23T19:42:00+00:00"/>
    <meta property="og:title" content="Alegeri prezidenţiale 2019 - Pubele decorate cu baloane tricolore, folosite pe post de urne la secţii de vot din Olanda/ Explicaţia ambasadorului: Nu sunt pubele. Toate primăriile din Olanda folosesc astfel de dispozitive ca urne - FOTO"/>
    <meta property="og:description" content="Pubele decorate cu baloane în culorile roşu-galben - albastru sunt folosite pe post de urne la secţii de vot din Olanda, pentru al doilea tur al alegerilor prezidenţiale. Ambasadorul Brânduşa Predescu a explicat că nu sunt pubele şi că acelaşi tip de recipiente sunt folosite şi pentru alegerile olandeze."/>
  </head>
  <body>
    <article>
      <h1>Alegeri prezidenţiale 2019 - Pubele decorate cu baloane tricolore, folosite pe post de urne la secţii de vot din Olanda/ Explicaţia ambasadorului: Nu sunt pubele. Toate primăriile din Olanda folosesc astfel de dispozitive ca urne - FOTO</h1>
      <address><time datetime="2019-11-23T19:42:00+00:00">23 Nov 2019, 19:42</time> by <a rel="author">News.ro</a></address>
      <p>
        <b>Pubele decorate cu baloane în culorile roşu-galben - albastru sunt folosite pe post de urne la secţii de vot din Olanda, pentru al doilea tur al alegerilor prezidenţiale. Ambasadorul Brânduşa Predescu a explicat că nu sunt pubele şi că acelaşi tip de recipiente sunt folosite şi pentru alegerile olandeze.</b>
      </p>
      <p>”Vă aşteptăm la oricare dintre cele 25 de secţii de votare din Olanda!!”, este anunţul postat pe pagina de Facebook a ambasadei.</p>
      <figure>
        <img src="https://i0.1616.ro/media/2/2701/33605/19178587/4/pubela1.jpg?width=540"/>
      </figure>
      <p>”Nu, aceasta nu este o pubelă. Aceasta este o urnă de votare din Olanda. Toate primăriile oraşelor olandeze folosesc astfel de dispozitive pe post de urne de vot. Şi nimeni nu ridică din sprâncene”, a explicat ambasadorul Brânduşa Predescu.</p>
      <p>Votul în cadrul celor 835 de secţii organizate în străinătate a început vineri, 22 noiembrie, iar cetăţenii români din străinătate pot în continuare să îşi exercite dreptul de vot la acest scrutin sâmbătă şi duminică, în intervalul 7.00-21.00.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>