<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1563003/egklima-stin-ithaki-i-martyria-tis-42chronis-gia-ton-xylodarmo-toy-filoy-tis-video-"/>
    <meta property="og:site_name" content="NOOZ."/>
    <meta property="article:published_time" content="2019-11-23T19:32:00+00:00"/>
    <meta property="og:title" content="Έγκλημα στην Ιθάκη: Η μαρτυρία της 42χρονης για τον ξυλοδαρμό του φίλου της [video]"/>
    <meta property="og:description" content="Περισσότερο φως στο έγκλημα στην Ιθάκη με θύμα έναν 40χρονο, δίνει η κατάθεση της φίλης του και σύζυγος του δράστη, σύμφωνα με όσα αποκαλύπτει εκπομπή του ΣΚΑΪ."/>
  </head>
  <body>
    <article>
      <h1>Έγκλημα στην Ιθάκη: Η μαρτυρία της 42χρονης για τον ξυλοδαρμό του φίλου της [video]</h1>
      <address>
        <time datetime="2019-11-23T19:32:00+00:00">23 Nov 2019, 19:32</time>
      </address>
      <p>
        <b>Περισσότερο φως στο έγκλημα στην Ιθάκη με θύμα έναν 40χρονο, δίνει η κατάθεση της φίλης του και σύζυγος του δράστη, σύμφωνα με όσα αποκαλύπτει εκπομπή του ΣΚΑΪ.</b>
      </p>
      <p>Σύμφωνα με αυτήν, η 42χρονη είπε πως με τον σύζυγό της είχαν γνωριστεί στο νησί πριν από εννιά χρόνια και <b>παντρεύτηκαν</b>, ενώ μαζί απέκτησαν μία <b>κόρη </b>που σήμερα είναι οκτώ ετών. </p>
      <p>Τους τελευταίους έξι μήνες το ζευγάρι ήταν σε <b>διάσταση</b>, ενώ είχαν συμφωνήσει να βγάλουν <b>συναινετικό διαζύγιο </b>και ο σύζυγος είχε φύγει από το σπίτι.</p>
      <p>Με το θύμα <b>γνωρίζονταν από 16ετίας</b>, ήταν <b>φίλοι </b>και γνώριζε τα προβλήματα που είχε στον γάμο της, ενώ - όπως ανέφερε - το τελευταίο δεκαήμερο η σχέση τους έγινε ερωτική. Ο 40χρονος είχε ταξιδέψει από την <b>Αγγλία </b>για να την δει, ενώ στη συνέχεια είχε πάει στην Κεφαλονιά και στη συνέχεια επέστρεψε στο εξωτερικό.</p>
      <p>Ο 40χρονος επέστρεψε γιατί η 42χρονη επικοινώνησε μαζί του λέγοντάς του πως ο εν διαστάσει σύζυγός της, την <b>παρακολουθούσε </b>και της <b>επιτέθηκε</b>. </p>
      <p>Για το επεισόδιο του <b>ξυλοδαρμού</b>, η γυναίκα είπε πως βρισκόταν στο δωμάτιο του 40χρονου, χτύπησε η πόρτα και είδε τον σύζυγό της μπροστά τους. Προφανώς - όπως είπε - είδε το αυτοκίνητό της παρκαρισμένο μπροστά στο ξενοδοχείο του θύματος.</p>
      <p>Ο δράστης ρώτησε τον 40χρονο "τί κάνεις με τη γυναίκα μου" και στη συνέχεια <b>άρχισε να τον χτυπά</b>, ενώ ο 42χρονος δεν ανταπέδωσε τα χτυπήματα. "Είπε ότι θα μου πάρει την κόρη μου, με χαστούκισε και με έφτυσε" ανέφερε η γυναίκα.</p>
      <p>Η ίδια ανέφερε πως το θύμα δεν θέλησε να πάει σε <b>νοσοκομείο</b> για τις πρώτες βοήθειες. Επικοινώνησαν και το θύμα καθησύχασε τη γυναίκα λέγοντας πως δεν υπάρχει λόγος να δει γιατρό.</p>
      <p>Την ίδια ημέρα, πήγε με το παιδί στο ξενοδοχείο του και τον βρήκαν <b>αναίσθητο</b>.</p>
      <p>Η γυναίκα είπε πως μύριζε <b>αλκοόλ </b>και ότι το θύμα ήταν ματωμένο, έτσι τον φρόντισε και έφυγε.</p>
      <p>Την επόμενη, η γυναίκα πήγε στο ξενοδοχείο γιατί το θύμα δεν απαντούσε και όταν μπήκαν στο δωμάτιό του, διαπίστωσε πως δεν αντιδρούσε. Σε λίγο ήρθε γιατρός και διαπίστωσε ότι ο 40χρονος ήταν νεκρός. </p>
      <figure>
        <iframe src="https://www.youtube.com/embed/xDDDVeEK798" width="640" height="360" data-service="Youtube" scrolling="no"/>
      </figure>
    </article>
  </body>
</html>