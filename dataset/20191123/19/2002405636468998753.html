<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291581,skoki-narciarskie-konkurs-druzynowy-w-wisle-polacy-na-trzecim-miejscu"/>
    <meta property="og:site_name" content="na:Temat"/>
    <meta property="article:published_time" content="2019-11-23T19:10:18+00:00"/>
    <meta property="og:title" content="Świetny start sezonu! Polscy skoczkowie na podium po drużynowym konkursie w Wiśle"/>
    <meta property="og:description" content="Było blisko, ale polscy skoczkowie – po prowadzeniu po pierwszej serii – wylądowali ostatecznie na trzecim miejscu. Górą w konkursie drużynowym Pucharu Świata w Wiśle byli Austriacy. To im udało się okiełznać niesprzyjący skokom wiatr."/>
  </head>
  <body>
    <article>
      <h1>Świetny start sezonu! Polscy skoczkowie na podium po drużynowym konkursie w Wiśle</h1>
      <address><time datetime="2019-11-23T19:10:18+00:00">23 Nov 2019, 19:10</time> by <a rel="author">Aleksandra Gersz</a></address>
      <p>Było blisko, ale polscy skoczkowie – po prowadzeniu po pierwszej serii – wylądowali ostatecznie na trzecim miejscu. Górą w konkursie drużynowym Pucharu Świata w Wiśle byli Austriacy. To im udało się okiełznać niesprzyjący skokom wiatr.<br/><br/><br/>W sobotnim konukrsie drużynowym o zwycięstwo walczyli: Kamil Stoch, Piotr Żyła, Jakub Wolny i Dawid Kubacki. Był to również debiut w zimowym sezonie dla Czecha Michala Doležala, czyli nowego szkoleniowca polskich skoczków. I był to debiut naprawdę udany. <br/><br/>Pierwsza seria należała do Polaków. Skoki naszych rodaków otworzył Piotr Żyła z 131 m. Udane występy mieli również jego koledzy. Wolny oddał skok o długości 123,5 m, Stoch skoczył na 125,5 m, a Kubacki osiągnął wynik 126,5 m. W rezultacie Polacy prowadzili po pierwszej serii i mieli 11,1 punktu przewagi nad austriackimi skoczkami.</p>
      <figure>
        <iframe data-src="https://twitter.com/natemat/status/1198280591231389699" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Gorzej Polakom poszło jednak w drugiej serii. To głównie przez silny wiatr, który utrudniał im skoki. Już pierwszy skok Piotra Żyły (117 m) uplasował polskich skoczków za Austriakami. Słabiej poszło również całej reszcie: Wolny skoczył na 119 m, Stoch na 118 m, a Kubacki – 120,5. W ostatecznym rozrachunku Polacy zajęli trzecie miejsce: po Austriakach i Norwegach.<br/><br/>To nie koniec weekendowych zmagań w Wiśle. Już w niedzielę czekają nas emocje w konkursie indywidualnym.</p>
    </article>
  </body>
</html>