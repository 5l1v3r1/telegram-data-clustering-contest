<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/honor-v30-svelato-il-prezzo-per-il-mercato-cinese-629505"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T19:00:09+00:00"/>
    <meta property="og:title" content="Honor V30: svelato il prezzo di vendita per il mercato cinese"/>
    <meta property="og:description" content="Grazie ad una nuova immagine teaser ufficiale, ora conosciamo il prezzo di vendita per il mercato cinese del futuro Honor V30."/>
  </head>
  <body>
    <article>
      <h1>Honor V30: svelato il prezzo di vendita per il mercato cinese</h1>
      <h2>Grazie ad una nuova immagine teaser ufficiale, ora conosciamo il prezzo di vendita per il mercato cinese del futuro Honor V30.</h2>
      <address><time datetime="2019-11-23T19:00:09+00:00">23 Nov 2019, 19:00</time> by <a rel="author">Anna Lisa Ferilli</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/10/HONOR-V30-Pro-specifiche.jpg"/>
      </figure>
      <p>Fra soli tre giorni l’azienda cinese Honor svelerà ufficialmente i suoi nuovi flagship, ovvero <b>Honor V30 Pro</b> e<b> Honor V30</b>. Proprio quest’ultimo, in particolare, è stato oggetto di nuovi rumors e indiscrezioni. Nello specifico, è stata avvistata in un negozio cinese un’immagine teaser ufficiale che ci ha rivelato il <b>prezzo di vendita</b> dello smartphone.</p>
      <h3>Honor V30: si partirà da circa 645€ al cambio attuale</h3>
      <p>Ecco quindi svelato ufficialmente quello che sarà il prezzo di vendita per il mercato cinese del nuovo dispositivo targato <b>Honor</b>. Come già anticipato, il prezzo di partenza di questo terminale sarà pari a <b>4999 yuan</b>, cioè circa<b> 645€</b> al cambio attuale. Se non dovesse variare troppo per il nostro mercato, si tratterebbe di un prezzo più che accettabile vista la dotazione di questo device.</p>
      <figure>
        <img src="https://t4m7p5j6.stackpathcdn.com/wp-content/uploads/2019/11/Honor-V30-prezzo-mercato-cinese.jpg"/>
      </figure>
      <p>Il nuovo<b> Honor V30</b> sarà infatti uno smartphone molto interessante e appartenente alla fascia alta del mercato. Innanzitutto, come processore ci sarà il nuovo SoC dell’azienda, ovvero il <b>SoC HiSilicon Kirin 990</b> con accoppiati 8 GB di memoria RAM e 256 GB di storage interno. Nello specifico, questo processore sarà in grado di offrire il massimo delle prestazioni e supporterà inoltre la <b>connettività 5G</b>. Per quanto riguarda il software, sembra che a bordo ci sarà già <b>Android 10</b> preinstallato.</p>
      <p>Le novità ovviamente <a href="https://www.tecnoandroid.it/2019/11/15/honor-v30-una-cover-ci-conferma-il-design-posteriore-del-device-624776">non finiscono qui</a>. Sulla parte frontale del device troveremo un ampio display con una diagonale da<b> 6.57 pollici in risoluzione FullHD+</b> dotato di ben <b>due fori</b> per ospitare una doppia fotocamera frontale. Anche il comparto fotografico posteriore, poi, sarà davvero notevole. Troveremo infatti diverse nuove funzionalità fotografiche che garantiranno degli scatti di ottima qualità.</p>
      <p>Appuntamento quindi il prossimo <b>26 novembre</b> per la presentazione ufficiale del nuovo <b>Honor V30</b> assieme alla sua versione Pro.</p>
    </article>
  </body>
</html>