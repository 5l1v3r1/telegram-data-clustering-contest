<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/23/world/pekino-oi-ipa-einai-i-megalyteri-pigi-astatheias-pagkosmios/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-23T19:03:11+00:00"/>
    <meta property="og:title" content="Πεκίνο: Οι ΗΠΑ είναι η μεγαλύτερη πηγή αστάθειας παγκοσμίως"/>
    <meta property="og:description" content="Το Πεκίνο καταφέρεται εναντίον της Ουάσιγκτον στη G20, χαρακτηρίζοντας τις ΗΠΑ τη μεγαλύτερη πηγή αστάθειας"/>
  </head>
  <body>
    <article>
      <h6 class="kicker">Σύνοδος της G20 στην Ιαπωνία</h6>
      <h1>Πεκίνο: Οι ΗΠΑ είναι η μεγαλύτερη πηγή αστάθειας παγκοσμίως</h1>
      <h2>Το Πεκίνο καταφέρεται εναντίον της Ουάσιγκτον στη G20, χαρακτηρίζοντας τις ΗΠΑ τη μεγαλύτερη πηγή αστάθειας</h2>
      <address><time datetime="2019-11-23T19:03:11+00:00">23 Nov 2019, 19:03</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Οι ΗΠΑ είναι η μεγαλύτερη πηγή αστάθειας παγκοσμίως και οι πολιτικοί της περιφέρονται στον κόσμο δυσφημίζοντας αβάσιμα την Κίνα, είπε σήμερα ο υπουργός Εξωτερικών της Κίνας, που καταφέρθηκε εναντίον της Ουάσιγκτον από το περιθώριο της συνόδου της G20 στην Ιαπωνία.</p>
      <p>Σε συνάντησή του με τον Ολλανδό ομόλογό του Στεφ Μπλοκ, στο περιθώριο της συνόδου των ΥΠΕΞ της G20 στην ιαπωνική πόλη Ναγκόγια, ο Ουανγκ Γι επέκρινε δριμύτατα τις ΗΠΑ.</p>
      <p>
        <a href="https://www.in.gr/2019/11/23/greece/eleni-topaloudi-sygklonizoun-oi-goneis-tis-ena-xrono-meta-ti-dolofonia-tis/">Ελένη Τοπαλούδη: Συγκλονίζουν οι γονείς της ένα χρόνο μετά τη δολοφονία της</a>
      </p>
      <p>«Οι ΗΠΑ ευρέως επιδίδονται στις μονομερείς ενέργειες και τον προστατευτισμό και καταστρέφουν την πολυμερή προσέγγιση και το πολυμερές εμπορικό σύστημα. Έχουν ήδη αναδειχθεί στον μεγαλύτερο παγκοσμίως παράγοντα αποσταθεροποίησης» είπε ο Ουάνγκ, σύμφωνα με μια ανακοίνωση του κινεζικού υπουργείου Εξωτερικών.</p>
      <p>Σύμφωνα με τον ίδιο, οι ΗΠΑ, για πολιτικούς λόγους, χρησιμοποιούν τον μηχανισμό του κράτους για να καταπνίξουν τις κινεζικές επιχειρήσεις και έχουν ήδη απαγγείλει αβάσιμες κατηγορίες εναντίον τους, κάτι που συνιστά ενέργεια εκφοβισμού.</p>
      <h3>«Επεμβαίνουν χυδαία» στις εσωτερικές υποθέσεις της Κίνας</h3>
      <p>«Ορισμένοι Αμερικανοί πολιτικοί δυσφημίζουν την Κίνα παντού στον κόσμο, όμως δεν έχουν παρουσιάσει αποδείξεις».</p>
      <p>Επιπλέον, οι ΗΠΑ έχουν χρησιμοποιήσει την εγχώρια νομοθεσία τους για να «επεμβαίνουν χυδαία» στις εσωτερικές υποθέσεις της Κίνας, προσπαθώντας να καταστρέψουν «μια χώρα, δύο συστήματα» και τη σταθερότητα και ευημερία του Χονγκ Κονγκ, συμπλήρωσε ο Ουανγκ Γι.</p>
      <p>Πηγή: ΑΠΕ-ΜΠΕ- Reuters</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>