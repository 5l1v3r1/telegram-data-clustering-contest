<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121398/200-polakow-utknelo-na-sri-lance-awaria-dreamlinera-lot-u.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-23T19:12:00+00:00"/>
    <meta property="og:title" content="200 Polaków utknęło na Sri Lance. Awaria dreamlinera LOT-u"/>
    <meta property="og:description" content="Ponad 200 turystów z Polski utknęło na lotnisku w Kolombo na Sri Lance. Wszystko z powodu awarii samolotu LOT-u."/>
  </head>
  <body>
    <article>
      <h1>200 Polaków utknęło na Sri Lance. Awaria dreamlinera LOT-u</h1>
      <address>
        <time datetime="2019-11-23T19:12:00+00:00">23 Nov 2019, 19:12</time>
      </address>
      <h4>Ponad 200 turystów z Polski utknęło na lotnisku w Kolombo na Sri Lance. Wszystko z powodu awarii samolotu LOT-u.</h4>
      <p>Na Sri Lance utknęło 232 pasażerów oraz 15 członków załogi. Wszyscy zostali już zakwaterowani w hotelach. "Przewidujemy, że wylot nastąpi w dniu jutrzejszym" – poinformował Michał Czernicki, p.o. rzecznika prasowego LOT w rozmowie z "Dziennikiem Bałtyckim"</p>
      <p>Przyczyną tego postoju jest nieprawidłowe działanie jednego z zaworów silnika.</p>
      <p>"Przed wylotem komputer pokładowy samolotu poinformował załogę o nieprawidłowym działaniu jednego z zaworów silnika. Została podjęta decyzja o weryfikacji zaworu. 232 pasażerów oraz 15 członków załogi przebywa obecnie pod opieką lokalnego przedstawiciela LOT-u. Z racji na komfort podróżnych zostaną oni zakwaterowani w hotelach" – przekazał Michał Czernicki</p>
      <p>"Dzięki doświadczonym załogom oraz służbom technicznym i operacyjnym każde odchylenie od norm wskazanych przez producenta jest od razu identyfikowane i weryfikowane, gdyż nadrzędnym priorytetem LOT-u jest bezpieczeństwo" – dodał p.o. rzecznika.</p>
      <footer>/ Źródło: <a href="http://www.polsatnews.pl/">Polsat News</a> / Dziennik Baltycki <br/>/ jfi</footer>
    </article>
  </body>
</html>