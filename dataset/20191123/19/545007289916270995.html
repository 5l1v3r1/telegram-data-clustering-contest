<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/valcea-continua-lupta-cu-incendiul-de-la-dragasani/"/>
    <meta property="og:site_name" content="Europa FM"/>
    <meta property="article:published_time" content="2019-11-23T19:54:01+00:00"/>
    <meta property="og:title" content="VÂLCEA: Continuă lupta cu incendiul de la Drăgășani"/>
    <meta property="og:description" content="Pompierii militari vâlceni vor continua, peste noapte, lupta cu incendiul izbucnit, sâmbătă dimineaţă, la un depozit de anvelope din Drăgăşani."/>
  </head>
  <body>
    <article>
      <h1>VÂLCEA: Continuă lupta cu incendiul de la Drăgășani</h1>
      <address>
        <time datetime="2019-11-23T19:54:01+00:00">23 Nov 2019, 19:54</time>
      </address>
      <p>Pompierii militari vâlceni vor continua, peste noapte, lupta cu incendiul izbucnit, sâmbătă dimineaţă, la un depozit de anvelope din Drăgăşani.</p>
      <p>Flăcările nu mai au intensitate, însă se mențin unele focare.</p>
      <p>Purtătorul de cuvânt al ISU Vâlcea, Cătălin Popescu, a precizat că, pe timpul zilei, au intervenit aproximativ 40 de pompieri militari, atât de la Drăgăşani, cât şi de la Râmnicu Vâlcea, în zonă fiind trimise 6 autospeciale de stingere, un echipaj CBRN şi unul SMURD, plus încă trei autospeciale de comandă şi un utilaj al Comitetului local pentru Situaţii de Urgenţă din Drăgăşani.</p>
      <p>Populaţia de pe o rază de 6 kilometri în jurul incendiului a fost avertizată prin sistemul Ro-Alert să evite să se apropie de focar şi să ia toate măsurile pentru a se proteja (să rămână în incinte, cu geamurile închise), fumul degajat fiind toxic.</p>
    </article>
  </body>
</html>