<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/intrattenimento/spettacolo/2019/11/23/scelti-primi-finalisti-sanremo-giovani_KAkj51TTgKg4uYkNEPxZyJ.html"/>
    <meta property="og:site_name" content="Adnkronos"/>
    <meta property="article:published_time" content="2019-11-23T19:16:00+00:00"/>
    <meta property="og:title" content="Scelti i primi 5 finalisti di Sanremo Giovani"/>
    <meta property="og:description" content="Sono Fadi (con il brano 'Due noi'), Fasma ('Per sentirmi vivo'), Leo Gassmann ('Va bene così'), Marco Sentieri ('Billy Blu') e Thomas ('Ne 80')."/>
  </head>
  <body>
    <article>
      <h1>Scelti i primi 5 finalisti di Sanremo Giovani</h1>
      <address>
        <time datetime="2019-11-23T19:16:00+00:00">23 Nov 2019, 19:16</time>
      </address>
      <p>Il parterre della serata di 'Sanremo Giovani', in onda in diretta su Rai1, RaiPlay e Radio2 dal Teatro del Casinò il 19 dicembre, inizia a comporsi. Oggi, durante il secondo appuntamento di “Sanremo giovani a Italia sì”, sono stati infatti votati dalla Giuria demoscopica e dalla Commissione musicale presieduta dal direttore artistico Amadeus e composta da Claudio Fasulo, Leonardo De Amicis, Massimo Martelli e Gian Marco Mazzi i primi 5 finalisti (il secondo blocco sarà sottoposto al vaglio delle due giurie sabato 7 dicembre) che sono: Fadi (con il brano 'Due noi'), Fasma ('Per sentirmi vivo'), Leo Gassmann ('Va bene così'), Marco Sentieri ('Billy Blu') e Thomas ('Ne 80').</p>
      <p>Al termine delle 4 semifinali si conosceranno quindi i 10 finalisti che poi si sfideranno la sera del 19 per conquistare 5 degli 8 posti disponibili per la sezione Nuove proposte del Festival di Sanremo 2020 (2 saranno invece assegnati agli artisti provenienti da Area Sanremo e 1 spetta di diritto alla vincitrice di Sanremo Young).</p>
      <p>Il lungo percorso per conquistare un posto al Teatro Ariston è iniziato ad ottobre dopo la prima selezione in cui sono stati ascoltati 842 brani, poi le audizioni dal vivo con 65 partecipanti e la scelta dei 20 semifinalisti per le quattro puntate di “Sanremo giovani a Italia sì</p>
    </article>
  </body>
</html>