<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962648"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T19:11:52+00:00"/>
    <meta property="og:title" content="సుప్రీం కోర్టుకు శివసేన.. గవర్నర్‌పై ఫిర్యాదు"/>
    <meta property="og:description" content="ADVT"/>
  </head>
  <body>
    <article>
      <h1>సుప్రీం కోర్టుకు శివసేన.. గవర్నర్‌పై ఫిర్యాదు</h1>
      <address>
        <time datetime="2019-11-23T19:11:52+00:00">23 Nov 2019, 19:11</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై: </b>మహారాష్ట్రలో నెలకొన్న రాజకీయ పరిణామాలపై శివసేన పార్టీ సుప్రీం కోర్టును ఆశ్రయించింది. దేశ అత్యున్నత న్యాయస్థానంలో రిట్ పిటిషన్ దాఖలు చేసింది. గవర్నర్ వ్యవహరించిన తీరును సేన తీవ్రంగా తప్పుబట్టింది. గవర్నర్ చర్యలు ఏకపక్షంగా ఉన్నాయని శివసేన సుప్రీంకు సమర్పించిన పిటిషన్‌లో పేర్కొంది. సీఎంగా ఫడ్నవీస్, డిప్యూటీ సీఎంగా అజిత్ పవార్ ప్రమాణ స్వీకారం చేయడాన్ని శివసేన తప్పుబట్టింది. నాటకీయ పరిణామాల మధ్య శనివారం ఉదయం మహారాష్ట్ర ముఖ్యమంత్రిగా ఫడ్నవీస్, డిప్యూటీ సీఎంగా అజిత్ పవార్ ప్రమాణ స్వీకారం చేసిన సంగతి తెలిసిందే.</p>
      <p> ఈ పరిణామంతో శివసేన, కాంగ్రెస్, ఎన్సీపీ దిద్దుబాటు చర్యలకు దిగాయి. తమ పార్టీ ఎమ్మెల్యేలు ఎవరూ జారిపోకుండా ఉండేందుకు కాంగ్రెస్ ఇప్పటికే వారిని జైపూర్‌కు తరలించాలని నిర్ణయించినట్లు తెలిసింది. ఉద్ధవ్ ఠాక్రే కూడా ముంబైలోని లలిత్ హోటల్‌లో ఆ పార్టీ ఎమ్మెల్యేలతో సమావేశమయ్యారు. ఎన్సీపీ అధినేత శరద్ పవార్ ఎమ్మెల్యేలతో కీలక సమావేశం నిర్వహించారు.</p>
    </article>
  </body>
</html>