<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90390"/>
    <meta property="og:site_name" content="Denník politika"/>
    <meta property="article:published_time" content="2019-11-23T19:35:01+00:00"/>
    <meta property="og:title" content="Záplavy a zosuvy pôdy na západe Kene pripravili o život desiatky ľudí"/>
    <meta property="og:description" content="23.11.2019 (Webnoviny.sk) – Záplavy a zosuvy pôdy pripravili v sobotu v Keni o život 34 ľudí. Informoval o tom kenský minister vnútra Fred Matiangi. Podľa jeho slov zomrelo až 29 osôb pri zosuvoch pôdy, z toho 17 v obci Takmal v okrese Pokot. Päť ľudí prišlo o život v aute, ktoré zmietla z cesty medzi mestami Kitale a Lodwar záplavová voda."/>
  </head>
  <body>
    <article>
      <h1>Záplavy a zosuvy pôdy na západe Kene pripravili o život desiatky ľudí</h1>
      <address><time datetime="2019-11-23T19:35:01+00:00">23 Nov 2019, 19:35</time> by <a rel="author">Webnoviny</a></address>
      <p>23.11.2019 (Webnoviny.sk) – Záplavy a zosuvy pôdy pripravili v sobotu v Keni o život 34 ľudí. Informoval o tom kenský minister vnútra Fred Matiangi. Podľa jeho slov zomrelo až 29 osôb pri zosuvoch pôdy, z toho 17 v obci Takmal v okrese Pokot. Päť ľudí prišlo o život v aute, ktoré zmietla z cesty medzi mestami Kitale a Lodwar záplavová voda.</p>
      <p>Povodne na západe Kene spôsobili v noci na sobotu silné dažde. Minister povedal, že vláda poslala na pomoc do postihnutých okresov vojenské a policajné vrtuľníky. Rozsah škôd však zatiaľ nevedel uviesť.</p>
      <p>Viac k témam: <a href="https://www.webnoviny.sk/tag/povodne/"><u>povodne</u></a>, <a href="https://www.webnoviny.sk/tag/zaplavy/"><u>záplavy</u></a><br/>Zdroj: Webnoviny.sk – <a href="https://www.webnoviny.sk/zaplavy-a-zosuvy-pody-na-zapade-kene-pripravili-o-zivot-desiatky-ludi/"><u>Záplavy a zosuvy pôdy na západe Kene pripravili o život desiatky ľudí</u></a> © SITA Všetky práva vyhradené.</p>
    </article>
  </body>
</html>