<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/san-na-xekinao-apo-to-miden-ime-etimos-gia-to-kalitero"/>
    <meta property="og:site_name" content="Metrosport.gr"/>
    <meta property="article:published_time" content="2019-11-23T19:07:00+00:00"/>
    <meta property="og:title" content="«Σαν να ξεκινάω από το μηδέν, είμαι έτοιμος για το καλύτερο»"/>
    <meta property="og:description" content="Ο Χοσέ Μαουρίσιο μίλησε για τον ισχυρό ανταγωνισμό στη μεσαία γραμμή και την αλλαγή φιλοσοφίας που έφερε ο Αμπέλ Φερέιρα"/>
  </head>
  <body>
    <article>
      <h1>«Σαν να ξεκινάω από το μηδέν, είμαι έτοιμος για το καλύτερο»</h1>
      <h2>Ο Χοσέ Μαουρίσιο μίλησε για τον ισχυρό ανταγωνισμό στη μεσαία γραμμή και την αλλαγή φιλοσοφίας που έφερε ο Αμπέλ Φερέιρα</h2>
      <address><time datetime="2019-11-23T19:07:00+00:00">23 Nov 2019, 19:07</time> by <a rel="author">Χρύσανθος Δοβλέτογλου</a></address>
      <p>Ο Χοσέ Μαουρίσιο τίθεται ξανά στη διάθεση του Αμπέλ Φερέιρα. Ο Βραζιλιάνος χαφ μίλησε για το διάστημα της αποθεραπείας του, τον μεγάλο ανταγωνισμό που υπάρχει στη μεσαία γραμμή, τονίζοντας ότι τόσο ο Αουγκούστο, όσο και ο Μίσιτς αποδίδουν πολύ καλά, για τις δυσκολίες της μετάβασης από την φιλοσοφία του Λουτσέσκου σε αυτήν του Φερέιρα, αλλά και το δύσκολο, όπως χαρακτήρισε, παιχνίδι με την Λάρισα.</p>
      <p>
        <b>Αναλυτικά οι δηλώσεις του στο PAOK TV:</b>
      </p>
      <p>
        <b>-Μετά από πολύ καιρό και δύο τραυματισμούς ετοιμάζεσαι να επιστρέψεις στη δράση. Πως αισθάνεται;</b>
      </p>
      <p>"Το διάστημα ήταν μεγάλο, εργάστηκα πολύ σκληρά για να επιστρέψω γρήγορα και δυστυχώς μετά τον τραυματισμό στο γόνατο ένιωσα κάποιες μικροενοχλήσεις. Υστερα αναγκαστικά έχασα πολύτιμο χρόνο. Τώρα είμαι καλά, το γόνατό μου είναι τέλειο και πιστεύω πως όλα τα... άσχημα ανήκουν στο παρελθόν. Πλέον δουλεύω και περιμένω την ευκαιρία μου ώστε να επιστρέψω".</p>
      <p>
        <b>-Θα βρεις δύο παίκτες οι οποίοι έχουν αρκετό χρόνο συμμετοχής στο πρώτο μέρος της σεζόν. Τους Μίσιτς και Αουγκούστο. Ο ένας είναι συμπατριώτης σου και ο άλλος κυριαρχεί στα πρώτα παιχνίδια της χρονιάς. Εχεις άγχος για τον εσωτερικό ανταγωνισμό και πως βλέπεις την μελλοντική σου συνεργασία με αυτούς τους δύο παίκτες;</b>
      </p>
      <p>"Φυσικά και υπάρχει ανταγωνισμός, αλλά αυτό είναι κάτι καλό καθώς πρέπει να βελτιωθούμε και να δουλέψουμε περισσότερο και να περιμένουμε την ευκαιρία μας. Ο Αουγκούστο παίζει πολύ ωραία, ο Μίσιτς σκοράρει σχεδόν όλα τα γκολ της ομάδας και επίσης αποδίδει εξαιρετικά στο γήπεδο.</p>
      <p>Επιστρέφω και εγώ και γνωρίζω ότι θα είναι δύσκολο γιατί έχω καιρό να αγωνιστώ. Αισθάνομαι καλά, αισθάνομαι έτοιμος και όταν με χρειαστεί ο προπονητής θα δώσω τον καλύτερό μου ευατό όπως έκανα πάντα. Εχουμε πολλούς παίκτες στη μεσαία γραμμή".</p>
      <p>
        <b>-Ποια είναι τα χαρακτηριστικά που φέρνεις εσύ στον χώρο του κέντρου σε σχέση με τους άλλους;</b>
      </p>
      <p>"Δεν θέλω να κάνω συγκρίσεις, αλλά προσπαθώ να κάνω ότι ακριβώς έκανα τα δύο τελευταία χρόνια. Τώρα προσπαθώ να κάνω κάτι παραπάνω γιατί είναι σαν να ξεκινάω από το μηδέν. Θα προσπαθήσω να μιλήσω, θα προσπαθήσω να ελέγξω το παιχνίδι, να πασάρω στους συμπαίκτες μου και να σκοράρω. Θα βάλω τα δυνατά μου για την ομάδα. Οχι για μένα, αλλά για την ομάδα".</p>
      <p>
        <b>-Υπάρχει νέος προπονητής αυτή την σεζόν, νέα φιλοσοφία παιχνιδιού, είναι αυτό κάτι δύσκολο για σένα ή η δική σου ποδοσφαιρική φιλοσοφία είναι κοινή με αυτή του προπονητή;</b>
      </p>
      <p>"Αυτή είναι καλή ερώτηση γιατί μιλούσα με την γυναίκα μου γι' αυτό το θέμα. Πιστεύω ότι αν ήταν όπως ο Λουτσέσκου, με το σύστημά του, για μένα θα ήταν πιο άνετο και πιο εύκολο γιατί ήδη γνωρίζω την τακτική, ξέρω τους παίκτες και πως παίζει η ομάδα. Τώρα φυσικά είναι πιο δύσκολο και πρέπει να καταλάβω γρήγορα τι χρειάζεται η ομάδα και τι κάνουν οι παίκτες στη δική μου θέση. Φυσικά θέλω λίγο χρόνο. Κάποιες φορές πρέπει να βλέπεις πράγματα και να αλλάζεις από μόνος σου και άλλες να αυτοσχεδιάζεις. Αλλά γενικά πρέπει να ακολουθούμε τις οδηγίες του προπονητή. Προπονώ το σώμα και το μυαλό μου για να καταλαβαίνω τι ακριβώς ζητάει ο κόουτς από μένα. Θα κάνω ό,τι μου ζητήσει, θα βάλω τα δυνατά μου".</p>
      <p>
        <b>- Αντιμετωπίζετε την ΑΕΛ, μια καλή και δυνατή ομάδα. Τι περιμένεις απ' αυτό το παιχνίδι για να φτάσει στη νίκη;</b>
      </p>
      <p>"Ο ΠΑΟΚ καλύτερα τώρα απ' ότι στην αρχή. Πλέον καταλαβαίνουμε περισσότερο το σύστημα του προπονητή, την νοοτροπία του και όλοι οι παίκτες βελτιώνονται συνεχώς και πιστεύω ότι διανύουμε μία καλή περίοδο. Θα είναι δύσκολο ματς. Θα είναι το πρώτο μου στην Τούμπα μετά από καιρό. Ελπίζω να παίξω, θέλω να αγωνιστώ και αν ο προπονητής αποφασίσει να με βάλει του είπε, είτε για πέντε, είτε για τριάντα λεπτά, είτε από την αρχή, θα είμαι έτοιμος για το καλύτερο".</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/xekatharos-ivan-poulame-pektes-mono-sti-sosti-timi"/>
        <a href="http://www.metrosport.gr/article/vima-vima-prochorai-zampa"/>
        <a href="http://www.metrosport.gr/article/foresan-gantia-giannoulis-ke-varela-pics"/>
        <a href="http://www.metrosport.gr/article/gkarsia-imaste-paok-pistevoume-sti-niki-me-tin-ntinamo"/>
        <a href="http://www.metrosport.gr/article/magia-koutsia-tzoli-ke-4-1-k19-tin-ael"/>
        <a href="http://www.metrosport.gr/article/stirixi-ivan-savvidi-sto-protathlima-palis-pic"/>
      </related>
    </article>
  </body>
</html>