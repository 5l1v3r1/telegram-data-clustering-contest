<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/basket-grissin-bon-reggio-emilia-openjometis-varese-cronaca-tabellino/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-23T19:01:03+00:00"/>
    <meta property="og:title" content="Grissin Bon – Openjometis 81-74: cronaca e tabellino"/>
    <meta property="og:description" content="REGGIO EMILIA – Con tantissima fatica, la Pallacanestro Reggiana torna alla vittoria battendo 81-74 la Openjobmetis Varese al termine di 40′ pieni di sali e scendi. Palesando molte difficoltà nel mantenere alta la concentrazione in attacco come in difesa, i biancorossi hanno comunque tenuto gli ospiti a soli 26 punti realizzati nella ripresa dopo i 48 […]"/>
  </head>
  <body>
    <article>
      <h1>Grissin Bon – Openjometis 81-74: cronaca e tabellino</h1>
      <address><time datetime="2019-11-23T19:01:03+00:00">23 Nov 2019, 19:01</time> by <a rel="author">Paolo Cavazzoni</a></address>
      <p>
        <b>La Pallacanestro Reggiana torna al successo contro una diretta concorrente per i playoff al termine di una gara con tanti sali e scendi</b>
      </p>
      <p><b>REGGIO EMILIA</b> – Con tantissima fatica, la <b>Pallacanestro Reggiana</b> torna alla vittoria battendo 81-74 la <b>Openjobmetis Varese</b> al termine di 40′ pieni di sali e scendi. Palesando molte difficoltà nel mantenere alta la concentrazione in attacco come in difesa, i biancorossi hanno comunque tenuto gli ospiti a soli 26 punti realizzati nella ripresa dopo i 48 del primo tempo. Un successo che vale doppio, soprattutto alla luce delle due scoppole prese contro Bologna e Sassari e in attesa di affrontare, domenica prossima, la corazzata Armani.  </p>
      <p>
        <b>IL TABELLINO</b>
      </p>
      <p>
        <b>GRISSIN BON REGGIO EMILIA – OPENJOBMETIS VARESE 81-74 </b>
      </p>
      <p><b>GRISSIN BON REGGIO EMILIA</b>: Johnson-Odom 16, Fontecchio 19, Pardon 6, Candi 4, Poeta 2, Vojvoda 6, Infante, Owens 6, Upshaw 11, Cipolla, Diouf, Mekel 11. Allenatore: Buscaglia.</p>
      <p><b>OPENJOBMETIS VARESE</b>: Peak 5, Clark 23, De Vita, Jakovics 8, Natali, Vene 13, Simmons 7, Seck, Mayo 9, Tambone 7, Gandini, Ferrero 2. Allenatore: Caja.</p>
      <p><b>Arbitri</b>: Borgo, Giovannetti, Bongiorni.</p>
      <p><b>Parziali</b>: 23-20; 43-48; 61-61</p>
      <p><b>Note</b>: Fallo tecnico a Buscaglia al 19′. Fallo antisportivo a Vojvoda al 31′. Peak esce per falli al 35′. Vene esce per falli al 39’30”</p>
      <p><b>Quarto quarto<br/></b>Vojvoda si macchia di un antisportivo, Mayo segna il suo primo canestro su azione, Upshaw e Vojvoda firmano un contropiede da manuale e il pubblico capisce di dover incitare i propri atleti. Reggio stringe i denti in difesa e si costruisce un tesoretto di vantaggio sul 72 a 65 a 5′ dalla fine. Un dubbio fallo di Johnson-Odom regala tre liberi a Jakovics che ne mette però due. La Grissin Bon è in sofferenza sul forcing finale di Varese firmato da Mayo, Vojvoda, Johnson-Odom e Owens con i liberi sanciscono però la quinta vittoria della Palalcanestro Reggiana per 81-74,</p>
      <p><b>Terzo quarto<br/></b>Focus della ripresa sarà riprendere il controllo dei rimbalzi e così pare iniziare, visto che la Reggiana firma un 6-0 costringendo Varese a segnare dopo oltre 3 minuti, ma solo dalla lunetta. La partita rientra nei binari dell’equilibrio, con la Grissin bon che in difesa cambia spesso e con Fontecchio in splendida forma. Purtroppo i rimbalzi  restano ad appannaggio degli ospiti e all’ultimo riposo si arriva sul 61-61.</p>
      <p><b>Secondo quarto<br/></b>Gli uomini di Buscaglia tengono in difesa e servono bene Pardon, ma l’Openjobmetis replica e torna in parità con Clark già a quota 14 punti.Vene e Owens arrivano a tre falli, Varese riprova ad allungare, mentre Buscaglia non è proprio soddisfatto dell’operato della terna, rea di mancati fischi. Fontecchio sta giocando una gara di sostanza, Owens di sofferenza, Johnson-Odom a due facce, . Coach Buscaglia si continua giustamente a lamentare e prende un tecnico. Alla sirena il punteggio recita 43-48.</p>
      <p><b>Primo quarto<br/></b>Alla palla a due si presentano per Reggio Mekel, Johnson-Odom, Fontecchio, Upshaw e Owens, mentre per Varese Mayo, Clark, Peak, Vene e Simmons. Buono l’inizio degli ospiti  con Vene e Clark precisi dall’arco, mentre Mekel e soci faticano più del dovuto, con un attacco più statico rispetto agli avversari. Fontecchio recupera due bei palloni in difesa e con 5 punti di fila firma il pareggio e con l’aumentata intensità difensiva la Grissin Bon chiude avanti 23-20.</p>
      <p> </p>
    </article>
  </body>
</html>