<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d1%81%d0%bb%d0%be%d0%b2%d0%b5%d0%bd%d1%81%d0%ba%d0%b0%d1%82%d0%b0-%d0%bf%d0%be%d0%bb%d0%b8%d1%86%d0%b8%d1%8f-%d0%bd%d0%b0-%d0%bb%d0%be%d0%b2-%d0%bd%d0%b0%d1%86%d0%b8%d0%be%d0%bd%d0%b0%d0%bb%d0%b8/"/>
    <meta property="og:site_name" content="Труд"/>
    <meta property="article:published_time" content="2019-11-23T19:28:15+00:00"/>
    <meta property="og:title" content="Словенската полиция на лов националисти „патрулиращи“ по границата"/>
    <meta property="og:description" content="Словенската полиция задържа група националисти, „патрулиращи по границата“ на републиката с Хърватия в търсене на нелегални мигранти, съобщи държавната агенция CTA. Задържани са 41 души, като у седем от тях са открити предмети, подобни на оръжия. Съобщава се, че словенските..."/>
  </head>
  <body>
    <article>
      <h1>Словенската полиция на лов националисти „патрулиращи“ по границата</h1>
      <address><time datetime="2019-11-23T19:28:15+00:00">23 Nov 2019, 19:28</time> by <a rel="author">Труд онлайн</a></address>
      <p>Словенската полиция задържа група националисти, „патрулиращи по границата“ на републиката с Хърватия в търсене на нелегални мигранти, съобщи държавната агенция CTA. Задържани са 41 души, като у седем от тях са открити предмети, подобни на оръжия.</p>
      <p>Съобщава се, че словенските служители на реда са проверили документите на десни активисти и са иззели от тях предмети, „подобни на бойно оръжие“. Тези предмети са изпратени за експертиза, предназначена да установи предназначението им. В зависимост от резултатите, ще бъде взето решение за образуване на наказателно производство. Освен това самите радикали твърдят, че са разполагали само с макети на оръжия.</p>
      <p>Задържаните са привърженици на бившия кандидат за президент на Словения Андрей Шишко, известен с националистическите си възгледи. Той спечели известност благодарение на „доброволното сдружение за самозащита“, което създаде през септември 2018 г. под името „Щирска гвардия“. След като публикува видеоклипове, в които десетки въоръжени млади мъже в камуфлажни униформи и маски маршируват в гората, Шишко бе задържан от полицията и получи шест месеца затвор за опит за организиране на държавен преврат.</p>
    </article>
  </body>
</html>