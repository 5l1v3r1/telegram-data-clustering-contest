<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/23/842652"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T19:59:00+00:00"/>
    <meta property="og:title" content="শ্বশুরবাড়ি ফিরতে পেরে খুশি সুমাইয়া"/>
    <meta property="og:description" content="নাম সুমাইয়া আক্তার। বয়স বাইশের কোঠায়। তিন বৎসর আগে পারিবারিকভাবে বিয়ে হয় বরগুনার বেতাগী উপজেলার সদর ইউনিয়নের কেওড়াবুনিয়া গ্রামের হেমায়েত উদ্দীনের সাথে। দেড় বছরের ছেলে সোলায়মানকে নিয়ে সুখেই কাটছিল তাদের দাম্পত্য জীবন। এরপরের ঘটনা বড় এলোমেলো। বিয়ের দেড় বছর পর শুরু হয় সাংসারিক টানাপোড়ন। যৌতুকের জন্য স্বামী ও তার স্বজনদের অত্যাচারে অশান্তি নেমে আসে সংসারে। নির্যাতন সইতে না পেরে আদালতে মামলা করেন। অভিযোগ জানান ব্র্যাক এর আইন ও সালিশ কেন্দ্রে। ব্র্যাক কতৃপক্ষ এবং স্থানীয়রা দুই পরিবারের সঙ্গে যোগাযোগ করে জোড়া লাগিয়েছে সম্পর্ক। এখন সুমাইয়া সন্তান নিয়ে শ্বশুর বাড়িতে সংসার করছে। সুমাইয়ার সাথে কথা বলতে আজ শনিবার উপজেলার সদর ইউনিয়নের কেওড়াবুনিয়া গ্রামে তার শ্বশুরবাড়িতে গেলে দেখা যায় ছেলে সোলায়মানকে নিয়ে হাসিখুশি আছেন। প্রায় ভেঙে যাওয়া সংসার জোড়া লাগায় অনুভূতি জানতে চাইলে সুমাইয়া আবেগ আপ্লুত কণ্ঠে বলেন, বিয়ের পর সবকিছু ঠিক-ঠাক চলছিল। কিন্তু হঠাৎ স্বামী যৌতুকের জন্য নির্যাতন করতে শুরু করে। যৌতুক না দিলে এক পর্যায়ে ঘর থেকে বের করে দিয়ে বিবাহ বিচ্ছেদের হুমকি দিতে থাকে। এরপর কোনো পথ না পেয়ে আইনের আশ্রয় নেই। ব্র্যাক এর আইন ও সালিশ…"/>
  </head>
  <body>
    <article>
      <h1>শ্বশুরবাড়ি ফিরতে পেরে খুশি সুমাইয়া</h1>
      <address><time datetime="2019-11-23T19:59:00+00:00">23 Nov 2019, 19:59</time> by <a rel="author">বেতাগী (বরগুনা) প্রতিনিধি</a></address>
      <p>নাম সুমাইয়া আক্তার। বয়স বাইশের কোঠায়। তিন বৎসর আগে পারিবারিকভাবে বিয়ে হয় বরগুনার বেতাগী উপজেলার সদর ইউনিয়নের কেওড়াবুনিয়া গ্রামের হেমায়েত উদ্দীনের সাথে। দেড় বছরের ছেলে সোলায়মানকে নিয়ে সুখেই কাটছিল তাদের দাম্পত্য জীবন। এরপরের ঘটনা বড় এলোমেলো। বিয়ের দেড় বছর পর শুরু হয় সাংসারিক টানাপোড়ন। যৌতুকের জন্য স্বামী ও তার স্বজনদের অত্যাচারে অশান্তি নেমে আসে সংসারে। নির্যাতন সইতে না পেরে আদালতে মামলা করেন। অভিযোগ জানান ব্র্যাক এর আইন ও সালিশ কেন্দ্রে। ব্র্যাক কতৃপক্ষ এবং স্থানীয়রা দুই পরিবারের সঙ্গে যোগাযোগ করে জোড়া লাগিয়েছে সম্পর্ক। এখন সুমাইয়া সন্তান নিয়ে শ্বশুর বাড়িতে সংসার করছে।</p>
      <p>সুমাইয়ার সাথে কথা বলতে আজ শনিবার উপজেলার সদর ইউনিয়নের কেওড়াবুনিয়া গ্রামে তার শ্বশুরবাড়িতে গেলে দেখা যায় ছেলে সোলায়মানকে নিয়ে হাসিখুশি আছেন। প্রায় ভেঙে যাওয়া সংসার জোড়া লাগায় অনুভূতি জানতে চাইলে সুমাইয়া আবেগ আপ্লুত কণ্ঠে বলেন, বিয়ের পর সবকিছু ঠিক-ঠাক চলছিল। কিন্তু হঠাৎ স্বামী যৌতুকের জন্য নির্যাতন করতে শুরু করে। যৌতুক না দিলে এক পর্যায়ে ঘর থেকে বের করে দিয়ে বিবাহ বিচ্ছেদের হুমকি দিতে থাকে। এরপর কোনো পথ না পেয়ে আইনের আশ্রয় নেই। ব্র্যাক এর আইন ও সালিশ কেন্দ্রে অভিযোগ দেই। স্থানীয়দের সহযোগিতায় সালিশ বৈঠকের মাধ্যমে আমাদের মীমাংশা হয়। এরপর আমার স্বামী আমাকে শ্বশুরবাড়ি নিয়ে আসে। পুনরায় শ্বশুরবাড়ি ফিরতে পেরে খুব ভালো লাগছে।</p>
    </article>
  </body>
</html>