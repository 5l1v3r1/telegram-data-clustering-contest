<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/diethni/kosmos/syria-nekroi-se-epithesi-me-pagideymeno-aytokinito-stin-tal-ampiant-video/"/>
    <meta property="og:site_name" content="ert.gr"/>
    <meta property="article:published_time" content="2019-11-23T19:49:41+00:00"/>
    <meta property="og:title" content="Συρία: Νεκροί σε επίθεση με παγιδευμένο αυτοκίνητο στην Ταλ Άμπιαντ (video)"/>
    <meta property="og:description" content="Τουλάχιστον εννέα άνθρωποι, εκ των οποίων τέσσερις άμαχοι, σκοτώθηκαν σήμερα σε βομβιστική επίθεση με παγιδευμένο αυτοκίνητο σε πόλη της Συρίας κοντά στα σύνορα με την Τουρκία, ανακοίνωσε το Συριακό Παρατηρητήριο Ανθρωπίνων Δικαιωμάτων."/>
  </head>
  <body>
    <article>
      <h1>Συρία: Νεκροί σε επίθεση με παγιδευμένο αυτοκίνητο στην Ταλ Άμπιαντ (video)</h1>
      <address><time datetime="2019-11-23T19:49:41+00:00">23 Nov 2019, 19:49</time> by <a rel="author">Δήμητρα Λαχουρή</a></address>
      <p>Τουλάχιστον εννέα άνθρωποι, εκ των οποίων τέσσερις άμαχοι, σκοτώθηκαν σήμερα σε βομβιστική επίθεση με παγιδευμένο αυτοκίνητο σε πόλη της Συρίας κοντά στα σύνορα με την Τουρκία, ανακοίνωσε το Συριακό Παρατηρητήριο Ανθρωπίνων Δικαιωμάτων.</p>
      <figure>
        <iframe data-src="https://twitter.com/AFP/status/1198198255512780802?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Είκοσι δύο άλλοι τραυματίστηκαν από την έκρηξη που σημειώθηκε στη βορειοανατολική πόλη Ταλ Άμπιαντ, που ελέγχεται από τις τουρκικές δυνάμεις και τους Σύρους αντάρτες συμμάχους τους, πρόσθεσε το Παρατηρητήριο.</p>
      <p>Προς το παρόν καμία οργάνωση δεν έχει αναλάβει την ευθύνη για την έκρηξη, που είναι η πιο πρόσφατη μίας σειρά επιθέσεων που έχουν σημειωθεί στην πόλη αυτή από τότε που ανέλαβαν τον έλεγχο οι τουρκικές δυνάμεις τον προηγούμενο μήνα.</p>
      <figure>
        <iframe data-src="https://twitter.com/ArshiMisha/status/1198191095038926848?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Οι Σύροι αντάρτες που στηρίζονται από την Άγκυρα επέρριψαν την ευθύνη στην κουρδική πολιτοφυλακή Μονάδες Προστασία του Λαού (YPG).</p>
      <p>«Η σημερινή επίθεση έχει το αποτύπωμα της YPG. Όπως συνηθίζει το γεμάτο εκρηκτικά αυτοκίνητο στάθμευσε στον κεντρικό δρόμο και τα εκρηκτικά πυροδοτήθηκαν με τηλεχειριστήριο», επεσήμανε διοικητής του Εθνικού Συριακού Στρατού.</p>
      <p>Η Άγκυρα και οι Σύροι αντάρτες κατέλαβαν την Ταλ Άμπιαντ και άλλες περιοχές κατά την τουρκική στρατιωτική επιχείρηση στη βορειοανατολική Συρία, η οποία εξαπολύθηκε στις 9 Οκτωβρίου εναντίον των κουρδικών πολιτοφυλακών.</p>
      <p>Πηγή:ΕΡΤ,ΑΠΕ-ΜΠΕ,dpa</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/diethni/kosmos/oi-toyrkikes-dynameis-proelaynoyn-stin-syria-chiliades-amachoi-egkataleipoyn-ta-spitia-toys/"/>
        <a href="https://www.ert.gr/eidiseis/diethni/kosmos/deyteri-vomvistiki-epithesi-me-tesseris-nekroys-sto-afganistan/"/>
        <a href="https://www.ert.gr/roi-idiseon/irak-pente-amachoi-nekroi-apo-ekrixi-pagideymenoy-aytokinitoy/"/>
        <a href="https://www.ert.gr/eidiseis/diethni/kosmos/irak-13-nekroi-kai-24-traymaties-apo-epithesi-me-pagideymeno-aytokinito-sti-mosoyli/"/>
        <a href="https://www.ert.gr/eidiseis/diethni/kosmos/ekrixi-stin-alexandreia-apo-pagideymeno-aytokinito/"/>
        <a href="https://www.ert.gr/eidiseis/diethni/kosmos/malteza-blogker-pou-iche-apokalypsi-ypothesi-diafthoras-anatinachthike-sto-aftokinito-tis/"/>
      </related>
    </article>
  </body>
</html>