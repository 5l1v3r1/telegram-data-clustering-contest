<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/galatasarayi-da-yenerse-devreyi-lider-kapatir-makale,3510.html"/>
    <meta property="og:site_name" content="61 SAAT"/>
    <meta property="article:published_time" content="2019-11-23T19:21:00+00:00"/>
    <meta property="og:title" content="Galatasaray’ı da yenerse devreyi lider kapatır!"/>
    <meta property="og:description" content="Şampiyonluk yarışındaki Trabzonspor, Ankaragücü deplasmanında oynadığı güzel futbolla üç puanı kesinlikle hakeden taraf oldu."/>
  </head>
  <body>
    <article>
      <h1>Galatasaray’ı da yenerse devreyi lider kapatır!</h1>
      <address><time datetime="2019-11-23T19:21:00+00:00">23 Nov 2019, 19:21</time> by <a rel="author">Haluk Ayyıldız</a></address>
      <p>Şampiyonluk yarışındaki Trabzonspor, Ankaragücü deplasmanında oynadığı güzel futbolla üç puanı kesinlikle hakeden taraf oldu.</p>
      <p>
        <b>Kaleci Uğurcan Çakır’ın yerine Erce Kardeşler, Novak’ın yerine Kamil Ahmet, Abdülkadir Parmak’ın yerine de Mikel harika oynadılar.</b>
      </p>
      <p>Takımın sakatlıklar yüzünden DNA’sı sürekli bozulmasına rağmen, Ankara’daki kazanılan altın değerindeki bu üç puan çok önemlidir, çok…</p>
      <p>
        <b>Ben biraz Kamil Ahmet’den bahsetmek istiyorum. Ölümüne oynuyor bu arkadaş. Sol bek diyorlar oynuyor, sağ bek diyorlar oynuyor, orta sahadasın diyorlar yine oynuyor.</b>
      </p>
      <p>Üstün yetenekleri yok ama sahada savaşıyor, giydiği formanın hakkını kesinlikle sonuna kadar veriyor. Helal olsun diyorum, başka da bir şey demiyorum.</p>
      <p>
        <b>Gelelim, Sörloth’a. Milli takım maçlarında moralli döndü. 3 gol attı. Trabzon’a geldi, Ankaragücü’ne de deplasmanda golünü attı. Adam gol makinası oldu çıktı. Kutlamak gerekiyor.</b>
      </p>
      <p>Asıl taktığımız konu şudur. Sturrigde kafasına göre takılmaya devam ediyor. Galatasaray maçında oynayacağı söyleniyor. Kimse kusura bakmasın ama Trabzonspor’a istikrarlı oyuncu lazım.</p>
      <p>
        <b>Trabzonsporlular asıl dört gözle Ekuban’ı bekliyorlar. Galatasaray maçında büyük ihtimal görev alacak. Sörloht ile çok iyi bir ikili olacağını şimdiden söylemeliyim.</b>
      </p>
      <p>Devre arasına kadar Trabzonspor puanları üçer üçer toplamaya devam ederse ve sakatları da tam anlamıyla düzelirse şampiyonluk yarışının en güçlü adayı olur. Yanılıyor muyum?</p>
      <p>
        <b>Neyse, Ankaragücü gerçekten de çok kötü bir takım. Ne yaptıklarını bilmiyorlar, şaşkın ördek gibiler, pozisyona giriyormuş gibiler ama aslında kendilerini kandırıyorlar.</b>
      </p>
      <p>Böyle giderse küme düşerler! Siz bakmayın Nwakaeme’’in attığı gole, bu aralar ona bir haller olmuş, Ankaragücü maçında Üç tane kritik top kaybettik ve takımını hücumda zayıf düşüren isim oldu.</p>
      <p>
        <b>Sosa bildiğiniz gibi, şiir gibi oynamaya devam ediyor. Yusuf Sarı’da sakatlıktan çıktıktan sonra iyice form tuttu.  </b>
      </p>
      <p>Ankaragücü 10 kişi kaldıktan sonra iyice oyundan düştü. Trabzonspor ise sahanın tam olarak bariz hakimi oldu.</p>
      <p>
        <b>3-0’dan sonra adeta idman maçı yapmaya başlayan bordo-mavililer, haftaya Trabzon’da oynayacakları Galatasaray müsabakasının provasını yaptı desek yanlış bir şey dememiş oluruz.</b>
      </p>
      <p>Sonuç olarak Trabzonspor, Ankaragücü farklı mağlup etti. Puanını da 22’ye çıkartıp, şampiyonluk yolunda önemli bir virajı daha geçmiş oldu.</p>
      <p>
        <b>Galatasaray maçını da kazanırsa Trabzonspor, bence devreyi lider kapatma ihtimalini ben çok yüksek olarak görüyorum.</b>
      </p>
      <p>NOKTA</p>
    </article>
  </body>
</html>