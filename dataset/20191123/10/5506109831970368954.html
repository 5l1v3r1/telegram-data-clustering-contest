<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/02/2145013/%D9%88%D8%A7%D8%A8%D8%B3%D8%AA%DA%AF%DB%8C-%D8%A8%D9%87-%D9%88%D8%A7%DA%A9%D8%B3%D9%86-%D9%87%D8%A7%DB%8C-%D8%AF%D8%A7%D9%85-%D8%B7%DB%8C%D9%88%D8%B1-%D9%88-%D8%A2%D8%A8%D8%B2%DB%8C%D8%A7%D9%86-%D8%AF%D8%B1-%DA%AF%D8%A7%D9%85-%D8%AF%D9%88%D9%85-%D8%A7%D9%86%D9%82%D9%84%D8%A7%D8%A8-%D8%A8%D9%87-%D8%B5%D9%81%D8%B1-%D9%85%DB%8C-%D8%B1%D8%B3%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-23T10:59:45+00:00"/>
    <meta property="og:title" content="وابستگی به واکسن های دام، طیور و آبزیان در گام دوم انقلاب به صفر می‌رسد"/>
    <meta property="og:description" content="به گزارش خبرنگار اقتصادی خبرگزاری تسنیم، علیرضا رفیعی‌پور رئیس سازمان دامپزشکی کشور، امروز در نشست خبری اظهار کرد: در حوزه واکسن‌های طیور 70 درصد و در حوزه واکسن آبزیان 90 درصد و واکسن‌های نسل جدید صددرصد به واردات وابسته هستیم که باید این مشکل رفع شود که امیدواریم در گام دوم انقلاب بر اساس برنامه‌ریزی‌های انجام شده وابستگی ما در این بخش به صفر برسد."/>
  </head>
  <body>
    <article>
      <h1>وابستگی به واکسن های دام، طیور و آبزیان در گام دوم انقلاب به صفر می‌رسد</h1>
      <h2>رئیس سازمان دامپزشکی کشور گفت: در حوزه واکسن‌های طیور ۷۰ درصد و در حوزه واکسن آبزیان ۹۰ درصد و واکسن‌های نسل جدید صددرصد به واردات وابسته هستیم که در گام دوم انقلاب بر اساس برنامه‌ریزی‌های انجام شده وابستگی به صفر خواهد رسید.</h2>
      <address>
        <time datetime="2019-11-23T10:59:45+00:00">23 Nov 2019, 10:59</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/07/13/1398071315555052718583484.jpg"/>
      </figure>
      <p>
        <a href="https://www.tasnimnews.com/fa/service/7/%D8%A7%D9%82%D8%AA%D8%B5%D8%A7%D8%AF%DB%8C">- اخبار اقتصادی -</a>
      </p>
      <p>به گزارش خبرنگار اقتصادی <a href="https://www.tasnimnews.com/">خبرگزاری تسنیم</a>، علیرضا رفیعی‌پور رئیس سازمان دامپزشکی کشور، امروز در نشست خبری اظهار کرد: در حوزه واکسن‌های طیور 70 درصد و در حوزه واکسن آبزیان 90 درصد و واکسن‌های نسل جدید صددرصد به واردات وابسته هستیم که باید این مشکل رفع شود که امیدواریم در گام دوم انقلاب بر اساس برنامه‌ریزی‌های انجام شده وابستگی ما در این بخش به صفر برسد.</p>
      <p>وی افزود: در بخش مکمل‌ها و ریز مغذی‌ها نیز صددرصد وابستگی داریم به طوریکه یا باید مواد اولیه آنها را وارد کنیم تا در کشورمان محصول نهایی تولید شود یا اینکه محصول نهایی به صورت آماده وارد شود.</p>
      <p>رئیس سازمان دامپزشکی کشور ادامه داد: این سازمان با معاونت علمی فناوری ریاست جمهوری همکاری‌هایی در دست اجرا دارد تا از میزان وابستگی‌ها در این بخش کاهند و آن را به صفر برسانند.</p>
      <p>
        <a href="http://tn.ai/2130171">گفتگو|دلایل حذف ناظران بهداشتی مستقر در واردات گوشت/رئیس دامپزشکی:واردات گاو ماده و 6 دندان مشکلی ندارد</a>
        <a href="http://tn.ai/2129900">هشدار دامپزشکی به دامداران استان مرکزی؛ بیماری نیوکاسل در کمین دام‌هاست</a>
        <a href="http://tn.ai/2120760">جابه‌جایی دام و طیور در کرمان بدون تائید دامپزشکی ممنوع است</a>
      </p>
      <p>رفیعی‌پور با ارائه آماری درباره صادرات محصولات مرتبط با حوزه دامپزشکی اظهار کرد: در 8 ماهه ابتدایی سال 97، سه میلیون و 535 هزار کیلوگرم محصولات لبنی به دیگر کشورها صادر شده که این رقم در سال جاری به 14 میلیون و 717 هزار کیلوگرم افزایش یافته است.</p>
      <p>وی افزود: در بخش صادرات تخم‌مرغ نطفهدار نیز در 8 ماهه ابتدایی سال گذشتهپنج میلیون و 787 هزار قطعه صادر شده است که این رقم در سال جاری بههشت میلیون و 607 هزار قطعه قطعه رسیده است.</p>
      <p>
        <b>کشتار دام 30 درصد کاهش یافت</b>
      </p>
      <p>رئیس سازمان دامپزشکی کشور ادامه داد: در سال جاری میزان کشتار دام درمقایسه با مدت مشابه سال گذشته 20 تا 30 درصد کاهش یافته است که دلیل آن بالا رفتن سن کشتار دام است.</p>
      <p>وی در توضیح بیشتر افزود: روستائیان و عشایر کشور با توجه به اینکه در سال جاری مراتع مناسب‌تری برای چرای دام دارند، دام خود را دیرتر روانه کشتارگاه‌ها کرده‌اند.</p>
      <p>رفیعی‌پور افزود: در سال گذشته بره‌های ماده و نر 30 تا 40 کیلوگرمی روانه کشتارگاه می‌شد که در سال جاری وزن کشتار دام‌های سبک وزن کاهش یافته و بیشتر دام‌های ماده نگهداری می‌شود.</p>
      <p>رئیس سازمان دامپزشکی کشور ادامه داد: 96درصد واکسن‌های بخش دامی در داخل کشور تولید می‌شود اما در بقیه بخش‌ها 50 تا صددرصد وابستگی داریم و در بخش‌هایی که واکسن در داخل تولید می‌شود بذر آن از خارج از کشور تولید شده است که به نظر می‌رسد همه این موارد را می‌توانیم در داخل کشور تولید کنیم.</p>
      <p>وی با اشاره به آماری در ارتباط با واردات و تامین نهاده‌های دام و طیور آبزیان اظهار کرد: 8 میلیون تن ذرت، سویا و جوبه کشور وارد شده و مشکلی برای تامین نیاز فعالین بخش وجود ندارد.</p>
      <p>رفیعی‌پور در واکنش به سوء استفاده از ارز دولتی اختصاص داده شده به نهاده‌های دامی اظهار داشت: موجودی انبارهای ما مشخص است و تولیدکنندگان و تشکل‌هایی که این ارز را دریافت کرده‌اند رصد می‌شوند و به طور دقیق مشخص است که هر دامدار و مرغدار چه میزان نهاده و داروی دامپزشکی در اختیار گرفته است.</p>
      <p>وی افزود: به طور کامل نمی توان گفت که هیچ کدام از شرکت‌های پخش انحرافی در توزیع نهاده‌های وارداتی با ارز 4200 تومانی نداشته‌اند اما باید توجه داشت این نهاده‌ها اختصاص داده و در بازار توزیع شده است و در صورتی که به دست تولیدکنندگان نمی‌رسید اکنون با بحران تولید مواجه بودیم.</p>
      <p>انتهای پیام/</p>
    </article>
  </body>
</html>