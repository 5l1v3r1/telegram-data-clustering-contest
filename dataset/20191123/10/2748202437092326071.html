<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.xiaomitoday.it/donlim-e-la-cucina-portatile-economica-proposta-da-xiaomi-in-crowdfunding.html"/>
    <meta property="og:site_name" content="XIAOMI today"/>
    <meta property="article:published_time" content="2019-11-23T10:23:41+00:00"/>
    <meta property="og:title" content="Donlim è la cucina portatile economica proposta da Xiaomi in crowdfunding"/>
    <meta property="og:description" content="Vi sentite dei creativi in cucina? Volete improvvisarvi Masterchef al campeggio? Con la cucina multifunzione Donlim di Xiaomi darete sfogo alle vostre passioni."/>
  </head>
  <body>
    <article>
      <h1>Donlim è la cucina portatile economica proposta da Xiaomi in crowdfunding</h1>
      <address><time datetime="2019-11-23T10:23:41+00:00">23 Nov 2019, 10:23</time> by <a rel="author" href="https://www.xiaomitoday.it/author/emanuele-lafulla" target="_blank">Emanuele Iafulla</a></address>
      <p>Siamo orami abituati a vedere prodotti di ogni sorta e prezzo sulla piattaforma di crowdfunding di Xiaomi, ma raramente troviamo prodotti che eccellono in quello che fanno avendo un’anima votata alla versatilità. Mi spiego meglio: la stragrande maggioranza dei prodotti che Xiaomi propone su Youpin sono di qualità ma ci sono alcuni gadget che racchiudono più funzioni in una, ed in questi casi diventa difficile eccellere in tutte le funzioni.</p>
      <figure>
        <img src="https://www.xiaomitoday.it/wp-content/uploads/2019/11/donlim-xiaomi-2.jpg"/>
      </figure>
      <p>Ma Xiaomi e le sue azienda partner riescono anche in questo miracolo e così ecco approdare una <a href="https://www.xiaomiyoupin.com/detail?gid=116306"><b>mini cucina dedicata alla colazione</b></a>, che fa della portabilità uno dei suoi punti di forza, permettendo di essere sfruttata sia in casa che in altre situazioni, come ad esempio in campeggio oppure in ufficio.</p>
      <figure>
        <img src="https://www.xiaomitoday.it/wp-content/uploads/2019/11/donlim-xiaomi-1.jpg"/>
      </figure>
      <p> </p>
      <h3>Donlim è la cucina portatile economica proposta da Xiaomi in crowdfunding</h3>
      <p>Il  gadget culinario multifunzione appartiene al brand Donlim ed a conti fatti può essere considerato una mini cucina portatile che si compone di un modulo adibito a tostapane, il quale offre 6 gradi di tostatura, ed un secondo modulo adibito a piastra per cottura di cibarie oppure per scaldare tisane, latte etc.. Nella confezione inoltre sono comprese una pentola ed una padella, oltre che un mestolo in legno ed un coperchio in vetro ma a completare davvero la versatilità del prodotto ci pensa un ulteriore accessorio compreso in confezione, ossia una piastra d’acciaio che accoppiata alla pentola permette la cottura al vapore.</p>
      <figure>
        <img src="https://www.xiaomitoday.it/wp-content/uploads/2019/11/donlim-xiaomi-6.jpg"/>
      </figure>
      <p>Quindi la cucina portatile di Donlim è perfetta, si per l’ambito della colazione, ma altrettanto per preparare sfiziosità e stuzzichini al volo il tutto nello stile unico di Xiaomi, proposto in due colorazioni (rosa e celeste) e contraddistinto da un interessantissimo prezzo di vendita. Su Youpin sono richiesti infatti soltanto 359 yuan, pari a circa 46 euro al cambio attuale, ma ricordo che il crowdfunding dell’azienda non è accessibile per il mercato italiano, quindi dovremmo pazientare del tempo prima di vederlo su eventuali store alternativi.</p>
      <slideshow>
        <figure>
          <img src="https://www.xiaomitoday.it/wp-content/uploads/2019/11/donlim-xiaomi-3.jpg"/>
        </figure>
        <figure>
          <img src="https://www.xiaomitoday.it/wp-content/uploads/2019/11/donlim-xiaomi-4.jpg"/>
        </figure>
      </slideshow>
      <p> </p>
      <p>Non mancheremo naturalmente di proporvelo al miglio prezzo sul nostro blog ma soprattutto sul nostro canale <b><a href="https://t.me/xiaomitoday_it">Telegram</a></b> e pagina <a href="https://www.facebook.com/miuinews"><b>Facebook</b></a>. Quindi se ancora non lo fate, correte a seguirci anche li.</p>
    </article>
  </body>
</html>