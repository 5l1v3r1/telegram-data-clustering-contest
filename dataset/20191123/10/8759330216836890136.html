<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904840/verheyen-gelooft-nog-in-genk-en-anderlecht-ze-zullen-play-off-1-halen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-23T10:31:00+00:00"/>
    <meta property="og:title" content="Verheyen ziet Mechelen en Charleroi overtuigen, maar gelooft in Genk en Anderlecht"/>
    <meta property="og:description" content="De terugronde is begonnen, waardoor er stilaan ook gespeculeerd kan worden over de deelnemers van Play-Off 1. Voorlopig zitten KRC Genk en RSC Anderlecht nog niet in de top zes, maar daar zal volgens Gert Verheyen nog verandering in komen."/>
  </head>
  <body>
    <article>
      <h1>Verheyen ziet Mechelen en Charleroi overtuigen, maar gelooft in Genk en Anderlecht</h1>
      <address>
        <time datetime="2019-11-23T10:31:00+00:00">23 Nov 2019, 10:31</time>
      </address>
      <p>
        <b>De terugronde is begonnen, waardoor er stilaan ook gespeculeerd kan worden over de deelnemers van Play-Off 1. Voorlopig zitten KRC Genk en RSC Anderlecht nog niet in de top zes, maar daar zal volgens Gert Verheyen nog verandering in komen.</b>
      </p>
      <p>"Ik denk nog altijd dat Anderlecht en Genk het wel zullen halen", vertelt hij in Het Nieuwsblad. "Maar winst in de onderlinge confrontaties (tegen onder andere Charleroi en KV Mechelen) is wel nodig. Verlies je die, dan wordt de kloof te groot. Op de laatste speeldag speelt Genk bijvoorbeeld nog tegen KV Mechelen", geeft Verheyen aan.</p>
      <p>Wie dan wel in Play-Off 1 staat zijn onder andere KV Mechelen en Charleroi. "Dat had ik niet verwacht", aldus Verheyen, die ook weet waarom beide ploegen het nu zo goed doen. "Als je zelf het spel probeert te maken, is dat geen voordeel."</p>
      <p>"Dan heb ik het over de niet-topclubs. STVV en Kortrijk staan qua balbezit tussen de grote ploegen. KV Mechelen, Charleroi en Zulte Waregem staan bij de laatste vijf", klinkt het.</p>
      <p><b>Counteren en scoren</b><br/>Counterploegen dus? "Charleroi wel. Geen ploeg geeft minder passes. Dat is de beste counterploeg van het land. Wat heb je nodig in de Belgische competitie? Organisatie, loopvermogen, duelkracht. En voorin iemand die goals maakt. Daar is Charleroi het meest extreme voorbeeld van."</p>
      <p>"KV Mechelen speelt ook direct, maar het zit toch vooral in hun overgave. Voetballen kunnen ze. Maar met het positivisme dat ze erfden uit vorig seizoen en hun publiek, kan je ver komen. En efficiëntie. Weeg het aantal schoten af tegen het aantal doelpunten en Mechelen is de meest efficiënte ploeg. Het bewijs dat balbezit waardeloos is. Het gaat om efficiëntie", besluit Verheyen.</p>
      <p>KV Mechelen en Charleroi staan momenteel op de vijfde en zesde plek. Zij tellen respectievelijk 27 en 25 punten. Genk en Anderlecht staan op een negende en tiende plek, met elk twintig punten.</p>
    </article>
  </body>
</html>