<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-astronomii-au-descoperit-o-stea-disparuta-de-30-de-ani-148830.html"/>
    <meta property="og:site_name" content="Timpul.md"/>
    <meta property="article:published_time" content="2019-11-23T10:33:00+00:00"/>
    <meta property="og:title" content="Astronomii au descoperit o stea dispărută de 30 de ani"/>
    <meta property="og:description" content="Acum câteva decenii, o stea masivă a explodat, iar rămășițele supernovei au fost descoperite acum, după o periodă de 30 de ani. Pe 23 februarie 1987, astronomii au observat una dintre cele mai luminoase explozii ale unei stele din ultimii 400 de ani. Acea supernovă, denumită de aceștia SN197A, a explodat cu puterea a sute de milioane de „sori” și a continuat să strălucească pentru câteva luni întregi. Totuși, pentru o perioadă extrem de lungă de timp, oamenii de știință nu au reușit să identifice ce a rămas în urma exploziei. O explozie puternică a unei stele masive se numește supernovă. Steaua mai mică născută la moartea unei stele masive se numește stea neutronică și este ce rămâne în urma supernovei. Acum, la 30 de ani de la explozie, astronomii din cadrul Cardiff University cred că au identificat această stea neutronică. Pare să fi fost ascunsă în spatele unui nor imens de praf cosmic care a blocat vizibilitatea."/>
  </head>
  <body>
    <article>
      <h1>Astronomii au descoperit o stea dispărută de 30 de ani</h1>
      <address>
        <time datetime="2019-11-23T10:33:00+00:00">23 Nov 2019, 10:33</time>
      </address>
      <p>
        <b>Acum câteva decenii, o stea masivă a explodat, iar rămășițele supernovei au fost descoperite acum, după o periodă de 30 de ani.<br/><br/>Pe 23 februarie 1987, astronomii au observat una dintre cele mai luminoase explozii ale unei stele din ultimii 400 de ani. Acea supernovă, denumită de aceștia SN197A, a explodat cu puterea a sute de milioane de „sori” și a continuat să strălucească pentru câteva luni întregi. Totuși, pentru o perioadă extrem de lungă de timp, oamenii de știință nu au reușit să identifice ce a rămas în urma exploziei.<br/><br/>O explozie puternică a unei stele masive se numește supernovă. Steaua mai mică născută la moartea unei stele masive se numește stea neutronică și este ce rămâne în urma supernovei. Acum, la 30 de ani de la explozie, astronomii din cadrul Cardiff University cred că au identificat această stea neutronică. Pare să fi fost ascunsă în spatele unui nor imens de praf cosmic care a blocat vizibilitatea.</b>
      </p>
      <p>Cu ajutorul telescopului Atacama Large Millimeter Array (ALMA), astronomii au identificat o porțiune de praf mai strălucitoare decât zonele din jur. Aici, astronomii cred că se localizează steaua neutronică dată dispărută.</p>
      <p>Astronomii ar fi descoperit o stea dispărută de 30 de ani<br/>„Suntem încrezători că această stea neutronică există în spatele norului și că știm locația ei exactă. Poate atunci când norul de praf va începe să dispară în viitor, astronomii vor putea vedea direct steaua neutronică pentru prima dată”, a spus dr. Mikako Matsuura, unul dintre autorii studiului.</p>
      <p>„Noile noastre descoperiri vor permite astăzi astronomilor să înțeleagă mai bine modul în care stelele masive își încheie viața, lăsând în urmă aceste stele neutronice extrem de dense”, mai adaugă acesta.</p>
      <p>1987A face parte dintr-o galaxie din apropiere numită Large Magellanic Cloud, care se află la doar 160.000 de ani lumină, ceea ce este destul de aproape, în contextul întinderii Universului.</p>
      <p>https://playtech.ro/</p>
    </article>
  </body>
</html>