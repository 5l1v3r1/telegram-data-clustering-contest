<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b9%ce%b4%ce%bf%cf%8d-%ce%bf-%ce%bc%cf%85%cf%83%cf%84%ce%b7%cf%81%ce%b9%cf%8e%ce%b4%ce%b7%cf%82-%ce%ba%cf%8d%cf%81%ce%b9%ce%bf%cf%82-avraham-avni-%cf%80%ce%bf%cf%85-%ce%ad%cf%88%ce%b1%cf%87.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T10:30:59+00:00"/>
    <meta property="og:title" content="Ιδού ο μυστηριώδης κύριος Avraham Avni που «έψαχνε» όλη η Κύπρος (βίντεο)"/>
    <meta property="og:description" content="Η εβδομάδα που όλοι έψαχναν τον μυστηριώδη κύριο Shahak Avraham Avni!"/>
  </head>
  <body>
    <article>
      <h1>Ιδού ο μυστηριώδης κύριος Avraham Avni που «έψαχνε» όλη η Κύπρος (βίντεο)</h1>
      <address>
        <time datetime="2019-11-23T10:30:59+00:00">23 Nov 2019, 10:30</time>
      </address>
      <p>Η εβδομάδα που όλοι έψαχναν τον μυστηριώδη κύριο Shahak Avraham Avni!</p>
      <p>
        <b>Η «αργοπορημένη ανακάλυψη» του μαύρου βαν των εκατομμυρίων στη Λάρνακα μέσω του οποίου μπορούν να γίνουν κάθε είδους παρακολουθήσεις ανά πάσα ώρα και στιγμή, καθώς διαθέτει υψηλής τεχνολογίας ηλεκτρονικούς υπολογιστές και άλλα μηχανήματα, έφερε την Κύπρο για ακόμη μία φορά μπροστά σε «ιστορίες» κατασκόπων και παρακολουθήσεων.</b>
      </p>
      <p>Από τον κύριο Tal Dilian που διαφήμιζε παντού το super van της Wispear με έδρα τη Λάρνακα, στον Shahak Avraham Avni και στους… ρόλους της Εβραϊκής Κοινότητας Κύπρου.</p>
      <p>«Πρόεδρος του Σωματείου «Εβραϊκή Κοινότητα Κύπρου», από το 2014, είναι ο επιχειρηματίας κ. Shahak Avraham Avni και θρησκευτικός εκπρόσωπος της Εβραϊκής Κοινότητας είναι ο ραβίνος Arie Zeev Raskin, οι οποίοι τυγχάνουν του σεβασμού και της εκτίμησης όλων των μελών της κοινότητας» αναφέρεται σε χθεσινή ανακοίνωση της Κοινότητας που επιχείρησε να βάλει τελεία στη… σύγχυση και στα όσα ήρθαν στο φως της δημοσιότητας περί «παραποιημένης ταυτότητας», κάνοντας φυσικά και λόγο για «ανακρίβειες που έχουν γραφτεί και ακουστεί».</p>
      <p>Και όλα αυτά με αφορμή το χθεσινό πρωτοσέλιδο της ΧΑΡΑΥΓΗΣ που έγραφε ότι ο Avni δεν είναι ο αρχηγός της εβραϊκής κοινότητας και πως ο ΔΗΣΥ διαστρέβλωσε την αλήθεια.</p>
      <h3>Εσείς τον είδατε;</h3>
      <p>Κι αν στη σκιά όλων αυτών απορείτε ποιος είναι ο επιχειρηματίας Shahak Avraham Avni το όνομα του οποίου συνδέθηκε με την υπόθεση… ιδού.</p>
      <p>Στο πιο κάτω βίντεο παρακολουθούμε ρεπορτάζ που είχε μεταδώσει ο ΑΝΤ1 Κύπρου τον Μάιο του 2018 από την εκδήλωση για την 70η επέτειο ανεξαρτησίας του Ισραήλ.</p>
      <p>Μιλώντας μπροστά στα τηλεοπτικά συνεργεία -μία από τις σπάνιες φορές- εκ μέρους της Εβραϊκής Κοινότητας Κύπρου, ο κύριος Avni αναφερόταν σε 3500 μέλη της Κοινότητας που επέλεξαν να κάνουν την Κύπρο σπίτι τους.</p>
      <figure>
        <iframe src="https://www.youtube.com/embed/SoQ46MKa7ac" width="900" height="506" data-service="Youtube" scrolling="no"/>
      </figure>
    </article>
  </body>
</html>