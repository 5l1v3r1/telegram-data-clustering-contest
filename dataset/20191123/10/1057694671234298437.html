<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2049790/epithesi-me-pagidevmeno-aftokinito-sti-siria.html"/>
    <meta property="og:site_name" content="News.gr"/>
    <meta property="article:published_time" content="2019-11-23T10:05:16+00:00"/>
    <meta property="og:title" content="Επίθεση με παγιδευμένο αυτοκίνητο στη Συρία"/>
    <meta property="og:description" content="Τουλάχιστον εννέα νεκροί"/>
  </head>
  <body>
    <article>
      <h1>Επίθεση με παγιδευμένο αυτοκίνητο στη Συρία</h1>
      <address>
        <time datetime="2019-11-23T10:05:16+00:00">23 Nov 2019, 10:05</time>
      </address>
      <h3>Τουλάχιστον εννέα νεκροί</h3>
      <p>Τουλάχιστον εννέα άνθρωποι, εκ των οποίων τέσσερις άμαχοι, σκοτώθηκαν σήμερα σε βομβιστική επίθεση με παγιδευμένο αυτοκίνητο σε πόλη της <a href="https://www.news.gr/tag/syria">Συρίας</a> κοντά στα σύνορα με την Τουρκία, ανακοίνωσε το Συριακό Παρατηρητήριο Ανθρωπίνων Δικαιωμάτων.</p>
      <p>Είκοσι δύο άλλοι τραυματίστηκαν από την έκρηξη που σημειώθηκε στη βορειοανατολική πόλη Ταλ Άμπιαντ, που ελέγχεται από τις τουρκικές δυνάμεις και τους Σύρους αντάρτες συμμάχους τους, πρόσθεσε το Παρατηρητήριο.</p>
      <p>Προς το παρόν καμία οργάνωση δεν έχει αναλάβει την ευθύνη για την έκρηξη, που είναι η πιο πρόσφατη μίας σειρά επιθέσεων που έχουν σημειωθεί στην πόλη αυτή από τότε που ανέλαβαν τον έλεγχο οι τουρκικές δυνάμεις τον προηγούμενο μήνα.</p>
      <p>Οι Σύροι αντάρτες που στηρίζονται από την Άγκυρα επέρριψαν την ευθύνη στην κουρδική πολιτοφυλακή Μονάδες Προστασία του Λαού (YPG).</p>
      <p>«Η σημερινή επίθεση έχει το αποτύπωμα της YPG. Όπως συνηθίζει το γεμάτο εκρηκτικά αυτοκίνητο στάθμευσε στον κεντρικό δρόμο και τα εκρηκτικά πυροδοτήθηκαν με τηλεχειριστήριο», επεσήμανε διοικητής του Εθνικού Συριακού Στρατού.</p>
      <p>Η Άγκυρα και οι Σύροι αντάρτες κατέλαβαν την Ταλ Άμπιαντ και άλλες περιοχές κατά την τουρκική στρατιωτική επιχείρηση στη βορειοανατολική Συρία, η οποία εξαπολύθηκε στις 9 Οκτωβρίου εναντίον των κουρδικών πολιτοφυλακών όπως αναφέρει το Αθηναϊκό Πρακτορείο Ειδήσεων.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2047681/i-volkswagen-anavalli-tin-kataskevi-ergostasiou-tis-stin-tourkia.html"/>
        <a href="https://www.news.gr/kosmos/article/2045918/polinekres-aeroporikes-epidromes-tou-israil-sta-perichora-tis-damaskou.html"/>
        <a href="https://www.news.gr/kosmos/article/2044712/siria-enteka-machites-nekri-apo-tis-israilines-epidromes.html"/>
      </related>
    </article>
  </body>
</html>