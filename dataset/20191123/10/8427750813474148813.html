<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isaechia.it/2019/11/23/auditel-uomini-donne-vola-trono-over-trono-classico-crisi/"/>
    <meta property="og:site_name" content="Isa e Chia"/>
    <meta property="article:published_time" content="2019-11-23T10:07:04+00:00"/>
    <meta property="og:title" content="Auditel ‘Uomini e Donne’, vola il Trono over (quasi 25% di share), Trono classico in crisi"/>
    <meta property="og:description" content="Continua a non decollare il Trono Classico di Uomini e Donne che, stando ai dati auditel delle ultime settimane, pare non stia particolarmente entusiasmando il pubblico sovrano. Se già l’annunciata scelta di Alessandro Zarino non aveva suscitato particolare interesse la scorsa settimana, lo stesso andazzo si è confermato per quanto riguarda le ultime puntate andate in onda."/>
  </head>
  <body>
    <article>
      <h1>Auditel ‘Uomini e Donne’, vola il Trono over (quasi 25% di share), Trono classico in crisi</h1>
      <address><time datetime="2019-11-23T10:07:04+00:00">23 Nov 2019, 10:07</time> by <a rel="author">Ludovica</a></address>
      <figure>
        <img src="https://static.nexilia.it/isaechia/2019/11/Trono-over-2-7.jpg"/>
        <figcaption>Trono over - Ida Platano</figcaption>
      </figure>
      <p>Continua a non decollare il <i>Trono Classico</i> di <i>Uomini e Donne</i> che, stando ai dati <i>auditel</i> delle ultime settimane, pare non stia particolarmente entusiasmando il pubblico sovrano. Se già l’annunciata scelta di <b>Alessandro Zarino</b> non aveva suscitato particolare interesse la scorsa settimana, lo stesso andazzo si è confermato per quanto riguarda le ultime puntate andate in onda.</p>
      <p>Ad ottenere un indice d’ascolto più alto, invece, sono state le avventure dei protagonisti del<i> Trono Over </i>che, dati alla mano, hanno ottenuto un risultato decisamente più soddisfacente. Al primo posto troviamo la puntata andata in onda mercoledì pomeriggio con 3.100.000 spettatori e un ottimo 24,57% di <i>share</i>, un risultato che la trasmissione di <b>Maria De Filippi</b> non raggiungeva da tempo. Ad attirare l’attenzione <b>Gemma Galgani</b> e la sua nuova frequentazione con <b>Juan Luis Ciano</b> e la polemica nata tra il cavaliere <b>Gennaro</b> e la dama <b>Valentina</b>. A seguire l’appuntamento di lunedì col 23,21% e 3.052.000 spettatori. Protagonisti sono stati  sempre <b>Gemma</b> e <b>Juan Luis</b> e sul finale <b>Ida Platano</b> e <b>Riccardo Guarnieri</b>. Al terzo posto l’appuntamento di martedì con 3.086.000 spettatori. Le vicende del cavaliere <b>Moreno</b> hanno totalizzato un 22,28% di <i>share</i>. Qualche gradino più in basso gli ascolti del <i>Trono Classico</i> con 2.398.000 spettatori e 18,39% per la puntata di venerdì ed infine giovedì con 2.307.000 spettatori e 17,95%.</p>
      <p>Voi che ne pensate?</p>
    </article>
  </body>
</html>