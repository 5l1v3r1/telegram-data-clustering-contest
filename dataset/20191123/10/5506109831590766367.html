<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/02/2145043/%D8%A8%D8%AE%D8%B4%D9%86%D8%A7%D9%85%D9%87-%D8%A8%D9%87%D8%AF%D8%A7%D8%B4%D8%AA%DB%8C-%D8%AA%D9%88%D9%84%DB%8C%D8%AF-%D8%B4%DB%8C%D8%B1-%D8%A7%D9%84%D8%A7%D8%BA-%D8%A7%D8%A8%D9%84%D8%A7%D8%BA-%D8%B4%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-23T10:36:53+00:00"/>
    <meta property="og:title" content="بخشنامه بهداشتی تولید شیر الاغ ابلاغ شد"/>
    <meta property="og:description" content="به گزارش خبرنگار اقتصادی خبرگزاری تسنیم، علی‌ صفر ماکنلی در نشست خبریدر واکنش به تراکم بیش از حد دام در گاوداری‌های کشور اظهار کرد: هرچه تراکم دام در دامداری‌ها بیشتر باشد احتمال بروز بیماری نیز بیشتر خواهد بود که تولیدکنندگان خود از این امر آگاهند و باید با اقداماتی که انجام می‌دهند زمینه بروز بیماری‌ها را کاهش دهند."/>
  </head>
  <body>
    <article>
      <h1>بخشنامه بهداشتی تولید شیر الاغ ابلاغ شد</h1>
      <h2>معاون سازمان دامپزشکی گفت: بخشنامه مدیریت بهداشتی تولید شیر الاغ ابلاغ شده است و تولیدکنندگان می‌توانند تحت نظارت سازمان دامپزشکی اقدام به تولید این محصول کنند.</h2>
      <address>
        <time datetime="2019-11-23T10:36:53+00:00">23 Nov 2019, 10:36</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1395/07/10/139507101316534418809544.jpg"/>
      </figure>
      <p>
        <a href="https://www.tasnimnews.com/fa/service/7/%D8%A7%D9%82%D8%AA%D8%B5%D8%A7%D8%AF%DB%8C">- اخبار اقتصادی -</a>
      </p>
      <p>به گزارش خبرنگار اقتصادی <a href="https://www.tasnimnews.com/">خبرگزاری تسنیم</a>، علی‌ صفر ماکنلی در نشست خبریدر واکنش به تراکم بیش از حد دام در گاوداری‌های کشور اظهار کرد: هرچه تراکم دام در دامداری‌ها بیشتر باشد احتمال بروز بیماری نیز بیشتر خواهد بود که تولیدکنندگان خود از این امر آگاهند و باید با اقداماتی که انجام می‌دهند زمینه بروز بیماری‌ها را کاهش دهند.</p>
      <p>وی افزود: در حال حاضر 140 هزار رأس گوساله پرواری آماده کشتار در استان تهران وجود دارد.</p>
      <p>
        <a href="http://tn.ai/2130171">گفتگو|دلایل حذف ناظران بهداشتی مستقر در واردات گوشت/رئیس دامپزشکی: واردات گاو ماده و 6دندان مشکلی ندارد</a>
        <a href="http://tn.ai/2130529">توضیح رئیس دانشگاه آزاد درباره تغییر رشته فرزندان هیأت علمی از دامپزشکی به پزشکی</a>
      </p>
      <p>وی در پاسخ به سؤالی در ارتباط با امکان مصرف شیر الاغ و سایر فرآورده‌های این محصول اظهار کرد: از نظر بهداشتی، برای مصرف‌کنندگان وزارت بهداشت می‌تواند در این زمینه پاسخگو باشد اما سازمان دامپزشکی می‌تواند شیر این حیوان و فرآورده‌های آن را از نظر سلامت مورد بررسی قرار بدهد.</p>
      <p>وی افزود: تمام محصولات مرتبط با سازمان دامپزشکی که بتوانند شرایط بهداشتی مورد نظر این سازمان را بگذرانند از نظر ما مانعی برای مصرف آنها وجود ندارد.</p>
      <p>وی در پاسخ به سؤال خبرنگار تسنیم مبنی بر اینکه آیا بخشنامه بهداشتی در سازمان دامپزشکی برای تولید شیر الاغ وجود دارد یا به‌طور کلی امکان تولید شیر الاغ زیر نظر سازمان دامپزشکی وجود دارد گفت: بخشنامه مدیریت بهداشتی تولید شیر الاغ ابلاغ شده است و تولیدکنندگان می‌توانند تحت نظارت سازمان دامپزشکی اقدام به تولید این محصول کنند.</p>
      <p>وی افزود: برنامه مدیریت بهداشت برای پرورش الاغ جزو دستورالعمل‌های بهداشتی و تدوین و ابلاغ‌شده سازمان دامپزشکی کشور است.</p>
      <p>انتهای پیام/+</p>
    </article>
  </body>
</html>