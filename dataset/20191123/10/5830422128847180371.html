<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140815/%D8%A8%DB%8C%D8%A7%D9%86%DB%8C%D9%87-%D8%A2%DA%98%D8%A7%D9%86%D8%B3-%D8%A7%D9%86%D8%B1%DA%98%DB%8C-%D8%A7%D8%AA%D9%85%DB%8C-%D8%AF%D8%B1%D8%A8%D8%A7%D8%B1%D9%87-%D8%A8%D8%B1%D9%86%D8%A7%D9%85%D9%87-%D9%87%D8%A7%DB%8C-%D9%87%D8%B3%D8%AA%D9%87-%D8%A7%DB%8C-%D8%A7%DB%8C%D8%B1%D8%A7%D9%86-%D8%B2%D9%85%D8%A7%D9%86-%D9%86%D8%B4%D8%B3%D8%AA"/>
    <meta property="og:site_name" content="boursepress.ir"/>
    <meta property="article:published_time" content="2019-11-23T10:16:00+00:00"/>
    <meta property="og:title" content="بیانیه آژانس انرژی اتمی درباره برنامه های هسته ای ایران + زمان نشست"/>
    <meta property="og:description" content="مدیرکل موقت آژانس بین‌المللی انرژی اتمی با صدور بیانیه ای درباره راستی‌آزمایی و نظارت بر فعالیت‌‌های هسته‌ای ایران از مشخص شدن زمان نشست با این کشور برای مذاکرات بیشتر خبر داد."/>
  </head>
  <body>
    <article>
      <h1>بیانیه آژانس انرژی اتمی درباره برنامه های هسته ای ایران + زمان نشست</h1>
      <h2>توسط مدیرکل موقت اعلام شد :</h2>
      <address>
        <time datetime="2019-11-23T10:16:00+00:00">23 Nov 2019, 10:16</time>
      </address>
      <p>
        <i>مدیرکل موقت آژانس بین‌المللی انرژی اتمی با صدور بیانیه ای درباره راستی‌آزمایی و نظارت بر فعالیت‌‌های هسته‌ای ایران از مشخص شدن زمان نشست با این کشور برای مذاکرات بیشتر خبر داد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a> به نقل از تسنیم، کورنل فروتا خطاب به شورای حکام آژانس بیانیه‌ای را درباره راستی‌آزمایی و نظارت بر فعالیت‌‌های هسته‌ای ایران در چارچوب قطعنامه ۲۲۳۱ شورای امنیت سازمان ملل در سال ۲۰۱۵ صادر و اعلام کرد: این گزارش فعالیت‌های مرتبط آژانس را در این کشور طی ماه‌های اخیر پوشش می‌دهد و شامل به‌روزرسانی مواردی است که در گزارش فصلی قبلی در ارتباط با نصب تعداد بیشتری از سانتریفیوژهای پیشرفته در کارخانه غنی‌سازی نطنز به آن اشاره شده است.</p>
      <p>سانتریفیوژهایی که نه‌تنها برای اهداف تحقیق و توسعه بلکه برای تجمیع اورانیوم غنی‌شده و همین‌ طور ازسرگیری غنی‌سازی اورانیوم در فردو نصب شده است. یک ملاقات و نشست بین آژانس و ایران برای هفته آینده در تهران برنامه‌ریزی شده تا درباره این مساله مذاکرات بیشتری صورت گیرد.</p>
      <p>لازم است ایران برای حل‌ و فصل سریع این مساله با آژانس همکاری کند. از ایران می‌خواهم تا همکاری به‌موقع و کامل با آژانس برای اجرای کامل توافق‌نامه پادمانی و پروتکل الحاقی داشته باشد.</p>
      <p>انتهای پیام</p>
    </article>
  </body>
</html>