<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/23/leccato-cane-muore-batterio/"/>
    <meta property="og:site_name" content="NewNotizie"/>
    <meta property="article:published_time" content="2019-11-23T10:06:18+00:00"/>
    <meta property="og:title" content="Leccato dal cane, contrae l’infezione. Muore in ospedale per il batterio “killer”"/>
    <meta property="og:description" content="Un 63enne è morto a seguito di una terribile infezione contratta dopo essere stato leccato dal suo cane. Capita ad una persona su 1,5 milioni."/>
  </head>
  <body>
    <article>
      <h1>Leccato dal cane, contrae l’infezione. Muore in ospedale per il batterio “killer”</h1>
      <address><time datetime="2019-11-23T10:06:18+00:00">23 Nov 2019, 10:06</time> by <a rel="author">roberto.naccarella</a></address>
      <figure>
        <img src="https://www.newnotizie.it/wp-content/uploads/2019/11/batterio-1.jpg"/>
      </figure>
      <h3>Un uomo di 63 anni è morto dopo essere stato leccato dal suo cane.</h3>
      <p>Stando a quanto riportato dal Daily Star Online, subito dopo il contatto con il suo cane l’uomo ha manifestato<b> i sintomi di un’infezione</b> a dir poco devastante.</p>
      <p>L’uomo, le cui generalità non sono state rese note, ha trascorso due settimane in ospedale con<b> polmonite</b>, cancrena e febbre a 41 gradi.</p>
      <p>Il proprietario del cane è stato <a href="https://www.newnotizie.it/2019/09/30/lenti-a-contatto-ragazza-cieca-disgustosa-infezione/">infettato</a> dal <b>Capnocytophaga canimorsus</b>, un batterio che viene normalmente trasmesso tramite i morsi, ma che può essere diffuso anche attraverso una leccata.</p>
      <p>Quando il 63enne si è recato per la prima volta in ospedale presentava sintomi apparentemente simili a quelli influenzali.</p>
      <h3>Il batterio colpisce una persona su 1,5 milioni</h3>
      <p>Nei primi quattro giorni di ricovero, ha sviluppato <b>un’eruzione cutanea sul viso</b>, dolore ai nervi e lividi sulle gambe.</p>
      <p>Successivamente i reni e il fegato si sono praticamente “chiusi”, la sua pelle ha iniziato a marcire e il 63enne<b> è andato incontro ad un arresto cardiaco</b>, che ha reso necessario il supporto vitale. Le indagini strumentali hanno poi mostrato che il 63enne aveva un massiccio accumulo di liquido nel cervello. A causa di ciò e dell’insufficienza multipla di organi, i medici hanno deciso di interrompere il supporto vitale.</p>
      <p>Il batterio colpisce <b>una persona su 1,5 milioni</b>, e risulta fatale in circa il 30% dei casi.</p>
    </article>
  </body>
</html>