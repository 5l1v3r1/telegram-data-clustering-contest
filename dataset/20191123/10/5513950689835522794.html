<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936538-akessons-nya-attack-pa-lofven-lever-i-en-annan-varld"/>
    <meta property="og:site_name" content="Nyheter24"/>
    <meta property="article:published_time" content="2019-11-23T10:00:13+00:00"/>
    <meta property="og:title" content="Åkessons nya attack mot Löfven: &quot;Lever i en annan värld&quot;"/>
    <meta property="og:description" content="Sverigedemokraternas landsdagar i Örebro pågår under helgen. I samband med detta så går Jimmie Åkesson (SD) till hårt angrepp mot statsminister Stefan Löfven (S) i en debattartikel i Aftonbladet."/>
  </head>
  <body>
    <article>
      <h1>Åkessons nya attack mot Löfven: "Lever i en annan värld"</h1>
      <address><time datetime="2019-11-23T10:00:13+00:00">23 Nov 2019, 10:00</time> by <a rel="author" href="https://nyheter24.se/profil/hannes.bjernhagen" target="_blank">Hannes Bjernhagen</a></address>
      <p>
        <b>Sverigedemokraternas landsdagar i Örebro pågår under helgen. I samband med detta så går Jimmie Åkesson (SD) till hårt angrepp mot statsminister Stefan Löfven (S) i en debattartikel i Aftonbladet.</b>
      </p>
      <p><a href="https://nyheter24.se/sverigedemokraterna/">Sverigedemokraterna</a> går som tåget i opinionen just nu. </p>
      <p>I en undersökning av Aftonbladet/Demoskop från tidigare i november så var <a href="https://nyheter24.se/nyheter/politik/936056-nu-ar-sd-storre-an-s-ny-rekordsiffra-for-jimmie-akesson">Sverigedemokraterna större än Socialdemokraterna</a>. </p>
      <p>Samtidigt så ser situationen allt annat än bra ut för <b><a href="https://nyheter24.se/stefan-lofven/">Stefan Löfven</a></b> (S). </p>
      <p>Partiet är nere på <a href="https://nyheter24.se/nyheter/936354-djupa-s-krisen-stefan-lofvens-ord-om-att-avga">rekordlåga siffror och statsministern har fått ta emot omfattande intern kritik</a>.</p>
      <h3>Landsdagarna</h3>
      <p>Mellan den 21 och 24 november pågår SD:s landsdagar i Örebro, där partiet beslutar om vilken politik som ska drivas under de kommande två åren. </p>
      <p>Och under lördagsmorgonen publicerade partiledare <b><a href="https://nyheter24.se/jimmie-akesson/">Jimmie Åkesson</a></b> en <a href="https://www.aftonbladet.se/debatt/a/kJPRKj/massinvandringen-har-slagit-sonder-nationen">debattartikel i Aftonbladet</a>, där han skarpt kritiserar Löfven. </p>
      <p>SD-ledaren väljer i texten att blicka tillbaka till ett Sverige som en gång var, och som han menar förstörts av regeringens massinvandringspolitik.</p>
      <h3>"Misslyckandet är totalt"</h3>
      <figure>
        <img src="https://cdn03.nyheter24.se/fb95043203d802dc05/2019/11/23/1594146/sdlAQnGetOXwEE-nh.jpg"/>
        <figcaption>I debattartikeln hävdar Jimmie Åkesson (SD) att fler personer måste lämna Sverige. Bildkälla: Janerik Henriksson/TT</figcaption>
      </figure>
      <p>Han skriver att skjutningar har blivit vardag och att regeringens "misslyckande är totalt". </p>
      <p>SD-ledaren lyfter också att flera "kommuner går på knäna" och att den "eskalerande otryggheten steg för steg bryter ned vårt land"</p>
      <h3>"De drevs av principer"</h3>
      <p>Åkesson kritiserar dessutom Löfvens sätt att skylla kriminaliteten på fattigdom. </p>
      <p>SD-ledaren menar att dåtidens fattiga hade en annan moral och endast försökte få mat på bordet som laglydiga medborgare. Till skillnad från dagens kriminella. </p>
      <p>"De må ha varit fattiga men de drevs av att göra det moraliskt rätta. De drevs av principer. Ingen av dessa sprängde huset på andra sidan gatan. Ingen av dessa såg en möjlig försörjning inom knarkhandel. De kunde nämligen skilja mellan rätt och fel och var fullt upptagna med att bygga en framtid för sig själva och sina familjer", skriver Åkesson. </p>
      <h3>"Fler måste lämna"</h3>
      <p>Han menar också att antalet personer som kommer till Sverige måste vara mindre än antalet som lämnar landet.</p>
      <p>"För att ha möjlighet att reparera den skada som skett, är ett nettominus vad gäller asyl- och anhörighetsinvandring en absolut nödvändighet. Fler måste lämna och färre komma in", skriver SD-ledaren.</p>
      <p>Åkesson skriver också att Sverige måste "lära sig" att säga nej till människor, för att kunna hjälpa de som redan kommit hit. </p>
      <p>"Vårt mål, det övergripande och det enda, är att göra Sverige till ett bättre land. Tillbaka till det Sverige vi minns", avslutar SD-ledaren debattartikeln med.</p>
      <p><b>Läs mer:</b> <a href="https://nyheter24.se/nyheter/936138-jimmie-akesson-om-regeringsplanerna-hade-garna-varit-justitieminister">Jimmie Åkesson om regeringsplanerna: "Hade gärna varit justitieminister"</a><br/><b>Läs mer:</b> <a href="https://nyheter24.se/nyheter/936354-djupa-s-krisen-stefan-lofvens-ord-om-att-avga">Djupa S-krisen: Stefan Löfvens ord om att avgå</a></p>
      <p><a href="https://nyheter24.se/jimmie-akesson">Jimmie Åkesson<br/></a>/<br/><a href="https://nyheter24.se/stefan-lofven">Stefan Löfven<br/></a>/<br/><a href="https://nyheter24.se/sverigedemokraterna">Sverigedemokraterna<br/></a>/<br/><a href="https://nyheter24.se/socialdemokraterna">Socialdemokraterna</a></p>
      <figure>
        <a href="https://nyheter24.se/profil/hannes.bjernhagen">
          <img src="https://cdn03.nyheter24.se/7c00c39c024b004b00/profile/avatars/107082_1563373825.jpg"/>
        </a>
      </figure>
      <p><a href="https://nyheter24.se/profil/hannes.bjernhagen">Hannes Bjernhagen </a><br/>hannes.bjernhagen@nyheter24.se</p>
    </article>
  </body>
</html>