<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/ctp-viorica-dancila-psd-minciuni-sfruntate-campanie-prezidentiale-306896.html"/>
    <meta property="og:site_name" content="B1 TV"/>
    <meta property="article:published_time" content="2019-11-23T10:32:27+00:00"/>
    <meta property="og:title" content="CTP: La Viorica Dăncilă este cea mai mare concentrație de minciuni sfruntate pe minut din istoria candidaturilor PSD"/>
    <meta property="og:description" content="Viorica Dăncilă are cea mai mare concentrație de minciuni sfruntate pe minut din istoria candidaturilor PSD la prezidențiale, a declarat Cristian Tudor Popescu, pentru Digi24.„A tot vorbit doamna Dăncilă..."/>
  </head>
  <body>
    <article>
      <h1>CTP: La Viorica Dăncilă este cea mai mare concentrație de minciuni sfruntate pe minut din istoria candidaturilor PSD</h1>
      <address><time datetime="2019-11-23T10:32:27+00:00">23 Nov 2019, 10:32</time> by <a rel="author">Redacția B1.ro</a></address>
      <p>Viorica Dăncilă are cea mai mare concentrație de minciuni sfruntate pe minut din istoria candidaturilor PSD la prezidențiale, a declarat Cristian Tudor Popescu, pentru <a href="https://www.digi24.ro/opinii/minciunile-doamnei-dancila-ctp-este-marioneta-staff-ului-de-campanie-coana-viorico-ai-innebunit-1220784">Digi24.</a></p>
      <p>
        <i>„A tot vorbit doamna Dăncilă despre minciună. Și a propunțat o frază absolut memorabilă, pe care am reținut-o: Cred în adevăr și mai puțin în minciună.</i>
      </p>
      <p>
        <i>Deci, cred în minciună! Mai puțin, e adevărat, decât în adevăr, dar cred în minciună! E foarte sinceră aici doamna Dăncilă, pentru că, văzând în aceste zile două ieșiri ale lui Klaus Iohannis cu presa, am văzut două ale doamnei Dăncilă, am văzut tot, întrebările, răspunsurile și pot să spun acest lucru: Klaus Iohannis nu a mințit niciodată. A deviat răspunsuri, a eludat răspunsuri, a refuzat răspunsuri cu o aroganță depășind-o până și pe cea a campionului mondial de până acum, Adrian Năstase, dar n-a mințit. </i>
      </p>
      <p><i>Dincoace, la Viorica Dăncilă, este cea mai mare concentrație de minciuni sfruntate pe minut din istoria candidaturilor PSD. Nici Iliescu, nici Năstase, nici Ponta nu s-au apropiat vreodată de acest nivel de minciuni. Au avut ei șulfăriile lor, evitările, jumătățile de adevăr și așa mai departe. Domnule, dar minciuni sfruntate?”,</i> a declarat Cristian Tudor Popescu.</p>
      <p>A dat și câteva exemple de minciuni spuse de Viorica Dăncilă. Una este aceea că fiul ei nu a ieșit în public niciodată când, de pildă, el a fost prezent la Ateneul Român, la evenimentul organizat pentru a marca preluarea de către România a președinției rotative a Consiliului UE. Dăncilă s-a mai plâns că fiul ei a fost atacat, când, de fapt, numele lui nu a fost pronunțat toată campania.</p>
      <p><i>„Și în continuare: Klaus Iohannis are dosare penale, dosare de corupție, Barna are dosare penale, ei i se face dosar penal și va fi târâtă la DNA, va fi adusă duminică, ca să nu se mai voteze, zice doamna Dăncilă. Sunt niște minciuni încremenitoare astea”, </i>a mai spus gazetarul, pentru Digi24.</p>
    </article>
  </body>
</html>