<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/noodlijdend-amsterdams-afvalverwerkingsbedrijf-aeb-zet-groene-ambities-in-ijskast/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-23T10:00:20+00:00"/>
    <meta property="og:title" content="Noodlijdend Amsterdams afvalverwerkingsbedrijf AEB ‘zet groene ambities in ijskast’"/>
    <meta property="og:description" content="Pijnlijk, héél erg pijnlijk. Afvalverwerkingsbedrijf AEB, dat volledig in handen was van de gemeente Amsterdam, moet nu alle zeilen bijzetten om het hoofd boven water te houden. Groene ambities horen daar dan ook niet bij. En dat terwijl de gemeente juist de oorzaak is van de noodsituatie van het bedrijf! Luierrecycling en de biomassacentrale worden geschrapt door AEB. De focus moet weer liggen op de verbrandingsovens, zo meent de directeur. En geef hem eens ongelijk! De gemeente Amsterdam wist met links beleid het bedrijf in de afgrond te duwen. Niet investeren in het bedrijf, de kantjes er vanaf lopen, allerlei deugplannetjes willen invoeren en nergens de kosten op durven afwentelen. Dat beleid heeft ervoor gezorgd dat het bedrijf defecte/onveilige verbrandingsovens niet heeft kunnen repareren, terwijl het al verlies leed. En nu het echt niet anders kan en de realiteit niet langer ontkend kan worden, begint gezond verstand ineens weer de boventoon te voeren. Even geen leuke feel good deugplannetjes meer maar…"/>
  </head>
  <body>
    <article>
      <h1>Noodlijdend Amsterdams afvalverwerkingsbedrijf AEB ‘zet groene ambities in ijskast’</h1>
      <address><time datetime="2019-11-23T10:00:20+00:00">23 Nov 2019, 10:00</time> by <a rel="author">Wout Willemsen</a></address>
      <p>
        <b>Pijnlijk, héél erg pijnlijk. Afvalverwerkingsbedrijf AEB, dat volledig in handen was van de gemeente Amsterdam, moet nu <a href="https://www.at5.nl/artikelen/198429/aeb-zet-groene-ambities-in-ijskast">alle zeilen bijzetten</a> om het hoofd boven water te houden. Groene ambities horen daar dan ook niet bij. En dat terwijl de gemeente juist de oorzaak is van de noodsituatie van het bedrijf!</b>
      </p>
      <p>Luierrecycling en de biomassacentrale worden geschrapt door AEB. De focus moet weer liggen op de verbrandingsovens, zo meent de directeur. En geef hem eens ongelijk! De gemeente Amsterdam wist met links beleid het bedrijf in de afgrond te duwen. Niet investeren in het bedrijf, de kantjes er vanaf lopen, allerlei deugplannetjes willen invoeren en nergens de kosten op durven afwentelen. Dat beleid heeft ervoor gezorgd dat het bedrijf defecte/onveilige verbrandingsovens niet heeft kunnen repareren, terwijl het al verlies leed.</p>
      <p>En nu het echt niet anders kan en de realiteit niet langer ontkend kan worden, begint gezond verstand ineens weer de boventoon te voeren. Even geen leuke <i>feel good</i> deugplannetjes meer maar gewoon keiharde bedrijfsvoering gericht op overleven. Beter voor iedereen, zolang het stadsbestuur maar op afstand blijft. Dat zal niet lang duren natuurlijk, want mocht het bedrijf weer winstgevend worden dan wordt het gemekker om luierrecycling en biomassa binnen de kortste keren weer onderwerp van gesprek voor AEB. Gelukkig is de gemeente dan niet meer de enige partij. Zij werden genoodzaakt om het bedrijf (of delen ervan) te veilen.</p>
    </article>
  </body>
</html>