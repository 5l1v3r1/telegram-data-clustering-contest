<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/banned-bangladesh-star-shakib-al-hasan-in-kolkata-but-cant-step-into-eden-gardens-for-pink-ball-test-143508"/>
    <meta property="og:site_name" content="Wah Cricket"/>
    <meta property="article:published_time" content="2019-11-23T10:41:33+00:00"/>
    <meta property="og:title" content="क्रिकेट से बैन झेल रहे शाकिब अल हसन कोलकाता में, लेकिन गुलाबी गेंद टेस्ट के लिए नहीं मिल सकता ईडन में प्रेवश"/>
    <meta property="og:description" content="शाकिब कोलकाता में होने के बावजूद ईडन गार्डन्स स्टेडियम और उसके आसपास के इलाकों में भी नहीं दिख सकते हैं, जहां इस समय भारत और बांग्लादेश के बीच ऐतिहासिक दिन-रात टेस्ट मैच खेला जा रहा है."/>
  </head>
  <body>
    <article>
      <h1>क्रिकेट से बैन झेल रहे शाकिब अल हसन कोलकाता में, लेकिन गुलाबी गेंद टेस्ट के लिए नहीं मिल सकता ईडन में प्रेवश</h1>
      <h2>सूत्रों का कहना है कि शाकिब उस शहर में मौजूद रह सकते हैं, जहां बांग्लादेश की टीम मैच खेल रही है.</h2>
      <address>
        <time datetime="2019-11-23T10:41:33+00:00">23 Nov 2019, 10:41</time>
      </address>
      <p>अंतर्राष्ट्रीय क्रिकेट परिषद (आईसीसी) द्वारा दो साल के लिए प्रतिबंधित किए गए बांग्लादेश के हरफनमौला खिलाड़ी शाकिब अल हसन इस समय कोलकाता में मौजूद हैं.</p>
      <p>शाकिब कोलकाता में होने के बावजूद ईडन गार्डन्स स्टेडियम और उसके आसपास के इलाकों में भी नहीं दिख सकते हैं, जहां इस समय भारत और बांग्लादेश के बीच ऐतिहासिक दिन-रात टेस्ट मैच खेला जा रहा है.</p>
      <p>सूत्रों का कहना है कि शाकिब उस शहर में मौजूद रह सकते हैं, जहां बांग्लादेश की टीम मैच खेल रही है. लेकिन वह ना तो स्टेडियम और ना ही उसके आसपास किसी आधिकारिक बैठक या कार्यक्रम में भाग ले सकते हैं.</p>
      <p>उन्होंने कहा, "मैच के समय वह कोलकाता में मौजूद रह सकते हैं. इसमें कोई परेशानी नहीं है. लेकिन वह स्टेडियम में प्रवेश नहीं कर सकते. नियमों के अनुसार, वह ना तो किसी आधिकारिक बैठक या ना ही किसी कार्यक्रम में भाग ले सकते हैं. प्रतिबंध के दौरान अगर वह इस तरह के नियमों का उल्लंघन करते हैं तो विश्व संस्था द्वारा उनके खिलाफ कड़ी कार्रवाई की जाएगी."</p>
      <p>यह पूछे जाने पर कि इसका मतलब यह है कि वह किसी खिलाड़ी से भी नहीं मिल सकते हैं. इस पर सूत्रों ने कहा कि अगर वह किसी रेस्टोरेंट या किसी होटल में किसी खिलाड़ी से व्यक्तिगत रूप से मिलते हैं तो इसमें कोई परेशानी नहीं है.</p>
      <p>सूत्रों ने कहा, "वह (शाकिब) उसके (खिलाड़ियों) के दोस्त हैं और वे बांग्लादेश टीम का हिस्सा हैं. इसलिए आप उन्हें व्यक्तिगत रूप से मिलने से नहीं रोक सकते हैं, लेकिन आधिकारिक रूप से नहीं. वह किसी एक-दो खिलाड़ी से किसी रेस्टोरेंट या किसी होटल में मिल सकते हैं."</p>
      <p>आईसीसी ने शाकिब पर दो साल का प्रतिबंध लगा रखा है और इनमें एक साल निलंबन का है. एक बुकी ने मैच फिक्सिंग के लिए शाकिब से संपर्क साधा था, लेकिन शाकिब ने इसकी जानकारी आईसीसी को नहीं दी थी.</p>
    </article>
  </body>
</html>