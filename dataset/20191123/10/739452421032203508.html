<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/23/tragedia-v-madarskych-kupeloch-sa-utopilo-3-rocne-dievcatko-pretoze-mu-nik-nepomohol/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-23T10:33:03+00:00"/>
    <meta property="og:title" content="TRAGÉDIA: V maďarských kúpeľoch sa utopilo 3-ročné dievčatko, pretože mu nik nepomohol!"/>
    <meta property="og:description" content="Otrasný prípad sa nedávno odohral v susednom Maďarsku. V kúpeľoch sa utopilo dievčatko, pretože mu vyše poldruha minúty nemal kto pomôcť. Incident sa odohral v bazénoch kúpeľov Sárvár, píše maďarský portál Blikk. Podľa videozáznamu dieťa bojovalo o život takmer jeden a pol minúty, aby zostalo nad hladinou, ale nakoniec sa..."/>
  </head>
  <body>
    <article>
      <h1>TRAGÉDIA: V maďarských kúpeľoch sa utopilo 3-ročné dievčatko, pretože mu nik nepomohol!</h1>
      <address><time datetime="2019-11-23T10:33:03+00:00">23 Nov 2019, 10:33</time> by <a rel="author">redakcia</a></address>
      <p>
        <b>Otrasný prípad sa nedávno odohral v susednom Maďarsku. V kúpeľoch sa utopilo dievčatko, pretože mu vyše poldruha minúty nemal kto pomôcť. Incident sa odohral v bazénoch kúpeľov Sárvár, <a href="https://www.blikk.hu/aktualis/belfold/egy-ferfi-tetlenul-nezte-a-kislany-fuldoklasat-a-sarvari-furdoben/9qwrkbt">píše</a> maďarský portál Blikk.</b>
      </p>
      <p>Podľa videozáznamu dieťa bojovalo o život takmer jeden a pol minúty, aby zostalo nad hladinou, ale nakoniec sa vysilené potopilo. V jej blízkosti bolo niekoľko dospelých, ale nikto jej nepomohol, čo by mohlo byť spôsobené tým, že nemala silu volať o pomoc.</p>
      <related>
        <a href="https://www.hlavnydennik.sk/2019/10/30/india-2-rocny-chlapec-ktory-uviazol-v-studni-napokon-prehral-svoj-boj-o-zivot/"/>
      </related>
      <p>Blikk ďalej píše, že polícia chce vypočuť muža, ktorý podľa videozáznamu boj dieťaťa o život dlšiu chvíľu sledoval, ale pre jeho záchranu nič neurobil.Tesne pred tragédiou dieťa z neznámych dôvodov zmizlo rodičom z dohľadu. Nakoniec matka dievčatka s pomocou plavčíka našla v bazéne nehybné telo.</p>
      <p>Ihneď vytiahli dievčatko z bazéna, pričom plavčík začal dieťa resuscitovať. So svojimi kolegami vyskúšali všetko, čo bolo v ich silách. Žiaľ, neúspešne. Na pomoc privolali sanitku a nakoniec dieťa vzal záchranný vrtuľník.</p>
      <p><i>„Nikdy nezabudnem na tvár rodičov, keď sledovali nadľudský boj o život ich dieťaťa,“</i> opísal tragédiu očitý svedok. V nemocnici dievčatku už nemohli pomôcť. Tri minúty, ktoré strávilo pod vodou, boli osudné.</p>
      <p>Tibor Vajtko, manažér kúpeľného zariadenia, sa vyjadril, že z ich strany bolo všetko vykonané profesionálnym spôsobom a v súlade s pravidlami. Plavčíci urobili správnu vec a skutočne sa snažili zachrániť život dievčatka.</p>
    </article>
  </body>
</html>