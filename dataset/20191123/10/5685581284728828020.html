<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/rahmi-turan-kimdir-hangi-gazetelerde-calismistir-hayati-ve-kari-1286612-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-23T10:21:00+00:00"/>
    <meta property="og:title" content="Rahmi Turan kimdir, hangi gazetelerde çalışmıştır? Hayatı ve kariyeri..."/>
    <meta property="og:description" content="Gazeteci Rahmi Turan, Cumhurbaşkanı Recep Tayyip Erdoğan ile görüşmek için Beştepe'ye Muharrem İnce’nin gittiğini açıklamasının ardından merak edilmeye başlandı. Rahmi Turan kimdir? Rahmi Turan nereli? Kaç yaşında, kaç yıldır gazetecilik yapıyor? Soruları yoğun bir şekilde araştırılıyor. İşte Rahmi Turan hakkında detaylar haberimizde..."/>
  </head>
  <body>
    <article>
      <h1>Rahmi Turan kimdir, hangi gazetelerde çalışmıştır? Hayatı ve kariyeri...</h1>
      <h2>Gazeteci Rahmi Turan, Cumhurbaşkanı Recep Tayyip Erdoğan ile görüşmek için Beştepe'ye Muharrem İnce’nin gittiğini açıklamasının ardından merak edilmeye başlandı. Rahmi Turan kimdir? Rahmi Turan nereli? Kaç yaşında, kaç yıldır gazetecilik yapıyor? Soruları yoğun bir şekilde araştırılıyor. İşte Rahmi Turan hakkında detaylar haberimizde...</h2>
      <address>
        <time datetime="2019-11-23T10:21:00+00:00">23 Nov 2019, 10:21</time>
      </address>
      <p>Rahmi Turan kimdir? sorusu vatandaşlar tarafından merak konusu oldu. Sözcü <a href="http://www.gazetevatan.com/arama/?Keyword=gazete">Gazete</a>si Yazarı Rahmi Turan, Beştepe'ye bir CHP’linin gittiğini, Beştepe’ye giden CHP'li ismin Muharrem İnce olduğunu açıklaması gündeme bomba gibi düştü. Muharrem İnce ise iddiaları sert bir şekilde reddetti. Bu olay üzerine, Rahmi Turan kısa sürede <a href="http://www.gazetevatan.com/arama/?Keyword=Twitter">Twitter</a>'da da TT oldu. İşte Rahmi Turan hayatı ve kariyeri...</p>
      <p>
        <b>RAHMİ TURAN KİMDİR?</b>
      </p>
      <p>1939 yılında <a href="http://www.gazetevatan.com/arama/?Keyword=%C4%B0stanbul">İstanbul</a>’da doğan Rahmi Turan, İstanbul Gazetecilik Enstitüsü’nü bitirdi. Gazeteciliğe <a href="http://www.gazetevatan.com/arama/?Keyword=spor">spor</a> muhabiri olarak başladı. 1960-61 yıllarında yedeksubay olarak vatani görevini yaptıktan sonra, öncelikle  Yeni <a href="http://www.gazetevatan.com/arama/?Keyword=Sabah">Sabah</a>, ardından da Akşam Gazetesi’nde spor muhabiri olarak görev yaptı.</p>
      <p>Akşam Gazetesi’nde spor şefi ve spor sorumlu müdürü olarak görev yaptığı sırada, 1966-67 yıllarında Türkiye Spor Yazarları Derneği’nin yarışmasında mizanpaj birincisi oldu. 1967 yılında Hürriyet Gazetesi’ne transfer oldu ve yıl sonuna Hürriyet’in yan yayını olan Son Gazetesi Yazı İşleri Müdürlüğü’ne görevine getirildi.</p>
      <p>1968 yılının Kasım ayında, dönemin en ünlü gazete patronu Haldun Simavi, yeni çıkaracağı gazetenin sorumluluğunun Rahmi Turan henüz 29 yaşındayken verdi. Turan, 26 Kasım 1968’de, ofset tekniği ile yayınlanan ilk gazetelerden olan Günaydın Gazetesi’ni kurup yayına hayatına başlattı.</p>
      <p>Kısa sürede Türkiye’nin en çok satan gazetesi haline gelen Günaydın Gazetesi’nin tirajı 1 milyonu gördü.  1969 yılında Günaydın Gazetesi’ndeki başarısıyla Türkiye <a href="http://www.gazetevatan.com/arama/?Keyword=gazeteciler">Gazeteciler</a> Cemiyeti’nin mizanpaj başarı ödünü kazandı.</p>
      <p>1983 yılında, Günaydın’ın yan yayını olan Tan Gazetesi’ni çıkaran Rahmi Turan, mizah ve espri yönü ağır olan Tan’ı bir buçuk milyon tiraja ulaştırarak dönemin rekorunu kırdı.</p>
      <p>1985 yılında Yeni Asır Grubu’nun patronu Dinç Bilgin’le anlaştı. Sabah Gazetesi’ni hazırlayıp yayın hayatına soktu.</p>
      <p>Sabah Gazetesi Rahmi Turan zamanında net 650 bin satışa ulaşarak Türkiye’nin önde gelen gazeteleri arasında yer almayı başardı.</p>
      <p>1989-90 yıllarında bir süre Hürriyet Gazetesi Genel Yayın Yönetmenliği görevinde bulundu. 1989 yılında Bugün Gazetesi'ni, Asabi Gazetesi'ni Dinç Bilgin tarafından, 1990 yılında Meydan Gazetesi'ni, 1996 yılında Gözcü Gazetesi'ni <a href="http://www.gazetevatan.com/arama/?Keyword=Ayd%C4%B1n">Aydın</a> Doğan tarafından kurdu ve yönetti. Yönettiği tüm bu gazetelerin yüksek tirajlara ulaşmasını sağladı.</p>
      <p>İlerleyen yıllarda, Sözcü Gazetesinin kurulmasında  bulundu. Yöneticiliği bıraktıktan sonra, yaklaşık 3 yıl köşe yazarı olarak Hürriyet Gazetesi’nde çalıştı.</p>
      <p>4 <a href="http://www.gazetevatan.com/arama/?Keyword=Temmuz">Temmuz</a> 2013 tarihiyle beraber, haftada 4 gün Sözcü Gazetesinde "baş yazar" olarak yazı yazmaya başladı. Emel hanım ile evli olan Rahmi Turan’ın Murat ve Pınar adında iki çocuğu var.</p>
      <p>
        <b>RAHMİ TURAN ESERLERİ</b>
      </p>
      <p>Rahmi Turan çok sayıda <a href="http://www.gazetevatan.com/arama/?Keyword=Kitap">kitap</a> yazsa da yayıncılıktaki ününü Dağların Sesi romanı ile Kara Murat dizisi ile yapmıştır.</p>
      <p>Dağların Sesi romanı üç ayrı kitabevi tarafından basılan Turan’ın Kara Murat romanları ise 18 cilt şeklindedir.</p>
      <p>Bunların 9’u Erler Film tarafından sinemaya aktarılmış, Kara Murat rolünü ünlü aktör Cüneyt Arkın canlandırmıştır.</p>
      <p>Hayatı, "Tirajların efendisi" adıyla kitap oldu. Togan yayıncılık tarafından yayımlanan kitabı yazarı ise, gazeteci Faruk Mangırcı.</p>
      <p>
        <b>RAHMİ TURAN'IN ALDIĞI ÖDÜLLER</b>
      </p>
      <p>Rahmi Turan’ın meslek hayatı boyunca kazandığı ödüllerin sayısı çok fazladır. Bazıları şunlardır:</p>
      <p>1967 yılında Türkiye Spor Yazarları Derneği mizanpaj birincisi.1969 yılında Türkiye Gazeteciler Cemiyeti’nin en başarılı mizanpaj ödülü.<br/>1987 yılında <a href="http://www.gazetevatan.com/arama/?Keyword=Ankara">Ankara</a> Gazeteciler Cemiyeti tarafından verilen “Yılın en başarılı gazetecisi” ödülü.<br/>2000 yılında Yolsuzlukla Mücadele Derneği’nin “Onur ödülü”<br/>2001 yılında Hukukun Egemenliği Derneği’nin “Şeref Ödülü”<br/>2011 yılında Meclis Dergisi tarafından “Yılın Gazetecisi” ödülü.</p>
      <p>
        <b>''O KİŞİ MUHARREM İNCE''</b>
      </p>
      <p>Sağlık sorunları için gittiği <a href="http://www.gazetevatan.com/arama/?Keyword=%C4%B0ngiltere">İngiltere</a>'nin başkenti <a href="http://www.gazetevatan.com/arama/?Keyword=Londra">Londra</a>'da tedavi gören Rahmi Turan, sozcu.com.tr'nin sorularını yanıtladı. “Cumhurbaşkanlığı Sarayı'nda Cumhurbaşkanı Erdoğan ile görüşen CHP'li” yazısıyla ilgili konuşan Turan şunları söylemşti:</p>
      <p> “Uzun bir süredir tedavim nedeniyle Londra'dayım. Yani ortadan kaybolduğum falan yok. Son 2 gündür tedavimin yoğunluğu nedeniyle Türkiye'de olan bitenle çok ilgilenemedim. Cumhurbaşkanı Erdoğan'ın sözlerini de şimdi sizden öğrendim… O zaman Saray'a yakın kaynağımın bana söylediği ismi sizin aracılığınızla açıklamak istiyorum.</p>
      <p>Kaynağımın bana söylediğine göre, Saray'da Erdoğan'la görüşen CHP'li isim Muharrem İnce'ymiş. Hatta kaynağım İnce'nin hangi araçla geldiğini, saat kaçta Saray'a girdiğini, kaçta çıktığını dakika dakika söyledi. Ben de gazetecilik refleksiyle aldığım bu önemli bilgiyi köşemde isim vermeden yazdım. Gelinen durum, bu ismi açıklamamı şart koştu. Ama önemli bir şeyi belirtmek istiyorum. Bu görüşme ve isimler, kaynağımın iddiası. Ben de bu önemli iddiayı Türkiye gündemine taşıdım. Bakalım taraflar şimdi ne diyecek…'<i>”</i></p>
    </article>
  </body>
</html>