<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204814-mvf-znae-shcho-privatbank-meni-povernut-najblizhchim-chasom-kolomojskij"/>
    <meta property="og:site_name" content="Mind UA"/>
    <meta property="article:published_time" content="2019-11-23T10:50:00+00:00"/>
    <meta property="og:title" content="«МВФ знає, що ПриватБанк мені повернуть найближчим часом» - Коломойський"/>
    <meta property="og:description" content="Олігарх, схоже, продовжує спроби саботувати співпрацю України з МВФ"/>
  </head>
  <body>
    <article>
      <h1>«МВФ знає, що ПриватБанк мені повернуть найближчим часом» - Коломойський</h1>
      <h2>Олігарх, схоже, продовжує спроби саботувати співпрацю України з МВФ</h2>
      <address>
        <time datetime="2019-11-23T10:50:00+00:00">23 Nov 2019, 10:50</time>
      </address>
      <p>Олігарх Ігор Коломойський заявив, що поверне в свою власність ПриватБанк в найближчому майбутньому. Про це він сказав в коментарі <a href="https://www.kyivpost.com/ukraine-politics/kolomoisky-boasts-privatbank-will-be-returned-to-me-soon.html?cn-reloaded=1">Kyiv Post.</a></p>
      <p>«Міжнародний валютний фонд знає, що ПриватБанк буде повернутий (мені) найближчим часом», – сказав він.</p>
      <p>Видання наголошує,що олігарх часто робив провокативні заяви у ЗМІ, а голова Офісу президента, який раніше був адвокатом Коломойського, Андрій Богдан розповів Kyiv Post, що таким чином він намагається привабити до себе увагу.</p>
      <p>У статті також зазначається,що Коломойський, схоже продовжує спроби саботувати співпрацю України з МВФ,здійснюючи додатковий тиск на ПриватБанк. Одне з найбільших його підприємств 19 листопада заплатило $40 000 за оренду на один рік парковки перед головним офісом ПриватБанку у Дніпрі на державному аукціоні.</p>
      <p>Працівники заводу, як відомо, використовують це місце для мітингів з вересня. Протести відбувались там не регулярній основі, працівники винуватили керівництво ПриватБанку у затримках виплати зарплатні на заводі.</p>
      <p>Майно Нікопольського заводу феросплавів  було заставою кредиту, який Нацбанк надав ПриватБанку до націоналізації. Оскільки банк так і не виплатив кредит, НБУ арештував майно заводу. Щоб зняти арешт, завод сплатив банку у вересні $875 000. Тепер працівники обурюються, що оплата коштувала їм зарплатні і вимагають, щоб ПриватБанк компенсував це заводу.</p>
      <p>Натомість <a href="https://bank.gov.ua/news/all/komentar-natsionalnogo-banku-ukrayini-schodo-organizovanogo-piketu-pratsivnikami-at-nikopolskiy-zavod-ferosplaviv-golovnogo-ofisu-privatbanku">Нацбанк наголошує</a>, що згідно з <a href="https://mind.ua/news/20203986-sud-zatverdiv-mirovu-ugodu-mizh-nbu-ta-nzf-kolomojskogo">мировою угодою від 28 серпня</a>  АТ «НЗФ» мало змогу погасити заборгованість протягом 12 місяців (<i>до кінця серпня 2020 року</i> – прим. ред.) рівними частинами та без комісії, натомість керівництво компанії  вже 6 вересня достроково погасило увесь борг, тож  заяви про неможливість виплатити заробітну плату працівникам – це маніпуляції:<br/>«…Заяви щодо неможливості виплати зарплати працівникам АТ «Нікопольський завод феросплавів» через виконання зобов’язань перед Національним банком згідно з рішенням суду є безпідставними і маніпулятивними та є наслідком безвідповідальної політики керівництва підприємства. А організація пікету ПриватБанку, який не є стороною мирової угоди між Національним банком та АТ «Нікопольський завод феросплавів», є провокацією та спробою тиску на банк».</p>
      <p>Як повідомляв <b><a href="https://mind.ua/news/20203197-privatbank-suditimetsya-z-zavodom-kolomojskogo-cherez-piketi">Mind</a></b>, ПриватБанк хоче через суд домогтися від «НЗФ» відшкодування збитків, спричинених вимушеною евакуацією співробітників банку, у розмірі 700 000 грн. </p>
      <related>
        <h4>Також читайте</h4>
        <a href="https://mind.ua/news/20204827-misiya-mvf-zavershila-vizit-v-ukrayinu-ta-vidznachila-progres-u-pidgotovci-programi"/>
        <a href="https://mind.ua/news/20204821-rejting-najdorozhchih-brendiv-ukrayini-morshinska-koshtue-550-mln-a-nova-poshta-310-mln"/>
        <a href="https://mind.ua/news/20204817-mvf-vimagae-zaboroniti-povertati-kolomojskomu-privatbank"/>
      </related>
    </article>
  </body>
</html>