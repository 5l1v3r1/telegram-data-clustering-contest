<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200806/%D9%85%D8%B1%D8%AF%D9%85-%D8%A7%DB%8C%D8%B1%D8%A7%D9%86-%D9%85%D8%A7%D9%86%D8%B9-%D8%AA%D8%AD%D9%82%D9%82-%D9%BE%D8%B1%D9%88%DA%98%D9%87-%D9%86%D8%A7%D8%A7%D9%85%D9%86-%D8%B3%D8%A7%D8%B2%DB%8C-%D8%A7%D8%B3%D8%AA%DA%A9%D8%A8%D8%A7%D8%B1-%D8%AF%D8%B1-%DA%A9%D8%B4%D9%88%D8%B1-%D9%87%D8%B3%D8%AA%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-23T10:44:23+00:00"/>
    <meta property="og:title" content="مردم ایران مانع تحقق پروژه ناامن‌سازی استکبار در کشور هستند"/>
    <meta property="og:description" content="ایسنا/خراسان جنوبی استاندار خراسان جنوبی گفت: استکبار جهانی به دنبال ایجاد ناامنی در منطقه است و این استکبار قصد دارد پروژه ناامن‌سازی را در کشور ما نیز دنبال کنند، اما امروز مردم برائت خود را از آنان اعلام کردند."/>
  </head>
  <body>
    <article>
      <h6 class="kicker">استاندار خراسان جنوبی:</h6>
      <h1>مردم ایران مانع تحقق پروژه ناامن‌سازی استکبار در کشور هستند</h1>
      <address><time datetime="2019-11-23T10:44:23+00:00">23 Nov 2019, 10:44</time> by <a rel="author">زهرا حمیدی</a></address>
      <p>ایسنا/خراسان جنوبی استاندار خراسان جنوبی گفت: استکبار جهانی به دنبال ایجاد ناامنی در منطقه است و این استکبار قصد دارد پروژه ناامن‌سازی را در کشور ما نیز دنبال کنند، اما امروز مردم برائت خود را از آنان اعلام کردند.</p>
      <p>محمدصادق معتمدیان، امروز شنبه 2 آذر، در راهپیمایی حمایت از امنیت و اقتدار کشور در جمع خبرنگاران با بیان اینکه حضور مردم امروز پیام روشنی مبنی بر اعلام حمایت از سیاست‌ها و برنامه‌های نظام اسلامی است، افزود: پیام راهپیمایی مردم اعلام انزجار از اغتشاشگران و ایادی و سرسپرده امریکا و گروه‌های ضد انقلاب در منطقه است.</p>
      <p>به گزارش ایسنا، استاندار خراسان جنوبی بیان کرد: دشمن از دیرباز برای براندازی نظام و انقلاب توطئه‌هایی داشته و این تهدیدها ادامه دارد.</p>
      <p>معتمدیان اظهار کرد: پیام روشن حضور مردم انقلابی بیرجند در راهپیمایی برای جدا کردن مسیر خود از اغتشاشگران است و پیامی شفاف به خارج نشینان و کسانی است که امید به اقدامات اغتشاشگران در داخل کشور بستند.</p>
      <p>وی یادآور شد: مردم با حضور خود در این راهپیمایی حمایت از سیاست‌ها و برنامه‌های نظام و از طرفی اعلام انزجار از اغتشاشگران را اعلام کردند.</p>
      <p>انتهای پیام</p>
    </article>
  </body>
</html>