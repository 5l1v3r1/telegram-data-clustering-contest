<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/maharashtra-vidhansabha-election2019-news/bjp-chandrakant-patil-speaks-about-shiv-sena-and-sanjay-raut-maharashtra-vidhan-sabha-election-2019-jud-87-2021022/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-23T10:35:31+00:00"/>
    <meta property="og:title" content="संजय राऊत यांनी शिवसेनेची वाट लावली : चंद्रकांत पाटील"/>
    <meta property="og:description" content="जनतेने सर्वाधिक मताधिक्य भाजपाच्या पारड्यात टाकले होते."/>
  </head>
  <body>
    <article>
      <h1>संजय राऊत यांनी शिवसेनेची वाट लावली : चंद्रकांत पाटील</h1>
      <h2>जनतेने सर्वाधिक मताधिक्य भाजपाच्या पारड्यात टाकले होते.</h2>
      <address><time datetime="2019-11-23T10:35:31+00:00">23 Nov 2019, 10:35</time> by <a rel="author">लोकसत्ता ऑनलाइन</a></address>
      <p>संजय राऊत यांनी शिवसेनेची वाट लावली आहे. जनतेनं दिलेल्या जनादेशाचा शिवसेनेने अनादर केला, असं मत भाजपाचे नेते चंद्रकांत पाटील यांनी व्यक्त केलं. आमच्याकडे सर्व पर्याय खुले आहेत असं म्हणत त्यांनी दगाफटका केला असंही ते म्हणाले.</p>
      <p>जनतेने सर्वाधिक मताधिक्य भाजपाच्या पारड्यात टाकले होते. भाजपाला इतरांच्या दुप्पट १०५ जागा मिळाल्या होत्या. सत्तेसाठी शिवसेनेने हिंदुत्व सोडलं. तसंच स्वातंत्र्यवीर सावरकरांना भारतरत्न देण्याच्या विषयही त्यांनी सोडून दिला. संजय राऊत यांच्या तोंडी पाठित खंजीर खुपसण्याची भाषा शोभत नाही. त्यांनी शिवसेनेची वाट लावली आहे. त्यांनी आता तरी गप्प बसावं, असं चंद्रकांत पाटील यावेळी म्हणाले.</p>
      <p>राज्यातील शेतकरी चिंतेत आहे, अशावेळी सरकार लवकर स्थापन होणं आवश्यक होतं. परंतु त्यांच्या बैठकांवर बैठका सुरू होत्या. छत्रपती शिवाजी महाराजांचं स्वप्न आम्हाला साकारायचं आहे. आवश्यकता भासल्यास गनिमी कावा करावा, असंही छत्रपती शिवाजी महाराज म्हणाले होते. शेतकऱ्यांच्या विकासासाठी जनतेच्या भल्यासाठी हा निर्णय झाल्याची माहिती त्यांनी दिली.</p>
    </article>
  </body>
</html>