<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191565/dirigent/psoe/aposta/fitxar/ines/arrimadas"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-23T10:28:00+00:00"/>
    <meta property="og:title" content="Un dirigent del PSOE aposta per fitxar Inés Arrimadas"/>
    <meta property="og:description" content="Emiliano García-Page considera que la líder de Ciutadans podria jugar &quot;un paper important&quot; a l'hora de refundar el partit taronja després del fracàs electoral"/>
  </head>
  <body>
    <article>
      <h1>Un dirigent del PSOE aposta per fitxar Inés Arrimadas</h1>
      <h2>Emiliano García-Page considera que la líder de Ciutadans podria jugar "un paper important" a l'hora de refundar el partit taronja després del fracàs electoral</h2>
      <address>
        <time datetime="2019-11-23T10:28:00+00:00">23 Nov 2019, 10:28</time>
      </address>
      <p>El president de Castella-La Manxa, Emiliano García-Page, ha assegurat que la dirigent de Ciutadans Inés Arrimadas seria un bon fitxatge pel PSOE. El baró socialista, en una entrevista a<a href="https://www.elespanol.com/espana/20191122/page-gobierno-investido-erc-arreglar-problema-cataluna/446206543_0.html"> </a><i><a href="https://www.elespanol.com/espana/20191122/page-gobierno-investido-erc-arreglar-problema-cataluna/446206543_0.html">El Español</a>,</i> ha dit que Arrimadas pot tenir un "paper important" a l'hora de refundar la formació taronja, que va tocar fons a les últimes eleccions i ara mateix no té líder. "Si el PSOE fos llest la fitxaríem", ha dit García-Page.<br/><br/>Segons el dirigent socialista, Ciutadans hauria d'intentar tornar a fer de partit central entre PP i PSOE, després d'haver "fracassat" en l'objectiu de ser el gran partit de centre dreta. García-Page no creu que Arrimadas acabi al PP, i també ha rebutjat una gran coalició per desbloquejar la governabilitat a l'Estat. "El PP no pot ser el flotador del PSOE ni viceversa", ha reblat.<br/> </p>
      <figure>
        <iframe data-src="https://twitter.com/enjakeETB/status/1197834403994652673?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>