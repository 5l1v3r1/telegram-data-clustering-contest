<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641480/%D9%85%D9%85%DA%A9%D9%86-%D8%A7%D8%B3%D8%AA-%D9%86%D8%AA%D8%A7%D9%86%DB%8C%D8%A7%D9%87%D9%88-%D8%A7%D8%B3%D8%B1%D8%A7%D8%A6%DB%8C%D9%84-%D8%B1%D8%A7-%D8%AF%D8%B1%DA%AF%DB%8C%D8%B1-%D8%AC%D9%86%DA%AF-%D8%BA%DB%8C%D8%B1%D8%B6%D8%B1%D9%88%D8%B1%DB%8C-%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T10:24:00+00:00"/>
    <meta property="og:title" content="ممکن است نتانیاهو اسرائیل را درگیر جنگ غیرضروری کند"/>
    <meta property="og:description" content="کارشناسان صهیونیستی معتقدند که نخست وزیر این رژیم ضعیف بوده و ممکن است برای خروج از بحران‌های خود، اسرائیل را درگیر جنگ غیرضروری کند."/>
  </head>
  <body>
    <article>
      <h1>
        <a href="https://www.bultannews.com/fa/news/641480/%D9%85%D9%85%DA%A9%D9%86-%D8%A7%D8%B3%D8%AA-%D9%86%D8%AA%D8%A7%D9%86%DB%8C%D8%A7%D9%87%D9%88-%D8%A7%D8%B3%D8%B1%D8%A7%D8%A6%DB%8C%D9%84-%D8%B1%D8%A7-%D8%AF%D8%B1%DA%AF%DB%8C%D8%B1-%D8%AC%D9%86%DA%AF-%D8%BA%DB%8C%D8%B1%D8%B6%D8%B1%D9%88%D8%B1%DB%8C-%DA%A9%D9%86%D8%AF">ممکن است نتانیاهو اسرائیل را درگیر جنگ غیرضروری کند</a>
      </h1>
      <h2>کارشناسان صهیونیستی معتقدند که نخست وزیر این رژیم ضعیف بوده و ممکن است برای خروج از بحران‌های خود، اسرائیل را درگیر جنگ غیرضروری کند.</h2>
      <address><time datetime="2019-11-23T10:24:00+00:00">23 Nov 2019, 10:24</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، کارشناسان صهیونیستی درباره خطرات ضعف «بنیامین نتانیاهو» نخست وزیر این رژیم هشدار داده و گفتند که این ضعف ممکن است که<b> نتانیاهو</b> را به دنبال <b>آغاز جنگ</b> برای خروج از بحران‌هایی که با آن مواجه است، سوق دهد.</p>
      <p>«امنون ابراموویچ» از کارشناسان سیاسی گفت: «سخنان روز پنجشنبه نتانیاهو شایسته یک نخست وزیر و حتی یک فرد مسئول نیست.»</p>
      <p>«ریتا متسلیح» از روزنامه نگاران حزبی رژیم صهیونیستی نیز گفت: «شرایط خطرناک است به خصوص که نتانیاهو در تلاش است تا حزب لیکود را علیه سیستم قضایی تحریک کند و حزب‌های راستگرا را برای برگزاری تظاهرات در خیابان‌ها متحد کند.»</p>
      <p>وی افزود: «اکثر اعضای حزب لیکود از نتانیاهو به تنگنا آمده‌اند و در فکر رهایی و سرنگونی وی هستند. آنها این موضوع را یادآوری می‌کنند که چگونه نتانیاهو شارون را سرنگون کرد اما دیگران را از انجام چنین کاری علیه خود برحذر می‌دارد.»</p>
      <p>«عمیت سیگل» کارشناس مسائل سیاسی نیز می‌گوید: «نتانیاهو آدم خطرناک و ضعیفی است اما پرونده‌های حساس و خطرناکی در دست اوست. وی کنترل امنیت،‌ ارتش و کابینه را در دست دارد.»</p>
      <p>وی اضافه کرد: «کابینه ضعیف و بی تجربه است و همگی تحت سیطره نتانیاهو هستند. بنابراین این امکان وجود دارد که نتانیاهو رو به جلو فرار کند و جنگ غیر ضروری با ایران یا غیر آن آغاز کند.</p>
      <p>«آویخای مندلبیت» دادستان کل رژیم صهیونیستی شامگاه پنجشنبه در بیانیه‌ای اعلام کرد که نتانیاهو رسما به تقلب، دریافت رشوه و سوء استفاده از اعتماد عمومی متهم شده است. نتانیاهو ۳۰ روز فرصت دارد تا به صدور درخواست سلب مصونیت، اعتراض کند.</p>
      <p>در قوانین رژیم صهیونیستی، نیازی به استعفای نخست‌وزیر مستقر در صورت متهم شدن به یک جرم نیست، اما در صورتی که مجرم شناخته شود باید از سمتش استعفا کند.</p>
    </article>
  </body>
</html>