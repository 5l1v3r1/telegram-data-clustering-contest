<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/23/pratsyuyuchym-pensioneram-narahovuvatymut-pensiyu-po-novomu/"/>
    <meta property="og:site_name" content="Народна Правда"/>
    <meta property="article:published_time" content="2019-11-23T10:12:05+00:00"/>
    <meta property="og:title" content="Працюючим пенсіонерам нараховуватимуть пенсію по-новому"/>
    <meta property="og:description" content="Перерахунок пенсій для працюючих пенсіонерів в Україні буде проводитися автоматично. Про це йдеться у відповіді Пенсійного фонду України на офіційний запит “Апострофа“, передає НАРОДНА ПРАВДА. “Органи Пенсійного фонду України без звернення особи здійснюватимуть перерахунки пенсій тим пенсіонерам, які на 1 березня року, в якому провадиться перерахунок (зараз це 2019 рік, – Ред.), отримали право на…"/>
  </head>
  <body>
    <article>
      <h1>Працюючим пенсіонерам нараховуватимуть пенсію по-новому</h1>
      <address>
        <time datetime="2019-11-23T10:12:05+00:00">23 Nov 2019, 10:12</time>
      </address>
      <p>Перерахунок пенсій для працюючих пенсіонерів в Україні буде проводитися автоматично.</p>
      <p>Про це йдеться у відповіді Пенсійного фонду України на офіційний запит “<a href="https://apostrophe.ua/">Апострофа</a>“, передає <a href="https://narodna-pravda.ua/">НАРОДНА ПРАВДА.</a></p>
      <p>Loading...</p>
      <p>“Органи Пенсійного фонду України без звернення особи здійснюватимуть перерахунки пенсій тим пенсіонерам, які на 1 березня року, в якому провадиться перерахунок (зараз це 2019 рік, – Ред.), отримали право на перерахунок”, – йдеться в документі.</p>
      <p>Нововведення в процедурі перерахунку обумовлені змінами від 3 жовтня 2017 року, внесеними до закону “Про загальнообов’язкове державне пенсійне страхування” (№1058).</p>
      <p>Відзначимо, що перерахунок буде проводитися тільки для тих пенсіонерів, які працевлаштовані легально і за них сплачуються страхові внески.</p>
      <p>Крім того, у відомстві розповіли, що законом передбачено здійснення перерахунку пенсій, “якщо застрахована особа після призначення пенсії продовжувала працювати і отримала не менше 24 місяців страхового стажу”. Також в Пенсійному фонді заявляють, що перерахунок буде проводитися “на найбільш вигідних умовах: з урахуванням тільки страхового стажу або страхового стажу та заробітної плати”.</p>
      <figure>
        <img src="https://economy.apostrophe.ua/uploads/01042018/27acb2af2e17b9546440ca0d0997373d.jpg"/>
      </figure>
      <p>Нагадаємо, раніше екс-міністр соціальної політики Андрій Рева заявив, що залежно від фінансових можливостей Пенсійного фонду України пенсії українських військовослужбовців поетапно зростатимуть. Прогнозують, що на кінцевому етапі перерахування соціальних виплат вони збільшаться вдвічі. Зміни <a href="https://narodna-pravda.ua/2018/02/26/pensiya-vijskovyh-reva-ozvuchyv-etapy-zrostannya-vyplat/">стосуватимуться 498 тисяч військових пенсіонерів. </a></p>
      <p>Також раніше повідомлялося, що зміни в оцінці страхового стажу будуть стосуватися 3 мільйонів пенсіонерів з 12. Нарахування пенсій буде здійснюватись відповідно до встановлених категорій людей, які <a href="https://narodna-pravda.ua/2018/03/27/stazh-dlya-vyhodu-na-pensiyu-reva-poyasnyv-narahuvannya-vyplat/">визначатимуться за стажем.</a></p>
      <p>До слова, для того, щоб вийти на пенсію в 60 років, громадяни України <a href="https://narodna-pravda.ua/2018/01/25/stazh-dlya-pensiyi-ukrayintsyam-oprylyudnyly-novi-pravyla/">повинні мати не менше 25 років стажу.</a> За умови наявності 15-25 років стажу пенсійні виплати будуть нараховуватися із 63 років, менше 15 років стажу – із 65 років.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>