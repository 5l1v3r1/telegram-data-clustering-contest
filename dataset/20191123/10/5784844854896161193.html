<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/preklopni-samsung-w20-5g-navdusil-vse.html?RSSb6e177176d24cce25951b8cd2c8f45a6"/>
    <meta property="og:site_name" content="Računalniške novice"/>
    <meta property="article:published_time" content="2019-11-23T10:11:00+00:00"/>
    <meta property="og:title" content="Preklopni Samsung W20 5G navdušil vse!"/>
    <meta property="og:description" content="Samsung je na nedavnem dogodku na kitajskem jasno pokazal, da bodo prepogljivi telefoni kmalu postali del našega vsakdana. Južnokorejski gigant je namreč predstavil nov telefon."/>
  </head>
  <body>
    <article>
      <h1>Preklopni Samsung W20 5G navdušil vse!</h1>
      <address>
        <time datetime="2019-11-23T10:11:00+00:00">23 Nov 2019, 10:11</time>
      </address>
      <p>Samsung je na nedavnem dogodku na kitajskem jasno pokazal, da bodo prepogljivi telefoni kmalu postali del našega vsakdana. Južnokorejski gigant je namreč predstavil nov model prepogljivega pametnega mobilnega telefone, ki sicer močno spominja na Galaxy Fold. Udeleženci dogodka so bili nad prepogljivim telefonom Samsung W20 5G nadvse navdušeni, zato gre pričakovati, da bo novost zagotovo šla v prodajo kot za stavo.</p>
      <p>Prepogljivi pametni mobilni telefon Samsung W20 5G je opremljen s kar 18,5-centimetrskim oziroma 7,5-palčnim zaslonom AMOLED ločljivosti 1.536 x 2.152 slikovnih točk, kar pomeni, da je kot nalašč za predvajanje večpredstavnostnih vsebin. Na zunanji strani pa najdemo manjši zaslon AMOLED z 11,7-centimetrsko oziroma 4,7-palčno diagonalo, ki pa je namenjen prikazovanju obvestil in hitrim opravilom. Ker gre tu za vrhunski pametnih mobilni telefon, ne preseneča, da so ga inženirji podjetja Samsung opremili z zmogljivo strojno opremo.</p>
      <p>Prepogljivi pametni mobilni telefon Samsung W20 5G je namreč opremljen z zmogljivim procesorjem Qualcomm Snapdragon 855+, kar 12 gigabajti sistemskega pomnilnika in 512 gigabajti vgrajenega pomnilnika za shranjevanje podatkov. Ker je novost opremljena s podporo za mobilno omrežje 5G je hkrati tudi prvi pametni mobilni telefon s to podporo. Za zajem kakovostnih fotografij so na voljo kar tri slikovna tipala ločljivosti 16 milijonov slikovnih točk, 12 milijonov slikovnih točk in 12 milijonov slikovnih točk.</p>
      <p>Dovolj dolgo avtonomijo delovanja prepobljivemu pametnemu mobilnemu telefonu Samsung W20 5G zagotavlja baterija zmogljivosti 4.235 miliamper ur, na pomnilniku pa je nameščen mobilni operacijski sistem Android 9.0 Pie. Novost bo sprva naprodaj le v beli barvi, kdaj in po kakšni maloprodajni ceni pa podjetje Samsung žal še ni razkrilo.</p>
      <figure>
        <iframe src="https://www.youtube.com/embed/IS1e5ZgN7m4" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.samsung.com/ie/">Samsung</a></footer>
    </article>
  </body>
</html>