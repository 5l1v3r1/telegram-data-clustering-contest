<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/ttuchelis-man-nekelia-nerimo-prastas-neymaro-zaidimas/73362"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-23T10:45:45+00:00"/>
    <meta property="og:title" content="T.Tuchelis: &quot;Man nekelia nerimo prastas Neymaro žaidimas&quot;"/>
    <meta property="og:description" content="Paryžiaus &quot;Saint Germain&quot; treneris Thomasas Tuchelis pakomentavo vieno iš ekipos lyderių Neymaro pasirodymą prieš &quot;Lille&quot; komandą."/>
  </head>
  <body>
    <article>
      <h1>T.Tuchelis: "Man nekelia nerimo prastas Neymaro žaidimas"</h1>
      <address>
        <time datetime="2019-11-23T10:45:45+00:00">23 Nov 2019, 10:45</time>
      </address>
      <p>Paryžiaus "Saint Germain" treneris Thomasas Tuchelis pakomentavo vieno iš ekipos lyderių Neymaro pasirodymą prieš "Lille" komandą.</p>
      <p>Po mėnesio pertraukos į aikštę sugrįžęs 27-erių brazilas nesugebėjo nė karto pataikyti į vartus, negana to, itin silpnai atlikdavo perdavimus - jų tikslumas siekė 63,9 proc.</p>
      <p>"Man nekelia nerimo prastas Neymaro žaidimas. Nežinau, ar tai normalu.</p>
      <p>Šiandien daug iš jo nesitikėjome, nes puolėjas nežaidė šešias savaites. Tai - daug žaidėjui, kuriam aikštėje būtinas greitis.</p>
      <p>Jam trūko tikslumo, laiku atliekamų sprendimų. Bet yra kaip yra, brazilui reikia daugiau žaidimo laiko", - aiškino T.Tuchelis.</p>
      <p>"Normalu, kad po atlikto keitimo jis nužygiavo tiesiai į rūbinę.</p>
      <p>Taip daro daugybė mano auklėtinių. Visgi, to nemačiau, nes buvau sutelkęs dėmesį į rungtynes."</p>
    </article>
  </body>
</html>