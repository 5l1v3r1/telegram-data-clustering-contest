<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/spor/664488.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-23T10:59:00+00:00"/>
    <meta property="og:title" content="Fenerbahçe, Yeni Malatyaspor maçı hazırlıklarını tamamladı"/>
    <meta property="og:description" content="Fenerbahçe, Süper Lig'in 12. haftasında yarın deplasmanda oynayacağı Yeni Malatyaspor maçı hazırlıklarını bu sabah yaptığı antrenmanla tamamladı."/>
  </head>
  <body>
    <article>
      <h1>Fenerbahçe, Yeni Malatyaspor maçı hazırlıklarını tamamladı</h1>
      <h2>Fenerbahçe, Süper Lig'in 12. haftasında yarın deplasmanda oynayacağı Yeni Malatyaspor maçı hazırlıklarını bu sabah yaptığı antrenmanla tamamladı.</h2>
      <address>
        <time datetime="2019-11-23T10:59:00+00:00">23 Nov 2019, 10:59</time>
      </address>
      <p>Samandıra Can Bartu Tesisleri'nde Teknik Direktör Ersun Yanal yönetiminde gerçekleştirilen idman saat 11.30’da koşu, ısınma ve koordinasyon hareketleriyle başladı. Antrenmanda üç gruba ayrılan futbolcular, 5’e 2 top kapma ve pas çalışması yaptı. İdman, taktiksel ve bireysel çalışmalarla sona erdi.<br/>Bu antrenmanla birlikte BTC Türk Yeni Malatyaspor maçı hazırlıklarını tamamlayan Fenerbahçe, 16.30'da Sabiha Gökçen Havalimanı’ndan kalkacak özel uçakla Malatya’ya hareket edecek.</p>
    </article>
  </body>
</html>