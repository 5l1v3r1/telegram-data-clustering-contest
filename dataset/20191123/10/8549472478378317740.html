<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/plus-one-student-about-viral-video.html"/>
    <meta property="og:site_name" content="Kvatha.com"/>
    <meta property="article:published_time" content="2019-11-23T10:22:00+00:00"/>
    <meta property="og:title" content="ആ വീഡിയോയില്‍ ഉള്ളത് നമ്മെ വിട്ടുപിരിഞ്ഞ ഷെഹ്ലയല്ല; സമൂഹമാധ്യമങ്ങളില്‍ ഷെഹ്‌ല ഷെറിന്റെ പാട്ട് എന്ന പേരില്‍ പ്രചരിക്കുന്ന വീഡിയോയുടെ സത്യാവസ്ഥ തുറന്നു പറഞ്ഞ് പ്ലസ് വണ്‍ വിദ്യാര്‍ത്ഥിനി"/>
    <meta property="og:description" content="സമൂഹമാധ്യമങ്ങളില്‍ ഇപ്പോള്‍ ഷെഹ്‌ല ഷെറിന്റെ പാട്ട് എന്ന പേരില്‍ ഒരു വീഡിയോ പ്രചരിച്ചു കൊണ്ടിരിക്കുകയാണ്. ഇതിന്റെ News, Kerala, Student, Song, Letter"/>
  </head>
  <body>
    <article>
      <h1>ആ വീഡിയോയില്‍ ഉള്ളത് നമ്മെ വിട്ടുപിരിഞ്ഞ ഷെഹ്ലയല്ല; സമൂഹമാധ്യമങ്ങളില്‍ ഷെഹ്‌ല ഷെറിന്റെ പാട്ട് എന്ന പേരില്‍ പ്രചരിക്കുന്ന വീഡിയോയുടെ സത്യാവസ്ഥ തുറന്നു പറഞ്ഞ് പ്ലസ് വണ്‍ വിദ്യാര്‍ത്ഥിനി</h1>
      <address><time datetime="2019-11-23T10:22:00+00:00">23 Nov 2019, 10:22</time> by <a rel="author">Kvartha Omega</a></address>
      <p><b>ബത്തേരി: (www.kvartha.com 23.11.2019) </b>സമൂഹമാധ്യമങ്ങളില്‍ ഇപ്പോള്‍ ഷെഹ്‌ല ഷെറിന്റെ പാട്ട് എന്ന പേരില്‍ ഒരു വീഡിയോ പ്രചരിച്ചു കൊണ്ടിരിക്കുകയാണ്. ഇതിന്റെ വസ്തുത മനസിലാക്കാതെ ഇത്തരം കാര്യങ്ങള്‍ ആരും പ്രചരിപ്പിക്കരുതെന്ന് പറഞ്ഞ് മുന്നോട്ടു വന്നിരിക്കുകയാണ് ഈ വീഡിയോയിലെ യാഥാര്‍ത്ഥ പാട്ടുകാരി ഷെഹ്ന ഷാനവാസ്.<br/>തന്റെയും ബത്തേരിയില്‍ ക്ലാസ്മുറിയില്‍ പാമ്പ് കടിച്ചു മരിച്ച ഷെഹ്ല ഷെറിന്റെയും പേരിലെ സാമ്യം കൊണ്ടാവാം, പഴയ വീഡിയോ എടുത്ത് ഇതു ഷെഹ്ല ഷെറിനാണ് എന്ന മട്ടിലാണു പ്രചരിക്കുന്നതെന്നും വിദ്യാര്‍ത്ഥിനി പറയുന്നു.</p>
      <figure>
        <img src="https://1.bp.blogspot.com/-Bfx_y20Hbec/Xdj9HrTFrTI/AAAAAAAAR6U/SWu49dBhgoU15Yqq8Nnk5v4fyMET_QmsQCLcBGAsYHQ/s1600/video-song.png"/>
      </figure>
      <p><i>പ്രിയപ്പെട്ടവരേ,</i><br/><i><br/></i><i>എന്റെ പേര് ഷഹ്ന ഷാനവാസ്. ഞാന്‍ വയനാട്ടിലെ മുട്ടില്‍ ഡബ്ല്യുഒ സ്‌കൂളില്‍ പ്ലസ്വണ്‍ വിദ്യാര്‍ഥിനിയാണ്. 4 വര്‍ഷം മുന്‍പ് ചുണ്ടേല്‍ ആര്‍സി സ്‌കൂളില്‍ പഠിച്ചുകൊണ്ടിരുന്നപ്പോള്‍ പാടിയ പാട്ട് ഇപ്പോള്‍ സാമൂഹികമാധ്യമങ്ങളില്‍ വീണ്ടും പ്രചരിക്കുകയാണ്.</i><br/><i><br/></i><i>എന്റെയും ബത്തേരിയില്‍ ക്ലാസ്മുറിയില്‍ പാമ്പ് കടിച്ചു മരിച്ച ഷെഹ്ല ഷെറിന്റെയും പേരിലെ സാമ്യം കൊണ്ടാവാം, പഴയ വിഡിയോ എടുത്ത് ഇതു ഷെഹ്ല ഷെറിനാണ് എന്ന മട്ടിലാണു പ്രചാരണം. ആ വിഡിയോയില്‍ ഉള്ളത് നമ്മെ വിട്ടുപിരിഞ്ഞ ഷെഹ്ലയല്ല.</i><br/><i><br/></i><i>അതു ഞാനാണ്; ഷഹ്ന ഷാനവാസ്! ഞാനിപ്പോഴും ജീവനോടെയിരിക്കുന്നയാളാണ്. തോന്നിയപോലെ തലക്കെട്ടിട്ട് ഇത്തരം വിഡിയോകള്‍ പ്രചരിക്കുമ്പോള്‍ ഞങ്ങളെപ്പോലുള്ളവര്‍ക്കുണ്ടാകുന്ന മനോവിഷമം എത്രത്തോളമുണ്ടാകുമെന്ന് എല്ലാവരും ആലോചിക്കണ്ടേ?</i><br/><i><br/></i><i>ഷെഹ്ലയ്ക്കുണ്ടായ ദുര്‍വിധിയോര്‍ത്ത് സങ്കടപ്പെടുമ്പോള്‍ത്തന്നെയാണ് ഇതുപോലുള്ള വിഡിയോകളും കാണേണ്ടിവരുന്നത്. ഷെഹ്ലയോടുള്ള സ്‌നേഹം കൊണ്ടായിരിക്കുമെങ്കിലും വസ്തുത മനസ്സിലാക്കാതെ ഇത്തരം കാര്യങ്ങള്‍ ദയവു ചെയ്തു ആരും പ്രചരിപ്പിക്കരുതേ...</i><br/><i><br/></i><i>എന്ന്,</i><br/><i>സ്‌നേഹത്തോടെ</i><br/><i>ഷഹ്ന ഷാനവാസ്</i><br/><i>പ്ലസ് വണ്‍ വിദ്യാര്‍ഥിനി, ഡബ്ല്യുഒ എച്ച്എസ്എസ്, മുട്ടില്‍</i><br/><br/><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം )</a><br/><br/>Keywords: <b>News, Kerala, Student, Song, Letter, Plus one student about viral video</b></p>
    </article>
  </body>
</html>