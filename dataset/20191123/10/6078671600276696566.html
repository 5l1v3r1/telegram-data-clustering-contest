<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/trump-bulgariya-borisov-1618621.html"/>
    <meta property="og:site_name" content="Cross"/>
    <meta property="article:published_time" content="2019-11-23T10:09:00+00:00"/>
    <meta property="og:title" content="Тръмп и Борисов ще обсъждат корупцията в България"/>
    <meta property="og:description" content="/КРОСС/ За Белия Дом от изключително значение за българо-американските отношения е ангажимента на София за увеличаване приноса към бюджета за отбрана. Това заяви официално високопоставено лице по повод визитата на премиера Бойко Борисов във Вашингтон. Борисов ще гостува на президента Доналд Тръмп в понеделник."/>
  </head>
  <body>
    <article>
      <h1>Тръмп и Борисов ще обсъждат корупцията в България</h1>
      <address>
        <time datetime="2019-11-23T10:09:00+00:00">23 Nov 2019, 10:09</time>
      </address>
      <p>/КРОСС/ За Белия Дом от изключително значение за българо-американските отношения е ангажимента на София за увеличаване приноса към бюджета за отбрана. Това заяви официално високопоставено лице по повод визитата на премиера Бойко Борисов във Вашингтон. Борисов ще гостува на президента Доналд Тръмп в понеделник.</p>
      <p>По време на телеконференция официалното лице подчерта, че България е член на НАТО вече 15-та година и е време "да покаже по-голяма степен на лидерство като увеличи средствата за отбрана и като участва в различни мисии."</p>
      <p>За САЩ важен знак за това, че България взема насериозно ангажимента си за 2 процента разходи за отбрана е покупката на изтребителите Ф-16. Официалното лице посочи, че Вашингтон вижда позитивни индикатори и от други страни в Алианса.</p>
      <p>В понеделник американския президент се очаква да дискутира и руското влияние в България. Бе изразене изключителна загриженост за "многото доказателства за руски дейности в Европа, в това число опити за повлияване на изхода от избори и такива, които застрашават основите на демокрацията."</p>
      <p>Акцент в разговорите между Тръмп и Борисов ще бъдат и възможностите за участие на американски компании в енергийния сектор. По време на брифинга бе коментирана и широкоразпространената корупция в България. Именно корупцията бе посочена като пречка за икономическия и демократическия растеж. Стана ясно, че Тръмп ще наблегне и на тази тема.</p>
      <p>„Търсим допълнителни начини за работа с Българя, особено с българските пазители на реда, за да можем да предоставим методи за борба с корупцията и за укрепим господството на закона," заяви официалното лице.</p>
      <p>Към момента не се знае дали Тръмп и Борисов ще дадат съвместна пресконференция.</p>
      <p>Срещата на американския президент с българския министър-председател е част от серията разговори с лидерите от централна Европа. До момента Тръмп е имал срещи с колегите си от Полша, Чехия, Словакия, Унгария, Австрия и Румъния.</p>
    </article>
  </body>
</html>