<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200800/%D9%BE%DB%8C%D8%A7%D9%85-%D8%A7%D8%B3%D8%AA%D8%A7%D9%86%D8%AF%D8%A7%D8%B1-%D8%AA%D9%87%D8%B1%D8%A7%D9%86-%D8%A8%D9%87-%D9%85%D9%86%D8%A7%D8%B3%D8%A8%D8%AA-%D9%87%D9%81%D8%AA%D9%87-%D8%A8%D8%B3%DB%8C%D8%AC"/>
    <meta property="og:site_name" content="ایسنا"/>
    <meta property="article:published_time" content="2019-11-23T10:36:13+00:00"/>
    <meta property="og:title" content="پیام استاندار تهران به مناسبت هفته بسیج"/>
    <meta property="og:description" content="استاندار تهران در پیامی فرارسیدن هفته بسیج را تبریک گفت و تاکید کرد: &quot;امروزه نه تنها وظایف بسیج کاهش نیافته بلکه هر روز بر تکالیف و وظایف این عزیزان افزوده شده، بطوری که گاه در عرصه اقتصادی و خودکفایی و گاه حفاظت از نوامیس و حریم امنیت مردم و امر به معروف و نهی از منکر فعال و مثمرثمر می‌باشند. &quot;"/>
  </head>
  <body>
    <article>
      <h1>پیام استاندار تهران به مناسبت هفته بسیج</h1>
      <address>
        <time datetime="2019-11-23T10:36:13+00:00">23 Nov 2019, 10:36</time>
      </address>
      <p>استاندار تهران در پیامی فرارسیدن هفته بسیج را تبریک گفت و تاکید کرد: "امروزه نه تنها وظایف بسیج کاهش نیافته بلکه هر روز بر تکالیف و وظایف این عزیزان افزوده شده، بطوری که گاه در عرصه اقتصادی و خودکفایی و گاه حفاظت از نوامیس و حریم امنیت مردم و امر به معروف و نهی از منکر فعال و مثمرثمر می‌باشند. "</p>
      <p><b>به گزارش ایسنا،</b> در پیام انوشیروان محسنی بندپی به مناسب هفته آمده است:«هفته بسیج فرصتی است تا ضمن گرامیداشت یاد و خاطره حماسه آفرینان بسیجی و تکریم شهدای گرانقدر انقلاب با آرمان‌ها و ارزش‌های موسس و معمار کبیر نهاد مردمی بسیج تجدید میثاق نماییم<br/>بسیج عصاره خوبی‌ها و فضیلت‌های ملت است.<br/>بسیج آمیزه‌ای از زیبایی شکوه، مهربانی و اقتدار است.<br/>بسیج و بسیجی هر دو مقدس هستند که فقط در قاموس انقلاب اسلامی و دفاع از جمهوریت و اسلامیت نظام می‌توان آنها را تفسیر و تعبیر کرد.<br/>امروزه نه تنها وظایف بسیج کاهش نیافته بلکه هر روز بر تکالیف و وظایف این عزیزان افزوده شده، بطوری که گاه در عرصه اقتصادی و خودکفایی و گاه حفاظت از نوامیس و حریم امنیت مردم و امر به معروف و نهی از منکر فعال و مثمرثمر می‌باشند. بی‌شک با حفظ این سرمایه گران سنگ، انقلاب و دستاوردهای ارزشمند آن ماندگار و جاودانه خواهند ماند.<br/>اینجانب هفته بسیج را به کلیه بسیجیان استانداری تهران تبریک عرض نموده و امیدوارم با بهره‌مندی از ظرفیت کلان فرزندان بسیجی ایران اسلامی شاهد پیشرفت و سربلندی هر چه بیشتر میهن عزیزمان باشیم.»<br/>انتهای پیام</p>
    </article>
  </body>
</html>