<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/gds-otto-anni-dopo-il-lecce-fa-squillare-nainggolan-oggi-determinante-in-un-cagliari-strepitoso-323815"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T10:25:37+00:00"/>
    <meta property="og:title" content="GdS - Otto anni dopo il Lecce fa squillare Nainggolan, oggi determinante in un Cagliari strepitoso"/>
    <meta property="og:description" content="&quot;Era il 2 ottobre del 2011 e in quella squadra guidata da Massimo Ficcadenti e con a disposizione giocatori come Daniele Conti, Andrea Cossu, Davide Astori e Victor Ibarbo, sgomitava un giovane..."/>
  </head>
  <body>
    <article>
      <h1>GdS - Otto anni dopo il Lecce fa squillare Nainggolan, oggi determinante in un Cagliari strepitoso</h1>
      <address><time datetime="2019-11-23T10:25:37+00:00">23 Nov 2019, 10:25</time> by <a rel="author">Egle Patanè</a></address>
      <p>"Era il 2 ottobre del 2011 e in quella squadra guidata da Massimo Ficcadenti e con a disposizione giocatori come Daniele Conti, Andrea Cossu, Davide Astori e Victor Ibarbo, sgomitava un giovane belga-indonesiano che ancora non era il Ninja". Nell'edizione di oggi il <i>Corriere dello Sport</i> riapre una parentesi su quella che la nuova vita del <i>Ninja</i>, ritrovatosi lì dove era venuto fuori quando ancora era semplicemente <b>Radja Nainggolan</b>.</p>
      <p>Radja Nainggolan affronterà domani i salentini, un Lecce profondamente diverso da quello che otto anni fa affrontò: "Un due a zero, quello rifilato dai rossoblù ai padroni di casa, firmato Thiago Ribeiro e Biondini, che vide tra i protagonisti proprio Nainggolan, che ora, a distanza di otto anni, vuole mettere la firma sul risultato per tenere il suo Cagliari più in alto possibile". L'ultimo risultato degli uomini di Maran fu il 5-2 contro la Fiorentina, due settimane fa prima della sosta. Un risultato rocambolesco che vide tra i protagonisti proprio Radja Nainggolan che contro gli uomini di Montella ha servito ben tre assist e insaccato una rete meravigliosa. Gliene manca una fuori casa "in questo primo scorcio di stagione da applausi e in Salento potrebbe essere l'occasione giusta per sbloccarsi lontano dalla Sardegna Arena" - continua il CdS -. A Lecce si accontenterebbe di un gol anche un po' meno bello dei primi due, ma in generale cercherà di fare del suo meglio per tenere alto il livello del gioco della squadra. Troppo importante, dopo la sosta, ripartire con il piglio giusto e chi, meglio di lui, potrà suonare la carica nella difficile trasferta che inizierà questo pomeriggio con la partenza verso Brindisi? La scommessa è già stata lanciata e ora il Ninja cercherà di incassarla nel cuore della notte di domenica, contro un avversario tutt'altro che semplice da affrontare. Anche perché per alimentare il sogno europeo della compagine isolana, sarà fondamentale allungare la striscia positiva. Un ruolino di marcia da squadra con grande personalità, la stessa di Nainggolan che domani notte prenderà per mano i suoi compagni nel tentativo di guidarli verso le zone vertiginose della classifica".</p>
    </article>
  </body>
</html>