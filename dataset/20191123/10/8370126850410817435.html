<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/ekonomi/136231/ilk-yabanci-finansal-ortaklikti-turkiyeden-cikacak"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-23T10:53:00+00:00"/>
    <meta property="og:title" content="İlk yabancı finansal ortaklıktı: Türkiye'den çıkacak..."/>
    <meta property="og:description" content="Reuters'ta yer alan habere göre Yapı Kredi Bankası'nın İtalyan ortağı Unicredit hisselerini satarak bankadan çıkıyor. Unicredit, Koç Finansal Hizmetler'deki yüzde 50'lik payını Koç Holding'e satacağı belirtiliyor."/>
  </head>
  <body>
    <article>
      <h1>İlk yabancı finansal ortaklıktı: Türkiye'den çıkacak...</h1>
      <h2>Reuters'ta yer alan habere göre Yapı Kredi Bankası'nın İtalyan ortağı Unicredit hisselerini satarak bankadan çıkıyor. Unicredit, Koç Finansal Hizmetler'deki yüzde 50'lik payını Koç Holding'e satacağı belirtiliyor.</h2>
      <address>
        <time datetime="2019-11-23T10:53:00+00:00">23 Nov 2019, 10:53</time>
      </address>
      <p>Reuters'ta yer alan habere göre Yapı Kredi Bankası'nın İtalyan ortağı Unicredit hisselerini satarak bankadan çıkıyor. Unicredit, Koç Finansal Hizmetler'deki yüzde 50'lik payını Koç Holding'e satacağı belirtiliyor.</p>
      <p>Reuters’a açıklama yapan ve ismini vermek istemeyen konuya yakın üç kaynağın açıklamalarına göre Yapı Kredi’nin İtalyan ortağı Unicredit bankadaki hisselerini satıyor ve Türkiye’den çıkıyor.</p>
      <h3>YÜZDE 50’SİNİ SATACAK</h3>
      <p>Çıkış planı çerçevesinde Unicredit, Yapı Kredi’yi kontrol eden Koç Finansal Servisler’deki yüzde 50 hissesini Koç Holding’e satacak.</p>
      <p>Bir kaynağın verdiği bilgiye göre Unicredit ile Koç Holding’in yıl başından beri hisse devri konusunda görüşmeler yapıyor.</p>
      <p>Koç Finansal Servisler Yapı Kredi’nin yaklaşık yüzde 82’sini kontrol ediyor. Bu kurumda Unicredit ile Koç Holding’in hisseleri eşit.</p>
      <h3>TÜRKİYE’NİN EN BÜYÜK ÜÇÜNCÜ BANKASI</h3>
      <p>Yapı Kredi piyasa değeri olarak Türkiye’nin en büyük üçüncü bankası. Bankanın piyasa değeri 3.7 milyar dolar.</p>
      <p>Unicredit’in piyasa değeri ise 27.7 milyar euro olarak hesaplanıyor. Unicredit ve Koç konu hakkında bir açıklamada bulunmadı.</p>
      <h3>İLK YABANCI ORTAKLIKTI</h3>
      <p>2002 yılında Türkiye’ye gelen Unicredit’in Yapı Kredi’de yaptığı ortaklıkla Türkiye’de ilk kez bir yabancı şirket finansal hizmetler sektörüne girmişti.</p>
    </article>
  </body>
</html>