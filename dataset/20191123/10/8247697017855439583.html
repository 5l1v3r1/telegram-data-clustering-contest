<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/zinas/pasaule/33302-no-193-500-eiro-aston-martin-izlaidis-sava-vesture-pirmo-krosoveru-foto"/>
    <meta property="og:site_name" content="iAuto"/>
    <meta property="article:published_time" content="2019-11-23T10:14:00+00:00"/>
    <meta property="og:title" content="No 193 500 eiro - Aston Martin izlaidis savā vēsturē pirmo krosoveru (+ FOTO)"/>
    <meta property="og:description" content="Elitāro krosoveru izvēlei pievienojas Aston Martin jaunākais modelis DBX – pirmais britu zīmola krosovers tās 106 gadu ilgās pastāvēšanas vēsturē."/>
  </head>
  <body>
    <article>
      <h1>No 193 500 eiro - Aston Martin izlaidis savā vēsturē pirmo krosoveru (+ FOTO)</h1>
      <address><time datetime="2019-11-23T10:14:00+00:00">23 Nov 2019, 10:14</time> by <a rel="author">iAuto</a></address>
      <p>Elitāro krosoveru izvēlei pievienojas Aston Martin jaunākais modelis DBX – pirmais britu zīmola krosovers tās 106 gadu ilgās pastāvēšanas vēsturē.</p>
      <p>Losandželosas autoizstādē prezentēts Aston Martin DBX – krosovers, kas aprīkots ar Mercedes-AMG motoru un tirgū startēs nākamgad. Motortelpā tam atrodas vācu ražojuma četru litru divu turbīnu astoņcilindru dzinējs, kas tiek izmantots arī modeļos DB11 un Vantage, taču šajā gadījumā attīsta par 40 Zs un 25 Nm vairāk, proti: 550 Zs un 700 Nm. Spēka agregāts darbojas kombinācijā ar 9-pakāpju automātisko kārbu, pilnpiedziņu un aktīvo centrālo diferenciāli ar elektronisko bloķētāju. Degvielu palīdz ekonomēt cilindru atslēgšanas funkcija, kas aktivizējas pie maziem apgriezieniem.</p>
      <figure>
        <img src="https://iauto.lv/_mm/i/20191123/33302_11e95fcfb475.jpg"/>
      </figure>
      <p>Ražotājs norādījis, ka 100 km/h automašīna sasniedz 4,5 sekundēs, bet maksimālais ātrums ir 291 km/h. Pēc šiem parametriem ASton Martin zaudē citiem elitārās grupas krosoveriem, piemēram, Bentley Bentayga, kura 608 Zs motors 100 km/h ļauj sasniegt par 0,4 sekundēm ātrāk vai Lamborghini Urus, kas, pateicoties 650 Zs to izdara par 0,9 sekundēm ātrāk. Ar abiem minētajiem neizdosies samēroties arī maksimālā ātruma rādītājā: Bentley 301 km/h, Lamborghini – 305 km/h.</p>
      <figure>
        <img src="https://iauto.lv/_mm/i/20191123/33302_10d81af462fe.jpg"/>
      </figure>
      <p>Aston Martin DBX aprīkojumā ir trīs līmeņu pneimatiskā piekare, aktīvā sasveres neitralizēšanas sistēma un regulējamie amortizatori. Visas sistēmas darbojas, pateicoties 48V elektriskajai sistēmai. Atkarībā no ceļa seguma un braukšanas apstākļiem elektronika var paaugstināt klīrensu par 45 mm vai pazemināt to par 50 mm.</p>
      <figure>
        <img src="https://iauto.lv/_mm/i/20191123/33302_12ca24a6d8b3.jpg"/>
      </figure>
      <p>Krosovera sēdekļi ir apvilkti ar īstu ādu, bet griestu apdarei izmantota alkantara. Pēc vēlēšanās var pasūtīt centrālo konsoli, kas izgatavots no viena vesela valriekstkoka gabala. Autovadītāja rīcībā ir 12,3 collu mērinstrumenti, multimediju sistēma ar 10,25 collu skārienekrānu, apkārtskata kameras un Apple CarPlay saskarne.</p>
      <figure>
        <img src="https://iauto.lv/_mm/i/20191123/33302_58798ec6af6.jpg"/>
      </figure>
      <p>Asdton Martin DBX bagāžas nodalījumā ietilpst 632 litri, automobili var pasūtīt kopā ar dažādām paketēm (pavisam 11), piemēram, Pet Pack ar aizmugures bampera aizsargu un mobilo mazgāšanas iekārtu suņiem vai Snow Pack ar slēpju turētājiem, sniega ķēdēm un zābaku sildītāju ziemas prieku cienītājiem.</p>
      <figure>
        <img src="https://iauto.lv/_mm/i/20191123/33302_15ae648158a5.jpg"/>
      </figure>
      <p>Pirmos 500 krosoverus izlaidīs īpašā versija 1913 Package, kas ir atsauce uz Aston Martin dibināšanas gadu. Katru no šiem automobiļiem būs pārbaudījis un akceptējis pārdošanai personīgi pats Endijs Palmers - britu markas vadītājs. Katrs pircējs saņems Endija Palmera un galvenā dizainera Mareka Raihmana parakstītu īpašu fotoalbumu.</p>
      <p>Aston Martin jau uzsācis pieteikumu pieņemšanu DBX iegādei. Vācijā tas maksās 193 500 eiro.</p>
      <figure>
        <img src="https://iauto.lv/_mm/i/20191123/33302_04d18d2d0df.jpg"/>
      </figure>
      <figure>
        <img src="https://iauto.lv/_mm/i/20191123/33302_2ed349ecd0c.jpg"/>
      </figure>
      <figure>
        <img src="https://iauto.lv/_mm/i/20191123/33302_36230f7c468.jpg"/>
      </figure>
      <figure>
        <img src="https://iauto.lv/_mm/i/20191123/33302_4568b4d5fc5.jpg"/>
      </figure>
      <figure>
        <img src="https://iauto.lv/_mm/i/20191123/33302_665d1b9cf9d.jpg"/>
      </figure>
      <figure>
        <img src="https://iauto.lv/_mm/i/20191123/33302_70ca2cd1140.jpg"/>
      </figure>
      <figure>
        <img src="https://iauto.lv/_mm/i/20191123/33302_8d25d2e4850.jpg"/>
      </figure>
      <figure>
        <img src="https://iauto.lv/_mm/i/20191123/33302_9d21e0b2a52.jpg"/>
      </figure>
      <figure>
        <img src="https://iauto.lv/_mm/i/20191123/33302_12ca24a6d8b3.jpg"/>
      </figure>
      <figure>
        <img src="https://iauto.lv/_mm/i/20191123/33302_13345c6ac818.jpg"/>
      </figure>
      <figure>
        <img src="https://iauto.lv/_mm/i/20191123/33302_148abe737f03.jpg"/>
      </figure>
      <figure>
        <img src="https://iauto.lv/_mm/i/20191123/33302_163ec553f177.jpg"/>
      </figure>
    </article>
  </body>
</html>