<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/mediatech/ascolti-tv-la-lungimiranza-di-orfeo-insinna-corsi-scommesse-vinte-638920.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-23T10:05:00+00:00"/>
    <meta property="og:title" content="Ascolti Tv, lungimiranza di Mario Orfeo: Insinna e Corsi scommesse vinte"/>
    <meta property="og:description" content="Auditel: Flavio Insinna e Gabriele Corsi, scelti audacemente dall'ex Dg alla guida de L'eredità e Reazione a Catena, oggi spopolano nei loro slot"/>
  </head>
  <body>
    <article>
      <h1>Ascolti Tv, lungimiranza di Mario Orfeo: Insinna e Corsi scommesse vinte</h1>
      <h2>Auditel: Flavio Insinna e Gabriele Corsi, scelti audacemente dall'ex Dg alla guida de L'eredità e Reazione a Catena, oggi spopolano nei loro slot</h2>
      <address><time datetime="2019-11-23T10:05:00+00:00">23 Nov 2019, 10:05</time> by <a rel="author">Marco Zonetti</a></address>
      <p><b>«L'unico rischio è che Flavio Insinna faccia benissimo</b>» precisava l'ex Dg Rai <b>Mario Orfeo</b> alla presentazione dei palinsesti autunnali nel giugno 2018 annunciando che <i><b>L'Eredit</b></i>à orfana del compianto <b>Fabrizio Frizzi </b>sarebbe stata assegnata all'ex conduttore di <i>Affari Tuoi. </i>Un presentatore che appariva insostituibile rimpiazzato da un collega in quel momento sotto attacco da parte della concorrenza: <b>un'idea che a molti parve balzana. </b></p>
      <p><b>E invece mai scommessa risultò più vincente</b>, dal momento che <b>oggi Insinna vola nel preserale sulle ali di ascolti altissimi, con uno share che sfiora il 25%</b> lasciandosi alle spalle l'agguerrita concorrenza di <b>Gerry Scotti </b>prima con <i><b>Caduta Libera</b></i> e ora con<i><b> Conto alla Rovescia.</b></i></p>
      <p><b>La lungimiranza di Mario Orfeo è oggi visibile anche nei risultati di Gabriele Corsi</b>, che egli promosse nello scetticismo generale alla guida di <i><b>Reazione a Catena</b></i> nell'estate 2018, e che invece ottenne ascolti stellari tutt'ora imbattuti. Silurato inspiegabilmente dalla nuova gestione di Rai1 malgrado il successo straordinario della sua conduzione, <b>oggi spopola sul Nove con <i>Deal With It</i> </b>in<b> <i>access prime time</i> contro avversari quali </b><i>Striscia La Notizia</i>, <i>I Soliti Ignoti</i><b> e i talk politici</b>. In questi giorni, per Mario Orfeo, si parla di una nomina importante, forse la direzione di un Tg o una superdirezione orizzontale. <b>In una Rai che ha un disperato bisogno di risultati, e al più presto, egli costituirebbe a nostro parere un necessario valore aggiunto. </b></p>
    </article>
  </body>
</html>