<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/e761a1b812109828/romania-principala-destinatie-a-marfurilor-din-transnistria-expert-a-salvat-exportul-din-stanga-nistrului-de-prabusire.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-23T10:41:49+00:00"/>
    <meta property="og:title" content="România, principala destinație a mărfurilor din Transnistria; Expert: „A salvat exportul din stânga Nistrului de prăbușire”"/>
    <meta property="og:description" content="România ocupă de patru ani prima poziție în topul țărilor în care ajung mărfurile livrate de regiunea transnistreană."/>
  </head>
  <body>
    <article>
      <h1>România, principala destinație a mărfurilor din Transnistria; Expert: „A salvat exportul din stânga Nistrului de prăbușire”</h1>
      <address><time datetime="2019-11-23T10:41:49+00:00">23 Nov 2019, 10:41</time> by <a rel="author">Jurnal.md</a></address>
      <p>
        <b>România ocupă de patru ani prima poziție în topul țărilor în care ajung mărfurile livrate de regiunea transnistreană.</b>
      </p>
      <p>Rusia a deținut poziția de lider timp de 25 de ani, dar, începând cu anul 2015, a coborât pe locul trei, fiind depășită de România și Ucraina, notează expertul IDIS „Viitorul”, Veaceslav Ioniță.</p>
      <p>„Fără multă zarvă, deja de 4 ani de zile România este principală țară de destinație a exporturilor din Stânga Nistrului. Rusia a deținut poziția de lider timp de 25 de ani, dar din 2015 a fost depășită de România și Ucraina. Din calcule am exclus mărfurile vândute în Dreapta Nistrului, care reprezintă aproximativ 40% din toate vânzările din Stânga Nistrului înafara regiunii.</p>
      <p>Astfel din Stânga Nistrului în ultimii 4 ani de zile au fost exportate mărfuri în valoare de 1,44 miliarde USD. Aici trebuie să mai adăugăm și alte 908 milioane USD mărfuri vândute în Dreapta Nistrului. Din toate aceste mărfuri 25,4% au avut ca destinație România, fapt care plasează România ca destinația numărul UNU pentru mărfurile din Stânga Nistrului. De fapt România a salvat exporturile din Stânga Nistrului de la prăbușire, după ce companiile din Stânga Nistrului au pierdut piața din Rusia”, afirmă expertul economic.</p>
      <p>
        <b>Destinația exporturilor din Transnistria:</b>
      </p>
      <figure>
        <img src="http://static.cdn.jurnaltv.md/superdesk/20191123121136/ead757f159b30b3cf64907bcb597ad39e3b82e1a787d5a80f553ecf2f0e5aefc.jpg"/>
        <figcaption>export transnistria</figcaption>
      </figure>
      <p>
        <b>Exporturile cumulative din Transnistria:</b>
      </p>
      <figure>
        <img src="http://static.cdn.jurnaltv.md/superdesk/20191123121136/907d3dc90c0f344b29dc3ef21599f76f340df5550ee5682c0c2ff15d7c930093.jpg"/>
        <figcaption>export transnistria</figcaption>
      </figure>
    </article>
  </body>
</html>