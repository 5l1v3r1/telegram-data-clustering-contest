<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641471/%D8%B2%D9%86%D8%AF%DA%AF%DB%8C-%D9%85%D8%A7%DB%8C%DA%A9%D9%84-%D8%AC%DA%A9%D8%B3%D9%88%D9%86-%D9%81%DB%8C%D9%84%D9%85-%D9%85%DB%8C%E2%80%8C-%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T10:10:00+00:00"/>
    <meta property="og:title" content="زندگی «مایکل جکسون» فیلم می‌ شود"/>
    <meta property="og:description" content="تهیه‌کننده فیلم برنده اسکار «حماسه کولی»، زندگی «مایکل جکسون» را به تصویر می‌کشد."/>
  </head>
  <body>
    <article>
      <h1>
        <a href="https://www.bultannews.com/fa/news/641471/%D8%B2%D9%86%D8%AF%DA%AF%DB%8C-%D9%85%D8%A7%DB%8C%DA%A9%D9%84-%D8%AC%DA%A9%D8%B3%D9%88%D9%86-%D9%81%DB%8C%D9%84%D9%85-%D9%85%DB%8C%E2%80%8C-%D8%B4%D9%88%D8%AF">زندگی «مایکل جکسون» فیلم می‌ شود</a>
      </h1>
      <h2>تهیه‌کننده فیلم برنده اسکار «حماسه کولی»، زندگی «مایکل جکسون» را به تصویر می‌کشد.</h2>
      <address><time datetime="2019-11-23T10:10:00+00:00">23 Nov 2019, 10:10</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، گراهام کینگ تهیه کننده فیلم سینمایی «حماسه کولی» با وارثان مایکل جکسون، برای استفاده از داستان زندگی و موسیقی‌های این خواننده در یک فیلم سینمایی به توافق رسید.</p>
      <p>کینگ برای فیلمنامه این پروژه جان لوگان نویسنده فیلم‌های سینمایی «گلادیاتور» و «هوانورد» را به خدمت گرفته است. هنوز استودیو و منتشرکننده‌ای برای این فیلم در نظر گرفته نشده است.</p>
      <p>به گفته منابع مختلف، این فیلم سینمایی بر ضد مستند «ترک نورلند» که از سوی شبکه اچ بی او منتشر شده بود، نیست. این مستند در مورد افرادی است که ادعا می‌کنند در دوران کودکی مورد تعرض مایکل جکسون قرار گرفته اند که البته اتهام آن‌ها رد شد. مستند چهار ساعته «ترک نورلند» در جشنواره فیلم ساندس نمایش داده شده بود.</p>
      <p>سخنگوی گراهام کینگ این پروژه را تایید کرده؛ اما چیزی در مورد اینکه فیلمنامه لوگان شامل اتهاماتی است که به مایکل زده شده، نزده است. این فیلم تمامی زندگی و حرفه جکسون را پوشش می‌دهد. جکسون در سال ۲۰۰۹ در سن ۵۰ سالگی درگذشت.</p>
      <p>در واکنش به مستند «ترک نورلند» که جایزه مستند جشنواره امی را دریافت کرده بود، خانواده جکسون از شرکت اچ بی او شکایت کردند و معتقد بودند، از پول برای دروغ گویی در این مستند استفاده شده است! آن‌ها همچنین به پخش فیلم یکی از کنسرت‌های جکسون، واکنش نشان دادند.</p>
    </article>
  </body>
</html>