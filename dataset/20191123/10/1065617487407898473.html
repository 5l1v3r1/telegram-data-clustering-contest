<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-calcio/kulusevski-a-gennaio-non-cambio-squadra-in-futuro-vedremo-mi-piacciono-serie-a-e-premier/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-23T10:30:21+00:00"/>
    <meta property="og:title" content="Kulusevski: “A gennaio non cambio squadra, in futuro vedremo. Mi piacciono Serie A e Premier”"/>
    <meta property="og:description" content="Il talento del Parma:"/>
  </head>
  <body>
    <article>
      <h1>Kulusevski: “A gennaio non cambio squadra, in futuro vedremo. Mi piacciono Serie A e Premier”</h1>
      <h2>Il talento del Parma: “Devo ancora crescere, fino a giugno non mi muovo. Non penso a dove andrò, altrimenti gioco male”</h2>
      <address><time datetime="2019-11-23T10:30:21+00:00">23 Nov 2019, 10:30</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Dejan <b>Kulusevski</b>, giovane talento del <b>Parma</b>, intervistato  da <i>La Repubblica</i>, ha parlato del proprio momento, del suo approdo in <b>Serie A</b>, ma anche di calcio e del futuro. Grazie alle ottime prestazioni con la maglia degli emiliani è diventato un obiettivo di mercato delle big, anche della <b>Roma</b>, ma il giocatore di proprietà dell’Atalanta non si sbilancia: “<i>L’Atalanta mi ha portato in Italia a 15 anni e mezzo dopo avermi visto in un torneo giovanile contro di loro. Io sapevo già che sarei diventato un calciatore forte, dovevo solo capire quanto</i>. <i>A gennaio non cambierò squadra perché devo crescere. Poi non so, vedremo. La Serie A mi piace, ma anche la Premier League, però decide l’Atalanta. Non penso molto al futuro altrimenti perdo la concentrazione, mi alleno male e gioco male</i>“. Alla domanda su chi secondo lui è il giocatore più forte risponde così: “<i>Per me il più forte al mondo è Hazard, col pallone fa tutto quello che vorrei fare io. Da almeno tre anni lo preferisco anche a Messi e Cristiano Ronaldo</i>“.</p>
    </article>
  </body>
</html>