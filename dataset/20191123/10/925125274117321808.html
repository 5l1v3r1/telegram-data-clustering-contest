<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/m-silva-m-keano-situacija-palygino-su-fabinho/73363"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-23T10:47:24+00:00"/>
    <meta property="og:title" content="M. Silva M. Keano situaciją palygino su Fabinho"/>
    <meta property="og:description" content="Prieš šį sezoną iš Turino &quot;Juventus&quot; į Liverpulio &quot;Everton&quot; persikėlęs jaunasis talentas Moise'as Keanas kol kas neranda savo vietos Anglijoje."/>
  </head>
  <body>
    <article>
      <h1>M. Silva M. Keano situaciją palygino su Fabinho</h1>
      <address>
        <time datetime="2019-11-23T10:47:24+00:00">23 Nov 2019, 10:47</time>
      </address>
      <p>Prieš šį sezoną iš Turino "Juventus" į Liverpulio "Everton" persikėlęs jaunasis talentas Moise'as Keanas kol kas neranda savo vietos Anglijoje.</p>
      <p>19-metis puolės "irisų" gretose kol kas sužaidė vos 11 rungtynių, per kurias įvarčiais pasižymėti nesugebėjo, o visai neseniai užsiminė, kad suklydo taip anksti palikdamas Italiją.</p>
      <p>Vis tik "Everton" strategas Marco Silva įsitikinęs, kad futbolininkui reikia daugiau laiko, norint prisitaikyti prie "Premier" lygos žaidimo stiliaus.</p>
      <p>"Keanas nori gauti daugiau žaidimo laiko, lygiai taip pat, kaip ir visi futbolininkai.</p>
      <p>Pažvelgus į šio sezono rungtynes matome, kad Keanas gavo šansų tiek "Premier" lygoje, tiek lygos taurėje. Tai nėra žaidėjas, kuris visiškai negauna šansų.</p>
      <p>Esame matę kur kas labiau patyrusių žaidėjų, kurie atvykę į "Premier" lygą ilgą laiką tiesiog negauna šansų pasirodyti aikštėje.</p>
      <p>Puikus pavyzdys yra Fabinho. Žaidėjas, turintis daug patirties, už kurį buvo sumokėti dideli pinigai, tačiau pirmus šešis mėnesius jis beveik nežaidė, o dažniausiai rungtynes stebėdavo iš tribūnų.</p>
      <p>Tai nėra vienintelis pavyzdys, tačiau svarbiausia, kad Keanas ir toliau sunkiai dirbtų bei sugebėtų kuo greičiau adaptuotis Anglijoje.</p>
      <p>Jis čia sulaukia didžiulio palaikymo tiek iš manęs, tiek iš komandos draugų", - kalbėjo "Everton" strategas.</p>
    </article>
  </body>
</html>