<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641498/%D8%A7%D9%85%D8%B6%D8%A7-%D8%AA%D9%88%D8%A7%D9%81%D9%82%E2%80%8C%D9%86%D8%A7%D9%85%D9%87-%D9%87%D9%85%DA%A9%D8%A7%D8%B1%DB%8C-%D9%81%D9%86%DB%8C-%D9%85%DB%8C%D8%A7%D9%86-%D8%AA%D8%A7%D8%AC%DB%8C%DA%A9%D8%B3%D8%AA%D8%A7%D9%86-%D9%88-%D8%A2%D9%84%D9%85%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T10:59:00+00:00"/>
    <meta property="og:title" content="امضا توافق‌نامه همکاری فنی میان تاجیکستان و آلمان"/>
    <meta property="og:description" content="وزارت انرژی ترکیه از آغاز چهارمین عملیات حفاری چاه نفت در بخش شرقی دریای مدیترانه خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/641498/%D8%A7%D9%85%D8%B6%D8%A7-%D8%AA%D9%88%D8%A7%D9%81%D9%82%E2%80%8C%D9%86%D8%A7%D9%85%D9%87-%D9%87%D9%85%DA%A9%D8%A7%D8%B1%DB%8C-%D9%81%D9%86%DB%8C-%D9%85%DB%8C%D8%A7%D9%86-%D8%AA%D8%A7%D8%AC%DB%8C%DA%A9%D8%B3%D8%AA%D8%A7%D9%86-%D9%88-%D8%A2%D9%84%D9%85%D8%A7%D9%86">امضا توافق‌نامه همکاری فنی میان تاجیکستان و آلمان</a>
      </h1>
      <h2>وزارت انرژی ترکیه از آغاز چهارمین عملیات حفاری چاه نفت در بخش شرقی دریای مدیترانه خبر داد.</h2>
      <address><time datetime="2019-11-23T10:59:00+00:00">23 Nov 2019, 10:59</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، علی‌رغم هشدار اتحادیه اروپا برای<b> تحریم ترکیه</b> به دلیل حفاری در شرق دریای مدیترانه، «فاتح دونمز» وزیر انرژی ترکیه شامگاه جمعه از آغاز عملیات حفاری چهارمین <b>چاه نفت</b> در این منطقه خبر داد.</p>
      <p>دونمز طی گزارشی به پارلمان ترکیه گفت: «ما هم‌اکنون در حال اجرای چهارمین حفاری در شرق مدیترانه هستیم. ما آنقدر به حفاری ادامه می‌دهیم تا [نفت] پیدا کنیم».</p>
      <p>اواخر مردادماه بود که وزارت خارجه ترکیه از اعزام چهارمین کشتی حفاری به مناطق شرقی دریای مدیترانه خبر داده بود.</p>
      <p>به نوشته خبرگزاری «آناتولی» وزیر انرژی ترکیه ضمن اشاره به اختلافات با یونان بر سر قبرس، تاکید کرد: «ترکیه از حق حکومتی و حقوق مردم جمهوری ترکیه‌ای قبرس شمالی دفاع می‌کند. آغازگر مشکل کنونی، رویکرد طولانی‌مدت دولت قبرس یونانی در ناسازگاری است».</p>
      <p>تنش‌ها در دریای مدیترانه از سال گذشته و به دلیل تلاش‌های ترکیه، یونان و قبرس جهت عملیات اکتشاف و حفاری گاز در منطقه شدت یافته و این مسئله به پدیدار شدن تنش‌های قدیمی منجر شده است. جزیره قبرس بیش از چهار دهه است که به دو بخش «ترک نشین» در شمال و «یونانی نشین» در جنوب تقسیم شده و آنکارا روابط مناسبی با بخش یونانی‌نشین قبرس ندارد. تاکنون نیز تلاش‌هایی برای تنش زدایی صورت گرفته، اما به شکست انجامیده است.</p>
      <p>اتحادیه اروپا چندی قبل اعلام کرد که طرح ترکیه برای انجام حفاری برای جستجوی نفت و گاز در سواحل قبرس نگرانی بسیار در این منطقه را موجب شده است. اتحادیه اروپا هشدار داده که این اقدام ترکیه موجب افزایش تنش‌ها میان این دو کشور شده و غیر قابل قبول است.</p>
      <p>بعد از این هشدارها و بی‌توجهی ترکیه بود که اتحادیه اروپا ساز و کار تحریم‌های احتمالی علیه این کشور بابت عملیات حفاری در سواحل قبرس را تصویب کرد.</p>
    </article>
  </body>
</html>