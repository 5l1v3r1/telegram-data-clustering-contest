<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/harry-styles-wil-geen-sekssymbool-worden-genoemd/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-23T10:38:45+00:00"/>
    <meta property="og:title" content="Harry Styles wil geen sekssymbool worden genoemd"/>
    <meta property="og:description" content="Harry Styles is het niet eens met mensen die hem een sekssymbool noemen. In een interview met Apple Music vertelt hij zich 'erg oncomfortabel' te voelen door de nieuw verworven titel. &quot;Ik probeer er gewoon zo weinig mogelijk aan te denken, want het is zo'n raar en dynamisch iets.&quot;"/>
  </head>
  <body>
    <article>
      <h1>Harry Styles wil geen sekssymbool worden genoemd</h1>
      <address><time datetime="2019-11-23T10:38:45+00:00">23 Nov 2019, 10:38</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Harry Styles is het niet eens met mensen die hem een sekssymbool noemen. In een interview met Apple Music vertelt hij zich ‘erg oncomfortabel’ te voelen door de nieuw verworven titel. “Ik probeer er gewoon zo weinig mogelijk aan te denken, want het is zo’n raar en dynamisch iets.”</p>
      <p>De Watermelon Sugar-zanger vindt het vooral raar, omdat hij tijdens zijn carrière het onderwerp seks probeerde te vermijden. Ook tijdens zijn dagen als One Direction-lid. “De gedachte dat mensen er achter zouden komen dat ik seks had was: ‘Oh nee, dat is erg. Wat als ze het weten?'”. Toch geeft hij toe dat zijn nieuwe album Fine Line vooral gaat over ‘seks hebben en verdrietig zijn’.</p>
      <p>Ook drugs zijn geen taboe meer voor hem. Nadat One Direction een pauze inlastte in 2015, begon hij met verdovende middelen te experimenteren. “Toen ik nog in de band zat, voelde het alsof ik deel was van iets dat groter was dan ik. Iedereen dacht: ‘Ik wil niet degene zijn die dit verpest,'” onthulde hij in het interview. “Maar toen we de pauze inlasten, dacht ik dat het nu de juiste tijd was om alles te proberen.”</p>
      <p>BuzzE</p>
    </article>
  </body>
</html>