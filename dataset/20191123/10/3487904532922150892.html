<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/apofasizi-gia-tin-endekada-ipopsifii-varela-ke-maourisio"/>
    <meta property="og:site_name" content="Metrosport.gr"/>
    <meta property="article:published_time" content="2019-11-23T10:50:00+00:00"/>
    <meta property="og:title" content="Αποφασίζει για την ενδεκάδα, υποψήφιοι Βαρέλα και Μαουρίσιο"/>
    <meta property="og:description" content="Τόσο ο θηριώδης στόπερ όσο και ο Βραζιλιάνος μέσος αναμένεται να πάρουν χρόνο συμμετοχής κόντρα στη Λάρισα."/>
  </head>
  <body>
    <article>
      <h1>Αποφασίζει για την ενδεκάδα, υποψήφιοι Βαρέλα και Μαουρίσιο</h1>
      <h2>Τόσο ο θηριώδης στόπερ όσο και ο Βραζιλιάνος μέσος αναμένεται να πάρουν χρόνο συμμετοχής κόντρα στη Λάρισα.</h2>
      <address><time datetime="2019-11-23T10:50:00+00:00">23 Nov 2019, 10:50</time> by <a rel="author">Metrosport.gr Team</a></address>
      <p>Με μια τελευταία προπόνηση που θα διεξαχθεί το πρωί του Σαββάτου (23/11), ο Δικέφαλος ολοκληρώνει την προετοιμασία του για την αναμέτρηση της Κυριακής (24/11) με τη Λάρισα στην Τούμπα.</p>
      <p>Ουσιαστικά το σαββατιάτικο (23/11) πρόγραμμα θα είναι ένα χαλάρωμα και το ενδιαφέρον εστιάζεται στο ποιοι παίκτες θα αποτελέσουν την αποστολή με δεδομένο ότι με εξαίρεση τον τραυματία Ζαμπά και τον ανέτοιμο Βέρνμπλουμ όλοι οι υπόλοιποι παίκτες είναι διαθέσιμοι. Ο Πορτογάλος τεχνικός συνηθίζει να ανακοινώνει την ενδεκάδα στους ποδοσφαιριστές του το μεσημέρι, ανήμερα του αγώνα αλλά φυσικά ο ίδιος έχει ξεκαθαρίσει σε ποιους θα δώσει φανέλα βασικού.</p>
      <p>Είναι δεδομένο ότι το μυαλό όλων είναι στραμμένο στο ματς με τη Λάρισα αλλά επειδή ακριβώς ακολουθεί το παιχνίδι με τον Ολυμπιακό, ο καταρτισμός της ενδεκάδας για την αυριανή αναμέτρηση “επηρεάζεται” και από το ματς στο Φάληρο. Αυτό σημαίνει πως την Κυριακή (24/11)  τόσο ο Βαρέλα όσο και ο Μαουρίσιο αναμένεται να πάρουν χρόνο συμμετοχής ώστε να είναι ακόμη πιο έτοιμοι για το παιχνίδι της 1ης Δεκεμβρίου. Αν οι δυο ποδοσφαιριστές πάρουν φανέλα βασικού ή έρθουν από τον πάγκο θα φανεί αύριο. Σε ότι αφορά το αρχικό σχήμα οι περισσότερες θέσεις είναι γνωστές.</p>
      <p>Ο Ζίβκοβιτς κάτω από τα δοκάρια, ο Μάτος με τον Γιαννούλη στα άκρα της άμυνας και ο Κρέσπο στο κέντρο της. Σίγουρος στα χαφ ο Μίσιτς, ο Λημνιός στη δεξιά πτέρυγα και όπως όλα δείχνουν ο Βιεϊρίνια στην αριστερή πλευρά της επίθεσης. Επομένως μένει να φανεί αν θα είναι ο Σφιντέρσκι στην κορυφή ή ο Ακπομ, ο Μπίσεσβαρ ή ο Πέλκας λίγο πιο πίσω, ο Αουγκούστο ή ο Μαουρίσιο στα χαφ και ο Ινγκασον ή ο Βαρέλα δίπλα στον Κρέσπο.</p>
      <p>*** Από την έντυπη έκδοση της «Metrosport» (23/11)</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/paok-action-sto-plevro-tis-9chronis-elenis"/>
        <a href="http://www.metrosport.gr/article/me-gemati-faretra-paok-ke-aristi-psichologia"/>
        <a href="http://www.metrosport.gr/article/akomi-den-echi-erthi-episimi-protasi-gia-pekti-tou-paok"/>
        <a href="http://www.metrosport.gr/article/odigies-tis-pae-gia-to-paok-tv"/>
        <a href="http://www.metrosport.gr/article/michai-imaste-paok-ke-prepi-na-kiriarchisoume"/>
        <a href="http://www.metrosport.gr/article/proponisi-me-ikogeniako-diplo-ston-paok-ke-gkolara-vieiriniavd"/>
      </related>
    </article>
  </body>
</html>