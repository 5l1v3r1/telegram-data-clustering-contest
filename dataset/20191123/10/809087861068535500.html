<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/Joanna+Kulig+na+pierwszych+zdj%C4%99ciach+z+serialu+Damiena+Chazelle%27a-135617"/>
    <meta property="og:site_name" content="Filmweb"/>
    <meta property="article:published_time" content="2019-11-23T10:47:00+00:00"/>
    <meta property="og:title" content="Joanna Kulig na pierwszych zdjęciach z serialu Damiena Chazelle'a"/>
    <meta property="og:description" content="Netflix udostępnił zdjęcia z serialu oryginalnego &quot;The Eddy&quot;."/>
  </head>
  <body>
    <article>
      <h1>Joanna Kulig na pierwszych zdjęciach z serialu Damiena Chazelle'a</h1>
      <address>
        <time datetime="2019-11-23T10:47:00+00:00">23 Nov 2019, 10:47</time>
      </address>
      <p>Netflix udostępnił zdjęcia z serialu oryginalnego<b> "<a href="https://www.filmweb.pl/serial/The+Eddy-2020-792933">The Eddy</a>"</b>. To pierwszy serialowy projekt nagrodzonego Oscarem za reżyserię <a href="https://www.filmweb.pl/person/Damien+Chazelle-1155643">Damiena Chazellea</a>, którego produkcja zakończyła się niedawno w Paryżu. <br/><br/>Na zdjęciach widać pochłoniętego pracą reżysera <a href="https://www.filmweb.pl/person/Damien+Chazelle-1155643">Chazelle'a,</a> a także odtwórców głównych ról – <a href="https://www.filmweb.pl/person/Andr%C3%A9+Holland-807856">Andre Hollanda</a>  wcielającego się w postać ELLIOTA UDO, <a href="https://www.filmweb.pl/person/Amandla+Stenberg-1588448">Amandlę Stenberg</a> grającą JULIE, <a href="https://www.filmweb.pl/person/Joanna+Kulig-629836">Joannę Kulig</a> w roli MAI, <a href="https://www.filmweb.pl/person/Tahar+Rahim-675268">Tahara Rahima</a> wcielającego się w FARIDA i <a href="https://www.filmweb.pl/person/Le%C3%AFla+Bekhti-341806">Leilę Bekhti</a> jako AMIRĘ. Obecni są również członkowie zespołu The Eddy – na pianinie RANDY (<a href="https://www.filmweb.pl/person/Randy+Kerber-93108">Randy Kerber</a>), KATARINA na bębnach (Lada Obradovic), JUDE na basie (Damian Nueva Cortes), JOWEE na saksofonie (Jowee Omicil) i na trąbce LUDO (Ludovic Louis).</p>
      <figure>
        <img src="https://1.fwcdn.pl/an/np/1032473/2019/22461_1.7.jpg"/>
      </figure>
      <figure>
        <img src="https://1.fwcdn.pl/an/np/1032473/2019/22462.7.jpg"/>
      </figure>
      <figure>
        <img src="https://1.fwcdn.pl/an/np/1032473/2019/22463.7.jpg"/>
      </figure>
      <p><b>"<a href="https://www.filmweb.pl/serial/The+Eddy-2020-792933">The Eddy</a>" </b>to serial muzyczny, którego akcja rozgrywa się we współczesnym, wielokulturowym Paryżu, a fabuła rozwija się wokół klubu, jego właścicieli, grającej w nim kapeli i chaotycznego miasta, które ich wszystkich otacza. <br/><br/>Ośmioodcinkowy serial nagrywany we Francji to dzieło Endeavor Content. Dostępny będzie na całym świecie wyłącznie dla użytkowników Netflix.  <br/><br/>Reżyserami serialu są: dwukrotnie nagrodzony Oscarem <a href="https://www.filmweb.pl/person/Damien+Chazelle-1155643">Damien Chazelle</a>, zwyciężczyni Złotej Kamery w Cannes <a href="https://www.filmweb.pl/person/Houda+Benyamina-1610358">Houda Benyamina</a>, <a href="https://www.filmweb.pl/person/La%C3%AFla+Marrakchi-486444">Laila Marrakchi</a>, zwycięzca Emmy <a href="https://www.filmweb.pl/person/Alan+Poul-114962">Alan Poul</a>. Wśród twórców znajdują się również zdobywca nagrody BAFTA, scenarzysta <a href="https://www.filmweb.pl/person/Jack+Thorne-915547">Jack Thorne</a> oraz sześciokrotny laureat Grammy <a href="https://www.filmweb.pl/person/Glen+Ballard-221798">Glen Ballard</a>, który jest autorem wszystkich utworów wykonywanych przez serialowy zespół.</p>
    </article>
  </body>
</html>