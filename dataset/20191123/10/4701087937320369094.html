<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.mirmalas.com/news/107912/%D8%A8%D8%A7-%D9%82%D9%87%D8%B1%D9%85%D8%A7%D9%86%DB%8C-%D8%AF%D8%B1-%D8%B1%D8%AF%D9%87-%D8%B3%D9%86%DB%8C-%D8%A8%D8%B2%D8%B1%DA%AF%D8%B3%D8%A7%D9%84%D8%A7%D9%86%D8%8C-%D9%85%D9%88%D9%81%D9%82%DB%8C/"/>
    <meta property="og:site_name" content="میرملاس نیوز"/>
    <meta property="article:published_time" content="2019-11-23T10:44:00+00:00"/>
    <meta property="og:title" content="با قهرمانی در رده سنی بزرگسالان، موفقیت‌های بوکس لرستان کامل شد"/>
    <meta property="og:description" content="شهریار رحمانی در گفت‌وگو با ایسنا، با اشاره به قهرمانی لرستان در بیست و نهمین دوره رقابت‌های قهرمانی کشور اظهار کرد: تیم ما با دو طلا، یک نقره و دو برنز عنوان نخست را کسب کرد و تمامی مدال‌آوران ما از رده سنی امید بودند. وی با اشاره به اینکه لرستان برای چهارمین بار قهرمان […]"/>
  </head>
  <body>
    <article>
      <h1>با قهرمانی در رده سنی بزرگسالان، موفقیت‌های بوکس لرستان کامل شد</h1>
      <address>
        <time datetime="2019-11-23T10:44:00+00:00">23 Nov 2019, 10:44</time>
      </address>
      <p>
        <i>شهریار رحمانی در گفت‌وگو با ایسنا، با اشاره به قهرمانی لرستان در بیست و نهمین دوره رقابت‌های قهرمانی کشور اظهار کرد: تیم ما با دو طلا، یک نقره و دو برنز عنوان نخست را کسب کرد و تمامی مدال‌آوران ما از رده سنی امید بودند. وی با اشاره به اینکه لرستان برای چهارمین بار قهرمان […]</i>
      </p>
      <p>شهریار رحمانی در گفت‌وگو با ایسنا، با اشاره به قهرمانی لرستان در بیست و نهمین دوره رقابت‌های قهرمانی کشور اظهار کرد: تیم ما با دو طلا، یک نقره و دو برنز عنوان نخست را کسب کرد و تمامی مدال‌آوران ما از رده سنی امید بودند.</p>
      <p>وی با اشاره به اینکه لرستان برای چهارمین بار قهرمان بزرگسالان کشور شد، ادامه داد: برای این قهرمانی زحمات زیادی کشیدیم و خوشحالم که پس از سال‌ها در رده سنی بزرگسالان به جایگاه واقعی خودمان برگشتیم.</p>
      <p>رحمانی یادآور شد: رحیم سپهوند، محمد نوری‌پور و مصطفی زارع کادرفنی تیم لرستان را تشکیل دادند و شهاب خاکی به عنوان سرپرست در کنار تیم بود.</p>
      <p>رئیس هیات بوکس لرستان با اشاره به اینکه امسال در تمام رده‌های سنی روی سکوی قهرمانی کشور قرار گرفتیم، اضافه کرد: پس از آن موفقیت‌ها تمام تمرکز را روی تیم بزرگسالان گذاشتیم که خوشبختانه با قهرمانی در این رده سنی موفقیت‌های بوکس لرستان کامل شد.</p>
      <p>وی با بیان اینکه قهرمانی یک تیم کار آسانی نیست، تأکید کرد: تیمی که می‌خواهد قهرمان کشور شود باید هزینه کند و به عنوان مثال نمی‌تواند از غذای مسابقات بخورد که ما این کار را انجام دادیم.</p>
      <p>رحمانی بیان کرد: حفظ قهرمانی سخت‌تر است و بدون شک در آینده کار دشواری برای چنین موفقیتی در پیش داریم و امیدوارم تمام دوستان همچنان به ما کمک کنند.</p>
      <p>رئیس هیات بوکس لرستان گفت: از مدیرکل ورزش و جوانان استان که نهایت همکاری را با ما داشت و تمام کسانی که در راه این قهرمانی کمک کردند، تشکر می‌کنم.</p>
      <p>انتهای پیام</p>
      <p>درج شده توسط :</p>
    </article>
  </body>
</html>