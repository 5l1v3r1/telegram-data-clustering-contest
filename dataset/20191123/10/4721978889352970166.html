<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/719260/perche-apple-annullato-film-banker"/>
    <meta property="og:site_name" content="iPhone Italia"/>
    <meta property="article:published_time" content="2019-11-23T10:15:48+00:00"/>
    <meta property="og:title" content="Apple TV+: il film The Banker posticipato per accuse sessuali e imprecisioni storiche"/>
    <meta property="og:description" content="Apple è stata costretta ad annullare il lancio del film &quot;The Banker&quot; con Samuel L. Jackson per accuse sessuali e imprecisioni storiche contro Bernard Garrett Jr."/>
  </head>
  <body>
    <article>
      <h1>Apple TV+: il film The Banker posticipato per accuse sessuali e imprecisioni storiche</h1>
      <address>
        <time datetime="2019-11-23T10:15:48+00:00">23 Nov 2019, 10:15</time>
      </address>
      <p>Apple ha scelto di ritardare l’uscita del film “The Banker”, la cui presentazione ufficiale era prevista il 22 novembre. Come confermato dall’azienda, e come avevamo <a href="https://www.iphoneitalia.com/718954/annullata-premiere-the-banker">anticipato pochi giorni fa</a>, la decisione è stata presa perché sono emerse alcune accuse su imprecisioni storiche e condotte sessuali inappropriate legate a uno dei protagonisti della storia vera raccontata nel film.</p>
      <p><b>The Banker</b> è un film che narra la storia vera di Bernard Garrett (Anthony Mackie) e Joe Morris (Samuel L. Jackson), due imprenditori afroamericani che cercano di combattere i pregiudizi razziali nei difficili anni ’60. Il film doveva essere presentato questa sera in anteprima all’AFI Fest, ma la premiere è stata annullata. Inizialmente, il film doveva uscire nelle sale cinematografica il 6 dicembre per poi arrivare su Apple TV+ all’inizio del 2020.</p>
      <p>Variety <a href="https://appleinsider.com/articles/19/11/22/apple-delays-the-banker-theatrical-and-streaming-release-on-inaccuracy-sexual-abuse-claims">riporta</a> che il lancio del film sia al cinema che su Apple TV+ è stato posticipato a data da destinarsi, in attesa che i registi e la stessa Apple indaghino su alcune presunte <b>imprecisioni storiche</b> e su accuse di <b>comportamenti sessuali inappropriati</b> da parte del co-produttore e consulente del film Bernard Garrett Jr., figlio del protagonista della storia raccontata in The Banker.</p>
      <p>Le accuse sono state mosse la scorsa settimana da Cynthia Garrett, sorrellastra di Garrett Jr. Va comunque ricordato che Bernard Garrett Jr. non è raffigurato nel film, ma ha partecipato offrendo la sua consulenza nel raccontare la storia.</p>
      <figure>
        <iframe src="https://www.youtube.com/embed/J_-nk9-sMus" width="640" height="360" data-service="Youtube" scrolling="no"/>
      </figure>
      <p>Apple aveva già rilasciato una dichiarazione in merito:</p>
      <blockquote>Abbiamo acquistato The Banker all’inizio di quest’anno perché siamo rimasti commossi dalla storia divertente ed educativa del film sul cambiamento sociale e l’alfabetizzazione finanziaria. La scorsa settimana alcune preoccupazioni riguardanti il ​​film sono state portate alla nostra attenzione. Insieme ai registi, abbiamo bisogno di un po’ di tempo per esaminare queste questioni e determinare cosa fare con i prossimi step. Alla luce di ciò, non presenteremo più The Banker all’AFI Fest.</blockquote>
      <p>Vi aggiorneremo in caso di novità.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>