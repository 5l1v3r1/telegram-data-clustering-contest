<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/hronika/Priveden-Stefan-Blagic/570092?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T10:22:00+00:00"/>
    <meta property="og:title" content="Priveden Stefan Blagić"/>
    <meta property="og:description" content="BANJALUKA - Policijski službenici Policijske uprave Banjaluka priveli su jutros lidera pokreta &quot;ReStart Srpska&quot; Stefana Blagića."/>
  </head>
  <body>
    <article>
      <h1>Priveden Stefan Blagić</h1>
      <address><time datetime="2019-11-23T10:22:00+00:00">23 Nov 2019, 10:22</time> by <a rel="author">N.N.</a></address>
      <p>BANJALUKA - Policijski službenici Policijske uprave Banjaluka priveli su jutros lidera pokreta "ReStart Srpska" Stefana Blagića.</p>
      <p>Iz Policijske uprave Banjaluka saopšteno je, uz navođenje inicijala, da je jedna osoba privedena jer je organizovala javni skup na Trgu Krajine, a koji shodno Zakonu o javnom okupljanju nije prijavila nadležnom organu.</p>
      <p>U saopštenju se navodi da je lice S.B. privedeno, nakon što je odbio da postupi po policijskom naređenju da su on i drugi okupljeni aktivisti dužni da se raziđu, jer javno okupljanje nije prijavljeno.</p>
      <p>O navedenom obaviješten je nadležni sud u Banjaluci, dodaje se u saopštenju.</p>
      <p>Na Facebook stranici "ReStart Srpska" potvrđeno je da je Blagić priveden.</p>
    </article>
  </body>
</html>