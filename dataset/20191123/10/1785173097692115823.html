<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-numarul-persoanelor-care-au-votat-la-sectiile-din-strainatate-a-ajuns-la-ora-10-00-la-104-313-sunt-cu-peste-16-000-mai-multi-votanti-decat-in-primul-tur-la-aceeasi-ora-1922400423502019111019178215"/>
    <meta property="og:site_name" content="News.ro"/>
    <meta property="article:published_time" content="2019-11-23T10:04:50+00:00"/>
    <meta property="og:title" content="Alegeri prezidenţiale 2019: Numărul persoanelor care au votat la secţiile din străinătate a ajuns, la ora 10.00, la 104.313; sunt cu peste 16.000 mai mulţi votanţi decât în primul tur, la aceeaşi oră"/>
    <meta property="og:description" content="Numărul persoanelor care au votat la secţiile de votare deschise în străinătate a ajuns, sâmbătă, la ora 10.00, la 104.313, arată datele Biroului Electoral Central (BEC). Astfel, numărul votanţilor este cu 16.000 mai mare decât în primul tur al alegerilor prezidenţiale, la aceeaşi oră."/>
  </head>
  <body>
    <article>
      <h1>Alegeri prezidenţiale 2019: Numărul persoanelor care au votat la secţiile din străinătate a ajuns, la ora 10.00, la 104.313; sunt cu peste 16.000 mai mulţi votanţi decât în primul tur, la aceeaşi oră</h1>
      <address><time datetime="2019-11-23T10:04:50+00:00">23 Nov 2019, 10:04</time> by <a rel="author">News.ro</a></address>
      <p>
        <b>Numărul persoanelor care au votat la secţiile de votare deschise în străinătate a ajuns, sâmbătă, la ora 10.00, la 104.313, arată datele Biroului Electoral Central (BEC). Astfel, numărul votanţilor este cu 16.000 mai mare decât în primul tur al alegerilor prezidenţiale, la aceeaşi oră.</b>
      </p>
      <p>Potrivit BEC, în jurul orei 10.00, datele privind prezenţa la vot arată că pe listele suplimentare au votat 104.313 persoane, în timp ce prin corespondenţă au votat 17.503.</p>
      <p>Numărul total al persoanelor care au votat în străinătate până la această oră este de 121.952.</p>
      <p>Cu o oră în urmă, numărul votanţilor de la secţiile de votare din străinătate atinsese pragul de 100.000 de persoane.</p>
      <p>În primul tur al algerilor prezidenţiale, până sâmbătă, la ora 10.00, votaseră 88.042 de persoane.</p>
      <p>Votul în străinătate pentru al doilea tur de scrutin al alegerilor prezidenţiale a început, vineri, la ora 1.00, în Noua Zeelandă şi Australia şi se va încheia luni, la ora 7.00.</p>
      <p>Potrivit Autorităţii Electorale Permanente (AEP), 715.064 de persoane cu drept de vot locuiesc în străinătate şi pot vota la una dintre cele 835 de secţii de votare. În diaspora, votul se derulează pe durata a trei zile.</p>
      <p>La primul tur au votat în străinătate 675.348 persoane, dintre care 25.189 prin corespondenţă.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>