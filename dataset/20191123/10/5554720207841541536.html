<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/delhi-man-jumps-on-metro-track-in-noida/273487/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-23T10:08:59+00:00"/>
    <meta property="og:title" content="नोएडा: मेट्रो ट्रेन के आगे कूदकर 25 वर्षीय युवक ने की आत्महत्या"/>
    <meta property="og:description" content="दिल्ली निवासी एक व्यक्ति ने शनिवार ( 23 नवंबर) को नोएडा के गोल्फ कोर्स मेट्रो स्टेशन की पटरी पर एक तेज रफ्तार मेट्रो ट्रेन के आगे कूदकर आत्महत्या कर ली।"/>
  </head>
  <body>
    <article>
      <h1>नोएडा: मेट्रो ट्रेन के आगे कूदकर 25 वर्षीय युवक ने की आत्महत्या</h1>
      <address><time datetime="2019-11-23T10:08:59+00:00">23 Nov 2019, 10:08</time> by <a rel="author">JKR Staff</a></address>
      <p>दिल्ली निवासी एक व्यक्ति ने शनिवार ( 23 नवंबर) को नोएडा के गोल्फ कोर्स मेट्रो स्टेशन की पटरी पर एक तेज रफ्तार मेट्रो ट्रेन के आगे कूदकर आत्महत्या कर ली। घटना की जानकारी मिलते ही मेट्रो स्टेशन पर तैनात सीआईएसएफ के अलावा मेट्रो पुलिस के जवान मौके पर पहुच शव को अपने कब्जे में ले लिया है और पोस्टमार्टम के लिए भेज दिया है।घटना के बाद इस मेट्रो स्टेशन पर हड़कंप मच गया। इस दौरान इस रुट पर मेट्रो सेवा कु‍छ समय के लिए बाधित भी रही।</p>
      <figure>
        <img src="http://www.jantakareporter.com/wp-content/uploads/2019/11/Golf-Course.png"/>
        <figcaption>फोटो: सोशल मीडिया</figcaption>
      </figure>
      <p>समाचार एजेंसी पीटीआई की रिपोर्ट के मुताबिक, पुलिस ने बताया कि यह दुर्घटना सुबह साढ़े नौ बजे हुई, जिसकी वजह से इलेक्ट्रॉनिक सिटी से द्वारका को जोड़ने वाली मेट्रो की ब्लू लाइन कुछ समय के लिए बाधित रही। सेक्टर 20 पुलिस थाने के अधिकारी के अनुसार मृतक की पहचान दिल्ली निवासी आर पाल(25) के रूप में हुई। पुलिस मामले की तफ्तीश कर रही है।</p>
      <p>दिल्ली मेट्रो रेल कॉर्पोरेशन (डीएमआरसी) ने साढ़े नौ बजे कहा कि इस घटना के कारण नोएडा और करोल बाग के बीच मेट्रो सेवा कु‍छ समय के लिए बाधित रही। इस दौरान यात्रियों को परेशानी का भी सामना करना पड़ा। वहीं, इस घटना की जानकारी के बाद घटनास्थल पर पहुंच पुलिस ने शव को कब्जे में लेकर पोस्टमार्टम के लिए भेज दिया है। पुलिस युवक के आत्महत्या करने के कारण तलाश रही है।</p>
      <p>सुबह 10 बजे डीएमआरसी ने ट्वीट कर सेवाएं फिर से बहाल होने की जानकारी दी। बता दें कि, हाल ही में मेट्रो पर खुदकुशी करने के कई मामले सामने आ चुके हैं।</p>
    </article>
  </body>
</html>