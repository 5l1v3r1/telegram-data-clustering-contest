<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321857/Kaarten-voor-Zwarte-Cross-2020-binnen-kwartier-uitverkocht"/>
    <meta property="og:site_name" content="RTV Oost"/>
    <meta property="article:published_time" content="2019-11-23T10:39:31+00:00"/>
    <meta property="og:title" content="Kaarten voor Zwarte Cross 2020 binnen kwartier uitverkocht"/>
    <meta property="og:description" content="Ook dit jaar moest je veel geluk hebben om aan kaarten te komen voor de Zware Cross. De campingkaarten voor de 24ste editie waren binnen vijftien minuten uitverkocht. Ook de dagkaarten voor de zaterdag en zondag zijn niet meer te verkrijgen. Het feest wordt dit jaar gehouden van 16 tot en met 19 juli."/>
  </head>
  <body>
    <article>
      <h1>Kaarten voor Zwarte Cross 2020 binnen kwartier uitverkocht</h1>
      <address>
        <time datetime="2019-11-23T10:39:31+00:00">23 Nov 2019, 10:39</time>
      </address>
      <slideshow>
        <figure>
          <img src="https://imgo.rgcdn.nl/25fbc677c95744fab2a46f5100828864/opener/Zwarte-Cross-Foto-Robin-Podde.jpg?v=XoD4JwCYFGJmq2A5guyWxw2"/>
        </figure>
        <figure>
          <img src="https://imgo.rgcdn.nl/25fbc677c95744fab2a46f5100828864/opener/Zwarte-Cross-Foto-Robin-Podde.jpg?v=XoD4JwCYFGJmq2A5guyWxw2"/>
        </figure>
        <figcaption>Zwarte Cross (Foto: Robin Podde)</figcaption>
      </slideshow>
      <p>Ook dit jaar moest je veel geluk hebben om aan kaarten te komen voor de Zware Cross. De campingkaarten voor de 24ste editie waren binnen vijftien minuten uitverkocht. Ook de dagkaarten voor de zaterdag en zondag zijn niet meer te verkrijgen. Het feest wordt dit jaar gehouden van 16 tot en met 19 juli.</p>
      <p>Het festival is door de jaren heen uitgegroeid tot een van de grootsten van het land. Jaarlijks trekken er meer dan 220.000 mensen naar het terrein in Lichtenvoorde. Ook vanuit Overijssel nemen er jaarlijks tienduizenden mensen een kijkje.  </p>
      <p>Binnen een half uur waren de kaarten voor de vrijdag-, zaterdag- en zondageditie compleet uitverkocht. Dat het festival ook dit jaar weer veelbelovend zal zijn staat als een paal boven water, want het is de laatste keer dat het boegbeeld Tante Rikie betrokken zal zijn bij het festival. </p>
      <p>
        <b>Tante Rikie</b>
      </p>
      <p>Want wie Zwarte Cross zegt, zegt Tante Rikie. Jaarlijks wordt ze in de meest uitbundige outfits gestoken om toegejuicht te worden door de vele bezoekers. Dit jaar gaf ze aan dat dit haar laatste jaar is, omdat het haar te zwaar werd. </p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Kaarten+voor+Zwarte+Cross+2020+binnen+kwartier+uitverkocht">06 - 57 03 33 33</a>.</aside>
    </article>
  </body>
</html>