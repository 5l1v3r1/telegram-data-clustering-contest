<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622897/%DA%AF%D9%88%D8%AC%D9%87%E2%80%8C%D9%81%D8%B1%D9%86%DA%AF%DB%8C-%DA%A9%D9%85%DB%8C%D8%A7%D8%A8-%D8%B4%D8%AF%D9%82%DB%8C%D9%85%D8%AA-%D8%AA%D8%A7-%DB%B1%DB%B4-%D9%87%D8%B2%D8%A7%D8%B1-%D8%AA%D9%88%D9%85%D8%A7%D9%86-%D9%87%D9%85-%D8%B1%D9%81%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T10:47:00+00:00"/>
    <meta property="og:title" content="گوجه‌فرنگی کمیاب شد/قیمت تا ۱۴ هزار تومان هم رفت"/>
    <meta property="og:description" content=" رئیس اتحادیه میوه‌فروشان کرج با بیان اینکه در حال حاضر قیمت گوجه‌فرنگی در مغازه‌ها تا ۱۲ هزار و ۵۰۰ تومان بالا رفته است گفت: کمبود محصول و وجود تقاضا باعث بالا رفتن قیمت گوجه فرنگی شده است."/>
  </head>
  <body>
    <article>
      <h1>گوجه‌فرنگی کمیاب شد/قیمت تا ۱۴ هزار تومان هم رفت</h1>
      <address>
        <time datetime="2019-11-23T10:47:00+00:00">23 Nov 2019, 10:47</time>
      </address>
      <p>
        <i> رئیس اتحادیه میوه‌فروشان کرج با بیان اینکه در حال حاضر قیمت گوجه‌فرنگی در مغازه‌ها تا ۱۲ هزار و ۵۰۰ تومان بالا رفته است گفت: کمبود محصول و وجود تقاضا باعث بالا رفتن قیمت گوجه فرنگی شده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محمدرضا فلاح در خصوص افزایش قیمت گوجه فرنگی در کرج گفت: گوجه فرنگی مورد نیاز کرج از داخل استان و مناطقی چون قزوین و تاکستان تأمین می‌شد، با فرارسیدن فصل سرما گوجه فرنگی این مناطق به پایان رسیده و با کمبود این محصول مواجه هستیم.</p>
      <p>فلاح افزود: به دلیل همین کمبود، قیمت گوجه فرنگی در کرج افزایش یافته و امروز در میدان بار ۹۰۰۰ تومان و در مغازه‌ها تا ۱۲ هزار و ۵۰۰ تومان به فروش می‎‌رسد، البته قیمت نسبت به روز پنجشنبه حدود ۲۰۰۰ تومان کاهش یافته است.</p>
      <figure>
        <img src="https://aftabnews.ir/files/fa/news/1398/9/2/362400_792.jpg"/>
      </figure>
      <p>وی خاطرنشان کرد: برای کاهش قیمت گوجه فرنگی لازم است محصول از مناطق جنوبی کشور مثل بوشهر به استان ارسال شود که این خلأ ظرف این هفته و یا نهایتاً ۱۰ روز آتی پر خواهد شد و قیمت گوجه فرنگی کاهش خواهد یافت.</p>
      <p>فلاح افزود: بنابراین پیش‌بینی می‌شود قیمت گوجه فرنگی تا پایان این هفته به ۶۰۰۰ تا ۷۰۰۰ تومان برسد.</p>
      <p>وی در پاسخ به اینکه آیا افزایش قیمت بنزین هم نقشی در افزایش قیمت میوه و تره‌بار داشته است، گفت: میوه و تره‌بار به طول کامل وابسته به عرضه و تقاضا است و افزایش قیمت بنزین تأثیری در قیمت‌ها نداشته است.</p>
      <p>رئیس اتحادیه میوه‌فروشان کرج در خصوص سایر اقلام پر مصرف مثل سیب و پرتقال هم گفت: در حال حاضر قیمت پرتقال بین ۳۵۰۰ تا ۵۰۰۰ تومان است، پرتقال لوکس هم ۷۰۰۰ تومان به فروش می‌رسد؛ سیب هم چون در حال حاضر از سردخانه‌ها وارد بازار می‌شود تا ۹۰۰۰ تومان قیمت دارد.</p>
    </article>
  </body>
</html>