<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/epistrofi-sti-drasi-me-duskoli-apostoli.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-23T10:37:00+00:00"/>
    <meta property="og:title" content="Επιστροφή στη δράση με δύσκολη αποστολή…"/>
    <meta property="og:description" content="ΣΗΜΕΡΑ (16.00) ΑΠΕΝΑΝΤΙ ΣΤΗ ΓΛΥΦΑΔΑ ΕΚΤΟΣ ΕΔΡΑΣ"/>
  </head>
  <body>
    <article>
      <h1>Επιστροφή στη δράση με δύσκολη αποστολή…</h1>
      <address>
        <time datetime="2019-11-23T10:37:00+00:00">23 Nov 2019, 10:37</time>
      </address>
      <p>ΣΗΜΕΡΑ (16.00) ΑΠΕΝΑΝΤΙ ΣΤΗ ΓΛΥΦΑΔΑ ΕΚΤΟΣ ΕΔΡΑΣ</p>
      <p>Έπειτα από περίπου 10 ημέρες ο Ναυτικός Όμιλος Ρεθύμνου επιστρέφει στη δράση, αντιμετωπίζοντας τη Γλυφάδα εκτός έδρας, στο πλαίσιο της 9<sup>ης</sup> αγωνιστικής του Α’ ομίλου της Α1 πόλο Γυναικών.</p>
      <p>Η ομάδα του <b>Βασίλη Κουνδουράκη</b> έχει ακόμα μία πολύ απαιτητική αποστολή, έχοντας ως στόχο τη συνεχή βελτίωση της μέσα από αυτούς τους αγώνες της Α’ φάσης. Άλλωστε, δεν μπορεί να κάνει τίποτα περισσότερο από την τελευταία θέση του Α΄ ομίλου, που θα τη στείλει στον όμιλο της Β’ φάσης. Εκεί θα παιχτούν όλα και εκεί έχει πέσει το βάρος. Να είναι όσο το δυνατόν πιο έτοιμοι όταν φτάσει αυτή η κρίσιμη στιγμή, που θα κρίνει αν θα συνεχίσει στα πλέι οφ ή τα πλέι άουτ.</p>
      <p>Από κει και πέρα, την αποστολή ακολούθησαν οι <b>Φαρμάκη Ε</b>., <b>Φαρμάκη Μ</b>., <b>Λιμπιτάκη Σ</b>., <b>Λιμπιτάκη Α</b>., <b>Ζοφώλη Ν</b>., <b>Ζοφώλη Β</b>., <b>Γαβαλά</b>, <b>Συριανόγλου</b>, <b>Μαλιαρού</b>, <b>Καραγιάννη</b>, <b>Κυριακάκη</b>, <b>Παναγιωτάκη</b> και <b>Φραγγελάκη</b>.</p>
      <p>Να σημειώσουμε πως έπειτα από το σημερινό παιχνίδι, αύριο το πρωί οι Νεανίδες του ΝΟΡ θα δώσουν φιλικούς αγώνες με Ολυμπιακό και Βουλιαγμένη και θα επιστρέψουν τη Δευτέρα.</p>
      <p>ΚΟΥΝΔΟΥΡΑΚΗΣ: «ΝΑ ΔΙΝΟΥΜΕ ΠΑΝΤΑ ΤΟΝ ΚΑΛΥΤΕΡΟ ΜΑΣ ΕΑΥΤΟ»</p>
      <p>Ο προπονητής του ΝΟΡ, <b>Βασίλης Κουνδουράκης</b>, μίλησε για το σημερινό παιχνίδι, τονίζοντας: «<i>Ένα παιχνίδι που το αντιμετωπίζουμε σαν όλα τα υπόλοιπα. Αν εξαιρέσουμε τα ματς με Ολυμπιακό και Βουλιαγμένη, σε όλα τα παιχνίδια πάμε για τη νίκη. Η ομάδα έχει αυτή τη νοοτροπία και δεν αλλάζει. Σε κάθε παιχνίδι να δίνουμε τον καλύτερό ματς εαυτό, να κάνουμε ό,τι καλύτερο μπορούμε και να παλεύουμε για τη νίκη.</i></p>
      <p><i>Δεν θα έχουμε στη διάθεσή μας τη Νόρμα (σ.σ. Φραγκιουδάκη) και ουσιαστικά παίζουμε χωρίς φουνταριστή. Δεν είναι δικαιολογία, αλλά μία επιπλέον δυσκολία την έχουμε. Δεν μπορούμε να καλύψουμε αυτό το κενό. Όμως έχουμε σχεδιάσει το ματς με βάση αυτήν την απουσία και πάμε να διεκδικήσουμε ό,τι καλύτερο μπορούμε</i>».</p>
      <p>ΤΟ ΠΡΟΓΡΑΜΜΑ (9η)</p>
      <p>Σάββατο 23 Νοεμβρίου</p>
      <p>16.00 Γλυφάδα – ΝΟ Ρεθύμνου (Γλυφάδας – Ποσποτίκης, Στεφανάκης).</p>
      <p>17.00 Εθνικός – Βουλιαγμένη (Πειραιά – Κωνσταντινίδης, Βασιλείου).</p>
      <p>Ρεπό: Ολυμπιακός</p>
      <p>Η ΒΑΘΜΟΛΟΓΙΑ</p>
      <p>ΟΜΑΔΑ         Β.</p>
      <ol>
        <li>Ολυμπιακός 21</li>
        <li>Βουλιαγμένη 12</li>
        <li>Γλυφάδα 9</li>
        <li>Εθνικός 6</li>
        <li>ΝΟ Ρεθύμνου 0</li>
      </ol>
      <p>Ν.Τ.</p>
    </article>
  </body>
</html>