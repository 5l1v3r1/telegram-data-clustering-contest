<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2824017-markevic-vid-ukraini-na-futbolnomu-evro-cekau-ak-minimum-cvertfinalu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T10:51:00+00:00"/>
    <meta property="og:title" content="Маркевич: Від України на футбольному Євро чекаю як мінімум чвертьфіналу"/>
    <meta property="og:description" content="Глава комітету національних команд Української асоціації футболу (УАФ) Мирон Маркевич поділився думками про гру нашої національної команди."/>
  </head>
  <body>
    <article>
      <h1>Маркевич: Від України на футбольному Євро чекаю як мінімум чвертьфіналу</h1>
      <h2>Глава комітету національних команд Української асоціації футболу (УАФ) Мирон Маркевич поділився думками про гру нашої національної команди.</h2>
      <address>
        <time datetime="2019-11-23T10:51:00+00:00">23 Nov 2019, 10:51</time>
      </address>
      <p>Заслужений тренер України чекає від "синьо-жовтої" дружини на Євро-2020 високих результатів, повідомляє <a href="https://ffu.ua/article/38192">пресслужба</a> УАФ. </p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2823353-miron-markevic-moze-ocoliti-klub-iz-kazahstanskoi-premerligi.html">Мирон Маркевич може очолити клуб із казахстанської Прем’єр-ліги</a>
      </blockquote>
      <p>"Молодці! Так скажу про виступ наших футболістів у відбірковому турнірі Євро-2020. Головна команда країни не лише пробилися до фінальної частини континентальної першості, але зробила це з першого місця своєї групи. При цьому підопічні Андрія Шевченка показали хороший футбол. Ось тільки мені здається, що у збірній короткувата лава запасних. Хочеться вірити, що за півроку у нас ще з'являться реальні кандидати до національної команди. На Євро-2020 чекаю нашу збірну як мінімум у чвертьфіналі. А там як карта ляже", - сказав Маркевич.</p>
    </article>
  </body>
</html>