<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/sest-lidi-se-zranilo-v-noci-pri-pozaru-bytoveho-domu-v-ostrave/1824348?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-23T10:01:00+00:00"/>
    <meta property="og:title" content="Šest lidí se zranilo v noci při požáru bytového domu v Ostravě"/>
    <meta property="og:description" content="Ostrava - Šest lidí se zranilo v noci na dnešek při požáru bytového domu v Ostravě-Dubině. Jeden z obyvatel utrpěl popáleniny, pět dalších se nadýchalo zplodin. Škodu hasiči, kteří s pomocí dýchacích masek ze zakouřeného objektu zachránili 12 lidí, odhadli na 200.000 korun. Příčinu požáru zjišťují. ČTK to řekl mluvčí moravskoslezských hasičů Jakub Kozák."/>
  </head>
  <body>
    <article>
      <h1>Šest lidí se zranilo v noci při požáru bytového domu v Ostravě</h1>
      <address><time datetime="2019-11-23T10:01:00+00:00">23 Nov 2019, 10:01</time> by <a rel="author" href="http://www.ctk.cz/" target="_blank">ČTK</a></address>
      <p>Ostrava - Šest lidí se zranilo v noci na dnešek při požáru bytového domu v Ostravě-Dubině. Jeden z obyvatel utrpěl popáleniny, pět dalších se nadýchalo zplodin. Škodu hasiči, kteří s pomocí dýchacích masek ze zakouřeného objektu zachránili 12 lidí, odhadli na 200.000 korun. Příčinu požáru zjišťují. ČTK to řekl mluvčí moravskoslezských hasičů Jakub Kozák.</p>
      <p>Hořet začalo v kuchyni jednoho z bytů ve čtvrtém patře domu dnes kolem 01:30. "Ještě před příjezdem hasičů opustily dům dvě desítky obyvatel, dalším dvanácti z nich musely pomoci ven zasahující jednotky, a to i pomocí speciálních vyváděcích masek s filtrem," řekl.</p>
      <p>Záchranáři ošetřili šest lidí. "Popáleniny horních končetin utrpěl muž, jehož totožnost neznáme," uvedl mluvčí záchranářů Lukáš Humpl. Dodal, že při požáru se dalších pět lidí nadýchalo zplodin. "Jednalo se o ženy ve věku šestadvacet až dvaasedmdesát let," doplnil.</p>
    </article>
  </body>
</html>