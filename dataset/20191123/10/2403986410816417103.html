<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/noviy_film_pro_maykla_dzheksona_vid_prodyusera_bogemnoyi_rapsodiyi_n1238330"/>
    <meta property="og:site_name" content="24 Канал"/>
    <meta property="article:published_time" content="2019-11-23T10:39:00+00:00"/>
    <meta property="og:title" content="Новий фільм про Майкла Джексона від продюсера &quot;Богемної рапсодії&quot;"/>
    <meta property="og:description" content="Британський засновник кінокомпанії GK Films Грем Кінг спромігся досягнути дозволу на зйомку в маєтку поп-короля та прав на використання його хітів під час екранізації. У партнери він обрав лауреата премії Оскар сценариста Джона Логана. Режисери стверджують, що не оминатимуть скандальних ситуацій у біографічній стрічці."/>
  </head>
  <body>
    <article>
      <h1>Новий фільм про Майкла Джексона від продюсера "Богемної рапсодії"</h1>
      <address><time datetime="2019-11-23T10:39:00+00:00">23 Nov 2019, 10:39</time> by <a rel="author" href="https://24tv.ua/marina_dzhura_tag7228/" target="_blank">Марина Джура</a></address>
      <p>
        <b>Британський засновник кінокомпанії GK Films Грем Кінг спромігся досягнути дозволу на зйомку в маєтку поп-короля та прав на використання його хітів під час екранізації. У партнери він обрав лауреата премії Оскар сценариста Джона Логана. Режисери стверджують, що не оминатимуть скандальних ситуацій у біографічній стрічці.</b>
      </p>
      <p>Про скандальну репутацію поп-ікони відомо чимало. Лише цього року прогримів у Голлівуді документальний фільм <a href="https://24tv.ua/lifestyle/rezhisera_skandalnogo_filmu_pro_maykla_dzheksona_prityagnut_do_sudu_n1142210">"Залишаючи Неверленд"</a>. Не встигли вщухнути суперечки між одіозним режисером Деном Рідом та представниками юридичної компанії Джексона, як знайшовся новий сміливець, що прагне пролити світло на життя Майкла Джексона. </p>
      <blockquote>Читайте також: <a href="https://24tv.ua/lifestyle/iz_simpsoniv_vidalili_seriyu_a_na_fond_podali_v_sud_skandal_z_mayklom_dzheksonom_prodovzhuyetsya_n1236226">Із "Сімпсонів" видалили серію, а на фонд подали в суд: скандал з Майклом Джексоном продовжується</a></blockquote>
      <p>Фільм "Залишаючи Неверленд" отримав екранізоване спростування від родини співака – <a href="https://24tv.ua/lifestyle/blizki_maykla_dzheksona_znyali_film_u_yakomu_zaperechuyut_yogo_zvinuvachennya_v_pedofiliyi_n1138039">"</a><a href="https://24tv.ua/lifestyle/blizki_maykla_dzheksona_znyali_film_u_yakomu_zaperechuyut_yogo_zvinuvachennya_v_pedofiliyi_n1138039">Неверленд з перших рук"</a>. Близьке оточення Майкла Джексона стверджує, що й гадки не мало про зйомки компрометуючої стрічки. Саме тому кінопродюсер з блискучою репутацією Грем Кінг домігся офіційного дозволу від представників фонду спадку Майкла Джексона. Він планує охопити все життя легенди від дитячої популярності до трагічної смерті у червні 2009 у віці 50 років. </p>
      <p>Грем Кінг увійшов в історію світового кінематографу, екранізуючи історію успіху британського рок-гурту "Queen" у фільмі "Богемна рапсодія". Над фільмом про життя поп-зірки він буде працювати спільно з британським драматургом Джоном Логаном. Вони вже випустили спільно приголомшливо успішну біографічну роботу "Авіатор", яка виборола п'ять Оскарів. </p>
      <figure>
        <img src="https://24tv.ua/resources/photos/news/620_DIR/201911/1238330_10208432.jpg?201911103148"/>
        <figcaption>Кінопродюсер Грем Кінг / Getty Images</figcaption>
      </figure>
    </article>
  </body>
</html>