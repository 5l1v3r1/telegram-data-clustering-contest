<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/magnus-carlsen-leder-storturnering-i-india/71853076"/>
    <meta property="og:site_name" content="Dagbladet.no"/>
    <meta property="article:published_time" content="2019-11-23T10:31:51+00:00"/>
    <meta property="og:title" content="Magnus Carlsen leder storturnering i India"/>
    <meta property="og:description" content="Magnus Carlsen vant lørdag mot amerikanske Hikaru Nakamura i Grand Chess Tour-turneringen i India. Det var nordmannens tredje seier på fire partier."/>
  </head>
  <body>
    <article>
      <h1>Magnus Carlsen leder storturnering i India</h1>
      <h2>Magnus Carlsen vant lørdag mot amerikanske Hikaru Nakamura i Grand Chess Tour-turneringen i India. Det var nordmannens tredje seier på fire partier.</h2>
      <address><time datetime="2019-11-23T10:31:51+00:00">23 Nov 2019, 10:31</time> by <a rel="author">NTB I</a></address>
      <p>Med hvite brikker avgjorde Carlsen hurtigsjakkpartiet etter 51 trekk. Nordmannen satte amerikaneren tidlig under press, og han ledet etter hvert både på tid og i posisjon på brettet.</p>
      <p>Seieren gjør at Carlsen fortsatt troner øverst på turneringens sammenlagtliste etter fire partier. Nå står Carlsen med tre seirer og én remis, noe som gjør at han står med sju poeng. Det er to poeng foran Vishy Anand og Pentala Harikrishna.</p>
      <p>Fredag slo Carlsen både Jan Nepomnjatsjtsji og Levon Aronian, mens det ble remis mot Wesley So. Senere lørdag skal Carlsen i aksjon mot Anish Giri og Santosh Gujrathi Vidit.</p>
      <p>Turneringen i Kolkata fortsetter med hurtigsjakk søndag, mens det er lynsjakk mandag og tirsdag.</p>
    </article>
  </body>
</html>