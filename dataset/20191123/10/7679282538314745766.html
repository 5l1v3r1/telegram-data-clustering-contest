<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-week-5-of-political-crisis-in-chile-23-deaths-in-violent-demonstrations-so-far-2864138.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T10:16:41+00:00"/>
    <meta property="og:title" content="चिली में राजनीतिक संकट का 5वां हफ्ता, हिंसक प्रदर्शनों में अब तक 23 मौतें"/>
    <meta property="og:description" content="चिली में हिंसक अशांति में शुक्रवार को मरने वालों की संख्या बढ़कर 23 हो गई। देश में सामाजिक अशांति का यह पांचवा सप्ताह है। दक्षिणी अमेरिकी देश के सभी शहरों में लूटपाट और प्रदर्शन हो रहे हैं। चिली में..."/>
  </head>
  <body>
    <article>
      <h1>चिली में राजनीतिक संकट का 5वां हफ्ता, हिंसक प्रदर्शनों में अब तक 23 मौतें</h1>
      <address><time datetime="2019-11-23T10:16:41+00:00">23 Nov 2019, 10:16</time> by <a rel="author">एएफपी।,सैंटियागो।</a></address>
      <p>चिली में हिंसक अशांति में शुक्रवार को मरने वालों की संख्या बढ़कर 23 हो गई। देश में सामाजिक अशांति का यह पांचवा सप्ताह है। दक्षिणी अमेरिकी देश के सभी शहरों में लूटपाट और प्रदर्शन हो रहे हैं। चिली में नए संविधान का मसौदा तैयार करने को लेकर राजनीतिक खाके पर समझौते के बावजूद न तो लोगों की नाराजगी कम हुई है और न ही रक्तपात में कमी आई है। सामाजिक एवं आर्थिक असमानता तथा देश के गिने चुने रईस परिवारों से राजनैतिक कुलीन वर्गों के विरोध में चिली में 18 अक्टूबर से प्रदर्शन हो रहे हैं।</p>
      <p>
        <b>Read Also: <a href="https://www.livehindustan.com/international/story-pakistan-pm-imran-khan-talks-with-donald-trump-on-phone-2863294.html">पाकिस्तान के PM इमरान खान ने ट्रंप से फोन पर बात की, फिर अलापा कश्मीर राग</a></b>
      </p>
      <p>तीन दशक के चिली के लोकतंत्र में यह सबसे भीषण संकट है। प्रदर्शनों में करीब 2,000 लोग घायल हुए हैं, इनमें 280 वैसे लोग भी शामिल हैं जिन्होंने पेलेट गन की चपेट में आने से अपनी आंखें गंवाई हैं। शुक्रवार को मरने वालों की संख्या बढ़कर 23 हो गई। राष्ट्रपति सेबेस्टियन पिनेरा की सरकार ने एक बार फिर लोगों से शांति बनाये रखने की अपील की। गृह मंत्री गोंजालो ब्लूमेल ने इस अशांति को खत्म करने के लिए सभी राजनीतिक दलों से अपील की है।</p>
      <p><b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।  </b>  <br/>    </p>
      <p> </p>
    </article>
  </body>
</html>