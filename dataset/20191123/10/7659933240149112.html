<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2004926/%E2%80%8Brus-g%C3%BCvenlik-g%C3%BC%C3%A7leri-hizbu%E2%80%99t-tahrir%E2%80%99den-2-lider-ve-7-%C3%BCyeyi-g%C3%B6zalt%C4%B1na-ald%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-23T10:15:00+00:00"/>
    <meta property="og:title" content="​Rus güvenlik güçleri, Hizbu’t Tahrir’den 2 lider ve 7 üyeyi gözaltına aldı"/>
    <meta property="og:description" content="Rusya güvenlik güçleri tarafından yapılan açıklamada, Hizbu’t Tahrir örgütünden iki lider ve7 üyenin gözaltına alındığı ifade edildi. Uluslararası toplum tarafından terörist örgüt kabul edilen Hizbu’t Tahrir’in en çok faaliyet gösterdiği ülkelerden b"/>
  </head>
  <body>
    <article>
      <h1>​Rus güvenlik güçleri, Hizbu’t Tahrir’den 2 lider ve 7 üyeyi gözaltına aldı</h1>
      <address>
        <time datetime="2019-11-23T10:15:00+00:00">23 Nov 2019, 10:15</time>
      </address>
      <p>Rusya güvenlik güçleri tarafından yapılan açıklamada, Hizbu’t Tahrir örgütünden iki lider ve7 üyenin gözaltına alındığı ifade edildi.<br/><br/>Uluslararası toplum tarafından terörist örgüt kabul edilen Hizbu’t Tahrir’in en çok faaliyet gösterdiği ülkelerden biri Rusya. Ülkenin merkezi ve kuzeyinde, örgütün başkent Moskova’daki üyelerinden oluşan ‘gizli’ bir ağ kuruldu. Bu ağ aracılığıyla örgüt liderlerinin, sivil halkı örgüt saflarına çekerek silah altına aldığı ve radikal fikirler empoze ederek eylemlerini gerçekleştirdiği ifade edildi. Rus Federal Güvenlik Servisi Medya Bürosu tarafından dün yapılan açıklamada, “Federal Güvenlik personelleri, İçişleri Bakanlığı birimleri ve Ulusal Muhafız kuvvetleriyle yapılan işbirliği ile Moskova, Tataristan ve Sibirya’daki Tümen kentinde gerçekleştirdikleri operasyonlarda Rusya’da yasaklı olan uluslararası terör örgütü Hizbu’t Tahrir’e bağlı 2 lider ve 7 üyenin eylemleri engellendi” ifadelerine yer verildi. Söz konusu operasyon öncesinde Moskova’da DEAŞ’a bağlı bir grup çökertilmişti. Bu grubun Suriye’ye savaşçı gönderdiğinin tespit edildiği ifade edilmişti.<br/><br/>Rus Federal Güvenlik Servisi’nin açıklamasına göre, gözaltına alınan 9 kişi, Rusya’nın çeşitli bölgelerinde gizli ağlar kurma amacıyla faaliyetlerde bulunurken, yasadışı faaliyetleri için gerekli finansmanı sağlama ile ilgili çalışmalar yürüttüğü belirtildi. Rus istihbarat verileri, sanıkların çok gizli çalışarak yerel halkla görüşmeleri sırasında terörist ideolojiyi savundukları ve örgüt saflarına katıldıktan sonra bu kişileri silah altına aldıklarını gösteriyor. İkamet adreslerinde yapılan denetimler sırasında güvenlik güçleri, Rusya’da Hizbu’t Tahrir ideolojisi ve iletişim araçlarını destekleyen çok sayıda yasaklı yayın ve ayrıca yasadışı faaliyetlerde kullanılan harici bellekler ele geçirdi. Açıklamada ayrıca, yapılan aramalar ve yürütülen soruşturmalar kapsamında, grup üyelerinin, sivil toplum kuruluşlarının çalışmalarını baltalamaya ve sözde küresel bir hilafet kurma doktrini ile eylem hazırlığında olduklarına değinildi. Ayrıca mevcut yönetimlerin şiddet yoluyla devrilmesi için planlar yapıldığı da ifade edildi.<br/><br/>Federal Güvenlik Servisi, tarafından bu haftanın başlarında yapılan açıklamada, 20 Kasım’da DEAŞ’a bağlı 3 teröristin yakalandığı belirtilmişti. Resmi bir açıklamaya göre, Moskova bölgesindeki (şehir ve kırsal bölge) federal güvenlik ajanları DEAŞ’a bağlı üç teröristin faaliyetini engelledi. Soruşturmalar 3 sanığın 2014’ten bu yana Moskova’da örgüt propagandası yaptığını ortay koydu. Bu kişilerin Suriye’de örgüt saflarındaki savaşlara asker ve yardım göndermek üzere kanallar oluşturduğu belirtildi. Gerçekleştirilen operasyonlarda çok sayıda sahte kimlik, pasaport ve para ele geçirildiği bildirildi.</p>
    </article>
  </body>
</html>