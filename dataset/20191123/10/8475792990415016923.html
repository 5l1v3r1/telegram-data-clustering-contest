<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vasternorrland/fredagsnatt-med-fylla-och-misshandel"/>
    <meta property="og:site_name" content="SVT Nyheter"/>
    <meta property="article:published_time" content="2019-11-23T10:43:21+00:00"/>
    <meta property="og:title" content="Fredagsnatt med fylla och misshandel"/>
    <meta property="og:description" content="Fredagskvällen och natten mot lördagen fick polisen i Västernorrland till stor del ägna åt fylla och misshandel. Åtta personer omhändertogs för fylleri och tre misstänks för narkotikabrott."/>
  </head>
  <body>
    <article>
      <h1>Fredagsnatt med fylla och misshandel</h1>
      <address><time datetime="2019-11-23T10:43:21+00:00">23 Nov 2019, 10:43</time> by <a rel="author">Håkan Alamaa</a></address>
      <p>
        <b>Fredagskvällen och natten mot lördagen fick polisen i Västernorrland till stor del ägna åt fylla och misshandel. Åtta personer omhändertogs för fylleri och tre misstänks för narkotikabrott.</b>
      </p>
      <p>Vid 23-tiden på fredagskvällen kallades polis till en adress i Sundsvall efter att en kvinna blivit misshandlad med någon form av tillhygge. På platsen griper polispatrullen en misstänkt, en kvinna i 30-årsåldern. Kvinnan anhölls senare. Den misshandlade kvinnan ska enigt polisen inte vara allvarligt skadad.</p>
      <p>Ungefär samtidigt som bråket i Sundsvall kallas en patrull till ett hotell i Örnsköldsvik. Två män hade kommit ihop sig om en stol och polisen fick ta upp anmälan och motanmälan om misshandel.</p>
      <p>Även i en liten ort utanför Kramfors var det stökigt. En person ska där ha blivit hotad med ett tillhygge under fest. Polisen tar upp en anmälan om olaga hot samt en anmälan om misshandel då en kvinna på festen uppger att hon har blivit misshandlad.</p>
      <p>Under natten kontrollerade polisen även nykterheten hos bilförare, i både Härnösand och Örnsköldsvik stoppades bilister som nu misstänks för rattfylleri eller drograttfylleri.</p>
    </article>
  </body>
</html>