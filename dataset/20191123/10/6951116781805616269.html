<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/chi-e-valentin-alexandru-ballerino-amici-19-eta-instagram-carriera-origini/"/>
    <meta property="og:site_name" content="Novella 2000"/>
    <meta property="article:published_time" content="2019-11-23T10:34:00+00:00"/>
    <meta property="og:title" content="Chi è Valentin Alexandru? Età e Instagram del ballerino di Amici 19"/>
    <meta property="og:description" content="Chi è Valentin Alexandru? Età, vita privata, origini, percorso e carriera del ballerino di Amici 19, la nuova edizione del talent."/>
  </head>
  <body>
    <article>
      <h1>Chi è Valentin Alexandru? Età e Instagram del ballerino di Amici 19</h1>
      <address><time datetime="2019-11-23T10:34:00+00:00">23 Nov 2019, 10:34</time> by <a rel="author" href="https://www.novella2000.it/author/enrico/" target="_blank">Enrico Maddalena</a></address>
      <aside>
        <a href="https://www.novella2000.it/chi-e-valentin-alexandru-ballerino-amici-19-eta-instagram-carriera-origini/#Eta_e_carriera">Età e carriera<br/></a>
        <a href="https://www.novella2000.it/chi-e-valentin-alexandru-ballerino-amici-19-eta-instagram-carriera-origini/#Amici_19">Amici 19<br/></a>
        <a href="https://www.novella2000.it/chi-e-valentin-alexandru-ballerino-amici-19-eta-instagram-carriera-origini/#Instagram_e_Facebook">Instagram e Facebook</a>
      </aside>
      <p>Chi è il ballerino di <b>Amici 19</b> Valentin Alexandru: <b>età</b>, <b>biografia</b>, <b>vita privata</b> e <b>profili social</b>.</p>
      <h3><anchor name="Eta_e_carriera"/>Chi è Valentin Alexandru: età e carriera</h3>
      <p><b>Valentin Alexandru</b> è un aspirante concorrente di <b>Amici 19</b>. Il ballerino è nato il 30 luglio del 1998, quindi ha 21 anni. Valentin ha origini romene e ha iniziato a ballare latino-americano sin da piccolo, all’età di 5 anni. Ha poi frequentato il Liceo Coreutico di Genova, diplomandosi con successo.</p>
      <p>Valentin detiene parecchi riconoscimenti nell’ambito della danza: è stato campione della Romania nella categoria 14-15 anni, ma non solo. È stato campione in Grecia nella categoria 16-18 anni, grazie alla partecipazione con una ballerina greca. Infine è il campione italiano nella categoria under 21 del 2018. <b>Valentin</b> rientra inoltre nei top 50 dei migliori ballerini al mondo di danza latino-americana.</p>
      <p>Un curriculum di tutto rispetto, che adesso il ragazzo vorrebbe ampliare con la partecipazione al talent di Maria De Filippi.</p>
      <h3><anchor name="Amici_19"/>Il ballerino di latino-americano ad Amici 19</h3>
      <p>Il ragazzo ha preso parte alla prima puntata di <b>Amici 19</b>, esprimendo il desiderio di volere entrare nel talent di Maria De Filippi per potersi migliorare. Al momento, contrariamente rispetto ad altri suoi compagni, <b>Valentin</b> non è ancora entrato a tutti gli effetti nella scuola di <b>Amici 19</b>.</p>
      <p>Il ballerino è aspirante al banco e per entrare dovrà sfidarsi con un altro ballerino, <b>Javier</b>, scelto dalla maestra <b>Alessandra Celentano</b>. Secondo la professoressa il suo pupillo è senza dubbio più bravo e merita di far parte di Amici 19 più di Valentin.</p>
      <p>La sfida andrà in onda sabato 23 novembre su Canale 5 e qui scopriremo se <b>Valentin</b> riuscirà ad accedere ad <b>Amici 19</b> oppure se <b>Javier</b> avrà la meglio su di lui. Come andranno a finire le cose? Valentin ha fatto colpo sui professori, tranne appunto Alessandra Celentano. Riuscirà a colpirla e a conquistarsi un pass <a href="https://www.novella2000.it/quando-inizia-amici-19-anticipazioni-puntate-streaming/">per la scuola</a> di <b>Amici 19</b>?</p>
      <h3><anchor name="Instagram_e_Facebook"/>Chi è Valentin Alexandru: Instagram e Facebook</h3>
      <p><b>Valentin</b> ha un profilo Instagram (<a href="https://www.instagram.com/valentin.alexandru54/">@valentin.alexandru54</a>) che utilizza spesso per rapportarsi con i suoi followers. Seguito da più di 5mila persone, sul proprio account si possono vedere scatti di vita quotidiana, ma anche momento dedicati alla danza. Il ballo è la sua grande passione e sul suo Instagram questo emerge.</p>
      <p><b>Valentin</b> ha anche un profilo Facebook che reca il proprio nome e cognome. Proprio qui è possibile vedere che il ballerino ha frequentato la scuola di danza e coreografia “Floria Capsali”.</p>
      <p>Come tutti i ragazzi che entrano a far parte di <b>Amici 19</b>, se Valentin dovesse confermare la sua presenza nella trasmissione i suoi followers crescerebbero ancora di più.</p>
    </article>
  </body>
</html>