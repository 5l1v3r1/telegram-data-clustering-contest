<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200805/%D8%A7%D8%B2-%D9%81%D8%B1%D8%AF%D8%A7-%D8%AA%D8%A7-%D8%A2%D8%AE%D8%B1-%D9%87%D9%81%D8%AA%D9%87-%D9%87%DB%8C%DA%86-%D8%A8%D8%A7%D8%B1%D8%B4%DB%8C-%D8%AF%D8%B1-%D9%85%D8%B4%D9%87%D8%AF-%D9%86%D8%AE%D9%88%D8%A7%D9%87%DB%8C%D9%85-%D8%AF%D8%A7%D8%B4%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-23T10:43:02+00:00"/>
    <meta property="og:title" content="از فردا تا آخر هفته هیچ بارشی در مشهد نخواهیم داشت"/>
    <meta property="og:description" content="ایسنا/خراسان رضوی کارشناس پیش‌بینی اداره هواشناسی خراسان رضوی گفت: امروز و تا صبح فردا بارش برف و باران در برخی ساعات در مشهد داریم اما از فردا تا آخر هفته بارشی نخواهیم داشت."/>
  </head>
  <body>
    <article>
      <h6 class="kicker">کارشناس پیش‌بینی اداره هواشناسی خراسان رضوی خبرداد:</h6>
      <h1>از فردا تا آخر هفته هیچ بارشی در مشهد نخواهیم داشت</h1>
      <address><time datetime="2019-11-23T10:43:02+00:00">23 Nov 2019, 10:43</time> by <a rel="author">فاطمه مهدوی</a></address>
      <p>ایسنا/خراسان رضوی کارشناس پیش‌بینی اداره هواشناسی خراسان رضوی گفت: امروز و تا صبح فردا بارش برف و باران در برخی ساعات در مشهد داریم اما از فردا تا آخر هفته بارشی نخواهیم داشت.</p>
      <p>مرتضی اثمری در گفت‌وگو با ایسنا، اظهار کرد: آسمان استان تا فردا صبح غالبا ابری است و در برخی نواحی به ویژه نیمه شمالی و نواحی غربی همراه با بارش باران و برف بوده و در برخی نقاط به ویژه نواحی کوهستانی،  مه‌آلود است.</p>
      <p>وی افزود: از امروز تا صبح فردا بارش برف و باران را در برخی ساعات در مشهد داریم اما از فردا تا آخر هفته بارشی در شهر مشهد نخواهیم داشت.<br/><br/>کارشناس پیش‌بینی اداره هواشناسی خراسان رضوی با بیان اینکه «از فردا کاهش ابرناکی را در استان داریم»، عنوان کرد: در سه روز آینده، روند کاهشی را در دمای حداقل شبانه داریم اما از روز دوشنبه دمای روزانه تا آخر هفته افزایش پیدا می‌کند.</p>
      <p>اثمری بیان کرد: امشب دمای هوای شهر مشهد به منفی سه درجه سانتی‌گراد  خواهد رسید، دمای روزانه امروز نیز هفت درجه سانتی‌گراد است. یکشنبه، دمای روزانه به حدود سه درجه سانتی‌گراد و حداقل دمای شبانه یکشنبه شب به منفی پنج درجه خواهد رسید.</p>
      <p>وی ادامه داد: دوشنبه حداقل دمای روزانه حدود 6 درجه سانتی‌گراد و دمای شبانه حداقل منفی پنج درجه خواهد بود.</p>
      <p>کارشناس پیش‌بینی اداره هواشناسی خراسان رضوی خاطرنشان کرد: دمای روزانه استان از دوشنبه رو به افزایش و دمای شبانه استان تا سه شنبه رو به کاهش است اما دمای شبانه از اواخر هفته با شیب ملایم رو به ‌افزایش خواهد بود.</p>
      <p>انتهای پیام</p>
    </article>
  </body>
</html>