<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/sports/cricket/news/india-vs-bangladesh-pink-ball-test--india-in-dominant-position-after-kohli-ishant-shine-263071"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T10:45:46+00:00"/>
    <meta property="og:title" content="India vs Bangladesh : भारत को भाई पिंक बॉल, ईशांत, कोहली, पुजारा के नाम रहा पहला दिन"/>
    <meta property="og:description" content="कोलकाता : भारत और बांग्लादेश के पहले दिन-रात टेस्ट मैच का पहला दिन पूरी तरह से मेजबान टीम के तेज गेंदबाज ईशांत शर्मा, कप्तान विराट कोहली और चेतेश्वर पुजारा के नाम रहा। ईशांत के पांच विकेट के दम पर भारत ने दिन के दूसरे सत्र में ही बांग्लादेश को पहली पारी में 106 रनों पर ढेर कर दिया। ईशांत ने 2007 के बाद अपने घर में पहली बार पांच विकेट लिए हैं। ईशांत के कारण भारत को पहले दिन ही बल्लेबाजी के लिए आना पड़ा। मेजबान टीम के लिए यह भी अच्छा रहा क्योंकि उसने स्टम्प्स तक बांग्लादेश पर 68 रनों की बढ़त ले ली है। भारत ने पहले दिन का अंत तीन विकेट के नुकसान पर 174 रनों के साथ किया। इसमें कोहली और पुजारा का अहम रोल रहा।"/>
  </head>
  <body>
    <article>
      <h1>India vs Bangladesh : भारत को भाई पिंक बॉल, ईशांत, कोहली, पुजारा के नाम रहा पहला दिन</h1>
      <address><time datetime="2019-11-23T10:45:46+00:00">23 Nov 2019, 10:45</time> by <a rel="author">Rkumar</a></address>
      <p>कोलकाता : भारत और बांग्लादेश के पहले दिन-रात टेस्ट मैच का पहला दिन पूरी तरह से मेजबान टीम के तेज गेंदबाज ईशांत शर्मा, कप्तान विराट कोहली और चेतेश्वर पुजारा के नाम रहा। ईशांत के पांच विकेट के दम पर भारत ने दिन के दूसरे सत्र में ही बांग्लादेश को पहली पारी में 106 रनों पर ढेर कर दिया। ईशांत ने 2007 के बाद अपने घर में पहली बार पांच विकेट लिए हैं। ईशांत के कारण भारत को पहले दिन ही बल्लेबाजी के लिए आना पड़ा। मेजबान टीम के लिए यह भी अच्छा रहा क्योंकि उसने स्टम्प्स तक बांग्लादेश पर 68 रनों की बढ़त ले ली है। भारत ने पहले दिन का अंत तीन विकेट के नुकसान पर 174 रनों के साथ किया। इसमें कोहली और पुजारा का अहम रोल रहा।</p>
      <p>READ NEWS : <a href="https://www.dainiksaveratimes.com/sports/cricket/news/australian-cricketer-sophie-molineux-to-take-a-break-for-mental-health-reasons-263011">ग्लैन मैक्सवेस के बाद अब एक और आस्ट्रेलियाई क्रिकेटर</a>...</p>
      <p>दोनों ने तीसरे विकेट के लिए 94 रनों की साझेदारी की। 137 के कुल स्कोर पर इबादत हुसैन ने इस जोड़ी पर ब्रेक लगाया। इबादत की गेंद ने पुजारा की उम्मीद से थोड़ा ज्यादा उछाल और स्विंग लिया, नतीजन गेंद उनके बल्ले के बाहरी हिस्से से टकराकर शादमान इस्लाम के हाथों में चली गई। पुजारा ने 105 गेंदों की पारी में 55 रन बनाए। पुजारा ने अपनी पारी में आठ चौके भी मारे। कोहली हालांकि 59 रनों पर नाबाद हैं। कप्तान ने 93 गेंदे खेलीं हैं और आठ चौके मारे हैं। उनके साथ उप-कप्तान अजिंक्य रहाणे भी नाबाद लौटे हैं। रहाणे ने 22 गेंदों पर तीन चौकों की मदद से 23 रन बनाए।</p>
      <p>READ NEWS : <a href="https://www.dainiksaveratimes.com/sports/cricket/news/india-vs-bangladesh-daynight-test-match-will-play-with-sg-ball-262956">IND vs BAN : ईडन गार्डन्स मैच में इस्तेमाल होगी इस</a>...</p>
      <p>कप्तान और उप-कप्तान ने मिलकर टीम के स्कोर में अभी तक 37 रन जोड़े हैं। भारत का पहला विकेट मयंक अग्रवाल (14) के रूप में गिरा। ऑफ स्टम्प के बाहर की गेंद को मयंक छेड़ बैठे और गली पर मिराज ने उन्हें लपक लिया। रोहित शर्मा (21) को इबादत ने एलबीडबल्यू करा भारत को दूसरा झटका दिया। इसके बाद कोहली और पुजारा ने बेहतरीन साझेदारी की।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> India vs Bangladesh, Pink Ball Test : India in dominant position after Kohli, Ishant shine</p>
    </article>
  </body>
</html>