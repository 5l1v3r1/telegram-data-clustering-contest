<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191123_Gulyas_Gergely_alhiroldalakat_jelentett_fel"/>
    <meta property="og:site_name" content="HVG.hu"/>
    <meta property="article:published_time" content="2019-11-23T10:18:00+00:00"/>
    <meta property="og:title" content="Gulyás Gergely álhíroldalakat jelentett fel"/>
    <meta property="og:description" content="Hazugságokat terjesztettek a Miniszterelnökséget vezető miniszterről, ez volt a vétkük. A kormányt hasonló ügyben nemrég marasztalta el a bíróság."/>
  </head>
  <body>
    <article>
      <h1>Gulyás Gergely álhíroldalakat jelentett fel</h1>
      <address><time datetime="2019-11-23T10:18:00+00:00">23 Nov 2019, 10:18</time> by <a rel="author">hvg.hu</a></address>
      <p>
        <b>Hazugságokat terjesztettek a Miniszterelnökséget vezető miniszterről, ez volt a vétkük. A kormányt hasonló ügyben nemrég marasztalta el a bíróság.</b>
      </p>
      <p>Gulyás Gergely Miniszterelnökséget vezető miniszter nagy nyilvánosság előtt elkövetett rágalmazás miatt feljelentést tett a Legfőbb Ügyészségen és a Pesti Központi Kerületi Bíróságon ismeretlen tettes ellen. A hirzona24.com, az otpercpiheno.blogspot.com és a blikkruzs.me álhírportálokon megjelent cikkek olyan, a miniszternek tulajdonított mondatokat tartalmaznak, amelyek Gulyás Gergelytől soha nem hangzottak el, áll a Miniszterelnökség közleményében.</p>
      <p>Pont a napokban <a href="https://hvg.hu/itthon/20191120_magyar_helsinki_bizottsag_nemzeti_konzultacio_bocsanatkeres_kormany">mondta ki a Kúria</a>, hogy a kormány valótlanságot állított a 8 millió háztartásba eljuttatott nemzeti konzultációs ívekben a Magyar Helsinki Bizottságról, az álhír helyesbítését 30 napon át a kormány weboldalának címlapján kell kint tartani az ítélet szerint. Ez még nem történt meg, Gulyás Gergely a Kormányinfón azt mondta, miután írásban is megkapták a döntést, utána tesznek eleget kötelezettségüknek.</p>
      <p>
        <a href="https://hvg.hu/tudomany/20150119_atveros_weboldalak">A hvg.hu korábban összeállította, kiknek nem szabad hinni, köztük a fenit három oldallal.</a>
      </p>
      <related>
        <a href="https://hvg.hu/tudomany/20190927_zente_izomsorvadas_700_millio_alhir"/>
        <a href="https://hvg.hu/itthon/20190307_Szijjarto_a_plakatokrol_Nem_allitottunk_valotlansagot_nem_kerunk_bocsanatot"/>
      </related>
    </article>
  </body>
</html>