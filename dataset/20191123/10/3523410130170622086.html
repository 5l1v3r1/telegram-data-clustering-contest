<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641487/%D8%AA%D9%88%D8%B1%D9%85-%D9%86%D9%82%D8%B7%D9%87%E2%80%8C%D8%A7%DB%8C-%D8%A2%D8%A8%D8%A7%D9%86%E2%80%8C%D9%85%D8%A7%D9%87-%DB%B2%DB%B7-%D8%AF%D8%B1%D8%B5%D8%AF-%D9%86%D8%B1%D8%AE-%D8%AA%D9%88%D8%B1%D9%85-%D8%B3%D8%A7%D9%84%D8%A7%D9%86%D9%87-%DB%B4%DB%B1-%D8%AF%D8%B1%D8%B5%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T10:35:00+00:00"/>
    <meta property="og:title" content="تورم نقطه‌ای آبان‌ماه ۲۷ درصد/ نرخ تورم سالانه، ۴۱ درصد"/>
    <meta property="og:description" content="بر اساس اعلام مرکز آمار نرخ تورم نقطه‌ای آبان ٩٨ به ۲۷ درصد رسید که به این معناست که خانوارها به طور میانگین ٢٧ درصد بیشتر از آبان ٩٧ برای خرید ..."/>
  </head>
  <body>
    <article>
      <h1>
        <a href="https://www.bultannews.com/fa/news/641487/%D8%AA%D9%88%D8%B1%D9%85-%D9%86%D9%82%D8%B7%D9%87%E2%80%8C%D8%A7%DB%8C-%D8%A2%D8%A8%D8%A7%D9%86%E2%80%8C%D9%85%D8%A7%D9%87-%DB%B2%DB%B7-%D8%AF%D8%B1%D8%B5%D8%AF-%D9%86%D8%B1%D8%AE-%D8%AA%D9%88%D8%B1%D9%85-%D8%B3%D8%A7%D9%84%D8%A7%D9%86%D9%87-%DB%B4%DB%B1-%D8%AF%D8%B1%D8%B5%D8%AF">تورم نقطه‌ای آبان‌ماه ۲۷ درصد/ نرخ تورم سالانه، ۴۱ درصد</a>
      </h1>
      <h2>بر اساس اعلام مرکز آمار نرخ تورم نقطه‌ای آبان ٩٨ به ۲۷ درصد رسید که به این معناست که خانوارها به طور میانگین ٢٧ درصد بیشتر از آبان ٩٧ برای خرید ...</h2>
      <address><time datetime="2019-11-23T10:35:00+00:00">23 Nov 2019, 10:35</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، نرخ تورم ماهانه آبان ١٣٩٨ به ١,۶ درصد رسیده که در مقایسه با همین اطلاع در ماه قبل ٠.١ واحد درصد کاهش داشته است.</p>
      <p>کاهش <b>نرخ تورم</b> نقطه‌ای خانوارهای کشور</p>
      <p>منظور از نرخ تورم نقطه‌ای، درصد تغییر عدد شاخص قیمت، نسبت به ماه مشابه سال قبل می‌باشد. نرخ تورم نقطه‌ای در آبان ماه ١٣٩٨ به عدد ٢٧,٠ درصد رسیده است؛ یعنی خانوارهای کشور به طور میانگین ٢٧.٠ درصد بیشتر از آبان ١٣٩٧ برای خرید یک «مجموعه کالاها و خدمات یکسان» هزینه کرده­اند.</p>
      <p>نرخ تورم نقطه‌ای آبان ماه ١٣٩٨ در مقایسه با ماه قبل ١,٣ واحد درصد کاهش یافته است. نرخ تورم نقطه‌ای گروه‌های عمده «خوراکی ها، آشامیدنی ها و دخانیات» و «کالاهای غیر خوراکی و خدمات» به ترتیب ٢٨,٨ و ٢۶.٢ درصد بوده و نرخ تورم نقطه‌ای هر دو گروه عمده در مقایسه با ماه قبل کاهش داشته است.</p>
      <p>این در حالی است که نرخ تورم نقطه‌ای برای خانوارهای شهری ٢٧,٠ درصد می‌باشد که نسبت به ماه قبل ١,٣ واحد درصد کاهش داشته است. هم‌چنین این نرخ برای خانوارهای روستایی ٢٧,٣ درصد بوده که نسبت به ماه قبل ١,٢ واحد درصد کاهش داشته است.</p>
      <p>کاهش نرخ تورم ماهانه خانوارهای کشور</p>
      <p>منظور از نرخ تورم ماهانه، درصد تغییر عدد شاخص قیمت، نسبت به ماه قبل می‌باشد. نرخ تورم ماهانه آبان ١٣٩٨ به ١,۶ درصد رسیده که در مقایسه با همین اطلاع در ماه قبل، ٠.١ واحد درصد کاهش داشته است. تورم ماهانه برای گروه‌های عمده «خوراکی‌ها، آشامیدنی‌ها و دخانیات» و «کالاهای غیر خوراکی و خدمات» به ترتیب ١.۴ درصد و ١.٧ درصد بوده است.</p>
      <p>این در حالی است که نرخ تورم ماهانه برای خانوارهای شهری ١,۵ درصد می‌باشد که نسبت به ماه قبل ٠.۴ واحد درصد کاهش داشته است. هم‌چنین این نرخ برای خانوارهای روستایی ١.٨ درصد بوده که نسبت به ماه قبل ١.٠ واحد درصد افزایش داشته است.</p>
      <p>کاهش نرخ تورم سالانه خانوارهای کشور</p>
      <p>منظور از نرخ تورم سالانه، درصد تغییر میانگین اعداد شاخص قیمت در یک سال منتهی به ماه جاری، نسبت به دوره مشابه قبل از آن می‌باشد. نرخ تورم سالانه آبان ماه ١٣٩٨ برای خانوارهای کشور به ۴١,١ درصد رسیده که نسبت به همین اطلاع در ماه قبل، ٠,٩ واحد درصد کاهش نشان می‌دهد.</p>
      <p>این در حالی است که نرخ تورم سالانه برای خانوارهای شهری ۴٠,٣ درصد می‌باشد که نسبت به ماه قبل ١,٠ واحد درصد کاهش داشته است. هم‌چنین این نرخ برای خانوارهای روستایی ۴۵,١ درصد بوده که نسبت به ماه قبل ١,٢ واحد درصد کاهش داشته است.</p>
      <p>تغییرات قیمت ها در ماه جاری</p>
      <p>در گروه عمده «خوراکی‌ها، آشامیدنی‌ها و دخانیات» بیشترین افزایش قیمت نسبت به ماه قبل مربوط به گروه «سبزیجات» (گوجه ­فرنگی، پیاز، فلفل دلمه ­ای) و گروه «لبنیات و تخم مرغ» (تخم مرغ ماشینی) می‌باشد. در گروه عمده «کالاهای غیر خوراکی و خدمات» گروه «حمل ونقل شخصی» (بنزین، انواع اتومبیل سواری) بیشترین افزایش قیمت را نسبت به ماه قبل داشته‌اند.</p>
      <p>هم‌چنین گروه «سبزیجات» (کرفس و کاهو)، گروه «میوه و خشکبار» (پرتقال، لیموشیرین و پسته)، گروه «گوشت قرمز، سفید و فرآورده آنها» (گوشت گوسفند و گوشت گاو) و گروه «ادویه و خوراکی‌های طبقه‌بندی نشده در جای دیگر» (رب گوجه فرنگی) نسبت به ماه قبل، کاهش قیمت داشته است. در گروه عمده «کالاهای غیر خوراکی و خدمات» گروه «تفریح و فرهنگ» (تجهیزات رایانه‌ای، تلویزیون خارجی و تولید داخل و دستگاه تلفن همراه) نسبت به ماه قبل، کاهش قیمت داشته است.</p>
      <p>درصد تغییرات شاخص قیمت در دهک های هزینه ای کل کشور در ماه جاری</p>
      <p>دامنه تغییرات نرخ تورم سالانه در آبان ماه ١٣٩٨ برای دهک‌های مختلف هزینه‌ای از ۴٠,٧ درصد برای دهک اول تا ۴٢.٧ درصد برای دهک دهم است.</p>
    </article>
  </body>
</html>