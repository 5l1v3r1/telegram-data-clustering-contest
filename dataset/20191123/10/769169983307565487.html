<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.post852.com/291232/%e6%9b%b4%e5%94%94%e5%be%97%e9%96%92%ef%bc%8c%e9%83%bd%e8%a6%81%e5%87%ba%e5%9a%9f%e6%8a%95%e7%a5%a8%ef%bc%81/"/>
    <meta property="og:site_name" content="852郵報"/>
    <meta property="article:published_time" content="2019-11-23T10:00:00+00:00"/>
    <meta property="og:title" content="更唔得閒，都要出嚟投票！｜銘爺｜的士佬隨筆"/>
    <meta property="og:description" content="早兩日有個老友問我，禮拜去唔去投票？問嚟都多餘，梗係去啦，明知我黃到橙！借個機會！！！跪求各位手足，喺咁嘅環境之下，真係..."/>
  </head>
  <body>
    <article>
      <h1>更唔得閒，都要出嚟投票！｜銘爺｜的士佬隨筆</h1>
      <address><time datetime="2019-11-23T10:00:00+00:00">23 Nov 2019, 10:00</time> by <a rel="author" href="https://www.post852.com/category/%e7%9a%84%e5%a3%ab%e4%bd%ac%e9%9a%a8%e7%ad%86/" target="_blank">銘爺 －的士佬隨筆</a></address>
      <p>早兩日有個老友問我，<br/>禮拜去唔去投票？<br/>問嚟都多餘，梗係去啦，<br/>明知我黃到橙！<br/>借個機會！！！<br/>跪求各位手足，<br/>喺咁嘅環境之下，<br/>真係要各有各做，<br/>仲要係盡做，<br/>更唔得閒，都要出嚟投票！<br/>話畀個政府知！！！<br/>去到今日咁嘅環境，<br/>根本就係控制唔到局面！<br/>大部份市民，<br/>已經唔再信任呢個政府！<br/>點解？？？<br/>因為你用緊人治，<br/>唔係用法治，<br/>咁點會有人服呢個政府呢！<br/>香港正正就係靠法治，<br/>呢個金漆招牌，<br/>令到一個小小嘅漁港，<br/>可以成為一個國際大都會！<br/>但係可惜，九七主權移交之後，港共政府偏偏就用人治方法去管治香港！<br/>我退一萬步，<br/>就算當你用心係好，<br/>但係用錯方法！<br/>要消滅仇恨嘅種子，<br/>用嘅就係法治！<br/>法律面前人人平等！<br/>無論任何人，<br/>觸犯法律就要受到法律制裁！（普通法）<br/>唔係講你大陸個套！<br/>香港人唔要人治，<br/>香港人要嘅係法治！<br/>講多句！<br/>只要香港嘅嘢你唔插手，<br/>香港就冇問題㗎喇！<br/>搞到今時今日咁，<br/>就係共慘黨隻手越伸越長…！<br/>喂喂喂！<br/>啊銘爺！<br/>共慘黨！<br/>又小氣，仲要鬥氣！<br/>根本就係唔抵得香港咁叻！<br/>開工啦！<br/>下一站：海洋公園</p>
      <p>（圖片來源：香港蘋果日報Facebook）</p>
      <p>所有博客及專欄文章只代表作者本人意見，並不代表本報立場。</p>
    </article>
  </body>
</html>