<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904844/guardiola-sluit-bayern-uit-gekke-reden-om-te-zeggen-dat-ik-niet-gelukkig-ben-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-23T10:44:00+00:00"/>
    <meta property="og:title" content="Bayern München zoekt een trainer, Guardiola sluit terugkeer uit"/>
    <meta property="og:description" content="Pep Guardiola heeft een dikke streep gezet door een mogelijke terugkeer bij Bayern München. Volgens Duitse media was de Catalaanse succestrainer 'de droomkandidaat' van de Bundesliga-kampioen, maar hij wil niet vertrekken bij Manchester City."/>
  </head>
  <body>
    <article>
      <h1>Bayern München zoekt een trainer, Guardiola sluit terugkeer uit</h1>
      <address>
        <time datetime="2019-11-23T10:44:00+00:00">23 Nov 2019, 10:44</time>
      </address>
      <p>
        <b>Pep Guardiola heeft een dikke streep gezet door een mogelijke terugkeer bij Bayern München. Volgens Duitse media was de Catalaanse succestrainer 'de droomkandidaat' van de Bundesliga-kampioen, maar hij wil niet vertrekken bij Manchester City.</b>
      </p>
      <p>Onder meer <i>BILD</i> schreef dat Guardiola <a href="https://www.voetbalprimeur.be/nieuws/903587/-ten-hag-op-shortlist-van-drie-bayern-m-nchen-droomt-van-guardiola-.html?utm_source=doorlink&amp;utm_medium=doorlink&amp;utm_campaign=doorlink">niet meer gelukkig is in Engeland</a>. Niets van waar, bezweert de voormalig coach van FC Barcelona. "Waarom denken mensen dat ik niet gelukkig ben hier? Omdat we onderuit zijn gegaan op Anfield? Of dat ik drie duels heb verloren dit seizoen? Dat is een gekke reden om te zeggen dat ik niet gelukkig ben, ik wil juist blijven hier", zegt hij in Engelse media.</p>
      <p>Manchester City kijkt al tegen een achterstand van negen punten aan op koploper Liverpool in de Premier League, maar volgens Guardiola geeft de titelverdediger niet op. "Als mensen dat denken, kennen ze mij niet. Ik ga de uitdaging juist aan, ik vind het geweldig om eens in deze positie te verkeren. Als de club me volgend seizoen nog wil, zal ik daar voor de volle honderd procent in meegaan."</p>
      <p>Bayern München lijkt de pijlen inmiddels op Mauricio Pochettino te hebben gericht. Ook Ajax-trainer Erik ten Hag en Thomas Tuchel van Paris Saint-Germain worden genoemd.</p>
    </article>
  </body>
</html>