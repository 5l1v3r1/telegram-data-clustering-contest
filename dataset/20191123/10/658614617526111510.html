<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/176057/waterzuivering-oosterwold-nog-niet-op-orde"/>
    <meta property="og:site_name" content="omroep flevoland"/>
    <meta property="article:published_time" content="2019-11-23T10:35:00+00:00"/>
    <meta property="og:title" content="Waterzuivering Oosterwold nog niet op orde"/>
    <meta property="og:description" content="Een groot deel van de inwoners van de wijk Oosterwold in Almere loost huishoudelijk afvalwater dat nog niet voldoende is gezuiverd. Dat constateert het Waterschap Zuiderzeeland na controles. Het gevolg is dat fosfaten, oftewel zuurresten, niet genoeg worden afgebroken."/>
  </head>
  <body>
    <article>
      <h1>Waterzuivering Oosterwold nog niet op orde</h1>
      <address>
        <time datetime="2019-11-23T10:35:00+00:00">23 Nov 2019, 10:35</time>
      </address>
      <p>
        <b>Een groot deel van de inwoners van de wijk Oosterwold in Almere loost huishoudelijk afvalwater dat nog niet voldoende is gezuiverd. Dat constateert het Waterschap Zuiderzeeland na controles. Het gevolg is dat fosfaten, oftewel zuurresten, niet genoeg worden afgebroken.</b>
      </p>
      <p>Omdat in Oosterwold geen riool ligt, moeten inwoners water uit de wc, gootsteen, doucheputje en wasmachine zelf zuiveren voordat het in de sloot belandt. Dat gebeurt met zogeheten IBA-systemen (Individuele Behandeling Afvalwater).</p>
      <p><b>Een daling van goedwerkende systemen</b><br/>Hoewel eind vorig jaar juist <a href="https://www.omroepflevoland.nl/nieuws/168592/waterzuivering-oosterwold-beter-maar-nog-lang-niet-goed">bleek</a> dat het beter ging met de zuivering, blijkt nu dat het aantal huishoudens dat aan de normen voldoet, daalt. Van de 119 systemen, voldoen er 33 niet.</p>
      <p>Het waterschap mag huiseigenaren een dwangsom opleggen, maar de organisatie stopt hiermee omdat het gewenste doel niet wordt bereikt. Volgens het waterschap hebben leveranciers al veel gedaan aan het verbeteren van de systemen, maar zonder het gewenste resultaat.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>