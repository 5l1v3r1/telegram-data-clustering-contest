<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200793/%DA%A9%D9%86%D8%AA%D8%B1%D9%84-%D8%A2%D9%81%D8%AA-%DA%A9%D8%B1%D9%85-%DA%AF%D9%84%D9%88%DA%AF%D8%A7%D9%87-%D8%A7%D9%86%D8%A7%D8%B1-%D8%AF%D8%B1-%DB%8C%D8%B2%D8%AF-%D8%A8%D8%A7-%D9%81%D9%86%D8%A7%D9%88%D8%B1%DB%8C-%D9%87%D8%B3%D8%AA%D9%87-%D8%A7%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-23T10:29:58+00:00"/>
    <meta property="og:title" content="کنترل آفت کرم گلوگاه انار در یزد با فناوری هسته‌ای"/>
    <meta property="og:description" content="ایسنا/یزد سرپرست پژوهشکده کشاورزی هسته‌ای پژوهشگاه علوم و فنون هسته‌ای ایران از اجرای طرح کنترل آفت کرم گلوگاه انار و مگس مدیترانه در استان یزد با استفاده از علوم هسته‌ای از ابتدای سال آینده به صورت پایلوت خبر داد."/>
  </head>
  <body>
    <article>
      <h1>کنترل آفت کرم گلوگاه انار در یزد با فناوری هسته‌ای</h1>
      <address><time datetime="2019-11-23T10:29:58+00:00">23 Nov 2019, 10:29</time> by <a rel="author">امیر رضازاده</a></address>
      <p>ایسنا/یزد سرپرست پژوهشکده کشاورزی هسته‌ای پژوهشگاه علوم و فنون هسته‌ای ایران از اجرای طرح کنترل آفت کرم گلوگاه انار و مگس مدیترانه در استان یزد با استفاده از علوم هسته‌ای از ابتدای سال آینده به صورت پایلوت خبر داد.</p>
      <p>«ابراهیم مقیسه» در آیین اختتامیه پنجمین همایش ملی کاربرد فناوری هسته ای در کشاورزی و منابع طبیعی که به میزبانی دانشگاه یزد برگزار شد، تصریح کرد: طبق هماهنگی‌های انجام شده، طرح کنترل آفت کرم گلوگاه انار و مگس مدیترانه از ابتدای سال 1399 به صورت پایلوت در استان یزد اجرا می‌شود.</p>
      <p>وی همچنین نقش مهم استفاده از علون هسته‌ای در مدیریت آب، خاک و تغذیه گیاهان را یاداور شد و با اشاره به ظرفیت یزد در حوزه های مختلف علمی و اجرایی، افزود: انجام تحقیقات و پژوهش‌های کافی در حوزه‌های مورد استفاده استان، نظیر کشت‌های گلخانه‌ای و کاشت درخت پسته در یزد ضروری است.</p>
      <p>مقیسه در ادامه این مراسم با شرکت در جلسه نشست پرسش و پاسخ که با حضور معاون آموزشی دانشکده منابع طبیعی و کویرشناسی دانشگاه یزد و تنی چند از مسئولان سازمان منابع طبیعی و جهاد کشاورزی استان برگزار شد، در مورد چالش‌های پیش‌روی بهره‌برداران حوزه منابع طبیعی و کشاورزی و ارائه‌ راهکارهای لازم برای رفع آنها در حوزه فنون هسته‌ای، بحث و تبادل نظر کرد.</p>
      <p>برگزاری کارگاه‌های کاربرد فنون هسته‌ای در مدیریت آب، خاک و تغذیه گیاه و نیز کاربرد فنون هسته‌ای در کنترل آفات و بیماری‌های گیاهی و بازدید از مجتمع پژوهشی ایران مرکزی در شهرستان تفت، از جمله برنامه‌های اختتامیه این دوره همایش ملی بود.</p>
      <p>انتهای پیام</p>
    </article>
  </body>
</html>