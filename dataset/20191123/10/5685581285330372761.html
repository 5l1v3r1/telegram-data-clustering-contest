<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/tarim-ve-orman-bakani-pakdemirli-canli-yayinda-acikladi-1286607-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-23T10:09:00+00:00"/>
    <meta property="og:title" content="Tarım ve Orman Bakanı Pakdemirli canlı yayında açıkladı"/>
    <meta property="og:description" content="Tarım ve Orman Bakanı Dr. Bekir Pakdemirli, Hakan Çelik ile Hafta Sonu programına konuk oldu. Bakan Pakdemirli, Çiftçilerimize verilen destek ödemelerinde önemli artışlar gerçekleştirdik. 2020'de çiftçiye 22 milyar lira destek vereceğiz dedi."/>
  </head>
  <body>
    <article>
      <h1>Tarım ve Orman Bakanı Pakdemirli canlı yayında açıkladı</h1>
      <h2>Tarım ve Orman Bakanı Dr. Bekir Pakdemirli, Hakan Çelik ile Hafta Sonu programına konuk oldu. Bakan Pakdemirli, "Çiftçilerimize verilen destek ödemelerinde önemli artışlar gerçekleştirdik. 2020'de çiftçiye 22 milyar lira destek vereceğiz" dedi.</h2>
      <address>
        <time datetime="2019-11-23T10:09:00+00:00">23 Nov 2019, 10:09</time>
      </address>
      <p>Bakan Pakdemirli'nin açıklamalarından satır başları şu şekilde:</p>
      <p>"İstanbul'da yaşayan vatandaşlarımız korkmasınlar. 3-4 aylık suyumuz var. Suyumuzu israf etmeyelim, her zaman dikkatli kullanalım. Pazartesi gününden itibaren de yağışlı hava geliyor. Bugün için suyu istediğimiz gibi kullanabiliriz ama israf edeceğimiz su geleceğimizden gidiyor. Suyu verimli kullanmayı öğrenmeliyiz. </p>
      <p>
        <b>GIDA GÜVENLİĞİ MESELESİ</b>
      </p>
      <p>Vatandaşlarımız ıspanağı güvenle yiyebilirler. Ispanakla ilgili yaşadığımız elim olayda yabani otlar karışmış. Zehirlenmeler yabani otlar sebebiyle ortaya çıktı. Çiftçilerimizi bilinçlendirmemiz gerekiyor. Eğer tarlada ilaçlama yapılsaydı bu durum yaşanmayacaktı. </p>
      <p>ALO 174 çok önemli. Her işletmenin ya da her marketin başına bir polis dikemeyiz. Herhangi bir ürünle ilgili şüphesi olan vatandaşlarımız ALO 174'ü arayamalı, biz de gerekli denetimleri yapacağız. Yapılan analizlerle ilgili sonuçları vatandaşlarımızla da paylaşıyoruz.</p>
      <p>
        <b>İKLİM DEĞİŞİKLİĞİ FARKINDALIĞI</b>
      </p>
      <p>Vatandaşlarımızla geniş katılımlı bir ağaçlandırma çalışması yaptık. Türkiye tarihinin en geniş katılımlı bir kampanya gerçekleşti. Milletimize katılım için teşekkür ediyorum. 7'den 70'e büyük bir katılım oldu. Ben bakanlığımın en mutlu gününü yaşadım o gün. Sayın Cumhurbaşkanımızın fikriyle bu günü "Milli Ağaçlandırma Günü" ilan ettik, her yıl bu etkinlik yapılacak. </p>
      <p>Türkiye son 17 yılda orman varlığını artıran nadir ülkelerden biri. Bugün Türkiye'nin yüzde 27-28'i orman. Ağaçlandırma konusunda belediyelerin yanındayız. Millet bahçeleri ile ilgili taleplere cevap veriyoruz ve destek oluyoruz. </p>
      <p>
        <b>SAHTE BAL MESELESİ</b>
      </p>
      <p>Sahte gıdalarla ilgili çalışmalarımız devam ediyor. En kısa zamanda Meclis'e bu konuyla ilgili bir yasa tasarısı getirmeyi düşünüyoruz. Cezaların artması için çalışıyoruz. Bana göre tekrar durumunda hapis cezası olmalı. Vatandaş nar ekşisi aldığını düşünüyor ama nar ekşili fruktoz yiyoruz. Bu tür gıdaların tüketimini ortadan kaldırmalıyız. </p>
      <p>
        <b>TARIM VE HAYVANCILIĞIN DURUMU</b>
      </p>
      <p>Üreticilerimiz ve yetiştiricilerimiz zaman zaman problem yaşıyorlar ama şundan eminler seslerini duyan ve destek veren bir bakanlık var. En basiti 1,70 olan süt fiyatını 2,30'a çıkardık. Sütle ilgili Türkiye'nin bir problemi kalmamıştır. 18 aydır, et ithalatı için bağlantı yapmadık. İstisnalar dışında et ithalatı yapmıyoruz. İthal et pazarı olmaktan çıkmalıyız. Bizim ana odağımız üreticimizi korumaktır. Tüketicilerimizle ilgili bir mağduriyet durumu olduğunda da gerekli müdahaleyi yaparız. Son iki senedir et fiyatlarında artış olmadı. </p>
      <p>Sözleşmeli üretim son derece önemli. Sözleşmeli üretim üzerinden çalışmalar yapılırsa hem üreticimiz hem tüketicimiz korunmuş olacaktır. Tarım Şurası bize bu görevi verdi, bu konuda çalışmalarımızı artıracağız.</p>
      <p>
        <b>TARIM VE ORMAN ŞURASI</b>
      </p>
      <p>Tarım ve Orman Şurası'na rekor düzeyde katılım oldu. Şurada alınan kararlarla ilgili gerekli takiplerimizi yapacağız. Asıl işimiz bundan sonra başlıyor. Alınan kararların hayata geçmesi, alınan kararlar kadar önemli.</p>
      <p>
        <b>BÜYÜKBAŞ HAVYANLAR İÇİN AKILLI KÜPE PROJESİ</b>
      </p>
      <p>Dünyada olmayan bir sistem geliştirdik. Biz her bir büyükbaşın kulağına bu küpeyi takabilirsek, Türkiye'deki her bir hayvanı takip edeceğiz. Sayım konusunda bir sıkıntı kalmayacak. Şu anda denemelerimiz devam ediyor. Küpenin hayvanlara herhangi bir zararı da yok. </p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/23/--4301983.Jpeg"/>
      </figure>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/23/--4301984.Jpeg"/>
      </figure>
      <p>
        <b>KÖYE DÖNÜŞ PROJESİ</b>
      </p>
      <p>İnsanları doğduğu yerde tutabilirsek köyden kente göçü terse çevirebiliriz. Tarım ve hayvancılık popüler işler arasında değil. Ülkemizin çok verimli toprakları var. Türkiye'de işlenmemiş tarla kalmasın istiyoruz. Sayın Maliye ve Hazine Bakanımıza da teşekkür ediyorum. Çiftçilerimize verilen destek ödemelerinde önemli artışlar gerçekleştirdik. 2020'de çiftçiye 22 milyar lira destek vereceğiz. </p>
      <p>Üreticilerimizin mağdur olmaması için hasat öncesinde alım fiyatı açıkladık. Bunu yaparken de <a href="http://www.gazetevatan.com/arama/?Keyword=TMO">TMO</a>'nun zarar etmemesini sağladık. Bu fiyat ayarlamalarını sağlamayı başardık.</p>
      <p>
        <b>GENÇLERİN İSTİHDAM BEKLENTİSİ</b>
      </p>
      <p>Kamuda olmak değerli ama hayat bir mücadeledir. Müteşebbis olsunlar, deneyim kazansınlar. İhtiyaç oldukça biz alım yaparız. Orman Genel Müdürlüğü'ne 5 bin personel aldık. <a href="http://www.gazetevatan.com/arama/?Keyword=Meteoroloji">Meteoroloji</a> Genel Müdürlüğü'ne 100 kişi alınacak. </p>
      <p>Özel sektörün odak noktası verimliliktir. Özel sektör ve kamunun çalışma prensiplerini harmanlandığınızda daha verimli bir sistem ortaya çıkıyor. Rakamlar size her zaman başarılı olup olmadığınızı gösterir. </p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/23/--4301985.Jpeg"/>
      </figure>
      <p>
        <b>ORMAN YANGINLARI</b>
      </p>
      <p>Akdeniz ülkeleri içerisinde Türkiye, orman yangınlarıyla mücadelede en başarılı ülke. Sürekli yeni teknolojileri kullanıyoruz. Yangınlarda İHA'ları ve dronları kullandık. Cumhurbaşkanımız her türlü desteği veriyor. Bu sene çıkan yangınların büyük bir kısmında vatandaşlarımızın ihmali var. </p>
      <p>
        <b>HAL YASASINDA SON DURUM</b>
      </p>
      <p>Geçen sene tarlada 3 lira olan domates 12 liraya vatandaşın evine girdi. Hızlı bir şekilde üretici ve tüketiciye fayda sağlayacak bir gayreti ortaya koyacağız. Hal yasası da Tarım ve Orman Şurası'nda alınan kararlarla şekillenecektir. </p>
      <p>
        <b>TÜRKİYE'DE BALIKÇILIK</b>
      </p>
      <p>Balıkçılıkta Türkiye'nin bir gurur tablosu var. 2023'te 1 milyar <a href="http://www.gazetevatan.com/arama/?Keyword=dolar">dolar</a>lık bir balık ihracatı hedefimiz vardı ve buna şimdiden ulaştık. Şimdi yeni hedefimiz 2023'e kadar 2 milyar dolar. Kaçak avcılara aman verdirmeyeceğiz. Sürdürülebilir olduğu sürece avcılık faydalı bir şeydir. Avcılık yaparken kaynakları tüketmemeliyiz. </p>
      <p>Balon balığı zehirli bir balık. Yapılabildiğinde aslında yenebilir bir balık. <a href="http://www.gazetevatan.com/arama/?Keyword=Kanada">Kanada</a>, Türkiye'den balon balıklarının tanesini 10 liradan istiyor. Balon balıklarından ilaç yapılacak. </p>
      <p>
        <b>BOZULAN EKOLOJİK DENGE</b>
      </p>
      <p>Hiçbir konuda israf yapmamalıyım. Gelecek nesillerden emanet aldığımız dünyayı korumamız gerekiyor. 22. yüzyılda Türkiye'nin hala yaşanabilir bir ülke olmasını istiyorsak, çok dikkat etmemiz gerekiyor.  </p>
      <p>
        <b>ELEKTRİKLİ TRAKTÖR</b>
      </p>
      <p>Elektrikli traktörün prototipi üretildi. Saha denemeleri yapılıyor. Yol haritası da tamamlanmak üzere. 45 dakikada şarj olup, 7-8 saat çalışabilecek.  Ve bu traktör de alınabilir bir fiyatta olacak. Mazotla çalışan emsalleriyle yakın bir fiyatta olmasını bekliyoruz."</p>
    </article>
  </body>
</html>