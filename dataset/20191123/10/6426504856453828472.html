<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spidersweb.pl/2019/11/iphone-12-ile-ram.html?full=1"/>
    <meta property="og:site_name" content="Spider's Web"/>
    <meta property="article:published_time" content="2019-11-23T10:00:56+00:00"/>
    <meta property="og:title" content="iPhone 12 z większą ilością RAM-u. Wielozadaniowość na jeszcze wyższym poziomie"/>
    <meta property="og:description" content="Wszystko ma swoje granice – z czasem nawet iPhone'om zabraknie pamięci. iPhone 12 przesunie te granice. Wiemy ile RAM-u będzie miał na pokładzie."/>
  </head>
  <body>
    <article>
      <h1>iPhone 12 z większą ilością RAM-u. Wielozadaniowość na jeszcze wyższym poziomie</h1>
      <address><time datetime="2019-11-23T10:00:56+00:00">23 Nov 2019, 10:00</time> by <a rel="author" href="https://www.spidersweb.pl/author/amat3ur" target="_blank">Maciej Gajewski</a></address>
      <p>
        <b>Jedną z największych zalet iOS-a jest jego wzorowe zarządzanie pamięcią i żonglowanie aktywnymi procesami. Wszystko ma jednak swoje granice – z czasem zabraknie pamięci. iPhone 12 przesunie te granice, ma mieć więcej RAM-u.</b>
      </p>
      <p>iOS i iPadOS zapewniają niezrównany na pozostałych systemach mobilnych komfort korzystania z wielu aplikacji równocześnie – przynajmniej od strony technicznej. Przełączanie się między aplikacjami jest szybkie i płynne, a najczęściej przywrócone aplikacje są w tym samym stanie, w jakim je zostawiliśmy.</p>
      <p>Są jednak granice możliwości zręcznie napisanego kodu. Wraz ze zwiększaniem się funkcjonalności systemu i aplikacji, zwiększa się ich apetyt na pamięć operacyjną. I choć iPhone’y i iPady faktycznie wymagają do komfortowego działania mniej RAM-u od konkurencyjnych produktów, tak prędzej czy później zacznie w nich tego RAM-u braknąć. iPhone 12 to czas na zmiany.</p>
      <h3><a href="https://www.spidersweb.pl/tag/iphone-12">iPhone 12</a> Pro i iPhone 12 Pro Max z 6 GB RAM.</h3>
      <p>Tak przynajmniej twierdzą cieszący się dobrą reputacją <a href="https://www.macrumors.com/2019/11/22/barclays-iphone-12-pro-likely-6gb-ram/">analitycy z Barclays</a>, bazując swoje informacje na kontaktach z podwykonawcami Apple’a. iPhone 12 Pro i Pro Max będą mieć więc o 2 GB więcej RAM-u od iPhone’a 11 Pro i Pro Max. iPhone 12 Pro i Pro Max mają być również wyposażony czujnik głębi (ToF 3D) a także w modem zgodny z siecią 5G.</p>
      <p>iPhone 12 ma nadal mieć 4 GB RAM na pokładzie, podobnie jak iPhone 11. Telefon ma jednak również być zgodny z siecią 5G. Nadal też jest planowane uruchomienie w lutym produkcji telefonu, mającego być <a href="https://www.spidersweb.pl/tag/iphone-se-2">następcą iPhone’a SE</a>. Ma on być – w pewnym uproszczeniu – iPhone’em 8 z procesorem A13 i 3 GB RAM.</p>
    </article>
  </body>
</html>