<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/samajwadi-party-leader-caught-smoking.html"/>
    <meta property="og:site_name" content="Kvatha.com"/>
    <meta property="article:published_time" content="2019-11-23T10:49:00+00:00"/>
    <meta property="og:title" content="ആശുപത്രി പരിസരത്ത് നിന്ന് സിഗരറ്റ് വലിക്കുന്ന സമാജ് വാദി പാര്‍ട്ടി നേതാവ്; ചോദ്യം ചെയ്തപ്പോള്‍ മോശം പബ്ലിസിറ്റിയും ഇക്കാലത്ത് പബ്ലിസിറ്റിയാണെന്ന് മറുപടി; വീഡിയോ വൈറല്‍"/>
    <meta property="og:description" content="ആശുപത്രി പരിസരത്ത് നിന്ന് സിഗരറ്റ് വലിക്കുന്ന സമാജ് വാദി പാര്‍ട്ടിNews, Politics, Controversy, Smoking, Video, Birthday Celebration, National,"/>
  </head>
  <body>
    <article>
      <h1>ആശുപത്രി പരിസരത്ത് നിന്ന് സിഗരറ്റ് വലിക്കുന്ന സമാജ് വാദി പാര്‍ട്ടി നേതാവ്; ചോദ്യം ചെയ്തപ്പോള്‍ മോശം പബ്ലിസിറ്റിയും ഇക്കാലത്ത് പബ്ലിസിറ്റിയാണെന്ന് മറുപടി; വീഡിയോ വൈറല്‍</h1>
      <address><time datetime="2019-11-23T10:49:00+00:00">23 Nov 2019, 10:49</time> by <a rel="author">kvartha pre</a></address>
      <p><b>മൊറാദാബാദ്: (www.kvartha.com 23.11.2019) </b>ആശുപത്രി പരിസരത്ത് നിന്ന് സിഗരറ്റ് വലിക്കുന്ന സമാജ് വാദി  പാര്‍ട്ടി നേതാവിന്റെ വീഡിയോ വൈറല്‍. ഉത്തര്‍പ്രദേശിലെ മൊറാദാബാദിലാണ് സംഭവം. എസ് പി പ്രദേശിക നേതാവായ ഹാജി ഇക്രം ഖുറേഷിയാണ് നിരോധിത മേഖലയില്‍ നിന്നും സിഗരറ്റ് വലിച്ച് കുഴപ്പത്തിലായത്. പാര്‍ട്ടി അധ്യക്ഷന്‍ മുലായം സിംഗ് യാദവിന്റെ ജന്മദിനം  പ്രമാണിച്ച് ആശുപത്രികളില്‍ രോഗികളെ സന്ദര്‍ശിച്ച് മധുരപലഹാരങ്ങള്‍ വിതരണം ചെയ്യാന്‍ എത്തിയതായിരുന്നു ഹാജി ഖുറേഷി.<br/><br/>നിരോധിത മേഖലയില്‍ നിന്നും പുകവലിക്കുന്ന കാര്യം ശ്രദ്ധയില്‍പെട്ടതോടെ ഒരാള്‍ ഇക്കാര്യം ചൂണ്ടിക്കാട്ടിയെങ്കിലും ആശുപത്രിക്കുള്ളില്‍ നിന്നല്ല, പുറത്ത്, പാര്‍ക്കിംഗ് സ്ഥലത്തുനിന്നാണ് താന്‍ പുകവലിച്ചതെന്നും നിങ്ങള്‍ എന്തുവേണമെങ്കിലും ചെയ്തോളൂ, മോശം പബ്ലിസിറ്റിയും ഇക്കാലത്ത് പബ്ലിസിറ്റിയാണെന്ന മറുപടിയായിരുന്നു ഖുറേഷി നല്‍കിയത്.</p>
      <figure>
        <img src="https://1.bp.blogspot.com/-EcCWwcZ9bCI/XdkOW0C2dTI/AAAAAAABt_k/_vFir5R79zIVPgitkzZ3gZHCbxcLrp2mwCLcBGAsYHQ/s1600/Samajwadi-Party-leader-Haji.jpg"/>
      </figure>
      <p>മുലായം സിംഗിന്റെ 81-ാം ജന്മദിനമാണ് ശനിയാഴ്ച. ആഘോഷത്തിന്റെ ഭാഗമായി 81 കിലോ തൂക്കമുള്ള ലഡുവാണ് അദ്ദേഹം മുറിച്ച് പാര്‍ട്ടി പ്രവര്‍ത്തകര്‍ക്ക് വിതരണം ചെയ്തത്. മുഖ്യമന്ത്രി യോഗി ആദിത്യനാഥ് അടക്കമുള്ളവര്‍ മുലായമിന് ജന്മദിനാശംസകള്‍ നേര്‍ന്നു.</p>
      <figure>
        <iframe data-src="https://twitter.com/ANINewsUP/status/1197927307379445762?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം )</a><br/><br/>Keywords: <b>Samajwadi Party leader caught smoking inside hospital premises in Moradabad [VIDEO],News, Politics, Controversy, Smoking, Video, Birthday Celebration, National.</b></p>
    </article>
  </body>
</html>