<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/m-reusas-turime-atsiprasyti-savo-fanu/73361"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-23T10:42:15+00:00"/>
    <meta property="og:title" content="M. Reusas: &quot;Turime atsiprašyti savo fanų&quot;"/>
    <meta property="og:description" content="Dortmundo &quot;Borussia&quot; penktadienį namuose netikėtai tik lygiosiomis 3:3 sužaidė su &quot;Bundesliga&quot; pirmenybių autsaideriais &quot;Paderborn&quot; futbolininkais."/>
  </head>
  <body>
    <article>
      <h1>M. Reusas: "Turime atsiprašyti savo fanų"</h1>
      <address>
        <time datetime="2019-11-23T10:42:15+00:00">23 Nov 2019, 10:42</time>
      </address>
      <p>Dortmundo "Borussia" penktadienį namuose netikėtai tik lygiosiomis 3:3 sužaidė su "Bundesliga" pirmenybių autsaideriais "Paderborn" futbolininkais.</p>
      <p>Tiesa, BVB buvo labai arti pralaimėjimo, kadangi po pirmo kėlinio atsilikinėjo 0:3, tačiau antroje mačo dalyje sugebėjo varžovams atsakyti trimis tiksliais smūgiais.</p>
      <p>Išlyginamąjį įvartį pelnęs Marco Reusas po rungtynių atsiprašė visų komandos fanų, tačiau negalėjo paaiškinti, kodėl BVB taip prastai atrodė pirmajame kėlinyje.</p>
      <p>"Turime atsiprašyti savo fanų, kurie buvo stadione. Negaliu paaiškinti, kas nutiko pirmajame kėlinyje. Net sunku apibūdinti tokį mūsų pasirodymą.</p>
      <p>Tai buvo tiesiog gėdinga ir tokie dalykai negali pasikartoti. Per pertrauką buvo akivaizdu, kad turime parodyti atitinkamą reakciją", - bendraudamas su DAZN kalbėjo M. Reusas.</p>
      <p>BVB kapitonas taip pat teigė, kad treneris tinkamai paruošė komanda, tačiau žaidimo plano įgyvendinti nesugebėjo patys žaidėjai.</p>
      <p>"Treneris mus visuomet gerai paruošia rungtynėms. Būtent mes, žaidėjai, esame atsakingi už tai, kad žaidimo plano būtų laikomasi aikštėje. </p>
      <p>Kartais mums trūksta tarpusavio supratimo. Privalome tiek atakuoti, tiek gintis kaip komanda. Šiuo metu mums tai nelabai pavyksta", - pridėjo vokietis.</p>
    </article>
  </body>
</html>