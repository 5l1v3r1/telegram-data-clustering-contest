<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/entertainment/2019/11/23/kangana-ranaut-looks-unrecognisable-as-j-jayalalithaa-in-thalaivi-first-look.html"/>
    <meta property="og:site_name" content="Manoramanews"/>
    <meta property="article:published_time" content="2019-11-23T10:56:12+00:00"/>
    <meta property="og:title" content="‘തലൈവി’ ജയലളിതയായി കങ്കണ; അമ്പരപ്പിക്കുന്ന മേക്കോവർ; ടീസർ വൈറൽ"/>
    <meta property="og:description" content="തമിഴകത്തിന്റെ അമ്മ ഒരിക്കൽ കൂടി വെള്ളിത്തിരയിൽ എത്തുന്നു. അതേ രൂപത്തിൽ ഭാവത്തിൽ വേഷത്തിൽ. തമിഴ്നാട് മുൻ മുഖ്യമന്ത്രി ജയലളിതയുടെ ജീവിതം പറയുന്ന 'തലൈവി' എന്ന ചിത്രത്തിന്റെ ടീസർ നിമിഷങ്ങൾ െകാണ്ട് വൈറലാവുകയാണ്. ബോളിവുഡ് നടി കങ്കണ റണാവത്താണ് ജയയായി എത്തുന്നത്. ജയലളിതയുടെ സിനിമാ–രാഷ്ട്രീയ ജീവിതം. Jayalalithaa. Thalaivi. Kangana Ranaut."/>
  </head>
  <body>
    <article>
      <h1>‘തലൈവി’ ജയലളിതയായി കങ്കണ; അമ്പരപ്പിക്കുന്ന മേക്കോവർ; ടീസർ വൈറൽ</h1>
      <address><time datetime="2019-11-23T10:56:12+00:00">23 Nov 2019, 10:56</time> by <a rel="author">സ്വന്തം ലേഖകൻ</a></address>
      <p>തമിഴകത്തിന്റെ അമ്മ ഒരിക്കൽ കൂടി വെള്ളിത്തിരയിൽ എത്തുന്നു. അതേ രൂപത്തിൽ, ഭാവത്തിൽ, വേഷത്തിൽ. തമിഴ്നാട് മുൻ മുഖ്യമന്ത്രി ജയലളിതയുടെ ജീവിതം പറയുന്ന 'തലൈവി' എന്ന ചിത്രത്തിന്റെ ടീസർ നിമിഷങ്ങൾ െകാണ്ട് വൈറലാവുകയാണ്. ബോളിവുഡ് നടി കങ്കണ റണാവത്താണ് ജയയായി എത്തുന്നത്. ജയലളിതയുടെ സിനിമാ–രാഷ്ട്രീയ ജീവിതം വ്യക്തമായി പറയുന്നു എന്ന സൂചന നൽകുന്നതാണ് ടീസർ. ജയലളിതയുടെ പഴയ കാല സിനിമയിലെ ഒരു നൃത്തരംഗവും രാഷ്ട്രീയക്കാരിയായ ശേഷമുള്ള അവരുടെ രൂപമാറ്റവും ടീസറിൽ കാണാം.</p>
      <p>എ.എല്‍ വിജയ് സംവിധാനം ചെയ്യുന്ന ചിത്രം തമിഴിലും ഹിന്ദിയിലുമായി ഒരേസമയം ചിത്രം പുറത്തിറക്കുമെന്നാണ് റിപ്പോര്‍ട്ടുകള്‍. ലോസ് ആഞ്ചലസിലെ ജേസണ്‍ കോളിന്‍സ് സ്റ്റുഡിയോയിലാണ് ജയലളിതായാകാനുള്ള കങ്കണയുടെ വേഷപ്പകര്‍ച്ച നടന്നത്. ഇതിന്റെ ചിത്രങ്ങള്‍ സോഷ്യല്‍ മീഡിയയില്‍ വൈറലായിരുന്നു. ബാഹുബലിക്കും മണികര്‍ണികയ്ക്കു വേണ്ടി തിരക്കഥയെഴുതിയ കെആര്‍ വിജയേന്ദ്ര പ്രസാദ് ആണ് തലൈവിക്കും തിരക്കഥ ഒരുക്കുന്നത്. വിബ്രി മീഡിയയുടെ ബാനറില്‍ വിഷ്ണു വരദനാണ് നിര്‍മാണം. ജി വി പ്രകാശ് കുമാര്‍ സംഗീതം.വിഡിയോ കാണാം.</p>
      <figure>
        <iframe src="https://www.youtube.com/embed/Ff5tOd2WHB0" width="853" height="480" data-service="Youtube" scrolling="no"/>
      </figure>
    </article>
  </body>
</html>