<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/2004941/%D8%A8%D8%A7%D8%B2%D8%AF%D8%A7%D8%B4%D8%AA-%DB%B4%DB%B6-%D9%86%D9%81%D8%B1-%D8%AF%D8%B1-%D8%AA%D8%B1%DA%A9%DB%8C%D9%87-%D8%A8%D9%87-%D8%A7%D8%AA%D9%87%D8%A7%D9%85-%D8%AA%D8%B1%D9%88%DB%8C%D8%AC-%D8%B9%D9%84%DB%8C%D9%87-%D8%B9%D9%85%D9%84%DB%8C%D8%A7%D8%AA-%D9%86%D8%B8%D8%A7%D9%85%DB%8C-%D8%AF%D8%B1-%D8%B3%D9%88%D8%B1%DB%8C%D9%87"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-23T10:15:00+00:00"/>
    <meta property="og:title" content="بازداشت ۴۶ نفر در ترکیه به اتهام ترویج علیه عملیات نظامی در سوریه"/>
    <meta property="og:description" content="*/ خبرگزاری آناتولی ترکیه از بازداشت ۴۶ نفر به دلیل «تبلیغات تروریستی» در شبکه های اجتماعی خبر داد. این افراد مطالبی در مخالفت با عملیات نظامی ترکیه در شمال شرق سوریه منتشر کرده اند. این خبرگزاری افزود «مظنونان در شهر آدانا واقع در جنوب شرق کشور به ا"/>
  </head>
  <body>
    <article>
      <h1>بازداشت ۴۶ نفر در ترکیه به اتهام ترویج علیه عملیات نظامی در سوریه</h1>
      <address>
        <time datetime="2019-11-23T10:15:00+00:00">23 Nov 2019, 10:15</time>
      </address>
      <p>خبرگزاری آناتولی ترکیه از بازداشت ۴۶ نفر به دلیل «تبلیغات تروریستی» در شبکه های اجتماعی خبر داد.<br/><br/>این افراد مطالبی در مخالفت با عملیات نظامی ترکیه در شمال شرق سوریه منتشر کرده اند.<br/><br/>این خبرگزاری افزود «مظنونان در شهر آدانا واقع در جنوب شرق کشور به اتهام نفرت پراکنی و توهین به حکومت ترکیه بازداشت شدند».<br/><br/>به گزارش خبرگزاری آلمان، ترکیه ماه گذشته به دنبال توافق با آمریکا و روسیه عملیات نظامی در سوریه را متوقف کرد.<br/><br/>نیروهای دموکراتیک سوریه (قسد) هدف اصلی عملیات نظامی ترکیه بودند. یگان های مدافع خلق (گروه کرد) بخش اصلی قسد مستقر در شمال شرق سوریه هستند.<br/><br/>ترکیه به تازگی گفت که احتمالا عملیات نظامی را از سر خواهد گرفت چرا که روسیه و آمریکا نتوانستند پیکارجویان کرد را به خروج از منطقه مرزی مورد توافق متقاعد کنند.<br/><br/>دولت ترکیه همچنین موج بازداشت منتقدین به عملیات نظامی در سوریه را در ترکیه به راه انداخته است.<br/><br/>سلیمان سویلو وزیر کشور ترکیه ماه گذشته گفت «حدود ۵۰۰ کاربر شبکه های اجتماعی مورد بازجویی قرار گرفته اند. این افراد به دست کم گرفتن عملیات نظامی ترکیه متهم هستند. ۱۲۱ تن از آنها بازداشت شدند».</p>
    </article>
  </body>
</html>