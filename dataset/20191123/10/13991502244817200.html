<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/502124-miron-markevich-iz-rotanya-poluchitsya-horoshij-trener-a-lednevu-nado-menshe-razvodit-na-pole-rukami"/>
    <meta property="og:site_name" content="Dynamomania.com"/>
    <meta property="article:published_time" content="2019-11-23T10:42:00+00:00"/>
    <meta property="og:title" content="Мирон МАРКЕВИЧ: &quot;Из Ротаня получится хороший тренер, а Ледневу надо меньше разводить на поле руками&quot;"/>
    <meta property="og:description" content="У листопаді участь в офіційних змаганнях брали чотири збірні України. Головна команда країни ще раніше здобула путівку до фінальної частини чемпіонату Європи 2020 року, але це не завадило їй здобути вольову нічию на виїзді в зустрічі із сербами. «Молодіжка», на жаль, розчарувала результатом у домашньому поєдинку відбору Євро-2021 (U-21), програвши Данії. А юнацькі збірні U-19 та U-17 виграли свої кваліфікаційні турніри й пробилися до еліт-раунду чемпіонату Європи-2020."/>
  </head>
  <body>
    <article>
      <h1>Мирон МАРКЕВИЧ: "Из Ротаня получится хороший тренер, а Ледневу надо меньше разводить на поле руками"</h1>
      <address>
        <time datetime="2019-11-23T10:42:00+00:00">23 Nov 2019, 10:42</time>
      </address>
      <p>У листопаді участь в офіційних змаганнях брали чотири збірні України. Головна команда країни ще раніше здобула путівку до фінальної частини чемпіонату Європи 2020 року, але це не завадило їй здобути вольову нічию на виїзді в зустрічі із сербами. «Молодіжка», на жаль, розчарувала результатом у домашньому поєдинку відбору Євро-2021 (U-21), програвши Данії. А юнацькі збірні U-19 та U-17 виграли свої кваліфікаційні турніри й пробилися до еліт-раунду чемпіонату Європи-2020.</p>
      <p>Оцінку цим результатам дав голова Комітету національних збірних команд УАФ Мирон Маркевич.</p>
      <p>
        <b>— Вам подобається футбол команди Шевченка?</b>
      </p>
      <p>— Так. Усе на контролі м'яча. Зараз узагалі такий футбол, глядачі хочуть бачити спектакль. Вважаю, що зараз збірній України вдається приносити задоволення своїм уболівальникам.</p>
      <p>
        <b>— Можна сказати, що на даний момент збірна України ввійшла до числа топ-збірних Європи?</b>
      </p>
      <p>— Я поки утримався б від прогнозів. Про це можна буде сказати після фінальної частини чемпіонату Європи. Але те, що ця команда за останній рік зробила великий крок уперед, це факт.</p>
      <p>
        <b>— Куди, на вашу думку, може дійти збірна України у фінальній частині Євро?</b>
      </p>
      <p>— Я чекаю як мінімум чвертьфіналу (посміхається). А там як карта ляже.</p>
      <p>
        <b>— Молодіжній збірній України буде складно пробитися до фінальної частини Євро-21?</b>
      </p>
      <p>— Почекаємо. Начебто хлопці стараються, стає видно почерк цієї команди, а результату немає. Але я, як і раніше, упевнений, що з Руслана Ротаня вийде хороший тренер.</p>
      <p>Непросто відразу привести колектив до спільного знаменника, коли склад повністю сформувався тільки перед офіційними матчами. Тим більше, що хлопці, які прийшли зі збірної U-20, грали трохи в інший футбол. У молодіжній збірній важливіше те, хто в перспективі може поповнити ряди головної команди країни.</p>
      <p>
        <b>— Претенденти є?</b>
      </p>
      <p>— Думаю, Денис Попов уже серйозно стукає в ці двері. В останній час непоганий футбол демонструє Роман Вантух.</p>
      <p>
        <b>— Усі відзначають Лєднєва...</b>
      </p>
      <p>— Видно, що Богдан зараз перебуває в хорошій формі, але якби він менше розводив на полі руками, користі від нього було б ще більше. Та й у грі з данцями півзахисник не переконав...</p>
      <p>
        <b>— Збірні U-19 і U-17 заслуговують гарних слів?</b>
      </p>
      <p>— Безумовно. Як і команда Андрія Шевченка, підопічні Олега Кузнецова та Олександра Петракова виграли свої кваліфікаційні раунди. Хороші команди і у Володимира Єзерського (U-18) і Сергія Нагорняка (U-16), тому в майбутнє українського футболу я дивлюся з оптимізмом.</p>
      <footer>Источник: <a href="http://www.ffu.org.ua/">Официальный сайт УАФ</a></footer>
    </article>
  </body>
</html>