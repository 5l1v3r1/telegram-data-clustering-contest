<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/23/lifearts/lifestyle/filarakia-sto-sfyri-diasima-antikeimena-tis-seiras/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-23T10:42:06+00:00"/>
    <meta property="og:title" content="Φιλαράκια : Στο σφυρί διάσημα αντικείμενα της σειράς"/>
    <meta property="og:description" content="Αναμνηστικά, κοστούμια κι αντίγραφα διάσημων αντικειμένων από τα αγαπημένα τηλεοπτικά «Φιλαράκια» βγαίνουν για πρώτη φορά «στο σφυρί»"/>
  </head>
  <body>
    <article>
      <h1>Φιλαράκια : Στο σφυρί διάσημα αντικείμενα της σειράς</h1>
      <h2>Αναμνηστικά, κοστούμια κι αντίγραφα διάσημων αντικειμένων από τα αγαπημένα τηλεοπτικά «Φιλαράκια» βγαίνουν για πρώτη φορά «στο σφυρί»</h2>
      <address><time datetime="2019-11-23T10:42:06+00:00">23 Nov 2019, 10:42</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Έχουν περάσει 25 χρόνια από τότε που τα<b> «Φιλαράκια»</b> εμφανίστηκαν για πρώτη φορά στις τηλεοπτικές οθόνες.</p>
      <p>Με αφορμή αυτή την ξεχωριστή επέτειο, διάσημα αντικείμενα των πρωταγωνιστών της αγαπημένης τηλεοπτικής σειράς, βγαίνουν για πρώτη φορά «στο σφυρί».</p>
      <p>
        <a href="https://www.in.gr/2019/11/23/greece/amyntaio-thriler-ton-nekro-palaimaxo-podosfairisti-stimeno-skiniko-thanatou-troxaio/">Αμύνταιο : Θρίλερ με τον νεκρό παλαίμαχο ποδοσφαιριστή – Στημένο σκηνικό θανάτου η τροχαίο;</a>
      </p>
      <p>Με στόχο την ενίσχυση του κινήματος γενναιοδωρίας «Giving Tuesday» η Warner Bros. Television και η εταιρεία συλλογής αναμνηστικών Prop Store συνεργάστηκαν και θα διαθέσουν προς πώληση σε δημοπρασία αντικείμενα από τους 10 κύκλους της δημοφιλούς σειράς <b>«Φιλαράκια».</b></p>
      <figure>
        <embed-post data-src="https://www.instagram.com/p/B5JmA5VgkU4" data-service="Instagram"/>
      </figure>
      <h3>Από την Τρίτη, 3 Δεκεμβρίου (Giving Tuesday) και μέχρι τις 17 Δεκεμβρίου, οι φαν της σειράς «Τα Φιλαράκια» απ’ όλο τον κόσμο μπορούν να υποβάλουν προσφορές για να αποκτήσουν αναμνηστικά, κοστούμια, αντίγραφα αντικειμένων εγκεκριμένα από το στούντιο και διακοσμητικά της σειράς.</h3>
      <p>Όλα τα έσοδα από τις πωλήσεις θα διατεθούν στη μη κερδοσκοπική οργάνωση «The Trevor Project», η οποία δραστηριοποιείται για την πρόληψη των αυτοκτονιών νέων της κοινότητας LGBTQ.</p>
      <figure>
        <embed-post data-src="https://www.instagram.com/p/B2NGU3WBHlF" data-service="Instagram"/>
      </figure>
      <figure>
        <embed-post data-src="https://www.instagram.com/p/B30HNNznx5W" data-service="Instagram"/>
      </figure>
      <figure>
        <embed-post data-src="https://www.instagram.com/p/B5FwKdeHisF" data-service="Instagram"/>
      </figure>
      <h3>Οι τιμές για όποιον ενδιαφέρεται να αποκτήσει αναμνηστικά της δημοφιλούς σειράς κυμαίνονται από 1.000 έως 15.000 δολάρια.</h3>
      <p>Υπάρχουν αρκετά πολυπόθητα αντικείμενα στον κατάλογο, συμπεριλαμβανομένου αντιγράφου του εικονικού πορτοκαλί καναπέ στο καφέ<b><i> Perk Central </i></b>που σύχναζαν οι πρωταγωνιστές, όπως επίσης αναμνηστικά από τον γάμο των Μόνικα Γκέλερ και του<a href="https://www.in.gr/2019/11/17/life/ti-koino-exei-o-tsantler-kai-o-tzoker/"> «Τσάντλερ Μπινγκ»</a> και ο αγαπημένος πιγκουίνος Hugsy του «Τζόι Τριμπιάνι».</p>
      <p>Επιπλέον, οι θαυμαστές που θα συμμετάσχουν στη δημοπρασία μπορούν να διεκδικήσουν ένα σενάριο παραγωγής της σειράς «Φιλαράκια».</p>
      <figure>
        <embed-post data-src="https://www.instagram.com/p/B0Tor6Qnnfx" data-service="Instagram"/>
      </figure>
      <p>Οι εορτασμοί με αφορμή την 25η επέτειο της σειράς είναι διαρκείς και περιλαμβάνουν τα πάντα, όπως ένα <b><a href="https://www.in.gr/2019/08/01/life/stamatiste-oti-kanete-ta-filarakia-epistrefoun/">pop-up κατάστημα</a> </b>και <b><a href="https://www.in.gr/2019/09/20/entertainment/tv/tin-25i-epeteio-tis-seiras-filarakia-giortazoun-google-kai-ralph-lauren/">συλλογή ρούχων Ralph Lauren</a></b> εμπνευσμένη από την «Ρέιτσελ Γκριν» που υποδύθηκε <a href="https://www.in.gr/tags/%cf%84%ce%b6%ce%ad%ce%bd%ce%b9%cf%86%ce%b5%cf%81-%ce%b1%ce%bd%ce%b9%cf%83%cf%84%ce%bf%ce%bd/">Τζένιφερ Άνιστον.</a></p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>