<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/spor/664480.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-23T10:24:00+00:00"/>
    <meta property="og:title" content="Galatasaray'da ısrarlı! Dünyaca ünlü futbolcu tarih verdi"/>
    <meta property="og:description" content="Brescia'da teknik direktör Fabio Grosso ile yıldızı barışmayan Mario Balotelli'nin Ocak ayında Galatasaray'a transfer olmak istediği ifade edildi."/>
  </head>
  <body>
    <article>
      <h1>Galatasaray'da ısrarlı! Dünyaca ünlü futbolcu tarih verdi</h1>
      <h2>Brescia'da teknik direktör Fabio Grosso ile yıldızı barışmayan Mario Balotelli'nin Ocak ayında Galatasaray'a transfer olmak istediği ifade edildi.</h2>
      <address>
        <time datetime="2019-11-23T10:24:00+00:00">23 Nov 2019, 10:24</time>
      </address>
      <p>İtalya Serie A ekiplerinden Brescia forması giyen Mario Balotelli'nin ismi yeniden Galatasaray ile anılıyor.</p>
      <p>İtalyan basını, geçtiğimiz günlerde idmandan kovulan ve Ocak ayında takımdan ayrılmayı düşünen Mario Balotelli'nin olası duraklarından birinin Galatasaray olabileceğini yazdı.</p>
      <p>Carlo Laudisa imzalı haberde; sansasyonel golcünün yıldızının teknik direktör Fabio Grosso ile bir türlü barışmadığı ve sarı kırmızılı ekibe büyük bir sempati duyduğu kaydedildi.</p>
      <p>Brezilya, Çin ve Amerika'dan birçok talibi olan Mario Balotelli'yi en fazla cezbeden takımın Galatasaray olduğu ifade edildi.</p>
      <p>İtalyan forvetin, Brescia ile 2022 yılına kadar sözleşmesi bulunuyor.</p>
    </article>
  </body>
</html>