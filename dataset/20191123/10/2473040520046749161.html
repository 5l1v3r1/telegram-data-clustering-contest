<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/special/retailarena/247131/ansvsa-anunta-controale-in-piete-abatoare-si-magazine-alimentare-pana-pe-7-ianuarie-2020.html"/>
    <meta property="og:site_name" content="Wall-Street"/>
    <meta property="article:published_time" content="2019-11-23T10:44:43+00:00"/>
    <meta property="og:title" content="ANSVSA anunta controale in piete, abatoare si magazine alimentare pana pe 7 ianuarie 2020"/>
    <meta property="og:description" content="Inspectorii sanitari-veterinari incep la sfarsitul acestei luni controale specifice sarbatorilor de iarna, cu scopul prevenirii aparitiei toxiinfectiilor alimentare si raspandirii virusului Pestei Porcine Africane (PPA), informeaza Autoritatea Nationala Sanitara Veterinara si pentru Siguranta Alimentelor (ANSVSA), potrivit Agerpres."/>
  </head>
  <body>
    <article>
      <h1>ANSVSA anunta controale in piete, abatoare si magazine alimentare pana pe 7 ianuarie 2020</h1>
      <address>
        <time datetime="2019-11-23T10:44:43+00:00">23 Nov 2019, 10:44</time>
      </address>
      <p>
        <b>Inspectorii sanitari-veterinari incep la sfarsitul acestei luni controale specifice sarbatorilor de iarna, cu scopul prevenirii aparitiei toxiinfectiilor alimentare si raspandirii virusului Pestei Porcine Africane (PPA), informeaza Autoritatea Nationala Sanitara Veterinara si pentru Siguranta Alimentelor (ANSVSA), potrivit <a href="http://agerpres.ro/">Agerpres.</a></b>
      </p>
      <hr/>
      <p>Controalele se vor derula incepand din 28 noiembrie 2019 si pana in data de 7 ianuarie 2020.</p>
      <p>"Se va verifica modul in care operatorii din sectorul alimentar respecta masurile privind combaterea pestei porcine africane (PPA), a conditiilor sanitare veterinare si de siguranta alimentelor referitoare la trasabilitatea, ambalarea, transportul, depozitarea si comercializarea carnii proaspete de porc, precum si a modului de marcare si certificare a carnii proaspete, a carnii tocate, a carnii preparate si a produselor din carne de porc, sau care contin carne de porc", spun reprezentantii Autoritatii.</p>
      <p>In acest sens, la nivelul DSVSA judetene si, respectiv a municipiului Bucuresti, vor fi constituite echipe, care, in colaborare cu reprezentantii Inspectoratelor de Politie judetene, si, respectiv, al municipiului Bucuresti, vor efectua controale oficiale privind<br/>verificarea modului de sacrificare a porcilor care se va realiza in unitati de abatorizare, dar si a modului de respectare a cerintelor legislatie aplicabile comertului cu porcine, carne de porc si produse din carne de porc si a masurilor privind restrictionarea miscarilor de porci, ca urmare a aparitiei si evolutiei focarelor de PPA.</p>
      <p>De asemenea, se vor realiza controale in trafic, cu sprijinul reprezentantilor Inspectoratelor de Politie judetene, pentru a se verifica daca sunt respectate conditiile legale pentru transportul animalelor, carnii si produselor din carne.</p>
      <p>Nu in ultimul rand, inspectorii sanitari-veterinari vor controla respectarea normelor in vigoare privind comercializarea oualor si produselor din oua, laptelui si produselor lactate, precum si pestelui si produselor din pescuit.</p>
      <p>"Obiectivele vizate in cadrul acestor actiuni sunt: pietele agro-alimentare, abatoare, unitatile de transare a carnii, unitatile de procesare si depozitare a alimentelor de origine animala, precum si in unitatile de vanzare cu amanuntul (carmangerii, macelarii, unitati de alimentatie publica, pizzerii, cantine, unitati tip catering, cofetarii, patiserii, laboratoare de cofetarie/patiserie, pensiuni turistice, unitati de tip hipermarket/supermarket, magazine alimentare etc.). Pietele agroalimentare vor fi supravegheate de catre medicii veterinari care vor sanctiona comercializarea produselor in alte conditii decat cele prevazute de normele sanitare veterinare", spun reprezentantii ANSVA.</p>
      <p>Autoritatea anunta ca este interzisa comercializarea produselor si alimentelor de origine animala in spatii improvizate (in sistem de vanzare stradal), nesupuse controlului sanitar-veterinar.</p>
      <p>Totodata, cu ocazia acestor controale, o atentie deosebita va fi acordata verificarii conditiilor sanitare veterinare si de igiena existente in locurile organizate periodic de catre autoritatile locale, in vederea comercializarii unor alimente care prezinta caracteristici traditionale, respectiv targurile de Craciun.</p>
      <p>La nivelul unitatilor de vanzare cu amanuntul supuse inregistrarii si controlului sanitar veterinar si pentru siguranta alimentelor se va verifica respectarea cerintelor pentru inregistrarea sanitara veterinara si pentru siguranta alimentelor, dar si cerintele de igiena si de trasabilitate a produselor alimentare.</p>
      <p>ANSVSA va asigura servicii permanente, inclusiv in zilele de sambata si duminica, atat la nivel judetean cat si in municipiul Bucuresti, in perioadele 28 noiembrie - 24 decembrie si 27 decembrie 2019 - 7 ianuarie 2020. La sediile DSVSA judetene si ale circumscriptiilor sanitare veterinare si pentru siguranta alimentelor oficiale (CSVSAO) va fi afisat programul de lucru, numele medicului veterinar responsabil si numarul de telefon la care consumatorii pot sesiza orice aspect privind nerespectarea normelor sanitare veterinare.</p>
      <p>De asemenea, vor fi afisate locatiile in care poate fi efectuat examenul pentru identificarea Trichinella spiralis in carnea de porc.</p>
    </article>
  </body>
</html>