<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/serbai-nepateko-i-daviso-taures-pusfinali-ispanai-isnese-sveika-kaili-1752107/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-23T10:24:00+00:00"/>
    <meta property="og:title" content="Serbai nepateko į Daviso taurės pusfinalį, ispanai išnešė „sveiką kailį“"/>
    <meta property="og:description" content="Reklama"/>
  </head>
  <body>
    <article>
      <h1>Serbai nepateko į Daviso taurės pusfinalį, ispanai išnešė „sveiką kailį“</h1>
      <address><time datetime="2019-11-23T10:24:00+00:00">23 Nov 2019, 10:24</time> by <a rel="author">Dominykas Genevičius</a></address>
      <p>Reklama</p>
      <p>
        <b>Pajėgiausių pasaulio tenisininkų vedamoms Ispanijos ir Serbijos rinktinėms skirtingai susiklostė Madride (Ispanija) vykstančio Daviso taurės pasaulio grupės turnyro ketvirtfinalis. Ispanai po dramatiškos kovos žengė į pusfinalį, o serbai savo pasirodymą jau baigė.</b>
      </p>
      <p>Ispanijos rinktinė pusfinalyje 2-1 nugalėjo Argentinos komandą.</p>
      <p>Pirmajame vienetų mače argentinietis Guido Pella (25-oji pasaulio raketė) 6:7 (3-7), 7:6 (7-4), 6:1 nugalėjo ispaną Pablo Carreno Bustą (27), bet antrajame susitikime pirmoji planetos raketė ispanas Rafaelis Nadalis 6:1, 6:2 sutriuškino Diego Schwartzmaną (14).</p>
      <p>Lemiamame dvejetų mače R. Nadalis su Marcelu Granollersu po atkaklios kovos 6:4, 4:6, 6:3 nugalėjo Maximo Gonzalezą ir Leonardo Mayerį.</p>
      <p>Pusfinalyje ispanai žais su Didžiosios Britanijos rinktine, kuri 2-0 nugalėjo Vokietiją. Pergalę britams lėmė Kyle‘o Edmundo (69) ir Danielio Evanso (42) laimėjimai.</p>
      <p>Serbijos komanda 1-2 pralaimėjo Rusijos ekipai.</p>
      <p>Reklama</p>
      <p>Pirmajame vienetų susitikime rusas Andrejus Rubliovas 6:1, 6:2 nugalėjo serbą Filipą Krajinovičių, bet vėliau antroji pasaulio raketė serbas Novakas Džokovičius 6:3, 6:3 pranoko Kareną Chačanovą (17).</p>
      <p>Dramatiškoje dvejetų akistatoje K. Chačanovas ir A. Rubliovas 6:4, 4:6, 7:6 (10-8) įveikė N. Džokovičių ir Viktorą Troickį.</p>
      <p>Pusfinalyje rusai žais su Kanados tenisininkais.</p>
      <p>ELTA</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/finaliniame-atp-turnyre-triumfavo-graikas-s-tsitsipas-1750586/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/klaipedietis-julius-aleksandrovas-vel-uzeme-pirmaja-vieta-1750548/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/a-zverevas-pusfinalyje-pralaimejo-d-thiemui-1750431/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/ispanas-r-nadalis-nepateko-i-finalinio-atp-turnyro-pusfinali-1750238/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/r-federeris-nugalejo-n-dzokoviciu-ir-keliauja-i-pusfinali-1749973/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/nesekme-finaliniame-atp-turnyre-istiko-novaka-dzokoviciu-1749339/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/tenisininkas-r-berankis-pasaulio-reitinge-lieka-66-as-1748753/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/n-dzokoviciaus-pergale-ir-r-federerio-nesekme-1748720/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>