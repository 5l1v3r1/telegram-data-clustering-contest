<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/kojima-productions-horror-prossimo-gioco/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-23T10:30:00+00:00"/>
    <meta property="og:title" content="Kojima Productions, dopo Death Stranding un gioco horror è sempre più probabile | Game Division"/>
    <meta property="og:description" content="L'ipotesi di un titolo horror sviluppato dallo studio Kojima Productions dopo Death Stranding sembra diventare sempre più concreta."/>
  </head>
  <body>
    <article>
      <h1>Kojima Productions, dopo Death Stranding un gioco horror è sempre più probabile | Game Division</h1>
      <address>
        <time datetime="2019-11-23T10:30:00+00:00">23 Nov 2019, 10:30</time>
      </address>
      <p>Archiviato il lancio di <b>Death Stranding</b> c’è molta curiosità sul <b>prossimo progetto</b> dello studio Kojima Productions e del suo fondatore. Il padre del genere stealth, infatti, dopo l’esperienza di <b>P.T.</b> anche recentemente aveva parlato in maniera molto aperta (e vaga) della sua intenzione di avere un’altra possibilità di poter lavorare su un gioco del <b>genere horror</b> dopo il fallimento del progetto <b>Silent Hills</b>.</p>
      <p>Su Twitter <b>Hideo Kojima</b>, avido consumatore di film e serie tv, ha spiegato di voler risvegliare il suo <b>animo horror</b> guardando una serie di film appartenenti a questo genere: <i>“The Eye è un horror thailandese che avevo affittato mentre stavo lavorando su P.T. ma ho avuto troppa paura per arrivare sino alla fine”</i>. Kojima spiega di essere rimasto <b>spaventato anche dalla copertina</b> e per questo aveva preferito affittare soltanto il disco. Infine, il dubbio: <i>“Riuscirò a finire di vederlo?”</i>.</p>
      <figure>
        <iframe data-src="https://twitter.com/HIDEO_KOJIMA_EN/status/1197880438603145216?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/09/p-t-50627.768x432.jpg"/>
        </figure>
        <figure>
          <img src="https://www.tomshw.it/images/images/2019/09/p-t-50626.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/cyberpunk-2077-localizzazione-testing/">Cyberpunk 2077, avviate le fasi di localizzazione e testing</a></p>
      <p>Al di là del fatto che l’ideatore di <b>uno degli horror più spaventosi</b> dell’ultimo decennio possa essere rimasto impressionato anche dalla copertina di un DVD, Kojima non è nuovo alle atmosfere horror presenti che sono presenti in una certa misura anche in <b>Death Stranding</b> e in <b>Castlevania Lords of Shadows</b>, gioco al quale aveva collaborato quando ancora Kojima Productions faceva parte di Konami.</p>
      <p>Anche se l’ipotesi di un prossimo titolo horror sembra essere probabile <b>non è detto</b> che sia destinata a realizzarsi.  Parlando con la testata Rocket Beans Gaming durante il tour di Death Stranding Kojima aveva detto di voler realizzare un gioco di questo genere prima o poi e di avere alcuni spunti ammettendo però di <b>non avere idea dei tempi</b> e del momento più opportuno per realizzarlo. Ad ogni modo questo nuovo tweet indica che <b>le intenzioni</b>, in questo senso, ancora ci sono.</p>
      <blockquote>Se siete interessati a Death Stranding e non lo avete ancora acquistato, potete trovarlo <a href="https://toms.it/moH3U">anche su Amazon</a>.</blockquote>
    </article>
  </body>
</html>