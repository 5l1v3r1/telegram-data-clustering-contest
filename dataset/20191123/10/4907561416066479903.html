<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/bagimliligin-altinda-cocukluk-travmasi-yatiyor-2221355"/>
    <meta property="og:site_name" content="Posta"/>
    <meta property="article:published_time" content="2019-11-23T10:29:24+00:00"/>
    <meta property="og:title" content="'Bağımlılığın altında çocukluk travması yatıyor”"/>
    <meta property="og:description" content="Kuzey Amerikanın en çok madde bağımlılığı görülen yeri olan Kanadanın Vancouver keninde yaptığı ruh sağlığı çalışmalarıyla bilinen ve kitapları çok satan bir yazar Gabor Mate bağımlılık tedavisine yaklaşımımızı yeniden düşünmemiz gerektiğini belirtiyor. Ünlü doktorun yaklaşımının temelinde tüm bağımlılıkların altında bir travmanın yattığına yönelik inancı var: “Travmayı saptayabilecek biri varsa tabi” diye de ekliyor."/>
  </head>
  <body>
    <article>
      <h1>'Bağımlılığın altında çocukluk travması yatıyor”</h1>
      <address>
        <time datetime="2019-11-23T10:29:24+00:00">23 Nov 2019, 10:29</time>
      </address>
      <h3>Kuzey Amerika'nın en çok madde bağımlılığı görülen yeri olan Kanada'nın Vancouver keninde yaptığı ruh sağlığı çalışmalarıyla bilinen ve kitapları çok satan bir yazar Gabor Mate bağımlılık tedavisine yaklaşımımızı yeniden düşünmemiz gerektiğini belirtiyor. Ünlü doktorun yaklaşımının temelinde tüm bağımlılıkların altında bir travmanın yattığına yönelik inancı var: “Travmayı saptayabilecek biri varsa tabi” diye de ekliyor.</h3>
      <p><a href="https://www.posta.com.tr/haberler/bagimlilik">Bağımlılık </a>uzmanı olan <a href="https://www.posta.com.tr/haberler/gabor-mate">Gabor Mate</a>, Kuzey Amerika'nın en çok madde bağımlılığı görülen yeri olan Kanada'nın Vancouver keninde yaptığı ruh sağlığı çalışmalarıyla bilinen ve kitapları çok satan bir yazar. 2018'de Kanada Devlet Nişanı'yla ödüllendirilmişti. Yaklaşımının temelinde, tüm bağımlılıkların altında bir travmanın yattığına inanıyor. "Travmayı saptayabilecek biri varsa tabii" diyor. Mate, bağımlılığa karşı tavrımızın neden yanlış olduğunu BBC'ye anlattı.</p>
      <figure>
        <img src="https://i.pstimaj.com/img/75/640x0/5dd9090dae298b097fe965b3"/>
      </figure>
      <h3>'Gerçek nedeni tedavi etmiyoruz'</h3>
      <p>Bağımlılığa neyin yol açtığını bulmak istiyorsanız, bağımlılığın getirdiği faydaya bakmalısınız: Sizin ne işinize yarıyor? İnsanlar genelde şöyle der: "Ağrılarımı kesiyor, stresten uzaklaştırıyor, bağ kurmuşluk, kontrol, anlam, hayatta kalma hissi, heyecan, canlılık veriyor. "Bir başka deyişle, bağımlılık o kişinin başka bir şekilde karşılayamadığı önemli bir insani ihtiyacı karşılar. Tüm bunlar, bağ kuramama ya da tecrit olma ya da hayatta çok fazla stres olma kaynaklı, duygusal acı halleridir. Bağımlılara baktığınızda, çocuklukta yaşanan sorunlar çoğaldıkça bağımlılık riskinin kat be kat arttığını görüyorsunuz.  Yani, bağımlılığın kökeni daima travmaya ve çocuklukta yaşanan sorunlara dayanıyor. Bu, her travma yaşayan insanın bağımlı olacağı anlamına gelmese de her bağımlının travma yaşamış olması demek.</p>
      <h3>Bağımlılık duygusal acıya verilen bir tepki</h3>
      <p>Bağımlılık konusunda doğru olmayan bir diğer görüş de, insanların yaptığı bir tercih olduğu. Tüm hukuk sistemi, insanların bağımlı olmayı tercih ettiği varsayımı üzerine kurulu. Dolayısıyla, diğerlerini caydırmak için onları cezalandıralım. Tanıdığım hiç kimse bir gün sabah kalkıp "Amacım bağımlı olmak" demedi. Bağımlılık kimsenin yaptığı bir tercih değil, duygusal acıya verilen bir tepki. Ve hiç kimse acı çekmeyi tercih etmez.</p>
      <h3>Bağımlılık genetik mi?</h3>
      <p>Bağımlılık konusunda doğru olmayan bir diğer görüş de, genetik olduğu inancı. Evet, ailelerde kuşaktan kuşağa geçiyor. Peki, neden kuşaktan kuşağa geçiyor. Ben bir alkoliksem ve çocuklarıma bağırıp, çağırıyorsam; onlar da büyüdüklerinde kendilerini alkolle sakinleştirir. Bunu genetik yollarla mı geçirmiş oldum? Veya bu, kendi içinde büyüdüğüm koşulları onlara da yaşattığım için geliştirdikleri bir davranış mı? Genetik yatkınlıklar olabilir ancak bu önceden saptanmış bir şey değil. Bu, genetiğinizin bir bağımlı olmak üzere programlandığı anlamına gelmiyor.</p>
      <h3>Bağımlılıkları gidermek üzerine kurulu bir ekonomi var</h3>
      <p>Bağımlılığın madde kullananlarla ya da toplumumuzdaki birkaç kaybedenle kısıtlı olduğu inancı da yanlış. Aslında kültürümüzde çok yaygın. Toplumun her katmanına baktığımda çok fazla bağımlılık, çok fazla saplantı görüyorum ve sadece bu da değil, bu bağımlılıkları gidermek üzerine kurulu tüm bir ekonomi görüyorum.</p>
      <h3>Her şeye bağımlı olabilirsiniz: ‘Kumar, alışveriş ve iş’</h3>
      <p>Bana göre, bağımlılık bir insanın geçici bir keyif ya da rahatlama bulduğu, bunun için de arzuladığı davranışlarda kendini gösterir. Negatif sonuçlar yaratmasına rağmen bırakmaz ya da bırakamaz. Buna uyuşturucular, tütün, alkol ve her tür madde dahildir. Seksle, kumarla, alışverişle, işle, siyasi iktidarla, internette oyun oynamayla ilgili olabilir. Kurduğunuz ilişkiye bağlı olarak her faaliyet bağılılık yapabilir.</p>
      <p>İstemek ve rahatlama, uzun vadeli negatif etkisi ve bırakmakta zorluk varsa, bir bağımlılığınız var demektir. İki büyük bağımlılığım vardı. Biri iş bağımlılıydı. İşte başarı ve tatmin için hem kendi ihtiyaçlarımı hem de ailemin ihtiyaçlarını görmezden gelmem anlamına geliyordu. İş bağımlılığının kökeni, bilinçaltımda yeterince iyi olmadığıma, kendimi kanıtlamaya devam etmem gerektiğine, sevilebilir ve istenebilir biri olmadığıma duyduğum inançta yatıyordu.</p>
      <p>Aynı zamanda alışveriş bağımlılığım da vardı. Klasik müzik CD'leri alma bağımlısıydım. CD'lere bir günde 8 bin dolar harcadım. Bağımlı olduğum müzik değildi. Evet müziği seviyordum ama asıl bağımlı olduğum şey satın almaktı. Bir bestecinin belirli bir senfonisinin kaç tane CD'sine sahip olduğumun önemi yoktu. Bir sonrakini, bir sonrakini ve bir sonrakini de almalıydım.</p>
      <p>Bunün gülünç olduğunu düşünebilirsiniz ve "Bu bağımlılığı, eroin bağımlısı hastalarınla nasıl kıyaslarsın?" diyebilirsiniz. Ama bağımlı hastalarıma kendi bağımlılıklarımı anlattığımda gülmediler. Başlarını salladılar ve "Evet doktor, anlıyoruz, tıpkı bizim gibisin" dediler. Demek istediğim, aslında hepimiz birbirimize benziyoruz.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/deniz-sekinin-kardesi-serkan-seki-beyin-kanamasi-gecirdi-2221942">
          <img src="https://i.pstimaj.com/img/100/180x95/5ddce2dfae298baa37ab2a97"/>
        </a>
      </figure>
      <p>
        <a href="https://www.posta.com.tr/deniz-sekinin-kardesi-serkan-seki-beyin-kanamasi-gecirdi-2221942">1 Deniz Seki'nin kardeşi Serkan Seki beyin kanaması geçi...</a>
      </p>
      <figure>
        <a href="https://www.posta.com.tr/serdar-ortac-ve-chloe-loughnan-ikinci-kez-mi-evleniyor-2221927">
          <img src="https://i.pstimaj.com/img/100/180x95/5ddce17cae298baa38eff6d3"/>
        </a>
      </figure>
      <p>
        <a href="https://www.posta.com.tr/serdar-ortac-ve-chloe-loughnan-ikinci-kez-mi-evleniyor-2221927">2 Serdar Ortaç ve Chloe Loughnan ikinci kez mi evleniyor...</a>
      </p>
      <figure>
        <a href="https://www.posta.com.tr/gonca-vuslateri-hastanelik-oldu-bu-sefer-hastalik-beni-yendi-2221916">
          <img src="https://i.pstimaj.com/img/100/180x95/5ddcd9b4ae298baa37ab2a6a"/>
        </a>
      </figure>
      <p>
        <a href="https://www.posta.com.tr/gonca-vuslateri-hastanelik-oldu-bu-sefer-hastalik-beni-yendi-2221916">3 Gonca Vuslateri hastanelik oldu: Bu sefer hastalık ben...</a>
      </p>
      <figure>
        <a href="https://www.posta.com.tr/hazar-erguclu-evlilik-sorularindan-sikildi-2221898">
          <img src="https://i.pstimaj.com/img/100/180x95/5ddcd0eeae298baaac9fc786"/>
        </a>
      </figure>
      <p>
        <a href="https://www.posta.com.tr/hazar-erguclu-evlilik-sorularindan-sikildi-2221898">4 Hazar Ergüçlü evlilik sorularından sıkıldı</a>
      </p>
      <figure>
        <a href="https://www.posta.com.tr/haluk-bilginere-tebrik-mesaji-yagdi-2221890">
          <img src="https://i.pstimaj.com/img/100/180x95/5ddccb98ae298baaac9fc778"/>
        </a>
      </figure>
      <p>
        <a href="https://www.posta.com.tr/haluk-bilginere-tebrik-mesaji-yagdi-2221890">5 Haluk Bilginer'e tebrik mesajı yağdı</a>
      </p>
      <figure>
        <a href="https://www.posta.com.tr/hande-ataiziden-mujdeli-haber-2221879">
          <img src="https://i.pstimaj.com/img/100/180x95/5ddcc3e866a97c355bff3df7"/>
        </a>
      </figure>
      <p>
        <a href="https://www.posta.com.tr/hande-ataiziden-mujdeli-haber-2221879">6 Hande Ataizi'den müjdeli haber</a>
      </p>
      <figure>
        <a href="https://www.posta.com.tr/malezya-kralicesi-kurulus-osman-dizisinin-hayrani-cikti-2221881">
          <img src="https://i.pstimaj.com/img/100/180x95/5ddcc58066a97c362cfb86c1"/>
        </a>
      </figure>
      <p>
        <a href="https://www.posta.com.tr/malezya-kralicesi-kurulus-osman-dizisinin-hayrani-cikti-2221881">7 Malezya Kraliçesi 'Kuruluş Osman' dizisinin hayranı çı...</a>
      </p>
      <figure>
        <a href="https://www.posta.com.tr/adem-kilicci-gece-kulubunde-polisin-kafasinda-cam-sise-kirdi-2221876">
          <img src="https://i.pstimaj.com/img/100/180x95/5ddcc1e2ae298baa37ab2a20"/>
        </a>
      </figure>
      <p>
        <a href="https://www.posta.com.tr/adem-kilicci-gece-kulubunde-polisin-kafasinda-cam-sise-kirdi-2221876">8 Adem Kılıççı, gece kulübünde polisin kafasında cam şiş...</a>
      </p>
      <figure>
        <a href="https://www.posta.com.tr/yasar-ipek-seyhan-soylunun-o-sozlerini-affetmedi-2221875">
          <img src="https://i.pstimaj.com/img/100/180x95/5ddcbee266a97c362cfb86bb"/>
        </a>
      </figure>
      <p>
        <a href="https://www.posta.com.tr/yasar-ipek-seyhan-soylunun-o-sozlerini-affetmedi-2221875">9 Yaşar İpek, Seyhan Soylu'nun o sözlerini affetmedi</a>
      </p>
      <figure>
        <a href="https://www.posta.com.tr/arnavutlukta-64-buyuklugunde-deprem-2221868">
          <img src="https://i.pstimaj.com/img/100/180x95/5ddcaa5666a97c2c9a981357"/>
        </a>
      </figure>
      <p>
        <a href="https://www.posta.com.tr/arnavutlukta-64-buyuklugunde-deprem-2221868">10 Arnavutluk'ta 6.4 büyüklüğünde deprem</a>
      </p>
      <figure>
        <img src="https://i.pstimaj.com/img/78/90x50/5dd6906dae298ba082ccde25"/>
      </figure>
      <p>SIRADAKİ HABER Bebeğim bu hafta ne kadar büyüdü? Hafta hafta büyüme rehberi</p>
    </article>
  </body>
</html>