<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/national-news-telugu/ajit-pawar-has-backstabbed-the-people-of-maharashtra-alleges-sanjay-raut-1-1-10610413.html"/>
    <meta property="og:site_name" content="ntnews.com"/>
    <meta property="article:published_time" content="2019-11-23T10:45:00+00:00"/>
    <meta property="og:title" content="అజిత్ ప‌వార్ వెన్నుపోటు పొడిచారు : స‌ంజ‌య్ రౌత్‌"/>
    <meta property="og:description" content="హైద‌రాబాద్‌: ఎన్సీపీ నేత ఇవాళ ఉద‌యం మ‌హారాష్ట్ర డిప్యూటీ సీఎంగా ప్ర‌మాణ స్వీకారం చేయ‌డంతో.. శివ‌సేన పార్టీ షాక్‌కు గురైంది. ఆ ప‌రిణామాల‌పై శివ‌సేన ఎంపీ సంజ‌య్"/>
  </head>
  <body>
    <article>
      <h1>అజిత్ ప‌వార్ వెన్నుపోటు పొడిచారు : స‌ంజ‌య్ రౌత్‌</h1>
      <address>
        <time datetime="2019-11-23T10:45:00+00:00">23 Nov 2019, 10:45</time>
      </address>
      <p>హైద‌రాబాద్‌: ఎన్సీపీ నేత ఇవాళ ఉద‌యం మ‌హారాష్ట్ర డిప్యూటీ సీఎంగా ప్ర‌మాణ స్వీకారం చేయ‌డంతో.. శివ‌సేన పార్టీ షాక్‌కు గురైంది. ఆ ప‌రిణామాల‌పై శివ‌సేన ఎంపీ సంజ‌య్ రౌత్ స్పందించారు. సీఎంగా ఫ‌డ్న‌వీస్ ప్ర‌మాణం చేయ‌డానికి .. శ‌ర‌ద్ ప‌వార్‌తో సంబంధం లేద‌న్నారు. మ‌హారాష్ట్ర ప్ర‌జ‌ల‌ను అజిత్ ప‌వార్ వెన్నుపోటు పొడిచిన‌ట్లు రౌత్ విమ‌ర్శించారు. ఉద్ద‌వ్‌, శ‌ర‌ద్ ప‌వార్‌లు ట‌చ్‌లో ఉన్నార‌ని, ఆ ఇద్ద‌రూ ఇవాళ మీడియాతో మాట్లాడ‌నున్న‌ట్లు ఆయ‌న చెప్పారు. అజిత్ ప‌వార్‌తో పాటు అత‌నికి స‌పోర్ట్‌గా ఉన్న ఎన్సీపీ ఎమ్మెల్యేలు.. శివాజీని, మ‌హారాష్ట్ర‌ను అవ‌మానించార‌న్నారు. అజిత్ ప‌వార్ గ‌త రాత్రి 9 గంట‌ల వ‌ర‌కు త‌మ‌తో భేటీలో ఉన్నార‌న్నారు. ఆ త‌ర్వాత ఆయ‌న అక‌స్మాత్తుగా మాయ‌మైన‌ట్లు చెప్పారు. అజిత్ ఆ భేటీలో కండ్ల‌ల్లో కండ్లు పెట్టి సూటిగా మాట్లాడ‌లేద‌ని, పాపం చేయ‌బోయే వ్య‌క్తి ఎలా త‌ల దించుకుని ఉంటాడో, అలా అత‌ను ప్ర‌వ‌ర్తించాడ‌ని రౌత్ విమ‌ర్శించారు.</p>
    </article>
  </body>
</html>