<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/23/torino-inter-partita-diretta-tv-streaming/"/>
    <meta property="og:site_name" content="NewNotizie"/>
    <meta property="article:published_time" content="2019-11-23T10:45:01+00:00"/>
    <meta property="og:title" content="Torino-Inter, dove vedere la partita in diretta TV e in streaming?"/>
    <meta property="og:description" content="Tredicesima giornata di Serie A, l’ultimo anticipo del sabato è Torino-Inter. Il match si giocherà stasera alle 20.45 e sarà visibile su DAZN."/>
  </head>
  <body>
    <article>
      <h1>Torino-Inter, dove vedere la partita in diretta TV e in streaming?</h1>
      <address><time datetime="2019-11-23T10:45:01+00:00">23 Nov 2019, 10:45</time> by <a rel="author">Andre Giove</a></address>
      <figure>
        <img src="https://www.newnotizie.it/wp-content/uploads/2019/11/torino-inter-415x242.jpg"/>
      </figure>
      <p>
        <b>Tredicesima giornata di Serie A, l’ultimo anticipo del sabato è Torino-Inter. Il match si giocherà stasera alle 20.45 e sarà visibile su DAZN.</b>
      </p>
      <p><b>Torino-Inter è l’anticipo serale del sabato della tredicesima giornata di Serie A.</b> Il Torino è reduce dal brillante successo esterno per 0-4 contro il Brescia, mentre l’Inter nel turno precedente ha conquistato i 3 punti in rimonta battendo il Verona a San Siro.</p>
      <p><b>Nel Torino sono out per infortunio Lyanco, Iago Falque e Laxalt. In avanti Mazzarri dovrebbe schierare Berenguer al fianco di Belotti,</b> ma restano vive le ipotesi Verdi e Zaza. <b>Nell’Inter tandem offensivo formato da Lukaku e Lautaro Martinez. Ancora out Sensi, problemi anche per Gagliardini: a centrocampo agiranno Barella, Brozovic e Vecino.</b> Possibile turnover in difesa con D’Ambrosio pronto a prendere eventualmente il posto di uno fra Godin e De Vrij.</p>
      <p>
        <b>Probabili formazioni:</b>
      </p>
      <p><b>Torino (3-5-2):</b> Sirigu; Izzo, N’Koulou, Bremer; Ola Aina, Baselli, Rincon, Meité, Ansaldi; Berenguer, Belotti.</p>
      <p><b>Inter (3-5-2):</b> Handanovic; Godin, de Vrij, Skriniar; Candreva, Barella, Brozovic, Vecino, Biraghi; Lautaro, Lukaku.</p>
      <h3>Tredicesima giornata di serie A, Torino-Inter è l’anticipo serale del sabato: ecco dove poter vedere l’incontro in TV e in streaming</h3>
      <p>
        <b>Torino-Inter sarà visibile in diretta streaming e in esclusiva sulla piattaforma DAZN a partire dalle 20.45 di stasera.</b>
      </p>
      <p><b>Se siete interessati a seguire il match e non avete alcun abbonamento su DAZN, potrete seguire la procedura guidata dal sito ufficiale e creare un profilo con i propri dati personali.</b> Per abbonarvi a DAZN andate su <a href="https://www.dazn.com/welcome">questo link</a>. DAZN è visibile tramite pc, tablet, smartphone e smart tv.</p>
      <p><b>Ricordiamo, inoltre, che dallo scorso 20 settembre gli abbonati a Sky hanno la possibilità di guardare le partite trasmesse da DAZN attivando il nuovo canale DAZN1 visibile sul canale 209. Per attivare il canale basterà andare sul sito Sky.it/Faidate o su App Fai Da Te:</b> attraverso questi canali, bisognerà inserire il proprio numero di cellulare, sul quale poi si riceverà il codice promozionale. Per chi possiede Sky da più di tre anni con l’abbonamento a Sky Sport e Sky Calcio, l’offerta Sky-Dazn sarà senza alcun costo aggiuntivo sull’abbonamento; per chi invece ha attivo almeno il pacchetto Sky Calcio, l’offerta costerà 7,99 € al mese anziché 9,99 € al mese e i primi 3 mesi saranno a carico di Sky.</p>
      <p><b>I precedenti fra le due squadre a Torino in Serie A sono 77:</b> bilancio in perfetta parità con 27 successi a testa e 23 pareggi in totale. <b>Nella passata stagione il Torino si impose per 1-0 grazie alle rete siglata da Izzo nel primo tempo.</b></p>
    </article>
  </body>
</html>