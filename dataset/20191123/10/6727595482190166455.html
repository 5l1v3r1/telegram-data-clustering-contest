<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/rajdeep-sardesai-on-maharshtra-twist822.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T10:10:00+00:00"/>
    <meta property="og:title" content="രാഷ്ട്രീയത്തില്‍ ഒരേയൊരു ആദര്‍ശമേയുള്ളൂ... അവസരവാദം; മഹാരാഷ്ട്ര സംഭവത്തില്‍ പ്രതികരണവുമായി രജ്ദീപ് സര്‍ദേശായി"/>
    <meta property="og:description" content="B.J.P Congress Maharashtra N.C.P Shiva Sena India ന്യൂദല്‍ഹി: മഹാരാഷ്ട്രയിലെ അപ്രതീക്ഷിത രാഷ്ട്രീയനീക്കത്തില്‍ പ്രതികരണവുമായി മാധ്യമപ്രവര്‍ത്തകന്‍ രജ്ദീപ് സര്‍ദേശായി. രാഷ"/>
  </head>
  <body>
    <article>
      <h1>രാഷ്ട്രീയത്തില്‍ ഒരേയൊരു ആദര്‍ശമേയുള്ളൂ... അവസരവാദം; മഹാരാഷ്ട്ര സംഭവത്തില്‍ പ്രതികരണവുമായി രജ്ദീപ് സര്‍ദേശായി</h1>
      <address><time datetime="2019-11-23T10:10:00+00:00">23 Nov 2019, 10:10</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: മഹാരാഷ്ട്രയിലെ അപ്രതീക്ഷിത രാഷ്ട്രീയനീക്കത്തില്‍ പ്രതികരണവുമായി മാധ്യമപ്രവര്‍ത്തകന്‍ രജ്ദീപ് സര്‍ദേശായി. രാഷ്ട്രീയത്തിലെ ഏക ആദര്‍ശം അവസരവാദമാണെന്നാണ് രജ്ദീപ് സര്‍ദേശായിയുടെ ട്വീറ്റ്.</p>
      <related>
        <a href="https://www.doolnews.com/ajit-pawar-was-with-us-till-last-moment-sanjay-raut-565.html?utm_source=doolnews&amp;utm_medium=related"/>
      </related>
      <p>‘മഹാരാഷ്ട്ര സംഭവങ്ങളുടെ ധാര്‍മ്മികത: ബി.ജെ.പി ഇനി ഒരിക്കലും അഴിമതിയെക്കുറിച്ച് പ്രഭാഷണം നടത്തരുത്, കോണ്‍ഗ്രസ് ഒരിക്കലും മതേതരത്വത്തെക്കുറിച്ച് പ്രഭാഷണം നടത്തരുത്, ശിവസേന ഹിന്ദുത്വത്തെക്കുറിച്ച് പ്രഭാഷണം നടത്തരുത്. എന്‍.സി.പിയോ? പവാര്‍ കുടുംബങ്ങളെക്കുറിച്ച് ഒരാള്‍ എന്താണ് പറയുന്നത്.!! രാഷ്ട്രീയത്തില്‍ ഒരേയൊരു ആദര്‍ശമേയുള്ളൂ.. അവസരവാദം.’</p>
      <figure>
        <iframe data-src="https://twitter.com/sardesairajdeep/status/1198077867587862529?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>മഹാരാഷ്ട്രയില്‍ സര്‍ക്കാര്‍ രൂപീകരിക്കുന്നതുമായി ബന്ധപ്പെട്ട് ശിവസേനയും കോണ്‍ഗ്രസും എന്‍.സി.പിയും തമ്മിലുള്ള ചര്‍ച്ചകളെല്ലാം പൂര്‍ത്തിയായ സാഹചര്യത്തില്‍ അപ്രതീക്ഷിതമായാണ് അജിത് പവാര്‍ ബി.ജെ.പിയ്‌ക്കൊപ്പം നിന്ന് മന്ത്രിസഭാ രൂപീകരണത്തിന് പിന്തുണ നല്‍കിയത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>തെരഞ്ഞെടുപ്പില്‍ ബി.ജെ.പിക്ക് കേവല ഭൂരിപക്ഷം നേടാനായിരുന്നില്ല. തുടര്‍ന്ന് മുഖ്യമന്ത്രി സ്ഥാനം പങ്കിടണമെന്ന ശിവസേനയുടെ ആവശ്യം അംഗീകരിക്കാന്‍ ബി.ജെ.പി തയ്യാറാകാതെ വന്നതോടെ മുന്‍ സഖ്യകക്ഷികളായിരുന്ന ബി.ജെ.പിയും ശിവസേനയും വേര്‍പിരിയുകയായിരുന്നു.</p>
      <related>
        <a href="https://www.doolnews.com/surreal-thought-was-reading-fake-news-congress-s-abhishek-singhvi-on-maharashtra-govt-formation123.html?utm_source=doolnews&amp;utm_medium=related"/>
      </related>
      <p>ശിവസേനയും കോണ്‍ഗ്രസും എന്‍.സി.പിയും ചേര്‍ന്ന് സര്‍ക്കാര്‍ രൂപീകരിക്കാനുള്ള ചര്‍ച്ചകള്‍ സജീവമായിരുന്നു. ഉദ്ധവ് താക്കറെ ഇന്ന് മുഖ്യമന്ത്രിയായി ചുമതലയേല്‍ക്കുമെന്നായിരുന്നുഏറ്റവും ഒടുവിലത്തെ കൂടികാഴ്ച്ചയില്‍ തീരുമാനമായിരുന്നത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>എന്‍.സി.പി-ശിവസേന ചര്‍ച്ചകള്‍ ഊര്‍ജിതമാവുമ്പോഴും ഒരു ഘട്ടത്തില്‍ പോലും ബി.ജെ.പി സര്‍ക്കാര്‍ രൂപീകരിക്കുമെന്ന അവകാശവാദം ഉന്നയിച്ചിരുന്നില്ല. എന്നാല്‍ അപ്രതീക്ഷത നീക്കത്തിനൊടുവിലാണ് ബി.ജെ.പിയും എന്‍.സി.പിയും കൈകോര്‍ത്തത്.</p>
      <related>
        <a href="https://www.doolnews.com/ajit-pawar-s-decision-to-support-the-bjp-to-form-the-maharashtra-government-is-his-personal-decision-sharad-pawar-343.html?utm_source=doolnews&amp;utm_medium=related"/>
      </related>
      <p>അതേസമയം അജിത് പവാറിന്റെ തീരുമാനം എന്‍.സി.പി ദേശീയ നേതൃത്വത്തിന്റെ അറിവോടെയല്ലെന്നാണ് ശരദ് പവാര്‍ അറിയിച്ചത്.</p>
      <p>
        <b>WATCH THIS VIDEO:</b>
      </p>
      <figure>
        <iframe src="https://www.youtube.com/embed/w7CWMQzJQIA" width="560" height="315" data-service="Youtube" scrolling="no"/>
      </figure>
    </article>
  </body>
</html>