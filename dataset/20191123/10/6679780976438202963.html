<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/torokgyik-gyanujaval-kezeltek-egy-ferfit-pozsonyi-korhazban"/>
    <meta property="og:site_name" content="Paraméter"/>
    <meta property="article:published_time" content="2019-11-23T10:24:00+00:00"/>
    <meta property="og:title" content="Torokgyík gyanújával kezeltek egy férfit a pozsonyi kórházban!"/>
    <meta property="og:description" content="A ružinovi kórházban egy torokgyík-gyanús férfit vizsgáltak – közölte a Nový Čas."/>
  </head>
  <body>
    <article>
      <h1>Torokgyík gyanújával kezeltek egy férfit a pozsonyi kórházban!</h1>
      <h2>A ružinovi kórházban egy torokgyík-gyanús férfit vizsgáltak – közölte a Nový Čas.</h2>
      <address>
        <time datetime="2019-11-23T10:24:00+00:00">23 Nov 2019, 10:24</time>
      </address>
      <p>A lap értesülését megerősítette a Pozsonyi Egyetemi Kórház (UNB) szóvivője, Eva Kliská is.</p>
      <blockquote>„Kórházunkban valóban diftériagyanús férfit láttunk el. A betegséget azonban kizárni vagy megerősíteni csak a laboratóriumi vizsgálatok eredményétől függően lehet”</blockquote>
      <p>– nyilatkozta. </p>
      <p>Hozzátette: a kórházban azonnali megelőző intézkedéseket hajtottak végre az esetleges fertőzés terjedésének megakadályozására.</p>
      <p>A Čas információja szerint egy 44 éves kórházban fekvő férfi lehet a betegség hordozója. </p>
      <blockquote>A diftéria vagy torokgyík egy fertőző betegség, melyet a Corynebacterium diphteriae baktérium okoz. Először a felső légutakban jelenik meg bőrre emlékeztető, kékesfehér hártya, ezt enyhe láz, torokfájás és levertség követi. A diftéria egy erősen fertőző megbetegedés, ami közvetlen érintkezés vagy cseppfertőzés útján terjed. A DPTa (DiPerTe) védőoltásnak köszönhetően csaknem eltűnt a fejlett országokban.</blockquote>
      <p>Nový Čas/TASR </p>
    </article>
  </body>
</html>