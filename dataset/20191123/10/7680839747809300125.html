<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessinsider.nl/tractor-deze-tractor-met-een-motor-van-1-016-pk-is-de-snelste-ter-werelddeze-tractor-met-een-motor-van-1-016-pk-gaat-super-hard-met-200-km-per-uur-is-hij-de-snelste-ter-wereld/"/>
    <meta property="og:site_name" content="Business Insider Nederland"/>
    <meta property="article:published_time" content="2019-11-23T10:45:14+00:00"/>
    <meta property="og:title" content="Deze tractor met een motor van 1.016 pk gaat super hard - met 200 km per uur is hij de snelste ter wereld"/>
    <meta property="og:description" content="De Fastrac Two van de Britse tractorfabrikant JCB behaalde een snelheid van ruim 200 kilometer per uur. Hij is geel en heel groot."/>
  </head>
  <body>
    <article>
      <h1>Deze tractor met een motor van 1.016 pk gaat super hard - met 200 km per uur is hij de snelste ter wereld</h1>
      <address><time datetime="2019-11-23T10:45:14+00:00">23 Nov 2019, 10:45</time> by <a rel="author">Brittany Chang</a></address>
      <p>Het is zwart, geel, groot en gaat heel snel. Dat zou zomaar de Fastrac Two van de Britse tractorfabrikant JCB kunnen zijn. Het model behaalde een snelheid van ruim 200 kilometer per uur, waarmee het de snelste tractor ter wereld kan worden genoemd.</p>
      <p>“Het is een geweldige prestatie, geleverd door een jong en enthousiast team van engineers”, jubelt president-commissaris van JCB, Lord Anthony Bamford in een persverklaring.</p>
      <p>De originele Fastrac, heel toepasselijk Fastrac One genaamd, was afgelopen juni nog de snelste tractor, maar zijn opvolger is gestroomlijnder, 10 procent lichter en daarmee 30 kilometer per uur sneller. Met 1.016 pk kan de Fastrac Two om precies te zijn, 217 kilometer per uur.</p>
      <p>Ter vergelijking: de “compacte krachtpatser” <a href="https://knegt-international.nl/producten/compact-tractoren/knegt-30-pk-g2/knegt-304-g2/">Knegt 304 G2</a> van Quality Tractors Europe heeft een 30 pk sterke motor en kan maximaal 27 kilometer de per uur. De <a href="https://solistractor.nl/solis-50/">Solis 50</a> met 50 pk haalt een maximale snelheid van 34 kilometer per uur.</p>
      <p>JCB is een fabrikant die gespecialiseerd is in materiaal voor de bouw en de agrarische sector. Momenteel maakt het bedrijf meer dan 300 producten in 22 fabrieken over de hele wereld, onder meer in de Verenigde Staten, China en het Verenigd Koninkrijk.</p>
      <p>Het bedrijf kent een traditie in het verbreken van wereldrecords. Zo behaalde JCB in 2006 het snelheidsrecord op land voor dieselauto’s met de JCB Dieselmax, die zo’n 560 kilometer per uur ging.</p>
      <p>Bekijk hier de foto’s van de supersnelle tractor en het team dat erachter zit.</p>
      <hr/>
      <h3>Het record werd behaald door een aangepaste JCB Fastrac-tractor uit de JCB 8000-serie.</h3>
      <figure>
        <img src="https://cdn.businessinsider.nl/wp-content/uploads/2019/11/snelle-tractor1-1.jpg"/>
        <figcaption>
          <cite>Foto: J.C. Bamford Excavators Ltd. (JCB)</cite>
        </figcaption>
      </figure>
      <hr/>
      <h3>De gewone versie van de tractor kan ongeveer 70 kilometer per uur, waarmee het volgens JCB de snelste productietractor is.</h3>
      <figure>
        <img src="https://cdn.businessinsider.nl/wp-content/uploads/2019/11/snelle-tractor2-1.jpg"/>
        <figcaption>
          <cite>Foto: J.C. Bamford Excavators Ltd. (JCB)</cite>
        </figcaption>
      </figure>
      <hr/>
      <h3>Met een snelheid van zo’n 200 kilometer per uur is de Fastrac Two ongeveer drie keer zo snel als zijn niet-aangepaste werkneefje.</h3>
      <figure>
        <img src="https://cdn.businessinsider.nl/wp-content/uploads/2019/11/snelle-tractor3-1.jpg"/>
      </figure>
      <p>Foto: J.C. Bamford Excavators Ltd. (JCB)</p>
      <hr/>
      <h3>De recordsnelheid is een gemiddelde van twee sprints.</h3>
      <figure>
        <img src="https://cdn.businessinsider.nl/wp-content/uploads/2019/11/snelle-tractor4-1.jpg"/>
      </figure>
      <p>Foto: J.C. Bamford Excavators Ltd. (JCB)</p>
      <hr/>
      <h3>Het JCB-team mikte eigenlijk op een record van 250 kilometer per uur. Die snelheid werd wel gehaald op weg naar het record maar het gemiddelde kwam daar niet op uit. Het Guinnes World Records tekende 217 kilometer per uur op.</h3>
      <figure>
        <img src="https://cdn.businessinsider.nl/wp-content/uploads/2019/11/snelle-tractor5-1.jpg"/>
        <figcaption>
          <cite>Foto: J.C. Bamford Excavators Ltd. (JCB)</cite>
        </figcaption>
      </figure>
      <hr/>
      <h3>De tractor is uitgerust met een 7.2 liter, zes-cilindermotor.</h3>
      <figure>
        <img src="https://cdn.businessinsider.nl/wp-content/uploads/2019/11/snelle-tractor6-1.jpg"/>
        <figcaption>
          <cite>Foto: J.C. Bamford Excavators Ltd. (JCB</cite>
        </figcaption>
      </figure>
      <hr/>
      <h3>De tractor heeft 1.016 pk en het koppel bedraagt ruim 2500 Nm.</h3>
      <figure>
        <img src="https://cdn.businessinsider.nl/wp-content/uploads/2019/11/snelle-tractor7-1.jpg"/>
        <figcaption>
          <cite>Foto: J.C. Bamford Excavators Ltd. (JCB)</cite>
        </figcaption>
      </figure>
      <hr/>
      <h3>De motor kan op plantaardige olie lopen, maar voor de sprint is hoogwaardige diesel voor racen gebruikt.</h3>
      <figure>
        <img src="https://cdn.businessinsider.nl/wp-content/uploads/2019/11/snelle-tractor8.jpg"/>
        <figcaption>
          <cite>Foto: J.C. Bamford Excavators Ltd. (JCB)</cite>
        </figcaption>
      </figure>
      <h3>“Aerodynamica en het reduceren van gewicht om de prestaties te verbeteren, behoorden tot de grootste uitdagingen”, zei Tim Burnhope, hoofd innovatie van JCB, in een verklaring.”</h3>
      <figure>
        <img src="https://cdn.businessinsider.nl/wp-content/uploads/2019/11/snelle-tractor10.jpg"/>
      </figure>
      <p>Foto: J.C. Bamford Excavators Ltd. (JCB)</p>
      <p>“Het is niet makkelijk om een tractor van vijf ton veilig tot 200 kilometer ter uur te brengen en hem dan te laten stoppen. We zijn er niet alleen trots op dat we deze doelen hebben bereikt, maar ook we ze hebben overtroffen”, aldus Burnhope.</p>
      <hr/>
      <h3>Moet je eens zien, ze hebben het voor elkaar gekregen. Het is briljant, het is nog steeds een werkende tractor! Dus ik kan rechtstreeks naar de dichtstbijzijnde boerderij om een shift te draaien”, zei Martin een verklaring.</h3>
      <figure>
        <img src="https://cdn.businessinsider.nl/wp-content/uploads/2019/11/snelle-tractor12.jpg"/>
        <figcaption>
          <cite>Foto: J.C. Bamford Excavators Ltd. (JCB)</cite>
        </figcaption>
      </figure>
      <h3>LEES OOK: <a href="https://www.businessinsider.nl/lamborghini-sian-hybride-supercar/">Waarom de hybride supercar van Lamborghini slecht is voor het milieu</a></h3>
    </article>
  </body>
</html>