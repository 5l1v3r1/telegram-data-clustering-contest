<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/fudbal/170696/ubica-golmana-prva-lasta-humskoj-golgeter-novo-pojacanje-partizana"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T10:32:00+00:00"/>
    <meta property="og:title" content="&quot;Ubica golmana&quot; prva lasta u Humskoj: Golgeter novo pojačanje Partizana!"/>
    <meta property="og:description" content="Prvo pojačanje Partizana tokom zimskog prelaznog roka najverovatnije će biti prvi strelac Javora Nikola Petković!"/>
  </head>
  <body>
    <article>
      <h1>"Ubica golmana" prva lasta u Humskoj: Golgeter novo pojačanje Partizana!</h1>
      <h2>Prvo pojačanje Partizana tokom zimskog prelaznog roka najverovatnije će biti prvi strelac Javora Nikola Petković!</h2>
      <address><time datetime="2019-11-23T10:32:00+00:00">23 Nov 2019, 10:32</time> by <a rel="author">Republika</a></address>
      <p>Po svemu sudeći odmah po okončanju jesenjeg dela šampionata 23-godišnji ofanzivac će potpisati ugovor za osvajača Kupa Srbije.</p>
      <p>Kako piše Žurnal rukovodstvo Partizana je tokom sedmice postiglo usmeni dogovor sa kolegama iz Ivanjice i kaparsilao momka koji važi za jedno od otkrovenja sezone.</p>
      <p>Petković je već dao deset golova, od kojih poslednja dva u najtežim susretim u našem fudbalu: Crvenoj zvezdi pre dve sedmice kraj Moravice (1:1) i Partizanu u Humskoj (2:6).</p>
      <p>Osim toga, bio je precizan protiv Mačve, Inđije, Voždovca, Napretka, Rada i Vojvodine.</p>
      <figure>
        <img src="https://www.republika.rs/data/images/2019-11-03/122211_cukaricki-javor-37_f.jpg?1574501111"/>
        <figcaption>Nikola Petković - Najbolji strelac Linglong Superlige Srbije uz Umara Sadika<cite>Starsport</cite></figcaption>
      </figure>
      <p>Takođe, Nikola pokriva više mesta u završnoj trećini terena, najčešće kao ofanzivni vezni, nekad kao krilo, nekad kao špic.</p>
      <p>Inače, Petković se praktično vraća u Humsku, pošto je školovan u mlađim kategorijama Partizana, posle čega je karijeru gradio u Čukaričkom i beogradskoj Lokomotivi, da bi leta 2018. zadužio dres Javora i, ispostavilo se, pogodio u centar mete.</p>
      <related>
        <h4>Pročitajte još:</h4>
        <a href="https://www.republika.rs/sport/fudbal/170675/tajna-klauzula-poketinovog-ugovora-koja-zbunila-bavarce"/>
        <a href="http://republika.rs/sport/fudbal/170659/Zvezdina-legenda-smiruje-strasti-pred-Bajern-pobedio-Nemce-moras-razmisljas-njihov-nacin"/>
        <a href="http://republika.rs/sport/fudbal/170647/Milosevic-Sramota-sto-sam-trener-Partizana"/>
        <a href="http://republika.rs/sport/fudbal/170640/Kisa-golova-Humskoj-Partizan-neumoljiv-Javor-nastradao-het-trik-Sadika-sjajna-uvertira"/>
        <a href="http://republika.rs/sport/fudbal/170610/VIDEO-Ovako-protekao-prvi-Mihin-trening-izlasku-bolnice-Detalj-kraja-snimka-salje-posebnu-poruku"/>
      </related>
    </article>
  </body>
</html>