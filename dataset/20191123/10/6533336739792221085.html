<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/ldquo-non-torno-roma-neanche-friedkin-rdquo-ndash-retroscena-219837.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-23T10:24:44+00:00"/>
    <meta property="og:title" content="'non torno alla roma'– 'il tempo': totti pranza con friedkin: spero arrivi ma ne dubito..."/>
    <meta property="og:description" content="“NON TORNO ALLA ROMA, NEANCHE CON FRIEDKIN” – RETROSCENA DE “IL TEMPO”: TOTTI PRANZA CON IL TYCOON INTERESSATO AL CLUB GIALLOROSSO - “SPERO CHE ARRIVI MA NON DICO CHE DUBITO PERO’…QUANDO CI METTI LE MANI CAPISCI COSA C’E’ DENTRO LA ROMA” – SUL SUO FUTURO DA PROCURATORE: “SONO PERMALOSO, TENACE E ROSICONE. QUANDO PRENDO UN PERCORSO LO PORTO A TERMINE. SE MI CHIEDESSERO DI TORNARE ALLA ROMA MI METTEREBBERO IN DIFFICOLTA’ MA…”- ZANIOLO? EVITATE I PARAGONI CON ME&quot;"/>
  </head>
  <body>
    <article>
      <h1>'non torno alla roma'– 'il tempo': totti pranza con friedkin: spero arrivi ma ne dubito...</h1>
      <address>
        <time datetime="2019-11-23T10:24:44+00:00">23 Nov 2019, 10:24</time>
      </address>
      <p>
        <b>“NON TORNO ALLA ROMA, NEANCHE CON FRIEDKIN” – RETROSCENA DE “IL TEMPO”: TOTTI PRANZA CON IL TYCOON INTERESSATO AL CLUB GIALLOROSSO - “SPERO CHE ARRIVI MA NON DICO CHE DUBITO PERO’…QUANDO CI METTI LE MANI CAPISCI COSA C’E’ DENTRO LA ROMA” – SUL SUO FUTURO DA PROCURATORE: “SONO PERMALOSO, TENACE E ROSICONE. QUANDO PRENDO UN PERCORSO LO PORTO A TERMINE. SE MI CHIEDESSERO DI TORNARE ALLA ROMA MI METTEREBBERO IN DIFFICOLTA’ MA…”- ZANIOLO? EVITATE I PARAGONI CON ME"</b>
      </p>
      <hr/>
      <p>
        <b>Filippo Biafora per <a href="http://www.iltempo.it/">il Tempo</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256262/1240077.htm">
          <img src="https://cdn-static.dagospia.com/img/foto/11-2019/totti-1240077.png"/>
        </a>
        <figcaption>totti</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256262/1240749.htm">
          <img src="https://cdn-static.dagospia.com/img/foto/11-2019/dan-friedkin-1240749.png"/>
        </a>
        <figcaption>dan friedkin</figcaption>
      </figure>
      <p>Francesco <b>Totti</b> tifa per Dan <b>Friedkin</b>. In pubblico e in privato. L’ex dirigente e storica bandiera romanista ha dato il pieno appoggio all’eventuale ingresso nella <b>Roma</b> dell’imprenditore americano e, vuole il caso, venerdì, in compagnia della moglie Ilary, è stato avvistato all’Hotel De Russie, lo stesso albergo in cui ha alloggiato <b>Friedkin</b> dal 13 novembre. Chissà se è stato un evento fortuito o pianificato: c’è chi assicura però che i due abbiano pranzato insieme. <b>Totti</b> è pronto ad iniziare la carriera da procuratore e per il momento nella sua testa non ci sono altre strade, tra cui quella di un ritorno a Trigoria: “<i>Io ho un carattere abbastanza forte, sono abbastanza permaloso, tenace e rosicone. Quando prendo un percorso lo porto a termine. Se in questo momento mi venissero a chiedere di ritornare alla Roma da una parte mi metterebbero in difficoltà, dall’altra </i><b><i>direi di no</i></b><i> perché rispetto la mia decisione. Spero</i> - ha detto il campione del Mondo in un'intervista a Radio Radio a proposito dell’interesse di Friedkin - <i>che quest’altro americano possa venire, ma io non dico che dubito, però quando ci metti le mani dentro capisci la realtà e cosa c’è dentro la Roma. Io ne so qualcosa. Spero che un giorno i tifosi della Roma, me compreso, possano tornare ad alti livelli, con un presidente che possa mettere tanti di quei soldi che possa vincere Champions e tutto il resto. Nulla da togliere a Pallotta, ognuno ha i suoi movimenti e i suoi pensieri</i>”.</p>
      <figure>
        <a href="https://www.dagospia.com/mediagallery/Dago_fotogallery-256262/1224615.htm">
          <img src="https://cdn-static.dagospia.com/img/foto/10-2019/totti-calciotto-1224615.png"/>
        </a>
        <figcaption>totti calciotto</figcaption>
      </figure>
      <p>Di certo il presidente del gruppo con base a Houston è volato da un paio di giorni a Londra, stessa città in cui è segnalato il Ceo giallorosso <b>Fienga</b> per una serie di riunioni. <b>Friedkin</b> ha serie intenzioni e ha visitato Trigoria, gli uffici della Roma all’Eur e ha tenuto diversi incontri accompagnato dalla sua numerosa delegazione allo Studio <b>Tonucci</b>. Proseguono poi i summit tra le parti e va avanti la due diligence della Friedkin Companies Inc su tutte le dodici società che orbitano intorno al mondo romanista e alla <b>AS Roma Spv LLC</b>. Totti ha poi affrontato anche il tema relativo a <b>Zaniolo</b>, astro nascente del calcio italiano: “Eviterei per il suo bene di fare paragoni con me, cerchiamo di farlo crescere che è ancora giovane. Spero possa rimanere a <b>Roma</b> il più a lungo possibile anche se credo che non sarà così. Faccio una battuta. In quella casa dove sono stato per 15 anni ci ho messo Alisson che è diventato il più forte del mondo e poi <b>Zaniolo</b>. Ora sarà una casualità, però….”. Proprio il numero 22 giallorosso ha fatto l’ennesima dichiarazione d’amore e di fedeltà alla Roma: “<i>Ho baciato la maglia e voglio continuare a farlo ogni volta che segnerò. Vorrei che i tifosi sapessero quanto li amo. Totti è un’icona, il paragone con lui è uno sprone in più per dare il massimo ogni giorno</i>”.</p>
      <figure>
        <a href="https://www.dagospia.com/mediagallery/Dago_fotogallery-256262/1229241.htm">
          <img src="https://cdn-static.dagospia.com/img/foto/10-2019/dan-friedkin-1229241.png"/>
        </a>
        <figcaption>dan friedkin</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256262/1188218.htm">
          <img src="https://cdn-static.dagospia.com/img/foto/07-2019/totti-1188218.png"/>
        </a>
        <figcaption>totti</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256262/1172984.htm">
          <img src="https://cdn-static.dagospia.com/img/foto/06-2019/giovanni-malago-e-francesco-totti-foto-mezzelani-gmt-007-1172984.jpg"/>
        </a>
        <figcaption>giovanni malagò e francesco totti foto mezzelani gmt 007</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256262/1172985.htm">
          <img src="https://cdn-static.dagospia.com/img/foto/06-2019/paolo-condo-e-francesco-totti-foto-mezzelani-gmt-008-1172985.jpg"/>
        </a>
        <figcaption>paolo condò e francesco totti foto mezzelani gmt 008</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256262/1182179.htm">
          <img src="https://cdn-static.dagospia.com/img/foto/07-2019/totti-1-1182179.png"/>
        </a>
        <figcaption>totti 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256262/1224616.htm">
          <img src="https://cdn-static.dagospia.com/img/foto/10-2019/totti-calciotto-1224616.png"/>
        </a>
        <figcaption>totti calciotto</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256262/1188666.htm">
          <img src="https://cdn-static.dagospia.com/img/foto/07-2019/de-rossi-totti-1188666.png"/>
        </a>
        <figcaption>de rossi totti</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256262/1223848.htm">
          <img src="https://cdn-static.dagospia.com/img/foto/10-2019/ilary-blasi-totti-ig-1223848.jpg"/>
        </a>
        <figcaption>ilary blasi totti ig</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256262/1223847.htm">
          <img src="https://cdn-static.dagospia.com/img/foto/10-2019/ilary-blasi-totti-ig-2-1223847.jpg"/>
        </a>
        <figcaption>ilary blasi totti ig (2)</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256262/1224617.htm">
          <img src="https://cdn-static.dagospia.com/img/foto/10-2019/totti-calciotto-1224617.png"/>
        </a>
        <figcaption>totti calciotto</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256262/1216658.htm">
          <img src="https://cdn-static.dagospia.com/img/foto/09-2019/fiorello-totti-jova-1216658.png"/>
        </a>
        <figcaption>FIORELLO TOTTI JOVA</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256262/1229883.htm">
          <img src="https://cdn-static.dagospia.com/img/foto/10-2019/totti-malago-1229883.png"/>
        </a>
        <figcaption>totti malagò</figcaption>
      </figure>
    </article>
  </body>
</html>