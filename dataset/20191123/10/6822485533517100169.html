<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902040.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T10:53:00+00:00"/>
    <meta property="og:title" content="رحمانی و دژپسند به مجلس می‌روند"/>
    <meta property="og:description" content="به گزارش مهر، مجلس شورای اسلامی یکشنبه، دوشنبه و سه شنبه هفته جاری تشکیل جلسه خواهد داد."/>
  </head>
  <body>
    <article>
      <h1>رحمانی و دژپسند به مجلس می‌روند</h1>
      <address>
        <time datetime="2019-11-23T10:53:00+00:00">23 Nov 2019, 10:53</time>
      </address>
      <p>سوال از وزرای صنعت معدن و تجارت و اقتصاد و امور دارایی در دستور کار هفته جاری مجلس شورای اسلامی قرار گرفت.</p>
      <p>به گزارش مهر، مجلس شورای اسلامی یکشنبه، دوشنبه و سه شنبه هفته جاری تشکیل جلسه خواهد داد.</p>
      <p>دستورکار جلسات علنی مجلس به شرح زیر است:</p>
      <p>- گزارش کمیسیون قضایی و حقوقی در مورد رفع ایراد شورای نگهبان به لایحه تجارت</p>
      <p>- گزارش کمیسیون امور داخلی و شوراها در مورد رفع ایرادات شورای نگهبان به طرح یک فوریتی اصلاح موادی از قانون انتخابات مجلس شورای اسلامی</p>
      <p>- گزارش کمیسیون اقتصادی در مورد لایحه مالیات بر ارزش افزوده</p>
      <p>- گزارش کمیسیون اجتماعی در مورد رفع ایراد شورای نگهبان به طرح تعیین تکلیف کارگزاران بیمه کشاورزی</p>
      <p>- گزارش کمیسیون اقتصادی در مورد لایحه عضویت ایران در شرکت بین المللی نقدینگی اسلامی</p>
      <p>- گزارش کمیسیون انرژی در مورد طرح الزامات اجرایی توزیع و عرضه سوخت و CNG در کشور</p>
      <p>- گزارش کمیسیون آیین نامه داخلی در مورد طرح الحاق یک تبصره به ماده ۹۸ قانون آیین نامه داخلی مجلس</p>
      <p>- گزارش کمیسیون فرهنگی در مورد طرح اداره و نظارت بر سازمان صدا و سیما</p>
      <p>- گزارش کمیسیون برنامه و بودجه در مورد طرح اصلاح ماده ۲۸ قانون تنظیم بخشی از مقررات مالی دولت</p>
      <p>- گزارش کمیسیون امنیت ملی در مورد لایحه اصلاح قانون نحوه استفاده از خانه های سازمانی ارتش</p>
      <p>- گزارش کمیسیون قضایی در مورد لایحه نحوه پرداخت هزینه دادرسی دستگاه های اجرایی</p>
      <p>- گزارش کمیسیون اجتماعی در مورد لایحه استفساریه تبصره ۴ ماده واحده قانون ممنوعیت تصدی بیش از یک شغل</p>
      <p>- گزارش کمیسیون اقتصادی در مورد لایحه الحاق بنادر شهید بهشتی و شهید کلانتری به محدوده منطقه آزاد تجاری صنعتی چابهار</p>
      <p>- بررسی سؤال امیرخجسته نماینده همدان و سیده فاطمه حسینی و سیده حمیده زرآبادی هر کدام یک فقره از وزیر صنعت، معدن و تجارت</p>
      <p>- بررسی سؤال بیت الله عبداللهی و رضا علیزاده یک فقره و شکور پورحسین شقلان یک فقره از وزیر اقتصاد و امور دارایی</p>
      <p>- گزارش کمیسیون عمران در مورد مغایرت آیین نامه های قانون نظام مهندسی و کنترل ساختمان</p>
      <p>- گزارش کمیسیون کشاورزی در مورد خسارات و پیامدهای سیلاب های اخیر</p>
      <p>- گزارش کمیسیون کشاورزی در مورد عملکرد دستگاه های اجرایی برای مقابله با مخاطرات ناشی از هجوم ملخ های صحرایی به عرصه های طبیعی و اراضی کشاورزی</p>
      <p>- گزارش کمیسیون بهداشت مبنی بر رد تقاضای تحقیق و تفحص از عملکرد جمعیت هلال احمر</p>
      <p>- گزارش کمیسیون شوراها مبنی بر تصویب تقاضای تحقیق و تفحص از عملکرد استانداری کردستان</p>
      <p>- گزارش کمیسیون امنیت ملی از روند اجرای برجام</p>
    </article>
  </body>
</html>