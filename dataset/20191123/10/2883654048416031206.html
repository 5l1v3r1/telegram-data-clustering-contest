<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/vraag-het-maaike-hij-schreeuwt-tijdens-de-seks/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-23T10:13:26+00:00"/>
    <meta property="og:title" content="Vraag het Maaike: ‘Hij schreeuwt tijdens de seks’"/>
    <meta property="og:description" content="Welke middelbare school? Mijn dochter zit in groep 8. Ze wil volgend jaar naar dezelfde middelbare school als waar de meeste vrienden naartoe gaat. Haar vader, mijn ex-man, wil dat ze de een vrije school in zijn woonplaats volgt, die zou volgens hem veel beter bij haar passen. Hoewel er natuurlijk op de middelbare school […]"/>
  </head>
  <body>
    <article>
      <h1>Vraag het Maaike: ‘Hij schreeuwt tijdens de seks’</h1>
      <address><time datetime="2019-11-23T10:13:26+00:00">23 Nov 2019, 10:13</time> by <a rel="author" href="https://www.ditjesendatjes.nl/author/ditjes-en-datjes/" target="_blank">Maaike Olde Olthof</a></address>
      <h3>Welke middelbare school?</h3>
      <p>Mijn dochter zit in groep 8. Ze wil volgend jaar naar dezelfde middelbare school als waar de meeste vrienden naartoe gaat. Haar vader, mijn ex-man, wil dat ze de een vrije school in zijn woonplaats volgt, die zou volgens hem veel beter bij haar passen. Hoewel er natuurlijk op de middelbare school veel kan veranderen zeker binnen een bestaande vriendengroep snap ik haar goed. We moeten snel beslissen maar ik zie dat Eva het moeilijk vindt haar vader teleur te stellen.</p>
      <p>G.T uit A.</p>
      <p>,,<i>Het is een grote stap, op de basisschool is ze nu een van de oudsten, straks mag ze als jongste op een nieuwe plek beginnen. Voor pubers zijn vriendschappen essentieel en dat ze veiligheid zoekt bij vriendinnen die ze al jaren heeft, is normaal. Ik weet niet hoe goed de relatie met je ex is, maar ik raad je aan er met z’n drieën over te praten. Dan kan ze wellicht haar hart beter luchten. Is ze al naar een open dag van de Vrije School geweest? Hoe staat ze zelf tegenover een ander begin? Probeer als gezin, ondanks dat jullie gescheiden zijn, een weloverwogen keuze te maken. Het wordt een spannende tijd voor jouw dochter.”</i></p>
      <h3>Wachten of niet?</h3>
      <p>is al ruim tien jaar mijn ware, grote liefde. Na mijn scheiding ontstond het als een soort uit de hand gelopen grap, we waren collega’s. Hij was getrouwd dus ik wist hoe de vork in de steel zat. Maar naast het feit dat de seks, ook nu nog, buitengewoon goed is, zijn we elkaars beste maatje. Zijn huwelijk stelt niks voor, hij wil per se bij zijn vrouw blijven tot de kinderen uit huis zijn. Dat duurt zeker nog een jaar of vijf jaar en het verlangen om elke dag bij hem te zijn wordt steeds heviger. Vrienden verklaren me voor gek, maar ik vertrouw H. blind. Hij doet wat hij belooft. Toch vind ik vijf jaar nauwelijks te overzien.”</p>
      <p>P.B uit S.</p>
      <p>
        <i>,,Tja, je wacht in principe al tien jaar op hem. En wachten betekent dat je niet volledig in het hier en nu leeft. Je wilt meer en begrijp me niet verkeerd, dat snap ik volkomen. Maar je moet je realiseren dat je een man vertrouwt die al een decennium lang, zonder schuldgevoelens, zijn echtgenote bedriegt. En welk voorbeeld geeft hij aan zijn kinderen? Ik krijg de indruk dat hij het allemaal wel best vindt. Het is jouw leven maar ik raad je aan op te houden met wachten. Ga erop uit, neem de dag zoals ‘ie komt. Misschien kom je zo voor jezelf tot een juiste beslissing. Ik vind dat je iemand verdient die volledig voor jou kiest.”</i>
      </p>
      <h3>Hij schreeuwt tijdens seks</h3>
      <p>Mijn vriend en ik hebben sinds de zomer een relatie. Het is fijn en we zijn enorm verliefd maar hij heeft een bizarre gewoonte in bed. Hij schreeuwt keihard tijdens het vrijen en hij wil dat ik hem sla. Soms op z’n billen, dan in z’n gezicht. Ik heb hem gezegd dat ik me daar heel ongemakkelijk bij voel, maar als hij opgewonden is lijkt het of hij dat volkomen vergeten is. Het zorgt er in ieder geval voor dat ik me minder kan ontspannen als we vrijen. Moet ik er nu wel of niet nog eens iets over zeggen?”</p>
      <p>,,Jazeker! Als je eerder hebt aangegeven dat je er niet prettig bij voelt en hij tijdens de daad alleen in z’n eigen trance zit, betekent het dat hij ongevoelig is voor jou welzijn als het op seks aankomt. Er zijn gevers en nemers en mensen die tot beide in staat zijn. Zoals je hem omschrijft komt hij over als een nemer, zelfs een ‘eiser’. Maar seks heb je samen dus ook jíj moet je op je gemak voelen. Zwengel het gesprek niet aan als je gezoend hebt of al opgewonden bent, maar praat erover aan tafel of als je op de bank zit. Let er goed op of hij begrip voor jouw standpunt heeft, is dat niet het geval? Dan zou ik er goed over nadenken of dit wel de geschikte partner voor je is.”</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/bridget-deelde-bed-met-deze-19-jarige-volendamse-zanger/"/>
        <a href="https://www.ditjesendatjes.nl/afgang-prins-andrew-compleet-hij-legt-taken-neer/"/>
        <a href="https://www.ditjesendatjes.nl/nieuwe-fotos-van-feestende-prins-andrew-duiken-op/"/>
      </related>
    </article>
  </body>
</html>