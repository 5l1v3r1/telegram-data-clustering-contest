<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/02/2145141/%D9%88%D8%A7%DA%A9%D9%86%D8%B4-%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%A8%D9%87-%D8%AA%D8%AD%D8%B1%DB%8C%D9%85-%D8%A2%D8%B0%D8%B1%DB%8C-%D8%AC%D9%87%D8%B1%D9%85%DB%8C-%D8%AA%D9%88%D8%B3%D8%B7-%D8%A2%D9%85%D8%B1%DB%8C%DA%A9%D8%A7"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-23T10:44:05+00:00"/>
    <meta property="og:title" content="واکنش وزارت خارجه به تحریم آذری جهرمی توسط آمریکا"/>
    <meta property="og:description" content="به گزارش گروه بین الملل خبرگزاری تسنیم، «سید عباس موسوی» ضمن محکوم کردن تحریم وزیر ارتباطات توسط رژیم آمریکا گفت: همگان آگاه هستند کهدولت کنونی آمریکا ارزشی برای اصول و ارزش‌های دموکراتیک، شفافیت و حقوق بشر از جمله آزادی اینترنت برای دیگران قائل نیست."/>
  </head>
  <body>
    <article>
      <h1>واکنش وزارت خارجه به تحریم آذری جهرمی توسط آمریکا</h1>
      <h2>سخنگوی وزارت امور خارجه با محکومیت تحریم وزیر ارتباطات توسط دولت آمریکا خاطرنشان کرد: دولت کنونی آمریکا ارزشی برای اصول و ارزش‌های دموکراتیک، شفافیت و حقوق بشر از جمله آزادی اینترنت برای دیگران قائل نیست.</h2>
      <address>
        <time datetime="2019-11-23T10:44:05+00:00">23 Nov 2019, 10:44</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/03/20/1398032012183643617620724.jpg"/>
      </figure>
      <p>
        <a href="https://www.tasnimnews.com/fa/service/8/%D8%A8%DB%8C%D9%86-%D8%A7%D9%84%D9%85%D9%84%D9%84">- اخبار بین الملل -</a>
      </p>
      <p>به گزارش گروه بین الملل <a href="https://www.tasnimnews.com/">خبرگزاری تسنیم</a>، «سید عباس موسوی» ضمن محکوم کردن تحریم وزیر ارتباطات توسط رژیم آمریکا گفت: همگان آگاه هستند کهدولت کنونی آمریکا ارزشی برای اصول و ارزش‌های دموکراتیک، شفافیت و حقوق بشر از جمله آزادی اینترنت برای دیگران قائل نیست.</p>
      <p>وی ادامه داد: نگاهی به سوابق و کارنامه این دولت در اِعمال فشار بر مدیران شرکت‌ها و شبکه‌های بزرگ اجتماعی و ارتباطاتی از جمله توییتر به منظور قطع دسترسی صداهای مخالف، گویای برخورد سیاسی و ابزاری این دولت با محیط اینترنت آزاد است.</p>
      <p>وزارت خزانه‌داری آمریکا صبح روز جمعه به‌وقت محلی از قرار گرفتن نام «محمدجواد آذری جهرمی» وزیر ارتباطات و فناوری اطلاعات جمهوری اسلامی ایران در فهرست افراد تحت تحریم دفتر کنترل‌ دارایی‌های خارجی (اوفک) که از نهادهای زیرمجموعه وزارت خزانه‌داری است خبر داد.</p>
      <p>
        <a href="http://tn.ai/2144701">آمریکا وزیر ارتباطات ایران را تحریم کرد</a>
        <a href="http://tn.ai/2144091">در شرایط تحریمی کار می‌کنم!</a>
      </p>
      <p>انتهای پیام/</p>
    </article>
  </body>
</html>