<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/11/23/felt_hogy_lekesi_a_vonatot_felhivta_hat_a_911-et/"/>
    <meta property="og:site_name" content="Index.hu"/>
    <meta property="article:published_time" content="2019-11-23T10:43:15+00:00"/>
    <meta property="og:title" content="Félt, hogy lekési a vonatot, felhívta hát a 911-et"/>
    <meta property="og:description" content="Mindeközben - A  Twitteren hívta fel csütörtökön a lakosság figyelmét az ontariói rendőrség arra, hogy a 911-es hívószámot kizárólag v..."/>
  </head>
  <body>
    <article>
      <h1>Félt, hogy lekési a vonatot, felhívta hát a 911-et</h1>
      <address><time datetime="2019-11-23T10:43:15+00:00">23 Nov 2019, 10:43</time> by <a rel="author" href="https://index.hu/szerzo/nagy_szilvia" target="_blank">Iván-Nagy Szilvia</a></address>
      <p>A  Twitteren hívta fel csütörtökön a lakosság figyelmét az ontariói rendőrség arra, hogy a 911-es hívószámot kizárólag veszélyhelyzetben használják. Történt ez azután, hogy egy nő azzal hívta fel a 911 operátorát: segítségre volna szüksége, mert épp a vonatához siet egy taxiban ülve, de nagyon nem úgy tűnik, hogy eléri a 9:45-ös indulást, ezért fordult hozzájuk segítségért, írja a <a href="https://toronto.ctvnews.ca/woman-running-late-for-train-called-911-asking-for-emergency-ride-service-1.4696003">CTV News</a>. A párbeszéd így zajlott:</p>
      <p>
        <i>Operátor: Oké, sajnálom. Szóval egy taxiban ül és úgy gondolja, hogy le fogja késni a vonatát az Union Állomáson?</i>
      </p>
      <p>
        <i>Hívó: Igen.</i>
      </p>
      <p>
        <i>Operátor: És mit szeretne, mit csináljanak most a hatóságok?</i>
      </p>
      <p>
        <i>Hívó: Ti, srácok, vészhelyzetben sürgősségi szállítási szolgáltatást is nyújtotok, nem?</i>
      </p>
      <p>
        <i>Operátor: Sürgősségi szállítási szolgáltatást?</i>
      </p>
      <p>
        <i>Hívó: Igen. Nem tudom, hogyan dolgoztok.</i>
      </p>
      <p>
        <i>Operátor: Biztosíthatom, hogy ilyet nem csinálunk.</i>
      </p>
      <p>
        <i>Hívó: Elnézést kérek.</i>
      </p>
      <p>
        <i>Operátor: Hívhat egy taxit vagy beszállhat egy taxiba és azzal odamehet a megadott időpontra, rendben?</i>
      </p>
      <p>
        <i>Hívó: Rendben, köszönöm.</i>
      </p>
      <p>
        <i>Operátor: Szívesen, viszont hallásra.</i>
      </p>
      <figure>
        <img src="https://kep.cdn.indexvas.hu/1/0/3047/30472/304720/30472099_062729224919a593727ffedeeea93fb7_wm_still.jpg"/>
      </figure>
    </article>
  </body>
</html>