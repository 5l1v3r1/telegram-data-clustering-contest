<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/bayburt/yanginda-hayatini-kaybeden-2-kardes-ile-halalari-topraga-verildi-h375193.html"/>
    <meta property="og:site_name" content="HABER 61"/>
    <meta property="article:published_time" content="2019-11-23T10:34:05+00:00"/>
    <meta property="og:title" content="Yangında hayatını kaybeden 2 kardeş ile halaları toprağa verildi"/>
    <meta property="og:description" content="Bayburt'ta evde çıkan yangında hayatını kaybeden hala ve 2 yeğeni toprağa verildi."/>
  </head>
  <body>
    <article>
      <h1>Yangında hayatını kaybeden 2 kardeş ile halaları toprağa verildi</h1>
      <h2>Bayburt'ta evde çıkan yangında hayatını kaybeden hala ve 2 yeğeni toprağa verildi.</h2>
      <address>
        <time datetime="2019-11-23T10:34:05+00:00">23 Nov 2019, 10:34</time>
      </address>
      <p><a href="https://www.haber61.net/haberleri/bayburt">Bayburt</a>'un merkeze bağlı Maden köyünde bir evde çıkan yangında, hayatını kaybeden Hatice Beyaz ile yeğenleri Bekir (5) ve Ecrin Beyaz (8) memleketleri Artvin’in Yusufeli ilçesi Dokumacılar köyünde toprağa verildi.<br/><br/>Bayburt’un merkeze bağlı Maden köyünde çobanlık yapan Rıdvan Beyaz’ın evinde Perşembe günü henüz belirlenemeyen nedenle yangın çıktı. Kısa sürede büyüyen yangın, vatandaşların ihbarı üzerine olay yerine sevk edilen itfaiye ekiplerince söndürüldü.<br/>İtfaiye, sağlık, jandarma ve AFAD ekiplerinin çalışması sonucu evde Rıdvan Beyaz’ın çocukları Bekir (5) ve Ecrin (8) ile kız kardeşi Hatice Beyaz’ın (39) cansız bedenlerine ulaşıldı.<br/>Yangında yaralanan Rıdvan ile eşi Halime Beyaz ise Bayburt Devlet Hastanesi’nde tedavi altına alındı.</p>
      <p><b>Gözyaşlarıyla uğurlandı</b><br/>Hayatını kaybeden 2 kardeş ve halaları memleketleri Artvin’in Yusufeli ilçesi Dokumacılar köyünde toprağa verildi. Dokumacılar köyü camisinde kılınan cenaze namazına artından göz yaşları ve dualarla toprağa verildi.<br/><br/>Cenaze namazına, AK Parti Artvin Milletvekili Erken Balta, Kaymakam Ömer Faruk Özdemir, Yusufeli Belediye Başkanı Eyüp Aytekin, baba Rıdvan Beyaz ve vatandaşlar katıldı.</p>
    </article>
  </body>
</html>