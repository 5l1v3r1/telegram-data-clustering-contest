<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisportal.cz/zpravy/hlasujte-v-rijnovych-anketach-wta-mezi-nominovanymi-je-muchova-27409/"/>
    <meta property="og:site_name" content="tenisportal.cz"/>
    <meta property="article:published_time" content="2019-11-23T10:13:00+00:00"/>
    <meta property="og:title" content="Hlasujte v říjnových anketách WTA. Mezi nominovanými je Muchová"/>
    <meta property="og:description" content="Stejně jako každý měsíc i za říjen mohou tenisoví příznivci na stránkách WTA zvolit nejlepší hráčku měsíce, největší průlom měsíce a nejlepší úder měsíce. Mezi nominovanými na průlom měsíce je Karolína Muchová."/>
  </head>
  <body>
    <article>
      <h1>Hlasujte v říjnových anketách WTA. Mezi nominovanými je Muchová</h1>
      <address><time datetime="2019-11-23T10:13:00+00:00">23 Nov 2019, 10:13</time> by <a rel="author">Ondřej Jirásek, TenisPortal.cz</a></address>
      <p>
        <b>Stejně jako každý měsíc i za říjen mohou tenisoví příznivci na stránkách WTA zvolit nejlepší hráčku měsíce, největší průlom měsíce a nejlepší úder měsíce. Mezi nominovanými na průlom měsíce je Karolína Muchová.</b>
      </p>
      <p>Za říjen si to v kategorii Hráčka měsíce mezi sebou rozdají vítězka Turnaje mistryň <b>Ashleigh Bartyová</b>, šampionka "malého Turnaje mistryň" <b>Aryna Sabalenková</b> a finalistka Turnaje mistryň <b>Elina Svitolinová</b>.</p>
      <p>V anketě Průlom měsíce máte možnost hlasovat pro <b>Karolínu Muchovou</b>, Švýcarku <b>Belindu Bencicovou</b> a Američanku <b>Sofii Keninovou</b>.</p>
      <p>Nominovanými pro kategorii Úder měsíce jsou <b>Ons Džabúrová, Aryna Sabalenková, Elina Svitolinová</b> a <b>Dajana Jastremská</b>.</p>
      <p>Finalistky jednotlivých kategorií vždy vybírá samotná WTA. Vítězku jako obvykle zvolí tenisoví příznivci. Hlasovat můžete až do neděle do 5:59 ráno našeho času, kdy bude hlasování ukončeno. V pátek budou vyhlášeny i výsledky.</p>
      <p>
        <b>
          <mark>Hráčka měsíce</mark>
        </b>
      </p>
      <figure>
        <img src="https://www.tenisportal.cz/res/data/article/photo-original/5d91681e041107b4bd636ff722c3ecfd.jpg"/>
      </figure>
      <p><b>1) Ashleigh Bartyová<br/></b>Ashleigh Bartyová prožila velmi úspěšný říjen. Vítězka letošního French Open a světová jednička si zahrála finále na prestižní akci v Pekingu. Zatímco v čínské metropoli trofej pro vítězku nezískala, na Turnaji mistryň při svém debutu slavila triumf.</p>
      <p><b>2) Aryna Sabalenková<br/></b>Aryna Sabalenková na konci září úspěšně obhájila titul ve Wuhanu. V Pekingu však po náročném programu prohrála hned úvodní zápas. Chuť si spravila na "malém Turnaji mistryň" v čínském Zhuhai, kde vyhrála všechny čtyři zápasy.</p>
      <p><b>3) Elina Svitolinová<br/></b>Elina Svitolinová si na Turnaji mistryň zahrála své vůbec první letošní finále. Ukrajinská hráčka vyhrála všechny souboje ve skupině, ale poslední krok k úspěšné obhajobě neučinila, ve finále nestačila na Ashleigh Bartyovou.</p>
      <p>
        <a href="https://poll.fm/10463384">| HLASUJTE ZDE |</a>
      </p>
      <p><b>Předchozí vítězky:<br/></b><b>Leden: </b><a href="https://www.tenisportal.cz/zpravy/vitezkami-lednovych-anket-wta-jsou-osakaova-jastremska-a-su-wei-hsieh-25243/">Naomi Ósakaová<br/></a><b>Únor:</b> <a href="https://www.tenisportal.cz/zpravy/vitezkami-unorovych-anket-wta-jsou-bencicova-su-wei-hsieh-a-halepova-25446/">Belinda Bencicová<br/></a><b>Březen:</b> <a href="https://www.tenisportal.cz/zpravy/vitezkami-breznovych-anket-wta-jsou-bartyova-andreescuova-a-flipkensova-25641/">Ashleigh Bartyová<br/></a><b>Duben:</b> <a href="https://www.tenisportal.cz/zpravy/kvitova-se-stala-hrackou-mesice-dubna-dalsimi-vitezkami-jsou-sakkariova-a-swiatekova-25967/">Petra Kvitová<br/></a><b>Květen:</b> <a href="https://www.tenisportal.cz/zpravy/vondrousova-vyhrala-kvetnovou-anketu-prulom-mesice-dalsimi-vitezkami-jsou-bertensova-a-halepova-26171/">Kiki Bertensová<br/></a><b>Červen:</b> <a href="https://www.tenisportal.cz/zpravy/vitezkami-cervnovych-anket-wta-jsou-bartyova-swiatekova-a-wozniacka-26432/">Ashleigh Bartyová<br/></a><b>Červenec:</b> <a href="https://www.tenisportal.cz/zpravy/strycova-vyhrala-cervencovou-anketu-prulom-mesice-dalsimi-vitezkami-jsou-halepova-a-tigova-26653/">Simona Halepová<br/></a><b>Srpen:</b> <a href="https://www.tenisportal.cz/zpravy/bouzkova-vyhrala-srpnovou-anketu-prulom-mesice-dalsimi-vitezkami-jsou-andreescuova-a-mattekova-s-vandewegheovou-26954/">Bianca Andreescuová<br/></a><b>Září:</b> <a href="https://www.tenisportal.cz/zpravy/vitezkami-zarijovych-anket-jsou-osakaova-riskeova-a-puigova-cesky-neuspely-27165/">Naomi Ósakaová</a></p>
      <p>
        <b>
          <mark>Průlom měsíce</mark>
        </b>
      </p>
      <figure>
        <img src="https://www.tenisportal.cz/res/data/article/photo-original/acdff10174fc635b04c48d0884698672.jpg"/>
      </figure>
      <p><b>1) Karolína Muchová<br/></b>Třiadvacetiletá Karolína Muchová si po premiérovém triumfu v Soulu zahrála v hale v Moskvě své největší semifinále v kariéře. Další vylepšení svého kariérního maxima se dočkala o týden později na "malém Turnaji mistryň" v Zhuhai, kde rovněž postoupila mezi nejlepší kvarteto.</p>
      <p><b>2) Belinda Bencicová<br/></b>Dvaadvacetiletá Belinda Bencicová ovládla halu v Moskvě a zajistila si premiérový start na Turnaji mistryň, kde se ze skupiny probojovala do semifinále.</p>
      <p><b>3) Sofia Keninová<br/></b>Jednadvacetiletá Sofia Keninová se díky letošním výsledkům poprvé zúčastnila "malého Turnaje mistryň" a poté jako náhradnice i Turnaje mistryň v Shenzhenu. Na obou turnajích skončila ve skupině.</p>
      <p>
        <a href="https://poll.fm/10465092">| HLASUJTE ZDE |</a>
      </p>
      <p><b>Předchozí vítězky:<br/></b><b>Leden:</b> <a href="https://www.tenisportal.cz/zpravy/vitezkami-lednovych-anket-wta-jsou-osakaova-jastremska-a-su-wei-hsieh-25243/">Dajana Jastremská<br/></a><b>Únor:</b> <a href="https://www.tenisportal.cz/zpravy/vitezkami-unorovych-anket-wta-jsou-bencicova-su-wei-hsieh-a-halepova-25446/">Su-Wei Hsieh<br/></a><b>Březen:</b> <a href="https://www.tenisportal.cz/zpravy/vitezkami-breznovych-anket-wta-jsou-bartyova-andreescuova-a-flipkensova-25641/">Bianca Andreescuová<br/></a><b>Duben:</b> <a href="https://www.tenisportal.cz/zpravy/kvitova-se-stala-hrackou-mesice-dubna-dalsimi-vitezkami-jsou-sakkariova-a-swiatekova-25967/">Maria Sakkariová<br/></a><b>Květen:</b> <a href="https://www.tenisportal.cz/zpravy/vondrousova-vyhrala-kvetnovou-anketu-prulom-mesice-dalsimi-vitezkami-jsou-bertensova-a-halepova-26171/">Markéta Vondroušová<br/></a><b>Červen:</b> <a href="https://www.tenisportal.cz/zpravy/vitezkami-cervnovych-anket-wta-jsou-bartyova-swiatekova-a-wozniacka-26432/">Iga Šwiateková<br/></a><b>Červenec:</b> <a href="https://www.tenisportal.cz/zpravy/strycova-vyhrala-cervencovou-anketu-prulom-mesice-dalsimi-vitezkami-jsou-halepova-a-tigova-26653/">Barbora Strýcová<br/></a><b>Srpen:</b> <a href="https://www.tenisportal.cz/zpravy/bouzkova-vyhrala-srpnovou-anketu-prulom-mesice-dalsimi-vitezkami-jsou-andreescuova-a-mattekova-s-vandewegheovou-26954/">Marie Bouzková<br/></a><b>Září:</b> <a href="https://www.tenisportal.cz/zpravy/vitezkami-zarijovych-anket-jsou-osakaova-riskeova-a-puigova-cesky-neuspely-27165/">Alison Riskeová</a></p>
      <p>
        <b>
          <mark>Úder měsíce</mark>
        </b>
      </p>
      <figure>
        <img src="https://www.tenisportal.cz/res/data/article/photo-original/7eb00ea1517925ef35b3bfd8f0f07a3e.jpg"/>
      </figure>
      <p>Nominovanými pro kategorii Úder měsíce jsou <b>Ons Džabúrová, Aryna Sabalenková, Elina Svitolinová </b>a <b>Dajana Jastremská</b>.</p>
      <figure>
        <iframe src="https://www.youtube.com/embed/I6TGkla_uuw" width="490" height="315" data-service="Youtube" scrolling="no"/>
      </figure>
      <p>
        <a href="https://poll.fm/10465076">| HLASUJTE ZDE |</a>
      </p>
      <p><b>Předchozí vítězky:<br/></b><b>Leden: </b><a href="https://www.tenisportal.cz/zpravy/vitezkami-lednovych-anket-wta-jsou-osakaova-jastremska-a-su-wei-hsieh-25243/">Su-Wei Hsieh<br/></a><b>Únor:</b> <a href="https://www.tenisportal.cz/zpravy/vitezkami-unorovych-anket-wta-jsou-bencicova-su-wei-hsieh-a-halepova-25446/">Simona Halepová<br/></a><b>Březen:</b> <a href="https://www.tenisportal.cz/zpravy/vitezkami-breznovych-anket-wta-jsou-bartyova-andreescuova-a-flipkensova-25641/">Kirsten Flipkensová<br/></a><b>Duben:</b> <a href="https://www.tenisportal.cz/zpravy/kvitova-se-stala-hrackou-mesice-dubna-dalsimi-vitezkami-jsou-sakkariova-a-swiatekova-25967/">Iga Šwiateková<br/></a><b>Květen:</b> <a href="https://www.tenisportal.cz/zpravy/vondrousova-vyhrala-kvetnovou-anketu-prulom-mesice-dalsimi-vitezkami-jsou-bertensova-a-halepova-26171/">Simona Halepová<br/></a><b>Červen:</b> <a href="https://www.tenisportal.cz/zpravy/vitezkami-cervnovych-anket-wta-jsou-bartyova-swiatekova-a-wozniacka-26432/">Caroline Wozniacká<br/></a><b>Červenec:</b> <a href="https://www.tenisportal.cz/zpravy/strycova-vyhrala-cervencovou-anketu-prulom-mesice-dalsimi-vitezkami-jsou-halepova-a-tigova-26653/">Patricia Maria Tigová<br/></a><b>Srpen:</b> <a href="https://www.tenisportal.cz/zpravy/bouzkova-vyhrala-srpnovou-anketu-prulom-mesice-dalsimi-vitezkami-jsou-andreescuova-a-mattekova-s-vandewegheovou-26954/">CoCo Vandewegheová / Bethanie Matteková-Sandsová<br/></a><b>Září:</b> <a href="https://www.tenisportal.cz/zpravy/vitezkami-zarijovych-anket-jsou-osakaova-riskeova-a-puigova-cesky-neuspely-27165/">Mónica Puigová</a></p>
    </article>
  </body>
</html>