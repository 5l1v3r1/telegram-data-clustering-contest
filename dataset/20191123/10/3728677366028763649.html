<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215992/Aanleg-mountainbikeroute-Marum-is-na-zeven-jaar-begonnen"/>
    <meta property="og:site_name" content="RTV Noord"/>
    <meta property="article:published_time" content="2019-11-23T10:17:00+00:00"/>
    <meta property="og:title" content="Aanleg mountainbikeroute Marum is na zeven jaar begonnen"/>
    <meta property="og:description" content="'Eindelijk gaat het gebeuren.' Zeven jaar nadat het plan ontstond, is zaterdag een begin gemaakt met de aanleg van een mountainbikeroute bij Marum. Tot vreugde van Jack Wagena van ATB Marum."/>
  </head>
  <body>
    <article>
      <h1>Aanleg mountainbikeroute Marum is na zeven jaar begonnen</h1>
      <address>
        <time datetime="2019-11-23T10:17:00+00:00">23 Nov 2019, 10:17</time>
      </address>
      <p>'Zoiets vergt een lange adem', zegt Wagena over de jarenlange periode van plannen maken en organiseren.</p>
      <h3>Route</h3>
      <p>De route die wordt aangelegd, is in totaal dertig kilometer lang en bestaat uit twee lussen van vijftien kilometer: van Marum naar Trimunt en dan richting De Wilp en het Coendersbos.</p>
      <p>'Zo'n route moet uitdagend zijn', zegt Eddie Renkema van de mountainbikevereniging. 'We hebben het gedaan om de overlast op andere routes en wandelpaden te beperken. Nu kun je lekker op zondagmorgen fietsen met je maten, zodat niemand last van je heeft. Of jij van iemand anders.'</p>
      <h3>Snoeien</h3>
      <p>'We beginnen met het zogenaamde uitvlakken van de route in het bos', vertelt Johan Boonstra van de vereniging.</p>
      <p>'Dan gaan we snoeien, obstakels weghalen en er vervolgens met een klein kraantje doorheen om de paden aan te leggen. Daarna moeten wij weer alles aanstampen en onderhouden en moeten de paaltjes gezet worden.'</p>
      <h3>Wanneer klaar?</h3>
      <p>Het werk moet voor halverwege maart gedaan zijn, als het broedseizoen voor de vogels begint.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/185029/Nieuwe-richtlijnen-bieden-kans-voor-mountainbikeroute-Marum"/>
      </related>
    </article>
  </body>
</html>