<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109404-Planinskite-spasiteli%253A-Usloviyata-za-turizam-sa-loshi"/>
    <meta property="og:site_name" content="Канал 3"/>
    <meta property="article:published_time" content="2019-11-23T10:05:00+00:00"/>
    <meta property="og:title" content="Планинските спасители: Условията за туризъм са лоши"/>
    <meta property="og:description" content="Днес е облачно, мъгливо, с температури под нулата на високите места"/>
  </head>
  <body>
    <article>
      <h1>Планинските спасители: Условията за туризъм са лоши</h1>
      <h2>Днес е облачно, мъгливо, с температури под нулата на високите места</h2>
      <address>
        <time datetime="2019-11-23T10:05:00+00:00">23 Nov 2019, 10:05</time>
      </address>
      <p><b>Лоши са условията за туризъм в планините, съобщиха за "Фокус" от Планинска спасителна служба (ПСС) към Българския червен кръст. Температурите са между -3 и 3 градуса, най-ниски на връх Мусала тази сутрин - минус 6.<br/></b> <br/> <br/><i>По билото на Стара планина е ветровито. На много места в планините има мъгла. В Родопите има снежна покривка около 10 – 12 см, в Рила над 2000 м има 2 – 3 см сняг. Съоръженията не работят. Няма регистрирани инциденти през изминалото денонощие.<br/></i> <br/><i><b>ВИТОША<br/></b></i> </p>
      <p>На Черни връх е мъгливо, температурата тази сутрин е била минус 2 градуса, слаб вятър. На Алеко - 2 градуса, облачно и тихо.</p>
      <p> <br/><i><b>ПИРИН<br/></b></i> </p>
      <p>На връх Тодорка е -1 градуса, вятърът е с 1,1 м/сек.</p>
      <p> <br/><i><b>РИЛА<br/></b></i> </p>
      <p>На връх Мусала в Рила към 8 ч. днес е отчетена температура -6 градуса, облачно време. В Боровец времето е тихо, температурите са над нулата. На Маркуджика е минус 3,6 градуса с вятър от над 35 км/ч.</p>
      <p> <br/><i><b>РОДОПИ<br/></b></i> </p>
      <p>На връх Рожен температурата е към нулата, със слаб валеж от дъжд; на Студенец - нула градуса, мъгливо, с 10 см снежна покривка към 8 ч. тази сутрин.</p>
      <p> <br/><i><b>СТАРА ПЛАНИНА<br/></b></i> </p>
      <p>На връх Ботев в Стара планина температурата тази сутрин е минус 3 градуса, времето е мъгливо, с умерен вятър и 12 см сняг. На Мургаш - минус 1 градуса, мъгливо.</p>
      <related>
        <h4>Още по темата</h4>
        <a href="http://kanal3.bg/news/bulgaria/society/99674-PSS%253A-Da-ne-se-predpriemat-prehodi%252C-osobeno-vav-visokite-chasti-na-planinite"/>
        <a href="http://kanal3.bg/news/bulgaria/society/91443-PSS-alarmira-za-lavini%252C-vyatarat-nad-1800-m-e-uraganen"/>
      </related>
    </article>
  </body>
</html>