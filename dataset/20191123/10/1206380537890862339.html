<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/misska-novackova-miluje-kovyho-ze-stardance-stale-ale-ma-vasnivy-vztah-s-finem"/>
    <meta property="og:site_name" content="eXtra.cz"/>
    <meta property="article:published_time" content="2019-11-23T10:44:00+00:00"/>
    <meta property="og:title" content="Misska Nováčková miluje Kovyho ze StarDance: Stále ale má vášnivý vztah s Finem"/>
    <meta property="og:description" content="Modelka Jitka Nováčková randí s finským fotbalistou už nějaký ten pátek. Mají vztah na dálku, ale i tak jim to náramně klape. Misska se byla minulý týden podívat na fotbalové utkání svého miláčka a po zápase na něho čekala sladká odměna."/>
  </head>
  <body>
    <article>
      <h6 class="kicker">Jitka Nováčková</h6>
      <h1>Misska Nováčková miluje Kovyho ze StarDance: Stále ale má vášnivý vztah s Finem</h1>
      <address><time datetime="2019-11-23T10:44:00+00:00">23 Nov 2019, 10:44</time> by <a rel="author">Michaela Vlčková</a></address>
      <slideshow>
        <figure>
          <img src="https://www.extra.cz/images/thumbs/2a/b1/2ab15d9-247425-fgzhujklu-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>instagram</cite>
          </figcaption>
        </figure>
        <figure>
          <img src="https://www.extra.cz/images/thumbs/80/2d/802d51b-247429-ztghujio-2560x0-shrink.png"/>
          <figcaption>Jitka Nováčková vyrazila na StarDance.<cite>instagram</cite></figcaption>
        </figure>
        <figure>
          <img src="https://www.extra.cz/images/thumbs/91/04/91041e3-247426-fzgujio-2560x0-shrink.png"/>
          <figcaption>Fandí Kovymu.<cite>instagram</cite></figcaption>
        </figure>
        <figure>
          <img src="https://www.extra.cz/images/thumbs/d8/e0/d8e03b5-178697-25008546-1989019204456623-181564-2560x0-shrink.jpg"/>
          <figcaption>Jitka randí s finským fotbalistou.<cite>Instagram</cite></figcaption>
        </figure>
        <figcaption>
          <a href="https://www.extra.cz/misska-novackova-miluje-kovyho-ze-stardance-stale-ale-ma-vasnivy-vztah-s-finem/galerie/4">+ Další 4 fotografie</a>
        </figcaption>
      </slideshow>
      <p>
        <b>Modelka Jitka Nováčková randí s finským fotbalistou už nějaký ten pátek. Mají vztah na dálku, ale i tak jim to náramně klape. Misska se byla minulý týden podívat na fotbalové utkání svého miláčka a po zápase na něho čekala sladká odměna.</b>
      </p>
      <p>Minulý týden se na soutěžní pořad <a href="https://www.extra.cz/tema/stardance">StarDance</a> dorazila podívat i modelka Jitka Nováčková. Vytáhla svoji babičku a společně šly podpořit všechny soutěžící. Jitka tam šla ale speciálně kvůli jednomu účastníkovi.</p>
      <p>„Ve StarDance je můj favorit <a href="https://www.extra.cz/tema/kovy">Kovy</a>. Já ho prostě miluji, je to moje srdcovka. Už jsem se potkala s jeho rodiči, a to v New Yorku,“ prozradila Nováčková.</p>
      <p>Při té příležitosti jsme Jitku vyzpovídali, jak jí funguje vztah s finským fotbalistou. Tim Sparv a misska Nováčková tvoří pár už přes dva roky. Mají vztah na dálku a stále jim to klape. „Máme vztah na dálku už dva a půl roku. V pátek jsem přiletěla z velkého zápasu. Finsko poprvé postoupilo na Euro a Tim, můj partner, je kapitánem finského národního týmu. Takže vlastně i díky němu postoupili takhle daleko a pro mě jako pro přítelkyni to bylo silné. Brečela jsem tam a křičela. Prožívala jsem to a přes zákazy jsem musela na hřiště,“ řekla Jitka.</p>
      <p>Po skončení zápasu vběhla na hřiště a vášnivě se začali líbat. Pokud si myslíte, že vztahy na dálku nemůžou fungovat, vztah Jitky a Tima je jasným důkazem, že to jde. Po více než dvou letech se jim totiž vášeň stále nevytratila.</p>
    </article>
  </body>
</html>