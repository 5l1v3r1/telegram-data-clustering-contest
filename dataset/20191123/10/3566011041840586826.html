<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549329.html/%D9%BE%D8%B3%D8%B1-%D8%A7%D8%B3%D8%B7%D9%88%D8%B1%D9%87-%D8%AF%D8%B1-%D9%84%DB%8C%D8%B3%D8%AA-%D8%A8%D8%A7%D8%B2%DB%8C%DA%A9%D9%86%D8%A7%D9%86-%D9%85%DB%8C%D9%84%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T10:32:00+00:00"/>
    <meta property="og:title" content="پسر اسطوره در لیست بازیکنان میلان"/>
    <meta property="og:description" content="فرزند مدافع اسطوره‌ای باشگاه میلان، این شانس را دارد در یک مصاف حساس، اولین بازی خود برای تیم دوران بازیگری پدرش را انجام دهد."/>
  </head>
  <body>
    <article>
      <h1>پسر اسطوره در لیست بازیکنان میلان</h1>
      <address>
        <time datetime="2019-11-23T10:32:00+00:00">23 Nov 2019, 10:32</time>
      </address>
      <p>فرزند مدافع اسطوره‌ای باشگاه میلان، این شانس را دارد در یک مصاف حساس، اولین بازی خود برای تیم دوران بازیگری پدرش را انجام دهد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ دانیل مالدینی فرزند پائولو مالدینی مدافع و کاپیتان سابق تیم فوتبال میلان برای بازی امشب روسونری مقابل میلان در هفته سیزدهم سری A در فهرست 21 نفره این تیم قرار گرفت.</p>
      <p>دانیل مالدینی که ماه گذشته 18 ساله شد، اخیراً قراردادش با باشگاه میلان را تا سال 2024 تمدید کرد. او که برخلاف پدرش به عنوان یک مهاجم بازی می‌کند، پیش از این هرگز شانسی برای بازی در تیم اول باشگاه میلان نداشت.   پائولو مالدینی رکورددار بازی در سری A است و به عنوان یکی از بهترین مدافعان تاریخ فوتبال شناخته می‌شود. او تمام دوران بازیگری‌اش را در تیم میلان سپری کرد و با این تیم 25 جام از جمله 5 قهرمانی در اروپا و هفت قهرمانی در سری  A کسب کرد. او که کاپیتان میلان و تیم ملی ایتالیا بود، 100 بار پیراهن آتزوری را به تن کرده است.   میلان امشب از ساعت 20:30 به وقت تهران در ورزشگاه سن‌سیرو به مصاف ناپولی می‌رود. این تیم اکنون در رده چهاردهم جدول قرار گرفته و تنها 4 امتیاز با منطقه سقوط جدول فاصله دارد.   منبع: تسنیم انتهای پیام/</p>
    </article>
  </body>
</html>