<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cekin.si/premozenje/stvari-ki-si-jih-ne-morejo-privosciti-niti-milijonarji.html"/>
    <meta property="og:site_name" content="Cekin.si"/>
    <meta property="article:published_time" content="2019-11-23T10:15:00+00:00"/>
    <meta property="og:title" content="Stvari, ki so navadnim smrtnikom nedosegljive"/>
    <meta property="og:description" content="Na računu imajo milijone, a si kljub temu nekaterih stvari ne morejo privoščiti. Tudi navadni smrtniki si jih ne morejo. Katere so to, preverite v članku."/>
  </head>
  <body>
    <article>
      <h1>Stvari, ki so navadnim smrtnikom nedosegljive</h1>
      <address><time datetime="2019-11-23T10:15:00+00:00">23 Nov 2019, 10:15</time> by <a rel="author">M.M.</a></address>
      <p>
        <i>Na računu imajo milijone, a si kljub temu nekaterih stvari ne morejo privoščiti. Tudi navadni smrtniki si jih ne morejo. Katere so to, preverite v članku.</i>
      </p>
      <p>Obstajajo stvari, ki si jih ne morejo privoščiti niti milijonarji, poroča spletna stran <i>Business Insider</i>. Gre za pet stvari, ki so dosegljive le ultra milijarderjem. </p>
      <p>
        <b>1. Super jahte</b>
      </p>
      <p>Zdi se, da kar vsi bogataši dopuste preživljajo na jahtah, a dejstvo je, da si lahko tiste najbolj luksuzne privoščijo le milijarderji. Večina si lahko najame jahto za oddih, a da bi bili lastniki super jahte, morate imeti veliko pod palcem. Že nakupne cene so vrtoglavo visoke, ogromno denarja pa gre tudi za tekoče vzdrževanje.</p>
      <p>
        <b>2. Zasebna letala</b>
      </p>
      <p>Podobno velja tudi za zasebna letala. Bogati za svoje potrebe najemajo zasebna letala, niso pa lastniki le-teh. Znova: že sam nakup je zelo drag, nato je potrebno vsak mesec plačevati tekoče vzdrževanje in tudi hangar, kjer bo letalo čakalo na naslednjo avanturo. Tudi sami poleti niso poceni. </p>
      <p>
        <b>3. Športni klub</b>
      </p>
      <p>Bogataši, še posebej moški, radi kupujejo športne klube. Naj omenimo na primer <b>Marka Cubana</b>, ki je lastnik kluba Dallas Mavericks, v katerem igra tudi Slovenec <b>Luka Dončić</b>. Cuban ima milijarde, tako da si lahko tovrstne nakupe privošči. Sam je dejal, da si je tako uresničil sanje. </p>
      <p>
        <b>4. 24-urna postrežba</b>
      </p>
      <p>24-urna dosegljivost na primer kuharja, hišne pomočnice, čistilke, butlerja, varuške, voznika in podobno stane zelo veliko. Bogati seveda imajo ljudi, ki namesto njih opravljajo dela po hiši in okoli nje, a le redki si lahko privoščijo plačilo 24-urne storitve. Omenjana spletna stran je izračunala, da bi za te storitve morali odšteti najmanj 2,3 milijona evrov na leto, plus plačilo vseh prispevkov, zavarovanj in drugo.</p>
      <p>
        <b>5. Zaklonišča </b>
      </p>
      <p>O varnih sobah in zasebnih zakloniščih, ki si jih pripravljajo bogati, smo na <i>Cekin.si</i> že pisali. Varne sobe so nekaj običajnega v luksuznih vilah, v katerih živijo bogataši. Zaklonišča, v katerih bi bili varni tudi med napadom z jedrskim orožjem, pa si lahko privoščijo le redki. Nekateri so res luksuzno opremljeni, in sicer z najnovejšo tehnologijo. </p>
      <p>
        <b>V branje priporočamo tudi: </b>
      </p>
      <related>
        <h4>Sorodni članki</h4>
        <a href="https://cekin.si/izobrazevanje_in_zaposlitev/to-je-milijarder-ki-si-lasti-luko-doncica.html"/>
        <a href="https://cekin.si/premozenje/neverjetne-zahteve-super-bogatih-na-jadranski-obali-jadranska-obala-jadran-turizem-bogatas-premozenje-zahteva.html"/>
        <a href="https://cekin.si/nepremicnine/kako-se-milijarderji-iz-silicijeve-doline-pripravljajo-na-konec-sveta.html"/>
        <a href="https://cekin.si/koristno/prodajna-uspesnica-v-zda-namesto-alkohola-postrezejo-marihuano.html"/>
        <a href="https://cekin.si/premozenje/nemcija-zadel-na-lotu-a-denarja-ne-bo-dobil.html"/>
      </related>
    </article>
  </body>
</html>