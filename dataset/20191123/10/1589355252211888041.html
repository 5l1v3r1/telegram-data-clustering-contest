<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/trend-archiv/rok-2019/cislo-46/tridsat-rokov-od-neznej-revolucie-pohladom-z-etiopie.html"/>
    <meta property="og:site_name" content="TREND.sk"/>
    <meta property="article:published_time" content="2019-11-23T10:00:00+00:00"/>
    <meta property="og:title" content="Tridsať rokov od Nežnej revolúcie pohľadom z Etiópie"/>
    <meta property="og:description" content="Etiópia urobila za posledné roky civilizačný skok dopredu"/>
  </head>
  <body>
    <article>
      <h1>Tridsať rokov od Nežnej revolúcie pohľadom z Etiópie</h1>
      <address><time datetime="2019-11-23T10:00:00+00:00">23 Nov 2019, 10:00</time> by <a rel="author">Luboš Palata</a></address>
      <p>
        <b>V roku 1989 malo Slovensko päť a štvrť milióna obyvateľov. Ak to pôjde dobre a populačná krivka neprestane stúpať, mohlo by mať o dva roky päť a pol milióna ľudí.</b>
      </p>
      <figure>
        <img src="https://static.etrend.sk/uploads/tx_media/2019/09/04/palata-lubos.jpg"/>
      </figure>
      <p>Etiópia mala v roku 1989 niečo okolo 48 miliónov obyvateľov, teraz ich má odhadom 110 miliónov a o najbližšie dva roky by sa mohla dostať aj ku sto pätnástim. A hoci Etiópia, pokiaľ ide o rast hrubého domáceho produktu na hlavu, patrí za posledné roky k svetovým rekordmanom, ani tak jej súčasný celkový domáci produkt nedosahuje úroveň Slovenska, ktorý je zhruba sto miliárd dolárov. V Etiópii je to podľa odhadov približne deväťdesiat miliárd dolárov. Pretože v tejto krajine nič iné ​​než odhady zatiaľ nemajú.</p>
      <p>Keď sa pred tridsiatym výročím Nežnej revolúcie ocitnete na takom mieste, akým je Addis Abeba, hlavné mesto Etiópie a vlastne celej Afriky, zistíte, že v strede Európy žijete v pokojnom, tridsať rokov sa príliš nemeniacom a priebežne bohatnúcom kútiku sveta. A tiež veľmi slobodnom, fungujúcom a tolerantnom. Súčasný etiópsky premiér Abiy Ahmed, čerstvý nositeľ Nobelovej ceny mieru za ukončenie vojnového stavu s Eritreou, je na etiópskej pomery reformný liberál, ktorý najprv rokuje a až potom vyšle armádu riešiť problémy. Ale aj tak má Etiópia k čomukoľvek, čo v Európe pokladáme za demokraciu, stále veľmi ďaleko. Ono je to v krajine so skoro stovkou národov a národností, ktorej nikdy tak úplne nevládnete celej, dosť zložité.</p>
      <p>Aj napriek tomu všetkému urobila Etiópia za posledné roky civilizačný skok dopredu. Dôvodom je aj to, že je slovami jedného európskeho diplomata „miláčikom poskytovateľov humanitárnej pomoci“. A majú nás tu radšej než dravých Číňanov, ktorých peniaze sú v Etiópii vidieť. Na svoju krajinu hrdý Etiópčan už však pochopil, že to od Pekingu vlastne pomoc nie je.</p>
      <p>Addis Abeba, vďaka sídlu Africkej únie Ženeva kontinentu, má dnes na hlavných triedach asfalt, pred dokončením je nový terminál letiska. Vznikajú v nej celé štvrte západne vyzerajúcich výškových budov, v ktorých síce občas vypadáva elektrina a netečie voda, ale to je súčasť tunajšieho života. Rovnako ako to, že hneď v susedstve mrakodrapov sú plechové chyže obchodíkov a prístrešia, ktoré by sme my v Európe označili za slum. V krajine, kde sa aj čas meria inak, kde je polnoc pri svitaní a poludnie pri západe slnka, to nikoho neprekvapí.</p>
      <figure>
        <a href="https://www.etrend.sk/trend-archiv/rok-2019/cislo-46.html">
          <img src="https://static.etrend.sk/uploads/tx_media/2019/11/19/edition_180_240/46-01.jpg"/>
        </a>
      </figure>
      <p>Dočítali ste článok z TRENDU<br/>Článok vyšiel v týždenníku <a href="https://www.etrend.sk/trend-archiv/rok-2019/cislo-46.html">TREND 46/2019</a>. Ak ste predplatiteľ TRENDU alebo TRENDU Digital, prihláste sa alebo si <a href="https://www.etrend.sk/vyuzite-predplatne-na-maximum.html">aktivujte predplatiteľský prístup</a>.<br/><a href="https://www.etrend.sk/predplatne-trendu.html?itm_source=etrend&amp;itm_medium=button&amp;itm_campaign=article">Vyberte si predplatné od 4,45 €</a></p>
    </article>
  </body>
</html>