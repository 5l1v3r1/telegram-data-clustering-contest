<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/vremea/avertizari-anm-vreme-severa-polei-lapovita-vijelii-327026.html"/>
    <meta property="og:site_name" content="Observator"/>
    <meta property="article:published_time" content="2019-11-23T10:54:00+00:00"/>
    <meta property="og:title" content="Avertizări ANM de vreme severă pentru polei, lapoviță și vijelii"/>
    <meta property="og:description" content="Administrația Națională de Meteorologie a emis, în această dimineață, mai multe avertizări de vreme severă de tip cod galben pentru polei, lapoviță sau vijelii."/>
  </head>
  <body>
    <article>
      <h1>Avertizări ANM de vreme severă pentru polei, lapoviță și vijelii</h1>
      <address><time datetime="2019-11-23T10:54:00+00:00">23 Nov 2019, 10:54</time> by <a rel="author">Alin Tarnovschi</a></address>
      <p>
        <b>
          <b>Administrația Națională de Meteorologie a emis, în această dimineață, mai multe avertizări de vreme severă de tip cod galben pentru polei, lapoviță sau vijelii.</b>
        </b>
      </p>
      <p>Potrivit <a href="http://www.meteoromania.ro/avertizari-nowcasting/">ANM,</a> la primele ore ale dimineții, județele Brăila, Ialomița, Călărași, Teleorman, Olt și Dolj au fost sub incidența unor avertizări cod galben de lapoviță și polei.</p>
      <p>O altă avertizare se referă la județele Galați și Vaslui unde până la ora 12.00 vor fi precipitații mixte ce vor favoriza depuneri de polei.</p>
      <p>Meteorologii au emis un cod galben și pentru județul Sibiu pentru intensificări ale vântului ce vor atinge la rafală 60 - 70 de km/h.</p>
      <p>Localitățile afectate de codul galben sunt Cisnădie, Tălmaciu, Șelimbăr și Boița.</p>
      <p>
        <a href="https://observator.tv/vremea/vremea-21-noiembrie-16-decembrie-prognoza-meteo-ziua-nationala-326666.html">Cum va fi vremea în următoarele trei săptămâni</a>
      </p>
      <p>Un alt cod galben de vijelii a fost emis de meteorologi și pentru județul Caraş-Severin unde se vor semnala intensificări ale vântului ce vor atinge chiar și 70 de km/h.</p>
      <p>Conform ANM, avertizările și atenționările meteorologice se actualizează în funcție de durata și gravitatea fenomenelor prognozate.</p>
    </article>
  </body>
</html>