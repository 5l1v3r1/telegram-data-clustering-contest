<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/dubilet-rozpoviv-u-kogo-zalyshatsya-trudovi-knyzhky-pislya-yih-skasuvannya/"/>
    <meta property="og:site_name" content="Рубрика"/>
    <meta property="article:published_time" content="2019-11-23T10:13:57+00:00"/>
    <meta property="og:title" content="Дубілет розповів, у кого залишаться трудові книжки після їх скасування"/>
    <meta property="og:description" content="Міністр Кабінету міністрів Дмитро Дубілет пояснив, кому потрібно залишити трудові книжки, а хто вже не буде ними користуватися після того, як їх скасують. А це настане досить скоро: в уряді написали законопроект і постанову про скасування обов’язкових трудових книжок, і документи вже в роботі. Про це він розповів під час інтерв’ю на телеканалі ZIK. “Зараз […]"/>
  </head>
  <body>
    <article>
      <h1>Дубілет розповів, у кого залишаться трудові книжки після їх скасування</h1>
      <address><time datetime="2019-11-23T10:13:57+00:00">23 Nov 2019, 10:13</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/Snymok-ekrana-2019-11-03-v-8.39.12-DP-860x580-c-1.png"/>
      </figure>
      <p>
        <b>
          <b>Міністр Кабінету міністрів Дмитро Дубілет пояснив, кому потрібно залишити трудові книжки, а хто вже не буде ними користуватися після того, як їх скасують. А це настане досить скоро: в уряді написали законопроект і постанову про скасування обов’язкових трудових книжок, і документи вже в роботі.</b>
        </b>
      </p>
      <p>Про це він розповів під час інтерв’ю на телеканалі ZIK.</p>
      <p>“Зараз ситуація яка. У держави є електронні дані про ваш трудовий стаж після 2000 року. Якщо у вас стаж до 2000 року, то вам потрібно залишити трудову книжку. А після 2000 року держава навіть не дивиться в вашу трудову. Всі ці відомості уже в електронній формі. Наша ініціатива полягає не в тому, щоб відмовитися, скасувати трудові книжки. Ми говоримо, що вони є опціональними. Насправді багато людей кажуть, що мені ця трудова книжка не потрібна. У мене трудовий стаж з 2000 року. Я довіряю, щоб все було в електронній формі”, – сказав міністр.</p>
      <p>Для скасування трудових книжок необхідно змінити існуючий закон, що і мають намір спільно зробити Кабмін і Верховна Рада.</p>
      <p>Раніше <a href="https://rubryka.com/2019/10/09/dubilet-rozpoviv-shho-bude-pislya-skasuvannya-obov-yazkovosti-trudovyh-knyzhok/">Дубілет розповів, що буде після скасування обов’язковості трудових книжок.</a></p>
    </article>
  </body>
</html>