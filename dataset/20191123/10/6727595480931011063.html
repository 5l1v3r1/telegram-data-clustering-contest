<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/over-an-hour-before-oath-taking-president-s-rule-revoked-in-maharashtra-home-ministry-notification-454.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T10:32:00+00:00"/>
    <meta property="og:title" content="'നീക്കങ്ങള്‍ അതിവേഗത്തില്‍'; രാഷ്ട്രപതി ഭരണം റദ്ദാക്കിയത് സത്യപ്രതിജ്ഞയുടെ ഒരു മണിക്കൂര്‍ മുന്‍പ്; പുലര്‍ച്ചെ വിജ്ഞാപനമിറക്കി കേന്ദ്ര ആഭ്യന്തര മന്ത്രാലയം"/>
    <meta property="og:description" content="Amith Shah India ന്യൂദല്‍ഹി: മഹാരാഷ്ട്രയില്‍ ബി.ജെ.പിയ്ക്കും ശിവസേന-എന്‍.സി.പി സഖ്യത്തിനും സര്‍ക്കാര്‍ രൂപീകരിക്കാന്‍ കഴിയായെ വന്നതോടെ രണ്ടാഴ്ച മുന്‍പ് പ്രഖ്യാപിച്ച രാ"/>
  </head>
  <body>
    <article>
      <h1>'നീക്കങ്ങള്‍ അതിവേഗത്തില്‍'; രാഷ്ട്രപതി ഭരണം റദ്ദാക്കിയത് സത്യപ്രതിജ്ഞയുടെ ഒരു മണിക്കൂര്‍ മുന്‍പ്; പുലര്‍ച്ചെ വിജ്ഞാപനമിറക്കി കേന്ദ്ര ആഭ്യന്തര മന്ത്രാലയം</h1>
      <address><time datetime="2019-11-23T10:32:00+00:00">23 Nov 2019, 10:32</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: മഹാരാഷ്ട്രയില്‍ ബി.ജെ.പിയ്ക്കും ശിവസേന-എന്‍.സി.പി സഖ്യത്തിനും സര്‍ക്കാര്‍ രൂപീകരിക്കാന്‍ കഴിയായെ വന്നതോടെ രണ്ടാഴ്ച മുന്‍പ് പ്രഖ്യാപിച്ച രാഷ്ട്രപതി ഭരണം റദ്ദാക്കിയത് ഇന്ന് പുലര്‍ച്ച 5.47 ന്.</p>
      <p>ബി.ജെ.പി-എന്‍.സി.പി സഖ്യത്തോടെ മഹാരാഷ്ട്ര മുഖ്യമന്ത്രിയായി ദേവേന്ദ്ര ഫഡ്‌നാവിസ് സത്യപ്രതിജ്ഞ ചെയ്ത് അധികാരമേല്‍ക്കുന്നതിന്റെ കൃത്യം ഒരു മണിക്കൂര്‍ മുന്‍പാണ് കേന്ദ്ര ആഭ്യന്തരമന്ത്രാലയം പ്രത്യേക വിജ്ഞാപനത്തിലൂടെ മഹാരാഷ്ട്രയിലെ രാഷ്ട്രപതി ഭരണം റദ്ദാക്കുന്നത്.</p>
      <p>ആഭ്യന്തര മന്ത്രാലയ വിജ്ഞാപനപ്രകാരം പ്രസിഡന്റ് രാം നാഥ് കോവിന്ദ് ഇന്ന് രാവിലെ രാഷ്ട്രപതി ഭരണം റദ്ദാക്കാനുള്ള പ്രഖ്യാപനം ഇറക്കി.</p>
      <p>കേന്ദ്ര ആഭ്യന്തര സെക്രട്ടറി അജയ് കുമാര്‍ ഭല്ല പുലര്‍ച്ചെ 5.47 നാണ് ഗസറ്റ് വിജ്ഞാപനം പുറപ്പെടുവിച്ചത്.</p>
      <related>
        <a href="https://www.doolnews.com/ncp-will-fight-against-this-sharad-pawar-to-udhhav-thackeray.html?utm_source=doolnews&amp;utm_medium=related"/>
      </related>
      <p>രാഷ്ട്രപതി ഭരണം റദ്ദാക്കിയതിനെത്തുടര്‍ന്ന് ബി.ജെ.പി നേതാവ് ദേവേന്ദ്ര ഫഡ്നാവിസ് മുഖ്യമന്ത്രിയായും എന്‍.സി.പിയുടെ അജിത് പവാര്‍ ഉപമുഖ്യമന്ത്രിയുമായും സത്യപ്രതിജ്ഞ ചെയ്യുകയായിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>170 എം.എല്‍.എമാരുടെ പിന്തുണയോടെ ഭൂരിപക്ഷം തെളിയിക്കുമെന്നാണ് ഏറ്റവും ഒടുവിലായി ബി.ജെ.പി പ്രഖ്യാപിച്ചിരിക്കുന്നത്. അജിത് പവാറിന് എന്‍.സി.പിയിലെ 35 എം.എല്‍.എമാരുടെ പിന്തുണയെന്നും ബി.ജെ.പി നേതാവ് ഗിരീഷ് മഹാജന്‍ അവകാശപ്പെട്ടു.</p>
      <p>പിന്തുണയുള്ള എം.എല്‍.എമാരുടെ പട്ടിക അജിത് പവാര്‍ ഗവര്‍ണര്‍ക്ക് കൈമാറും. അജിത് പവാറായിരിക്കും എന്‍.സി.പിയുടെ നിയമസഭാ കക്ഷി നേതാവ്. എന്‍.സി.പിയുടെ എല്ലാ എം.എല്‍.എമാരുടേയും പിന്തുണ അജിത് പവാറിനുണ്ടെന്നുമാണ് ബി.ജെ.പി അവകാശപ്പെടുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/w7CWMQzJQIA" width="500" height="281" data-service="Youtube" scrolling="no"/>
      </figure>
    </article>
  </body>
</html>