<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188333/"/>
    <meta property="og:site_name" content="Janam TV"/>
    <meta property="article:published_time" content="2019-11-23T10:36:09+00:00"/>
    <meta property="og:title" content="പോക്സോ കേസിലെ നിർണ്ണായക മൊഴി രേഖകൾ കാണാതായി ; സിപിഎം പ്രതിയെ രക്ഷിക്കാനെന്ന് ആരോപണം"/>
    <meta property="og:description" content="പത്തനംതിട്ട : പോക്സോ കേസിൽ പെൺകുട്ടിയുടെ മൊഴി അടങ്ങിയ നിർണായക രേഖകൾ പത്തനംതിട്ട ശിശുക്ഷേമ സമിതി ഓഫീസിൽ നിന്ന് കാണാതായി . സിപിഎം ബന്ധമുള്ള പ്രതിയെ"/>
  </head>
  <body>
    <article>
      <h1>പോക്സോ കേസിലെ നിർണ്ണായക മൊഴി രേഖകൾ കാണാതായി ; സിപിഎം പ്രതിയെ രക്ഷിക്കാനെന്ന് ആരോപണം</h1>
      <address><time datetime="2019-11-23T10:36:09+00:00">23 Nov 2019, 10:36</time> by <a rel="author">Janam TV Web Desk</a></address>
      <p>പത്തനംതിട്ട : പോക്സോ കേസിൽ പെൺകുട്ടിയുടെ മൊഴി അടങ്ങിയ നിർണായക രേഖകൾ പത്തനംതിട്ട ശിശുക്ഷേമ സമിതി ഓഫീസിൽ നിന്ന് കാണാതായി . സിപിഎം ബന്ധമുള്ള പ്രതിയെ രക്ഷിക്കാൻ സമിതിയിലെ ഉന്നതൻ ഇടപെട്ട് രേഖകൾ കടത്തിയെന്നാണ് ആരോപണം .</p>
      <p>സിപിഎം ബന്ധമുള്ള പുല്ലൂപ്രം സ്വദേശി പ്രതിയായ പോക്സോ കേസിന്റെ രേഖകളാണ് ഓഫീസില്‍ നിന്ന് കാണാതായതെന്നാണ് പരാതി. കേസുമായി ബന്ധപ്പെട്ട് ചൈല്‍ഡ് വെല്‍ഫെയര്‍ കമ്മറ്റി രണ്ടുതവണ പെണ്‍കുട്ടിയുടെ മൊഴി രേഖപ്പെടുത്തിയിരുന്നു.</p>
      <p>ഇതിന്റെ പകര്‍പ്പ് ലഭിക്കാന്‍ പ്രതിയുമായി ബന്ധമുള്ളയാള്‍ വിവരാവകാശ നിയമപ്രകാരം അപേക്ഷനല്‍കി. എന്നാല്‍ ചൈല്‍ഡ് വെല്‍ഫെയര്‍ കമ്മറ്റി ഇതുനിരസിച്ചു. ഇതിനുശേഷമാണ് രേഖകള്‍ കാണാതായതെന്നാണ് ആരോപണം . പ്രതിയെ രക്ഷിക്കാൻ രേഖകൾ ബോധപൂർവ്വം മാറ്റിയെന്നാണ് ആരോപണം .</p>
    </article>
  </body>
</html>