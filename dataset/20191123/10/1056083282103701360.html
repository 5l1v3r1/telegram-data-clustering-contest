<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200802/%D8%AF%D9%81%D8%A7%D8%B9-%D8%A7%D8%B2-%D9%86%D8%AE%D8%B3%D8%AA%DB%8C%D9%86-%D8%B1%D8%B3%D8%A7%D9%84%D9%87-%D8%AF%DA%A9%D8%AA%D8%B1%DB%8C-%D9%81%D8%B1%D8%A2%D9%88%D8%B1%DB%8C-%D9%85%D9%88%D8%A7%D8%AF-%D9%85%D8%B9%D8%AF%D9%86%DB%8C-%D8%AF%D8%B1-%D8%AF%D8%A7%D9%86%D8%B4%DA%AF%D8%A7%D9%87-%DB%8C%D8%B2%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-23T10:40:28+00:00"/>
    <meta property="og:title" content="دفاع از نخستین رساله دکتری فرآوری مواد معدنی در دانشگاه یزد"/>
    <meta property="og:description" content="ایسنا/یزد نخستین دانش آموخته دکتری گرایش فرآوری مواد معدنی در دانشگاه یزد موفق به دفاع رساله دکتری خود شد."/>
  </head>
  <body>
    <article>
      <h1>دفاع از نخستین رساله دکتری فرآوری مواد معدنی در دانشگاه یزد</h1>
      <address><time datetime="2019-11-23T10:40:28+00:00">23 Nov 2019, 10:40</time> by <a rel="author">امیر رضازاده</a></address>
      <p>ایسنا/یزد نخستین دانش آموخته دکتری گرایش فرآوری مواد معدنی در دانشگاه یزد موفق به دفاع رساله دکتری خود شد.</p>
      <p>«محسن آقایی میبدی» به عنوان نخستین دانش آموخته دکتری دانشگاه یزد در گرایش فرآوری مواد معدنی، پس از انتشار چهار مقاله ISI و علمی ـ پژوهشی به عنوان دستاوردهای رساله، موفق به دفاع از رساله دکتری خود شد.</p>
      <p>این رساله با عنوان «شبیه سازی عملکرد جدا کننده سه محصولی واسطه سنگین به کمک دینامیک سیالات محاسباتی» و با راهنمایی «رضا دهقان» از دانشکده مهندسی معدن و متالورژی و اساتید مشاور «علی اکبر دهقان» از دانشکده مهندسی مکانیک و «حجت نادری» از دانشکده مهندسی معدن و متالورژی به نگارش درآمده است.</p>
      <p>دستگاه مورد مطالعه در این رساله جزو آخرین فناوری‌های جدایش ثقلی محسوب  و برای نخستین بار با روش دینامیک سیالات محاسباتی شبیه سازی شده است.</p>
      <p>نمونه آزمایشگاهی دستگاه مذکور نیز با استفاده از فناوری پرینتر سه بعدی ساخته شده و با موفقیت برای اعتبارسنجی نتایج شبیه سازی مورد استفاده قرار گرفته است و نتایج کاربردی حاصل از این پژوهش در کارخانه های داخل و خارج کشور قابل استفاده است.</p>
      <p>انتهای پیام</p>
    </article>
  </body>
</html>