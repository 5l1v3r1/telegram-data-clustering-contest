<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904845/traor-hoopt-op-kans-van-ten-hag-concurrentie-is-sterk-met-tadic-en-huntelaar-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T10:56:00+00:00"/>
    <meta property="og:title" content="Kans van Ten Hag 'natuurlijk het doel' bij Ajax: 'Op een dag zal ik daar staan'"/>
    <meta property="og:description" content="Lassina Traoré wacht geduldig op zijn kans in het eerste elftal van Ajax. De achttienjarige spits is ervan overtuigd dat trainer Erik ten Hag op een dag niet meer om hem heen kan. Traoré is momenteel topscorer van de Keuken Kampioen Divisie met dertien doelpunten voor Jong Ajax. &quot;Dat voelt geweldig&quot;, zegt de Burkinees tegen Ajax TV. &quot;Het is goed voor mij en ik denk dat ik moet blijven vechten voor deze positie tot het einde van het seizoen. Maar ik ben klaar voor die race.&quot;"/>
  </head>
  <body>
    <article>
      <h1>Kans van Ten Hag 'natuurlijk het doel' bij Ajax: 'Op een dag zal ik daar staan'</h1>
      <address>
        <time datetime="2019-11-23T10:56:00+00:00">23 Nov 2019, 10:56</time>
      </address>
      <p>
        <b>Lassina Traoré wacht geduldig op zijn kans in het eerste elftal van Ajax. De achttienjarige spits is ervan overtuigd dat trainer Erik ten Hag op een dag niet meer om hem heen kan.</b>
      </p>
      <p>Traoré is momenteel topscorer van de Keuken Kampioen Divisie met dertien doelpunten voor Jong Ajax. "Dat voelt geweldig", zegt de Burkinees tegen <a href="https://www.ajax.nl/streams/actueel/traore-ik-voel-vertrouwen.htm"><i>Ajax TV</i></a>. "Het is goed voor mij en ik denk dat ik moet blijven vechten voor deze positie tot het einde van het seizoen. Maar ik ben klaar voor die race."</p>
      <p>Traoré speelt zijn wedstrijden voor Jong Ajax, maar traint doorgaans met het eerste elftal. Hij hoopt indruk te maken op trainer Erik ten Hag en diens technische staf. "Dat is natuurlijk het doel. En dan hoop ik dat ik de kans krijg om te laten zien wat ik kan. Maar het belangrijkste is om plezier te hebben in het voetballen en doen wat ik kan, dan komt de rest vanzelf."</p>
      <p>"De concurrentie is sterk, want je hebt natuurlijk Dusan Tadic, de aanvoerder. En dan is er ook nog Klaas-Jan Huntelaar. Hij is ook een hele grote", vervolgt Traoré. "Maar daar moet je bewust van zijn en wachten op je dag. Je moet geduld hebben. Op een dag zal ik daar staan en dan is er een andere jonge speler die wil spelen. Die zal dan zeggen: <i>Traoré staat daar</i>."</p>
    </article>
  </body>
</html>