<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/ruskiyat-poslanik-v-srbiya-komentira-shpionskata-afera"/>
    <meta property="og:site_name" content="Новини БНТ"/>
    <meta property="article:published_time" content="2019-11-23T10:55:45+00:00"/>
    <meta property="og:title" content="Руският посланик в Сърбия коментира шпионската афера"/>
    <meta property="og:description" content="Руският посланик в Сърбия Александър Боцан-Харченко заяви по повод аферата с шпионажа, че никакви &quot;скандални истории&quot; не могат да навредят на отношени..."/>
  </head>
  <body>
    <article>
      <h1>Руският посланик в Сърбия коментира шпионската афера</h1>
      <address><time datetime="2019-11-23T10:55:45+00:00">23 Nov 2019, 10:55</time> by <a rel="author">БГНЕС</a></address>
      <p>
        <b>Руският посланик в Сърбия Александър Боцан-Харченко заяви по повод аферата с шпионажа, че никакви "скандални истории" не могат да навредят на отношенията между Сърбия и Русия, както и че не всички в света са доволни от тяхното сътрудничество и това е вид провокация Сърбия да се откаже от него.</b>
      </p>
      <blockquote>Александър Боцан-Харченко, руски посланик в Сърбия: Най-важното в цялата тази история е, че сега нашите двустранни отношения и приятелство между Сърбия и Русия са стабилни. Те са солидни, смислени, с такава перспектива и дълбочина, че никакви скандални истории или предполагаемо вербуване на сръбски от руски военен не може да навреди на нашите отношения.</blockquote>
      <p>Той заяви, че често в навечерието на значими срещи на високо ниво "е имало някакви провокации, някакъв скандал".</p>
      <p>Както добави посланикът, той е „свикнал“. "Независимо от това, продължават подобни провокации", каза той.</p>
      <p>Според него най-важният въпрос за гражданите е дали няма да има вреда върху отношенията между двете страни и добави, че няма да има вреда, съобщава Бета.</p>
      <p>За него недоволството от сътрудничеството между Сърбия и Русия, нивото му, обемът, съдържанието, може би е най-очевидно във военно-техническата сфера.</p>
      <blockquote>Александър Боцан-Харченко: Има призив Белград да се откаже от всякакъв вид сътрудничество с Русия.</blockquote>
      <p>Той също така заяви, че не разбира защо военно-техническото сътрудничество силно дразни другите съюзници на Сърбия, региона или дори някои други.</p>
      <p>Според него Русия предлага най-доброто по отношение на цена на оръжията, качеството, умереността и „затова в пазарния смисъл руският продукт съответства на Сърбия“.</p>
      <p>Както каза той, Русия "няма нищо против" да каже, че притеснява някоя суверенна страна да търгува с друга държава.</p>
      <related>
        <h4>Свързани публикации</h4>
        <a href="http://news.bnt.bg/bg/a/asen-agov-tselta-na-malofeev-e-da-bdem-chast-ot-zonata-na-vliyanie-na-rusiya"/>
        <a href="http://news.bnt.bg/bg/a/nikolay-malinov"/>
        <a href="http://news.bnt.bg/bg/a/razsledvane-za-shpionazh-komentar-na-petr-volgin-i-rumyana-kolarova"/>
        <a href="http://news.bnt.bg/bg/a/ochakvat-se-novi-danni-za-razsledvaneto-za-shpionazh"/>
        <a href="http://news.bnt.bg/bg/a/v-polsha-zadrzhakha-bivsh-polski-agent-i-sluzhitel-na-khuauey-v-obvinenie-v-shpionazh"/>
      </related>
    </article>
  </body>
</html>