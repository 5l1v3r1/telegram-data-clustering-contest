<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/nie-zyje-michael-john-pollard-amerykanski-aktor-o-polskich-korzeniach-mial-80-lat/"/>
    <meta property="og:site_name" content="Polsat News"/>
    <meta property="article:published_time" content="2019-11-23T10:49:00+00:00"/>
    <meta property="og:title" content="Nie żyje Michael John Pollard. Amerykański aktor o polskich korzeniach miał 80 lat"/>
    <meta property="og:description" content="W wieku 80 lat zmarł w szpitalu amerykański aktor Michael John Pollard; miał polskie korzenie, urodził się w stanie New Jersey. Był aktorem charakterystycznym, występował w dziesiątkach filmów i seriali."/>
  </head>
  <body>
    <article>
      <h1>Nie żyje Michael John Pollard. Amerykański aktor o polskich korzeniach miał 80 lat</h1>
      <address>
        <time datetime="2019-11-23T10:49:00+00:00">23 Nov 2019, 10:49</time>
      </address>
      <p>
        <b>W wieku 80 lat zmarł w szpitalu amerykański aktor Michael John Pollard; miał polskie korzenie, urodził się w stanie New Jersey. Był aktorem charakterystycznym, występował w dziesiątkach filmów i seriali.</b>
      </p>
      <related>
        <a href="https://www.polsatnews.pl/wiadomosc/2019-11-08/james-dean-zagra-w-filmie-ponad-60-lat-po-smierci-to-nie-powinno-sie-wydarzyc/"/>
      </related>
      <p>Jego pierwszą poważną rolą był występ w dramacie gangsterskim "Bonnie i Clyde" z 1967 roku, za którą został nominowany do Oscara w kategorii najlepszy aktor drugoplanowy. Wystąpił tam u boku takich sław jak Faye Dunaway, Warrena Beatty i Gene Hackmana. Za tę samą rolę otrzymał nominację do Złotego Globu, jednak żadnej z tych nagród nie otrzymał.</p>
      <figure>
        <iframe src="https://www.youtube.com/embed/SLC0omm3N98" width="560" height="315" data-service="Youtube" scrolling="no"/>
      </figure>
      <p>Wystąpił w wielu filmach, m.in. w 2003 roku w kultowym horrorze "Dom 1000 trupów" Roba Zombie. Widzowie pamiętają go m. in. z takich filmów jak "Tango i Cash" (1989), "W mgnieniu oka" (1992), "Arizona Dream" (1993). Łącznie odegrał 60 ról, zarówno na dużym ekranie, jak i w produkcjach telewizyjnych.</p>
      <p>
        <b>Aktor miał polskie korzenie</b>
      </p>
      <p>Pollard miał polskie korzenie. Urodził się w 1939 roku w Passaic w New Jersey. Jego rodzice, Michael John Pollack i Sonia V. Pollack (z domu Dubanowicz), byli potomkami imigrantów z Polski. By utrzymać rodzinę, ojciec ciężko pracował jako barman.<br/><br/>Był żonaty tylko przez osiem lat. W 1961 roku poślubił aktorkę Beth Howland, z którą miał córkę. Para rozwiodła się w 1969 roku. Przez wiele lat prowadził walkę z uzależnieniem od alkoholu i narkotyków, z którego udało mu się wyjść w latach 80. Zmarł w nocy z czwartku na piątek w wyniku nagłego zatrzymania krążenia.</p>
      <p>
        <a href="https://www.polsatnews.pl/wideo/zobacz-czego-moze-dokonac-ludzki-mozg-ogladaj-the-brain-genialny-umysl-na-antenie-polsatu-juz-od-7-marca_6395199/">WIDEO - Zobacz, czego może dokonać ludzki mózg. Oglądaj "The Brain. Genialny umysł" na antenie Polsatu już od 7 marca!</a>
      </p>
      <figure>
        <img src="https://s.redefine.pl/dcs/o2/redefine/cp/xj/xjs2g6pheenpf91dz6bfn4k2mzoj3b82.jpg"/>
      </figure>
    </article>
  </body>
</html>