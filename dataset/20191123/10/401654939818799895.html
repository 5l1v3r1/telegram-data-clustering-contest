<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aajtak.intoday.in/story/punjab-police-gangster-sukhpreet-singh-dhaliwal-alias-budda-pro-khalistani-1-1139768.html"/>
    <meta property="og:site_name" content="aajtak.intoday.in"/>
    <meta property="article:published_time" content="2019-11-23T10:29:21+00:00"/>
    <meta property="og:title" content="भारत लाया गया गैंगस्टर सुखप्रीत, पंजाब पुलिस ने किया गिरफ्तार"/>
    <meta property="og:description" content="पंजाब पुलिस ने शुक्रवार रात को दिल्ली इंटरनेशनल एयरपोर्ट से देवेंद्र भंभिया गैंग के सरगना गैंगस्टर सुखप्रीत सिंह उर्फ बुड्ढा को गिरफ्तार कर लिया है. उसे अर्मानिया से प्रत्यर्पण करके भारत लाया गया था."/>
  </head>
  <body>
    <article>
      <h1>भारत लाया गया गैंगस्टर सुखप्रीत, पंजाब पुलिस ने किया गिरफ्तार</h1>
      <h2>पंजाब पुलिस ने शुक्रवार रात को दिल्ली इंटरनेशनल एयरपोर्ट से देवेंद्र भंभिया गैंग के सरगना गैंगस्टर सुखप्रीत सिंह उर्फ बुड्ढा को गिरफ्तार कर लिया है. उसे अर्मानिया से प्रत्यर्पण करके भारत लाया गया था.</h2>
      <address>
        <time datetime="2019-11-23T10:29:21+00:00">23 Nov 2019, 10:29</time>
      </address>
      <ul>
        <li>परोल के दौरान विदेश भाग गया था गैंगेस्टर बुड्ढा</li>
        <li>खालिस्तान समर्थकों के संपर्क में था बुड्ढा</li>
      </ul>
      <p>गैगस्टरों के खिलाफ अभियान चला रही पंजाब पुलिस को एक और बड़ी सफलता मिली है. पंजाब पुलिस ने शुक्रवार रात को दिल्ली इंटरनेशनल एयरपोर्ट से देवेंद्र भंभिया गैंग के सरगना गैंगस्टर सुखप्रीत सिंह उर्फ बुड्ढा को गिरफ्तार कर लिया है. उसे अर्मानिया से प्रत्यर्पण करके भारत लाया गया था.</p>
      <p>प्रत्यर्पण के बाद जैसे ही गैंगस्टर सुखप्रीत सिंह उर्फ बुड्ढा शुक्रवार देर रात दिल्ली एयरपोर्ट पर उतरा, उसे गिरफ्तार कर लिया गया. बुड्ढा पंजाब का नामी गैंगस्टर है और खालिस्तान समर्थक आतंकियों के साथ भी वो नेक्सेस तैयार करके पंजाब में कई बड़ी वारदातें करने की साजिश भी रच चुका है. उस पर कई केस दर्ज हैं.</p>
      <p>
        <b>परोल के दौरान भाग गया था विदेश</b>
      </p>
      <p>सुखप्रीत सिंह उर्फ बुड्ढा को साल 2011 में हत्या के मामले में दोषी पाया गया था. वह 2016 में परोल के दौरान भाग गया. बाद में उसे भगोड़ा करार दिया गया था. उसके खिलाफ हरियाणा के अलग-अलग थानों में भी केस दर्ज हैं. पिछले दिनों बुड्ढा को अर्मानिया में गिरफ्तार किया गया था.</p>
      <p>
        <b>प्रत्यर्पण की कोशि में लगी थी पुलिस</b>
      </p>
      <p>सुखप्रीत सिंह की गिरफ्तारी के बाद पंजाब पुलिस, भारत सरकार के विदेश मंत्रालय की मदद से बुड्ढा के प्रत्यर्पण की कोशिश में लगी थी. इसमें पंजाब पुलिस को अब सफलता मिली है और बुड्ढा शुक्रवार देर रात भारत भेज दिया गया. इसके बाद पंजाब पुलिस ने उसे गिरफ्तार कर लिया.</p>
      <p>
        <b>खालिस्तान समर्थकों के समर्थक में था बुड्ढा</b>
      </p>
      <p>विदेश भागने के बाद बुड्ढा यूरोप में बैठे कई खालिस्तान समर्थकों और उनके नेताओं के संपर्क में आ गया था. इनमें वधावा सिंह बब्बर, रेशम सिंह बब्बर समेत जर्मनी में रह रहे खालिस्तान जिंदाबाद फोर्स के नेताओं से भी बुड्ढा के संपर्क बन चुके थे. पंजाब की खुफिया एजेंसियों ने उसकी तलाश में सीबीआई और अन्य राष्ट्रीय एजेंसियों के साथ तालमेल करते उन्हें सुखप्रीत बुड्ढा के फोटो और वाइस सैंपल उपलब्ध कराए थे और लगातार प्रत्यर्पण की कोशिश की जा रही थी.</p>
      <figure>
        <video src="https://aajtak-pdelivery.akamaized.net/aajtak/video/072015/16july_ambedkarnagar_cctv_footage_raw.mp4"/>
      </figure>
      <related>
        <h4>संबंधि‍त ख़बरें</h4>
        <a href="https://aajtak.intoday.in/story/punjab-sangrur-aap-mp-bhagwant-mann-support-stubble-burning-atrc-1-1139210.html"/>
        <a href="https://aajtak.intoday.in/story/jallianwala-bagh-national-memorial-amendment-bill-2019-passed-rajya-sabha-parliament-1-1138982.html"/>
        <a href="https://aajtak.intoday.in/story/punjab-moga-farmers-burning-stubble-police-case-1-1138811.html"/>
        <a href="https://aajtak.intoday.in/story/punjab-nabha-jailbreak-mastermind-ramanjit-singh-romi-hong-kong-court-1-1138802.html"/>
      </related>
    </article>
  </body>
</html>