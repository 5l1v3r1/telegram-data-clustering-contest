<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Izprashtame-sedmicata-s-nepriyatno-vreme-916070"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-23T10:24:00+00:00"/>
    <meta property="og:title" content="Изпращаме седмицата с неприятно време"/>
    <meta property="og:description" content="През нощта над страната облачността ще е значителна, с временни разкъсвания над Югозападна България...."/>
  </head>
  <body>
    <article>
      <h1>Изпращаме седмицата с неприятно време</h1>
      <address>
        <time datetime="2019-11-23T10:24:00+00:00">23 Nov 2019, 10:24</time>
      </address>
      <p>През нощта над страната облачността ще е значителна, с временни разкъсвания над Югозападна България. Превалявания от дъжд ще има на отделни места в източната половина от страната и в планините. Ще духа слаб североизточен вятър, в Югозападна България - югоизточен. Минималните температури в Северна България ще са между 0° и 4°, в Южна - между 3° и 8°.</p>
      <p>Утре облачността в по-голямата част от страната ще се задържи значителна, с временни разкъсвания над Югозападна България. На отделни места в източната половина от страната и в планините все още ще превалява. Ще духа слаб североизточен, в Югозападна България - югоизточен вятър. Максимални температури: в Северна България между 4° и 8°, в Южна – предимно между 8° и 13°. </p>
      <p>Над планините облачността ще е значителна, с временни разкъсвания над Югозападна България. На места ще има слаби превалявания от дъжд. Ще духа слаб до умерен юг-югозападен вятър. Максимална температура на височина 1200 метра около 8°, на 2000 метра – около 2°.</p>
      <p>По Черноморието ще е облачно и на места ще превалява дъжд. Ще духа слаб североизточен вятър. Максималните температури на въздуха ще са между 12° и 14°. Температура на морската вода е около 16°. Вълнението на морето ще бъде 3-4 бала.</p>
      <p>На 24.11.2019 слънцето ще изгрее в 07:29 часа и ще залезе в 16:57 часа. Продължителност на деня 9:28 часа. На 24.11.2019 луната ще изгрее в 04:30 часа и ще залезе в 15:57 часа. Осветеност на диска в 0h UT 9 %. Фаза на луната: след последна четвърт преди новолуние.</p>
    </article>
  </body>
</html>