<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/tesla-cybertruck-vetro-antiproiettile-in-frantumi-629150"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T10:30:14+00:00"/>
    <meta property="og:title" content="Tesla fa una figuraccia: il CyberTruck va in frantumi (video)"/>
    <meta property="og:description" content="Durante la diretta mondiale Musk voleva comprovare che il suo Tesla CyberTruck è davvero un modello resistente a tutto, ma qualcosa è andato storto."/>
  </head>
  <body>
    <article>
      <h1>Tesla fa una figuraccia: il CyberTruck va in frantumi (video)</h1>
      <h2>Durante la diretta mondiale Musk voleva comprovare che il suo Tesla CyberTruck è davvero un modello resistente a tutto, ma qualcosa è andato storto.</h2>
      <address><time datetime="2019-11-23T10:30:14+00:00">23 Nov 2019, 10:30</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/tesla-cybertruck-700x400.jpg"/>
      </figure>
      <p>L’imbarazzo in diretta di <b>Elon Musk </b>alla vista dei vetri antiproiettile frantumati del suo futuristico Tesla <b>CyberTruck era palpabile</b>, ma il CEO è un uomo dalle grandi capacità di self control e ha continuato a descrivere le potenzialità del pickup elettrico fino alla fine della presentazione.</p>
      <p>Durante la diretta mondiale Musk voleva comprovare a tutto il pubblico in sala e a casa che il suo CyberTruck è davvero <b>un modello resistente a tutto, </b>ma il test che prevedeva il lancio di una palla d’acciaio contro un finestrino non è andato come previsto. Anziché rimbalzare, <b>la palla ha lasciato un’enorme “impronta” sul vetro </b>in frantumi.</p>
      <h3>Tesla CyberTruck: in diretta il vetro antiproiettile va in frantumi</h3>
      <p>Elon Musk ha commentato l’accaduto con un “<i>forse è stato tirato un po’ troppo forte</i>“, mentre l’imbarazzo cresceva quando anche al secondo tentativo del designer Tesla <b>Franz Von Holzhausen </b>il vetro del<b> finestrino posteriore è finito in frantumi</b>.</p>
      <p>Gaffe a parte, <b><a href="https://www.tecnoandroid.it/2019/11/16/auto-elettriche-negli-usa-tesla-sta-minacciando-bmw-625140">il pickup costerà 39 mila dollari</a> e ha una forma trapezoidale</b> che richiama un design futuristico partendo da una scocca che ricorda un veicolo uscito da un film degli anni ’80. La struttura è stata definita dallo stesso Musk un “esoscheletro” <b>in grado di mantenere al sicuro l’abitacolo. </b></p>
      <p><b>Ecco il video completo della disastrosa presentazione</b> che comunque non ha impedito a Elon Musk di continuare lo show. Il CEO di Tesla e SpaceX ha appreso con una discreta tranquillità la gaffe del vetro antiproiettile, ma tra lo sconcerto generale e qualche momento ilare, <b>Musk ha portato a termine la presentazione senza scomporsi troppo</b>.</p>
      <figure>
        <iframe src="https://www.youtube.com/embed/m7atGkba-Z8" width="696" height="392" data-service="Youtube" scrolling="no"/>
      </figure>
    </article>
  </body>
</html>