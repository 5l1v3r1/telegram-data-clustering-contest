<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Usti-nad-Labem-Radni-schvalili-navrh-rozpoctu-mesta-604394"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-23T10:45:00+00:00"/>
    <meta property="og:title" content="Ústí nad Labem: Radní schválili návrh rozpočtu města"/>
    <meta property="og:description" content="Jednotlivé části návrhu rozpočtu pro rok 2020 a střednědobý výhled rozpočtu na období 2021 až 2023 schválila rada města."/>
  </head>
  <body>
    <article>
      <h1>Ústí nad Labem: Radní schválili návrh rozpočtu města</h1>
      <address>
        <time datetime="2019-11-23T10:45:00+00:00">23 Nov 2019, 10:45</time>
      </address>
      <p>
        <b>Jednotlivé části návrhu rozpočtu pro rok 2020 a střednědobý výhled rozpočtu na období 2021 až 2023 schválila rada města.</b>
      </p>
      <p>„Rozpočet – zejména příjmy města závisí na řadě faktorů, které nemůžeme ovlivnit, ale tentokrát musíme řešit stejnou situaci i v případě výdajů. Vláda rozhodla o zvýšení platů ve veřejné sféře. Pro naše město to v příštím roce znamená další náklady ve výši zhruba 100 milionů korun. Dostaneme kompenzaci asi 30 milionů korun zejména na platy učitelů, ostatní musíme pokrýt z našeho rozpočtu. Znamená to, že nám bude chybět 70 milionů, které jsme mohli použít na opravy škol, školek, investice do zoo nebo na rekonstrukce komunikací,“ vysvětlila náměstkyně primátora Věra Nechybová.</p>
      <p>Podle návrhu by celkové příjmy rozpočtu města pro rok 2020 měly dosáhnout 1,93 miliardy korun. Rozpočet počítá s výdaji ve výši 2,1 miliardy Kč. Z toho je na neinvestiční část výdajového rozpočtu určeno 1,76 miliardy Kč, dotace pro městské obvody je navržena ve výši 137,4 mil. Kč. V investiční části výdajového rozpočtu návrh počítá s 344,4 mil. Kč.</p>
      <p>Splátky úvěrů budou činit 102 milionů korun, rozdíl mezi příjmy a výdaji bude pokryt ze zdrojů města vytvořených v minulých letech.</p>
      <p>Návrh rozpočtu bude projednán se zastupitelskými kluby, zastupitelstvo města se jím bude zabývat 16. prosince.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Usti-nad-Labem-Mesto-zacne-vice-vyuzivat-vodik-604102"/>
        <a href="https://www.parlamentnilisty.cz/politika/politici-volicum/Primator-Nedvedicky-ocenil-strazniky-mestske-policie-604109"/>
        <a href="https://www.parlamentnilisty.cz/politika/obce-volicum/Usti-nad-Labem-Zimni-hala-pro-beachvolejbal-je-v-provozu-603698"/>
        <a href="https://www.parlamentnilisty.cz/politika/obce-volicum/Usti-nad-Labem-Centrum-mesta-ozdobi-dva-vanocni-stromy-602405"/>
      </related>
    </article>
  </body>
</html>