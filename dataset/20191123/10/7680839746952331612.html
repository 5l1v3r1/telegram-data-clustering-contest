<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessinsider.nl/democraat-michael-bloomberg-koopt-33-miljoen-reclametijd-rivaal-bernie-sanders-8-miljoen-zendtijd-noemt-dat-walgelijk/"/>
    <meta property="og:site_name" content="Business Insider Nederland"/>
    <meta property="article:published_time" content="2019-11-23T10:09:34+00:00"/>
    <meta property="og:title" content="Democraat Michael Bloomberg koopt $33 miljoen reclametijd - rivaal Bernie Sanders ($8 miljoen zendtijd) noemt dat 'walgelijk'"/>
    <meta property="og:description" content="Bloomberg heeft voor zijn campagne welgeteld nul dollar opgehaald en financiert alles uit eigen zak."/>
  </head>
  <body>
    <article>
      <h1>Democraat Michael Bloomberg koopt $33 miljoen reclametijd - rivaal Bernie Sanders ($8 miljoen zendtijd) noemt dat 'walgelijk'</h1>
      <address><time datetime="2019-11-23T10:09:34+00:00">23 Nov 2019, 10:09</time> by <a rel="author">ANP, Business Insider Nederland</a></address>
      <p>De Democratische ex-burgemeester van New York, Michael Bloomberg, heeft voor 33 miljoen dollar (30 miljoen euro) reclametijd gekocht op nationale en lokale tv-zenders.</p>
      <p>Hij laat daarbij vrijwel alle kandidaten in de verkiezingsstrijd ver achter zich, meldden Amerikaanse media. De presidentsverkiezingen zijn over bijna een jaar.</p>
      <p>Bloomberg wil een filmpje van 60 seconden in 99 steden verspreiden vanaf 23 november tot en met 3 december. Er is maar een kandidaat in de strijd om het presidentschap die meer geld aan tv-reclames heeft uitgeven en dat is de Democraat Tom Steyer. Steyer heeft al 34,5 miljoen euro gespendeerd aan tv-spots, maar verspreid over vijf maanden tijd.</p>
      <p>Bloomberg heeft zich officieel nog niet kandidaat gesteld voor het presidentschap, maar lijkt zichzelf nu in een klap op de kaart te willen zetten, schrijft de <a href="https://nos.nl/artikel/2311634-bloomberg-geeft-recordbedrag-uit-aan-campagnespotjes.html">NOS</a>. Op dit moment zijn er zeventien Democraten die een gooi naar het presidentschap willen doen. De 77-jarige miljardair Bloomberg denkt kans te maken omdat oud-vicepresident er zwakker voorstaat dan gedacht.</p>
      <h3>‘Met dollars smijten’</h3>
      <p>De Democraten investeren veel in reclamespots. Na Bloomberg en Steyer geven de Democraten Bernie Sanders en Elizabeth Warren het meeste aan dit medium uit, maar in beide gevallen is dat nog geen 8 miljoen dollar (7,2 miljoen euro) volgens The New York Post.</p>
      <p>Sanders heeft uitgehaald naar de miljardair Bloomberg: “Ik vind het walgelijk dat miljardairs zoals Bloomberg of wat voor miljardairs dan ook denken dat ze het politieke proces kunnen omzeilen door met tientallen miljoenen dollars te smijten en de verkiezingen kunnen kopen.”</p>
      <p>Bloomberg heeft voor zijn campagne welgeteld nul dollar opgehaald en financiert alles uit eigen zak. Zijn vermogen wordt geschat op 50 miljard dollar, schreef <a href="https://www.businessinsider.nl/michael-bloomberg-verkiezingen-president/">Business Insider</a> eerder.</p>
      <h4>Lees meer over de Amerikaanse presidentsverkiezingen:</h4>
      <ul>
        <li>
          <a href="https://www.businessinsider.nl/michael-bloomberg-verkiezingen-president/">De steenrijke Michael Bloomberg wordt misschien wel de nieuwe Amerikaanse president – dit weten we over hem</a>
        </li>
        <li>
          <a href="https://www.businessinsider.nl/waarom-donald-trump-gaat-winnen/">9 redenen waarom Donald Trump in 2020 de presidentsverkiezingen kan winnen</a>
        </li>
        <li>
          <a href="https://www.businessinsider.nl/donald-trump-verkiezingen-2020-verliezen/">9 redenen waarom Donald Trump in 2020 de presidentsverkiezingen kan verliezen</a>
        </li>
      </ul>
    </article>
  </body>
</html>