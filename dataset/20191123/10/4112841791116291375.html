<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77625-Slepa-a-osamela-samica-bizona-ktoru-vsetky-zvierata-ignorovali-si-nasla-byka-Ich-rozkosne-fotky-su-hitom-internetu"/>
    <meta property="og:site_name" content="REFRESHER"/>
    <meta property="article:published_time" content="2019-11-23T10:49:00+00:00"/>
    <meta property="og:title" content="Slepá a osamelá samica bizóna, ktorú všetky zvieratá ignorovali, si našla býka. Ich rozkošné fotky sú hitom internetu"/>
    <meta property="og:description" content="Zo zvierat sa stala nerozlučná dvojka."/>
  </head>
  <body>
    <article>
      <h1>Slepá a osamelá samica bizóna, ktorú všetky zvieratá ignorovali, si našla býka. Ich rozkošné fotky sú hitom internetu</h1>
      <address><time datetime="2019-11-23T10:49:00+00:00">23 Nov 2019, 10:49</time> by <a rel="author">Daniel Mikolášik</a></address>
      <p>
        <b>Zo zvierat sa stala nerozlučná dvojka.</b>
      </p>
      <p>Novým<b> internetovým hitom</b> sa stali rozkošné <b>fotografie samice bizóna a býka</b>, ktorí si k sebe našli cestu aj napriek samičkinej uzavretosti pred okolitým svetom. Helen je <b>slepé a donedávna veľmi osamelé zviera</b>, ktoré všetky ostatné zvieratá ignorovali.</p>
      <p>Ako informuje portál <a href="https://eu.usatoday.com/story/news/humankind/2017/06/15/blind-bison-lived-lonely-life-until-she-met-calf-love/102895108/">USA Today</a>, samica strávila väčšinu svojho života na farmárskom útočisku v Oregone. Nemala však žiadnych priateľov. Bola totiž veľmi nervózna, podozrievavá a už to vyzeralo tak, že zvyšok svojho života prežije úplne sama. Rozveseliť ju sa však podarilo Oliverovi, <b>mladému býkovi z plemena jersey.</b></p>
      <figure>
        <embed-post data-src="https://www.instagram.com/p/B3dfBpdpHuF" data-service="Instagram"/>
      </figure>
      <p>Teľa bolo od narodenia zvedavé a napokon sa mu podarilo zbúrať bariéry medzi Helen a okolitým svetom. Samica bizóna mu začala dôverovať a stala sa z nich nerozlučná dvojka. Vyzerá to, akoby si Olivera adoptovala a<b> stará sa o neho,</b> <b>ako o vlastné mláďa.</b> Jeho srsť sa dokonca postupne začala sfarbovať do jej odtieňa.</p>
      <p><i>„Helen sa zmenila na šťastné mláďa bizóna. Tá premena v jej správaní je neskutočná,“ </i>tvrdí Gwen Jakubisin, jeden zo zamestnancov farmy. Opatrovateľ zvierat tvrdí, že samica prevzala rolu milujúcej matky, ktorá sa stará o svoje mláďa. Jakubisin tvrdí, že si nikdy nemyslel, že by Helen mohla niekedy preukázať svoj materský inštinkt.</p>
      <p>Ich príspevky majú na sociálnych <b>sieťach tisícky lajkov</b> a stali sa doslova hitom. Fotky pridáva na svoj oficiálny Instagram samotná farma, ktorá má už viac ako <b>33-tisíc sledovateľov</b>.</p>
      <figure>
        <embed-post data-src="https://www.instagram.com/p/BZuurrkB04r" data-service="Instagram"/>
      </figure>
      <figure>
        <embed-post data-src="https://www.instagram.com/p/B3GX8SWpXHb" data-service="Instagram"/>
      </figure>
      <figure>
        <embed-post data-src="https://www.instagram.com/p/B1kg4eEJZPx" data-service="Instagram"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/59164-Zviera-si-po-zoskoku-zlomilo-obe-zadne-nohy-a-muselo-sa-plazit-Spanielsky-beh-s-bykmi-si-pripisal-dalsiu-obet"/>
        <a href="https://refresher.sk/60435-Rohy-byka-zviazali-zapalenym-drevom-cim-mu-sposobili-mnohe-bolestive-poranenia-tvare"/>
        <a href="https://refresher.sk/65582-Najprv-bykovi-zotrel-krv-a-slzy-potom-ho-zavrazdil-Matador-svojim-cinom-poburil-ludi"/>
        <a href="https://refresher.sk/67646-Bizon-zautocil-na-turistov-len-9rocne-dievca-vyhodil-dva-metre-do-vzduchu"/>
        <a href="https://refresher.sk/67065-V-Pamplone-ludia-utekali-pred-bykmi-vyse-50-ludi-sa-zranilo-Zvierata-neskor-zabiju-matadori-nasledne-putuju-na-tanier"/>
        <a href="https://refresher.sk/70265-Video-Matador-provokuje-byka-rozhnevane-zviera-ho-dvakrat-bodne-do-slabin-Rany-maju-hbku-az-30-centimetrov"/>
        <a href="https://refresher.sk/60631-Giganticky-byk-vazi-14-tony-a-meria-skoro-2-metre-Velkost-ho-zachranila-pred-bitunkom"/>
        <a href="https://refresher.sk/53029-Korida-Krvave-divadlo-s-bohatou-historiou-ktore-len-v-Spanielsku-zabije-rocne-10-000-bykov"/>
      </related>
    </article>
  </body>
</html>