<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904839/club-brugge-niet-af-te-stoppen-alleen-voorin-geen-absolute-top-rondlopen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-23T10:17:00+00:00"/>
    <meta property="og:title" content="Club Brugge niet af te stoppen? 'Alleen voorin geen absolute top rondlopen'"/>
    <meta property="og:description" content="Club Brugge won vrijdagavond zonder al te veel moeite met 2-0 van KV Oostende. Het blijft daardoor stevig aan de leiding staan in onze competitie. Dat Club Brugge het nooit moeilijk had tegen KVO, zag men ook bij"/>
  </head>
  <body>
    <article>
      <h1>Club Brugge niet af te stoppen? 'Alleen voorin geen absolute top rondlopen'</h1>
      <address>
        <time datetime="2019-11-23T10:17:00+00:00">23 Nov 2019, 10:17</time>
      </address>
      <p>
        <b>Club Brugge won vrijdagavond zonder al te veel moeite met 2-0 van KV Oostende. Het blijft daardoor stevig aan de leiding staan in onze competitie. Dat Club Brugge het nooit moeilijk had tegen KVO, zag men ook bij <i>Het Laatste Nieuws</i>.</b>
      </p>
      <p>'Het sprekend gemak waarmee Club vrijdagavond andermaal won, is knap en tegelijk schrijnend', valt er te lezen. 'Omdat het niveauverschil met ploegen als pakweg Oostende, Kortrijk, Cercle en STVV zó groot is geworden, is alle spanning zoek geraakt. Club speelde kat en muis met KVO.'</p>
      <p>Volgens het dagblad kan enkel Play-Off 1 nog voor spanning zorgen dit seizoen. 'Is het al bijna maart? Dat we die dikke winterjas en muts terug in de kast kunnen hangen en hopen dat play-off 1 toch nog iet of wat opwinding brengt. Want van de kleintjes zal het dit jaar niet komen. Da's intussen wel duidelijk.'</p>
      <p><b>Kwaliteit</b><br/>Men ziet bij Club Brugge ook heel wat kwaliteit rondlopen, alleen is er één minpunt. 'In elke linie heeft Club de top in België lopen. Mignolet, Deli, Vormer &amp; Vanaken. Alleen voorin (nog) niet. De beste 'negen' van het land draagt een rood shirt, met Ghelamco op. Dieu had er anders al dertig gescoord dit seizoen.'</p>
      <p>Met zijn acht doelpunten heeft Vanaken tot dusver het meest aantal doelpunten gescoord voor Club Brugge. David Okereke scoorde er ééntje minder. Krépin Diatta, Siebe Schrijvers en Mbaye Diagne zitten elk aan vier doelpunten.</p>
      <aside>Lees meer<br/><a href="https://www.voetbalprimeur.be/nieuws/904752/centurion-mbokani-100-doelpunten-bij-anderlecht-standard-en-antwerp.html?itm_source=www.voetbalprimeur.be&amp;itm_medium=highlighted-content">Centurion Mbokani: 100 doelpunten bij Anderlecht, Standard en Antwerp</a></aside>
    </article>
  </body>
</html>