<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/spor/galatasaray-yeni-onyekuruyu-danimarkada-buldu-mustapha-bundu/haber-1024366"/>
    <meta property="og:site_name" content="Akşam"/>
    <meta property="article:published_time" content="2019-11-23T07:58:00+00:00"/>
    <meta property="og:title" content="Galatasaray yeni Onyekuru'yu Danimarka'da buldu: Mustapha Bundu"/>
    <meta property="og:description" content="Galatasaray Teknik Direktörü Fatih Terim'in 'Futbolcuların geçmişine yatırım yapmayacağız' demesinin ardından scout ekibi arayışlarını hızlandırdı. Sarı Kırmızılıların gündemine gelen son isim Danimarka Süper Lig ekiplerinden Aarhus forması giyen Mustapha Bundu..."/>
  </head>
  <body>
    <article>
      <h1>Galatasaray yeni Onyekuru'yu Danimarka'da buldu: Mustapha Bundu</h1>
      <h2>Galatasaray Teknik Direktörü Fatih Terim'in 'Futbolcuların geçmişine yatırım yapmayacağız' demesinin ardından scout ekibi arayışlarını hızlandırdı. Sarı Kırmızılıların gündemine gelen son isim Danimarka Süper Lig ekiplerinden Aarhus forması giyen Mustapha Bundu...</h2>
      <address>
        <time datetime="2019-11-23T07:58:00+00:00">23 Nov 2019, 07:58</time>
      </address>
      <p>
        <b>AKŞAM ÖZEL HABER</b>
      </p>
      <p>Galatasaray Teknik Direktörü Fatih Terim'in 'Futbolcuların geçmişine yatırım yapmayacağız' demesinin ardından scout ekibi arayışlarını hızlandırdı. Sarı Kırmızılıların gündemine gelen son isim Danimarka Süper Lig ekiplerinden Aarhus forması giyen Mustapha Bundu...</p>
      <p>Aarhus Sportif Direktörü Peter Christiansen oyuncuyla ilgili geçtiğimiz günlerde '<b>Şu anda takımımızın en önemli oyuncusu. Danimarka'da herhangi bir takıma satmayacağız ama büyük bir teklif olursa düşünebiliriz</b>' açıklamasını yaparak transfere açık kapı bıraktı.</p>
      <p>Galatasaray scout ekibinin Fatih Terim'e önerdiği futbolcu geçer not aldı. Yönetimin devre arasında Mustapha Bundu ve kulübü Aarhus ile görüşmelere başlayacağı öğrenildi. </p>
      <p>Sierra Leoneli futbolcu forvet hattının her bölgesinde görev yapıyor. 1.88'lik boyuyla dikkat çeken Bundu, hızı ve oyun tekniğiyle Henry Onyekuru'ya benzetiliyor.</p>
      <p>
        <b>17 MAÇTA 6 GOL 8 ASİST</b>
      </p>
      <p>22 yaşındaki futbolcu bu sezon toplamda çıktığı 17 karşılaşmada 6 gol atarken 8 de asist yaptı. Bundu, 4 sezondur formasını giydiği Aarhus ile çıktığı toplam 104 karşılaşmada 18 gol atıp 24 asist üretti.</p>
    </article>
  </body>
</html>