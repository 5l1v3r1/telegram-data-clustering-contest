<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/dnes-cherpiat/strakhoten-praznik-cherpyat-vsichki-imena-koito-sa-zashchitnik-na-mzhete_news710753.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T07:36:00+00:00"/>
    <meta property="og:title" content="Страхотен празник! Черпят всички имена, които са &quot;защитник на мъжете&quot;"/>
    <meta property="og:description" content="Днес се чества и празника на &quot;Свети Александър Невски&quot; - най-голямата източноправославна катедрала на Балканския полуостров"/>
  </head>
  <body>
    <article>
      <h1>Страхотен празник! Черпят всички имена, които са "защитник на мъжете"</h1>
      <h2>Днес се чества и празника на "Свети Александър Невски" - най-голямата източноправославна катедрала на Балканския полуостров</h2>
      <address>
        <time datetime="2019-11-23T07:36:00+00:00">23 Nov 2019, 07:36</time>
      </address>
      <p>https://blitz.bg/dnes-cherpiat/strakhoten-praznik-cherpyat-vsichki-imena-koito-sa-zashchitnik-na-mzhete_news710753.html Blitz.bg</p>
      <figure>
        <img src="https://static.blitz.bg/documents/thumbnails/730/201910/1570519842-dsc-2163jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Днес Православната църква почита паметта на Свет Амфилохий, еп. Иконийски. Св. Григорий, еп. Акрагантийски и Св. благоверен княз Александър Невски.</b><br/><br/>Св. Амфилохий се родил в Кесария Кападокийска. Той бил съвременник и приятел на св. Василий Велики и св. Григорий Богослов. <br/><br/>Преди да бъде ръкоположен за епископ, прекарал 40 години в монашество. Взел участие на Втория Вселенски събор и много съдействал за изкореняване на ересите не само в своята епархия, но и в другите църкви. <br/><br/>Умрял в 395 г., като оставил след себе си съчинения, полезни за Църквата.<br/><br/>На 23 ноември православната църква чества и деня на Св. благоверен княз Александър Невски (1220 - 1263). Той е роден през 1220 г, живял по времето когато руските земи били под татарско владичество и бил княз на Новгородската област. <br/><br/>По време на неговото управление шведският крал с многобройна войска тръгнал на поход срещу Новгород. <br/><br/>Княз Александър поел защитата на града си. Двете армии се срещнали при р. Нева. Новгородският княз удържал славна победа, за която бил наречен "Невски". <br/><br/>По-късно св. Александър бил утвърден от татарския хан за велик княз Владимирски, Киевски и Новгородски. Тогава той станал единствен защитник на православната вяра и народа против татарите. <br/><br/>Св. Александър управлявал десет години и за това време направил много добри дела за вярата, Църквата и народа. В края на живота си пожелал да приеме монашество. <br/><br/>На 23 ноември се чества и празника на най-голямата източноправославна катедрала на Балканския полуостров в София, носеща името на светеца. <br/><br/>Името "Александър" е от старогръцки произход и означава "защитник на мъжете"<br/><br/><b>Днес празнуват всички с имената</b> Александър, Александра, Сашо, Сашка, Цанка, Цанко.<br/> </p>
    </article>
  </body>
</html>