<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/maceraperest-konsept-karsinizda-kia-seltos-x-line-trail-ve-attack/"/>
    <meta property="og:site_name" content="LOG"/>
    <meta property="article:published_time" content="2019-11-23T07:00:47+00:00"/>
    <meta property="og:title" content="Maceraperest konsept; karşınızda Kia Seltos X-Line Trail ve Attack"/>
    <meta property="og:description" content="Dev üreticilerden Kia, 2019 Los Angeles Auto Show kapsamında Seltos X-Line Trail Attack ve Seltos X-Line Urban isimli iki konsept tanıttı."/>
  </head>
  <body>
    <article>
      <h1>Maceraperest konsept; karşınızda Kia Seltos X-Line Trail ve Attack</h1>
      <address><time datetime="2019-11-23T07:00:47+00:00">23 Nov 2019, 07:00</time> by <a rel="author">Can TUNÇER</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/maceraperset-konsept-karsinizda-kia-seltos-x-line-trail-ve-attack-8.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/maceraperset-konsept-karsinizda-kia-seltos-x-line-trail-ve-attack-7.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/maceraperset-konsept-karsinizda-kia-seltos-x-line-trail-ve-attack-6.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/maceraperset-konsept-karsinizda-kia-seltos-x-line-trail-ve-attack-4.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/maceraperset-konsept-karsinizda-kia-seltos-x-line-trail-ve-attack-3.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/maceraperset-konsept-karsinizda-kia-seltos-x-line-trail-ve-attack-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/maceraperset-konsept-karsinizda-kia-seltos-x-line-trail-ve-attack-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/maceraperset-konsept-karsinizda-kia-seltos-x-line-trail-ve-attack-5.jpg"/>
        </figure>
      </slideshow>
      <p>Dev üreticilerden <b>Kia</b>, 2019 Los Angeles Auto Show kapsamında <b>Seltos X-Line Trail Attack </b>ve<b> Seltos X-Line Urban</b> isimli iki konsept <a href="https://carbuzz.com/news/aggressive-kia-seltos-concepts-ready-for-adventures">tanıttı</a>.</p>
      <p><b>2019 Los Angeles Auto Show</b> kapsamında birçok göz alıcı konsept lanse edildi. Bunların birçoğu gerçek olmayacak kadar fütüristik görünüyordu. Kia ise daha makul birer konsept ile karşımızda bulunuyor. Fuarda canlı olarak gösterimi yapılan <b>Seltos X-Line Trail Attack </b>ve<b> Seltos X-Line Urban, </b>her türlü arazide maksimum macera için tasarlanmış birer SUV. Normal Seltos’u 2020 ilk çeyrekte satışa sunacak firma, bu konseptleri ise <b>şimdilik üretime sokmayı planlamıyor</b>. Özel modifikasyonlar ile özellikle arazide yüksek performans sunacak gibi görünen araçlardan <b>Urban,</b> tasarımı öyle durmuyor olsa da daha çok şehir odaklı, <b>Attack </b>ise direkt olarak araziye özelleştirilmiş bir otomobil. Güçlerini <b>1.6 litre turbolu dört silindir motordan</b> alan konseptlerin, <b>175 beygir güç</b> sunduğu açıklanıyor. Elektronik dört çeker sistemiyle donatılan araçlar, <b>7 ileri çift kavrama şanzıman</b> sistemi üstüne kuruluyor. Birbirlerinden tasarımsal olarak çok aşırı farklı olmayan araçlardan <b>Attack, </b>bünyesinde çok güçlü bir aydınlatma sistemi taşıyor. Bu konuda <b>Urban</b> da üst konulan ışıklar ile kesinlikle geride kalmıyor.</p>
      <h3>Kia Seltos X-Line Trail Attack ve Seltos X-Line Urban dikkat çeken araçlar</h3>
      <p>Seltos’un üretim versiyonuna ait bir iç yaşam alanına sahip olduğu aktarılan <b>Kia X-Line konseptleri</b>, bu halleriyle üretime girse çok ses getirecek izlenimi oluşturuyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/microsoft-surface-earbuds-kablosuz-kulaklik-modelinden-kotu-haber/"/>
      </related>
    </article>
  </body>
</html>