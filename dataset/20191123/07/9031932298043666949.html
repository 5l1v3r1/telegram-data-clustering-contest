<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/sejmowe-glosowanie-ws-krs-bortniczuk-marszalek-witek-popelnila-blad/"/>
    <meta property="og:site_name" content="Polsat News"/>
    <meta property="article:published_time" content="2019-11-23T07:16:00+00:00"/>
    <meta property="og:title" content="Sejmowe głosowanie ws. KRS. Poseł prawicy: marszałek Witek popełniła błąd"/>
    <meta property="og:description" content="Oczywiście, można powiedzieć, że to był błąd. Ale trzeba sobie uświadomić, że to była decyzja podejmowana w ułamkach sekund, bez możliwości konsultacji - powiedział w weekendowym &quot;Super Expressie&quot; poseł Kamil Bortniczuk z Porozumienia."/>
  </head>
  <body>
    <article>
      <h1>Sejmowe głosowanie ws. KRS. Poseł prawicy: marszałek Witek popełniła błąd</h1>
      <address>
        <time datetime="2019-11-23T07:16:00+00:00">23 Nov 2019, 07:16</time>
      </address>
      <p>
        <b>Oczywiście, można powiedzieć, że to był błąd. Ale trzeba sobie uświadomić, że to była decyzja podejmowana w ułamkach sekund, bez możliwości konsultacji - powiedział w weekendowym "Super Expressie" poseł Kamil Bortniczuk z Porozumienia.</b>
      </p>
      <related>
        <a href="https://www.polsatnews.pl/wiadomosc/2019-11-22/terlecki-o-glosowaniu-ws-krs-wyszlo-niezrecznie/"/>
      </related>
      <p>W czwartek w Sejmie odbyło się głosowanie w sprawie wyboru przez Sejm posłów-członków Krajowej Rady Sądownictwa. Głosowanie to zostało - decyzją marszałek Sejmu - anulowane i następnie odbyło się powtórne. Witek uzasadniała tę decyzję tym, że są posłowie, którzy zgłaszają problemy z systemem do głosowania. Posłowie opozycji w związku z tym, że nie podano wyników pierwszego głosowania i zarządzono powtórne, ocenili, że doszło do oszustwa. </p>
      <p>Kamil Bortniczuk pytany, czy marszałek Sejmu Elżbieta Witek powinna podać się do dymisji po anulowaniu głosowania w sprawie wyboru członków KRS, ocenił, że nie jest to wystarczający powód, "szczególnie, że do końca nie wiemy, co się stało".<br/><br/>"Posłowie opozycji mówią o nas »oszuści« i próbują z tego robić wielką aferę, ale prawdą jest, że większość ma klub PiS. Więc wypaczeniem reguł demokracji byłoby, gdyby w wyniku technologicznej lub ludzkiej pomyłki wynik tego głosowania był przekłamany" - powiedział.</p>
      <p>
        <b>"Decyzja podejmowana w ułamkach sekund"</b>
      </p>
      <p>Zaznaczył, że na początku tego głosowania kilkunastu posłów PO zgłaszało problemy techniczne.</p>
      <p>"Jedyna przestrzeń, w której mnie to gryzie, to ta wizerunkowa. Bo rzeczywiście dziś nasi przeciwnicy mogą przedstawiać to głosowanie jako związane z jakąś nieprawidłowością i niedemokratyczne. A prawda jest zupełnie inna" - powiedział.<br/><br/>Dodał, że gdyby to on był marszałkiem, zarządziłby reasumpcję głosowania "ze względu na dbałość o wizerunek".</p>
      <p>
        <a href="https://www.polsatnews.pl/wiadomosc/2019-11-22/sejmowe-glosowanie-ws-krs-jest-komentarz-prezesa-pis/">
          <b>ZOBACZ: Sejmowe głosowanie ws. KRS. Jest komentarz prezesa PiS</b>
        </a>
      </p>
      <p>Dopytywany, czy marszałek Witek popełniła błąd, ocenił: "oczywiście, można powiedzieć, że to był błąd. Ale trzeba sobie uświadomić, że to była decyzja podejmowana w ułamkach sekund, bez możliwości konsultacji".<br/><br/>"Wcześniej maszynka do głosowania nie działała posłowi Szczerbie, prezesowi Kaczyńskiemu, więc absolutnie jestem w stanie usprawiedliwić zachowanie pani marszałek Witek (...), myślę, że gdyby dziś ją pani zapytała, to odpowiedziałaby tak samo, że dla czystości sytuacji można było podać wyniki i zarządzić reasumpcję głosowania. Tylko co by to zmieniło?" - powiedział. </p>
      <p>
        <a href="https://www.polsatnews.pl/wideo/jakimowiczowi-puscily-nerwy-zazadal-wyproszenia-goscia-ze-skandalistow_6759802/">WIDEO - Jakimowiczowi puściły nerwy. Zażądał wyproszenia gościa ze "Skandalistów"</a>
      </p>
      <figure>
        <img src="https://r.dcs.redcdn.pl/http/o2/redefine/cp/jb/jb8efeyjz3jqeyq43kqzorhj6fc9tg84.jpg"/>
      </figure>
    </article>
  </body>
</html>