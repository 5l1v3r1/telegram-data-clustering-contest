<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/23/occupazione-politecnico-hong-kong-non-finita/"/>
    <meta property="og:site_name" content="Il Post"/>
    <meta property="article:published_time" content="2019-11-23T07:33:22+00:00"/>
    <meta property="og:title" content="L’occupazione del Politecnico di Hong Kong non è ancora finita"/>
    <meta property="og:description" content="L'occupazione del Politecnico di Hong Kong non è ancora finita, ma dentro all'università sono rimaste solo poche decine di persone che si rifiutano di uscire. L'occupazione del Politecnico era cominciata pacificamente l'11 novembre: nel corso del successivo weekend, però, intorno al Politecnico era cominciata una"/>
  </head>
  <body>
    <article>
      <h1>L’occupazione del Politecnico di Hong Kong non è ancora finita</h1>
      <address>
        <time datetime="2019-11-23T07:33:22+00:00">23 Nov 2019, 07:33</time>
      </address>
      <p>L’occupazione del Politecnico di Hong Kong <a href="https://www.reuters.com/article/us-hongkong-protests/campus-siege-nears-end-as-hong-kong-gears-up-for-election-idUSKBN1XX029">non è ancora finita</a>, ma dentro all’università sono rimaste solo poche decine di persone che si rifiutano di uscire. L’occupazione del Politecnico era cominciata pacificamente l’11 novembre: nel corso del successivo weekend, però, intorno al Politecnico <a href="https://www.ilpost.it/2019/11/18/hong-kong-politecnico/">era cominciata una sorta di battaglia tra gli occupanti – manifestanti pro-democrazia – e la polizia</a> intervenuta per lo sgombero. Decine di persone erano state ferite negli scontri, tra i più violenti dall’inizio delle manifestazioni di Hong Kong. Domenica sera, dopo due giorni di battaglia, la polizia aveva circondato il campus del Politecnico, dentro c’erano ancora tra le 500 e le 800 persone. Da allora la maggior parte degli occupanti ha lasciato il Politecnico e si è consegnata alla polizia, mentre un piccolo gruppo di loro si trova ancora nella scuola. La polizia per ora ha detto di non voler entrare per arrestarli: gli agenti hanno creato una sorta di barriera intorno agli edifici del campus e sono in attesa che gli occupanti si arrendano.</p>
    </article>
  </body>
</html>