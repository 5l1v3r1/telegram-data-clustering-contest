<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/sverige-mots-i-vaxjo"/>
    <meta property="og:site_name" content="SVT Nyheter"/>
    <meta property="article:published_time" content="2019-11-23T07:49:47+00:00"/>
    <meta property="og:title" content="Möt någon som inte tycker som du i dag"/>
    <meta property="og:description" content="Under parollen Sverige möts har SVT bjudit in människor med olika åsikter kring olika ämnen att träffas och prata med varandra. I dag möts Sverige i Växjö och på sju andra ställen i Sverige."/>
  </head>
  <body>
    <article>
      <h1>Möt någon som inte tycker som du i dag</h1>
      <address><time datetime="2019-11-23T07:49:47+00:00">23 Nov 2019, 07:49</time> by <a rel="author">Tomas Lundström</a></address>
      <p>
        <b>Under parollen Sverige möts har SVT bjudit in människor med olika åsikter kring olika ämnen att träffas och prata med varandra. I dag möts Sverige i Växjö och på sju andra ställen i Sverige.</b>
      </p>
      <p>Över 7000 människor har svarat på enkäten. Köttet och klimatet, bensinpriset, invandring, tiggeri, skatterna, vargen och jämställdheten är alla ämnen som upplevs som polariserande.</p>
      <p>Utifrån svaren har man blivit matchad med en meningsmotståndare och en uppmaning att mötas och prata med varandra.</p>
      <h3>Vill sticka hål på ”filterbubblor”</h3>
      <p>– Många upplever att man befinner sig i så kallade filterbubblor. Det här är ett försök att sticka hål på några av dem, säger Tomas Lundström, redaktionschef på SVT Nyheter Småland.</p>
      <p>– Förhoppningsvis kan vi lyfta fram det goda samtalet, snarare än det höga tonläget.</p>
      <p>En del har valt att mötas tidigare – och en del kommer mötas på de åtta event som anordnas i dag runt om i Sverige. I Växjö äger evenemanget rum på Villa de Luxe från klockan 13. Vill du träffa en meningsmotståndare? Kom till Villa de Luxe, vi tar emot er i mån av plats!</p>
    </article>
  </body>
</html>