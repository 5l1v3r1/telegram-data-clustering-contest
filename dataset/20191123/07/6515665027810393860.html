<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3362719/kakav-licemer-boris-tadic-pljuje-proteste-u-kini-a-u-beogradu-mu-ne-smetaju"/>
    <meta property="og:site_name" content="kurir.rs"/>
    <meta property="article:published_time" content="2019-11-23T07:00:00+00:00"/>
    <meta property="og:title" content="KAKAV LICEMER! Boris Tadić pljuje proteste u Kini, a u Beogradu mu ne smetaju!"/>
    <meta property="og:description" content="Bivši predsednik Srbije i aktuelni lider Socijaldemokratske stranke (SDS) Boris Tadić pokazao je da je licemer. On, naime, zagovara gušenje demokratskih protesta i izražavanje narodne volje u Hongkongu, dok protestne šetnje u Srbiji iz sveg glasa podržava.Bivši ..."/>
  </head>
  <body>
    <article>
      <h6 class="kicker">Pale maske</h6>
      <h1>KAKAV LICEMER! Boris Tadić pljuje proteste u Kini, a u Beogradu mu ne smetaju!</h1>
      <address>
        <time datetime="2019-11-23T07:00:00+00:00">23 Nov 2019, 07:00</time>
      </address>
      <p>Bivši predsednik Srbije i aktuelni lider Socijaldemokratske stranke (SDS) Boris Tadić pokazao je da je licemer. On, naime, zagovara gušenje demokratskih protesta i izražavanje narodne volje u Hongkongu, dok protestne šetnje u Srbiji iz sveg glasa podržava.</p>
      <p>Bivši šef države, koji radi za kinesku kompaniju „Tudžoj“, ovih dana je boravio u provinciji Guangdong u blizini Hongkonga i tom prilikom dao je intervju u kojem je istakao da intervencija policije u razbijanju tamošnjih demonstracija protiv aktuelnih vlasti mora da bude drastično intenzivirana.</p>
      <p>
        <b>Štiti kineske interese</b>
      </p>
      <p>- Ono što je takođe veoma važno jeste zaštita policajaca. Oni moraju biti bolje opremljeni za takve demonstracije - naveo je Tadić.</p>
      <p>Dodao je da takve „demonstracije nisu u korist ljudskih prava“.</p>
      <p>- To je vrsta demonstracije protiv ljudskih prava. Niko normalan ne može da podrži takve nasilne i agresivne demonstracije kao što su one u Hongkongu - istakao je bivši predsednik za Čajna dejli.</p>
      <p>Sagovornici Kurira ocenjuju da je ovde reč o lažnoj demokratiji, iza koje se Tadić krije, jer je poznato da radi za kinesku kompaniju i lobira za kineske interese. Politički analitičar Branko Radun ističe da se Tadić vodi ličnim interesom, te u Srbiji lažno zagovara proteste opozicije, dok na spoljnom planu čini usluge Kinezima i priča ono što njima odgovara.</p>
      <p>- U Srbiji se predstavlja kao opozicionar, a u Hongkongu nastoji da prikupi poene kod Kineza, čineći im usluge. Očigledno je da ima nedosledne stavove. Ima lične motive da tako govori. Nažalost, većina ljudi u medijima ne govori ono što misli da je logično i pošteno, već ono na šta ih navedu lični interesi, što je vidljivo u Tadićevom slučaju. To su dvojaki standardi - navodi Radun.</p>
      <figure>
        <img src="https://www.kurir.rs/data/images/2018/04/05/20/1452431_0301-medija-centar_ff.jpg?ver=1574446606"/>
        <figcaption>
          <cite>foto: Media Centar</cite>
        </figcaption>
      </figure>
      <p>
        <b>Nedosledan</b>
      </p>
      <p>Politički analitičar Dejan Vuk Stanković kaže da je Tadićeva politika dvojakih aršina odavno poznata domaćoj javnosti, te da je njegova demokratija nedosledna:</p>
      <p>- Doslednost nije odlika Borisa Tadića. Nije bila dok je bio na vlasti, pa nije ni sada dok je u opoziciji. Nije bio dosledan ni unutrašnjoj, ni u spoljnoj politici. Stav o demonstracijama je klasičan primer te negativne odlike Tadićeve politike - kaže on.</p>
      <p>Podsetimo, protesti u Hongkongu traju mesecima, a protestanti traže demokratske reforme.</p>
      <blockquote><b>Radi za milijardera<br/></b><b>TURIZAM I KAFA OD MAČJEG IZMETA<br/></b>Tadić je, kako je Kurir nedavno pisao, posao našao u kompaniji „Tudžoj“, poznatog kineskog milijardera Lu Đunćinga. Firma važi za najveću preduzetničku platformu u Kini, koja je poslovima vezana za turizam, odevanje, nekretnine, ali i prodaju luksuzne kafe od mačjeg izmeta. Bivši šef države do danas nije otkrio pod kojim uslovima je angažovan i da li ima neke benefite od toga.</blockquote>
      <figure>
        <img src="https://www.kurir.rs/data/images/2019/11/22/19/2060705_collage_ff.jpg?ver=1574446559"/>
        <figcaption>
          <cite>foto: Privatna Arhiva, Prinstcreen</cite>
        </figcaption>
      </figure>
      <p>Kurir.rs / K. Vasković</p>
      <p>Foto: Damir Dervišagić</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3359141/joksimoviceva-sa-tadicem-i-laznim-evropejcima-srbija-je-hodala-unazad"/>
        <a href="https://www.kurir.rs/vesti/politika/3341117/djilas-urlao-na-borisa-tadica-drzao-u-saci-tadasnjeg-predsednika-srbije-ako-me-ne-budes-slusao-naci-cu-novog-manekena-maric-otkrio-sokantnu-tajnu-vlasti-ds"/>
        <a href="https://www.kurir.rs/vesti/politika/3340067/vulin-prostitucija-je-u-srpsku-politiku-usla-sa-tadicem-kao-predsednikom"/>
        <a href="https://www.kurir.rs/vesti/politika/3336185/kurir-saznaje-poslanici-demokratske-stranke-na-vaznoj-veceri-boris-tadic-balsa-bozovic-i-aleksandar-ivanovic-na-sastanku-sa-flekenstajnom-o-dijalogu-vlasti-i-opozicije-foto"/>
      </related>
    </article>
  </body>
</html>