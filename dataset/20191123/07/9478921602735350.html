<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/radiotileorasi/politismos-radiotileorasi/technes-radiotileorasi/to-neo-teychos-tis-radiotileorasis-kykloforei-50/"/>
    <meta property="og:site_name" content="ert.gr"/>
    <meta property="article:published_time" content="2019-11-23T07:15:03+00:00"/>
    <meta property="og:title" content="Το νέο τεύχος της «Ραδιοτηλεόρασης» κυκλοφορεί!"/>
    <meta property="og:description" content="Με αφιέρωμα στη νέα ανατρεπτική σειρά «Wayward Pines»,  με πρωταγωνιστή τον Ματ Ντίλον, κυκλοφορεί η «Ραδιοτηλεόραση» αυτή την εβδομάδα. Υποβλητική ατμόσφαιρα, μυστήριο και συγκλονιστικές αποκαλύψεις είναι τα βασικά χαρακτηριστικά της σειράς επιστημονικής φαντασίας, που απολαμβάνουν οι τηλεθεατές, σε πρώτη τηλεοπτική μετάδοση, στην ΕΡΤ1, από Δευτέρα έως Πέμπτη, στις 23:15."/>
  </head>
  <body>
    <article>
      <h1>Το νέο τεύχος της «Ραδιοτηλεόρασης» κυκλοφορεί!</h1>
      <address><time datetime="2019-11-23T07:15:03+00:00">23 Nov 2019, 07:15</time> by <a rel="author">Ασπασία Κακολύρη</a></address>
      <p>Με αφιέρωμα στη νέα ανατρεπτική σειρά <b>«Wayward Pines»,</b>  με πρωταγωνιστή τον <b>Ματ Ντίλον,</b> κυκλοφορεί η <b>«Ραδιοτηλεόραση» </b>αυτή την εβδομάδα. Υποβλητική ατμόσφαιρα, μυστήριο και συγκλονιστικές αποκαλύψεις είναι τα βασικά χαρακτηριστικά της σειράς επιστημονικής φαντασίας, που απολαμβάνουν οι τηλεθεατές, σε πρώτη τηλεοπτική μετάδοση, στην <b>ΕΡΤ1,</b> από Δευτέρα έως Πέμπτη, στις 23:15.</p>
      <p>Βήμα στον πολιτισμό δίνει η <b>ΕΡΤ2 </b>με μια νέα ζώνη εκπομπών, κάθε βράδυ από τις 8 ώς τις 9, Δευτέρα έως Παρασκευή, προβάλλοντας τα πρόσωπα που έχουν συμβάλει με το έργο τους στην πνευματική και καλλιτεχνική πορεία του τόπου μας.</p>
      <p>Με νέα επεισόδια επιστρέφουν στην<b> ΕΡΤ2</b> τα <b>«Φωτεινά μονοπάτια»,</b> με την<b> Ελένη Μπιλιάλη,</b> συνεχίζοντας το οδοιπορικό τους στα ιερά προσκυνήματα της Ορθοδοξίας σε Ελλάδα και εξωτερικό, κάθε Κυριακή, στις 10:30.</p>
      <p>Η <b>Εθνική Συμφωνική Ορχήστρα της ΕΡΤ </b>συμμετέχει στη μεγάλη συναυλία του Ισπανού τενόρου <b>Χοσέ Καρέρας,</b> την Κυριακή 24 Νοεμβρίου, στις 20:30, στο Κλειστό Γήπεδο Μπάσκετ ΟΑΚΑ.</p>
      <p>Επίσης, το πρόγραμμα των καναλιών της<b> ΕΡΤ,</b> οι καλύτερες ταινίες της εβδομάδας για όλη την οικογένεια, αγαπημένες παιδικές σειρές και ραδιοφωνικές εκπομπές, που συνδυάζουν ενημέρωση και ψυχαγωγία, φιλοξενούνται  στο<b> </b><b>94<sup>ο</sup> τεύχος</b> της <b>«Ραδιοτηλεόρασης».</b></p>
      <figure>
        <img src="https://www.ert.gr/wp-content/uploads/2019/11/0094_TEYXOS_-%CE%95%CE%A7%CE%9F.jpg"/>
      </figure>
      <p>
        <b>Τη «Ραδιοτηλεόραση» θα τη βρείτε: Δωρεάν σε Αθήνα και Θεσσαλονίκη</b>
      </p>
      <ul>
        <li><b>Στο μετρό:</b> Χαλάνδρι, Αγία Παρασκευή, Εθνική Άμυνα, Κατεχάκη, Αμπελόκηποι, Πανόρμου, Μέγαρο Μουσικής, Ευαγγελισμός, Σύνταγμα, Πανεπιστήμιο, Συγγρού-Φιξ, Δάφνη, Άγιος Δημήτριος, Ελληνικό, Ανθούπολη, Άγιος Αντώνιος, Αιγάλεω.</li>
        <li><b>Στον ηλεκτρικό:</b> Κηφισιά, Μαρούσι, Νέα Ιωνία, Ηράκλειο, Περισσός, Πειραιάς, Καλλιθέα, Πετράλωνα, Μοναστηράκι, Θησείο.</li>
        <li>
          <b>ΚΤΕΛ Κηφισού</b>
        </li>
        <li>Στο κεντρικό κατάστημα των <b>Ελληνικών Ταχυδρομείων (ΕΛΤΑ) Συντάγματος,</b> και στη<b> Θεσσαλονίκη:</b> στο κεντρικό κατάστημα των Ελληνικών Ταχυδρομείων (ΕΛΤΑ) Τσιμισκή-Βασιλέως Ηρακλείου 28, στο κατάστημα ΕΛΤΑ-Κεντρικό Κατάστημα Τούμπας (Παπάφη 173), ΕΛΤΑ-Κατάστημα Χαριλάου (25<sup>ης</sup> Μαρτίου), στο κατάστημα ΕΛΤΑ Σταυρούπολη-Λαγκαδά, στο κατάστημα ΕΛΤΑ Θεσσαλονίκης 16-Ντεπώ.</li>
        <li>Σε επιλεγμένα κεντρικά βιβλιοπωλεία.</li>
      </ul>
      <p>Επίσης, η<b> «Ραδιοτηλεόραση» </b>αναρτάται, κάθε Παρασκευή, σε ψηφιακή μορφή στον ιστότοπο της<b> ΕΡΤ (<a href="https://www.ert.gr/">ert.gr</a>) </b>και μπορείτε να τη διαβάσετε όπως ακριβώς είναι τυπωμένη στο χαρτί.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/ert-protaseis/tileorasi-ert-protaseis/oi-vassilikos-th-atheridis-al-koyrkoylos-kai-m-oikonomoy-sto-art-week-tis-ert2/"/>
        <a href="https://www.ert.gr/radiotileorasi/politismos-radiotileorasi/technes-radiotileorasi/to-neo-teychos-tis-radiotileorasis-kykloforei-tin-paraskeyi-22-noemvrioy/"/>
        <a href="https://www.ert.gr/ert-protaseis/wayward-pines-nea-exairetiki-seira-mystirioy-kai-epistimonikis-fantasias-stin-ert1/"/>
        <a href="https://www.ert.gr/ert-protaseis/to-vary-peponi-toy-payloy-tasioy-stin-ert2/"/>
        <a href="https://www.ert.gr/ert-protaseis/ert2-i-tzeni-royssea-stin-ekpompi-i-zoi-einai-stigmes/"/>
        <a href="https://www.ert.gr/ert-protaseis/ert2-san-magemenoi-lemon/"/>
      </related>
    </article>
  </body>
</html>