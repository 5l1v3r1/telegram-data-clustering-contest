<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/crime/story-porn-video-played-in-front-of-public-on-the-ticket-vending-machine-screen-in-bhopal-police-registers-case-2864008.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T07:08:59+00:00"/>
    <meta property="og:title" content="टिकट वेडिंग मशीन के स्क्रीन पर पब्लिक के सामने चला पोर्न वीडियो, केस दर्ज"/>
    <meta property="og:description" content="भोपाल में बस रैपिड ट्रांजिट सिस्टम (बीआरटीएस) के बस स्टॉप की एक टिकट वेडिंग मशीन के स्क्रीन पर पोर्न वीडियो चलने के मामले में साइबर सेल पुलिस में मामला दर्ज किया गया है।    यह वीडियो..."/>
  </head>
  <body>
    <article>
      <h1>टिकट वेडिंग मशीन के स्क्रीन पर पब्लिक के सामने चला पोर्न वीडियो, केस दर्ज</h1>
      <address><time datetime="2019-11-23T07:08:59+00:00">23 Nov 2019, 07:08</time> by <a rel="author">भोपाल,भोपाल</a></address>
      <p>भोपाल में बस रैपिड ट्रांजिट सिस्टम (बीआरटीएस) के बस स्टॉप की एक टिकट वेडिंग मशीन के स्क्रीन पर पोर्न वीडियो चलने के मामले में साइबर सेल पुलिस में मामला दर्ज किया गया है।<br/>  </p>
      <p>यह वीडियो शहर के विद्या नगर इलाके के टिकट वेडिंग मशीन पर 28 अक्तूबर को करीब 30 सेकंड तक चला, लेकिन दो दिन पहले ही यह मामला प्रकाश में आया है। भोपाल सिटी लिंक लिमिटेड (बीसीएलएल) के मुख्य कार्यपालन अधिकारी (सीईओ) पवन कुमार सिंह ने शुक्रवार को बताया कि इस संबंध मे मध्य प्रदेश पुलिस की साइबर सेल में शुक्रवार को प्राथमिकी दर्ज की गई। </p>
      <p>बीसीएलएल भोपाल नगर निगम के स्वामित्व वाली कंपनी है। यह कंपनी शहर की बस रैपिड ट्रांजिट कॉरिडोर पर बसों को संचालन करने के साथ-साथ बीआरटीएस के इन बस स्टॉपों का रखरखाव भी करती है। सिंह ने बताया कि इन टिकट वेडिंग मशीनों को केवल पासवर्ड के जरिये आपरेट किया जा सकता है। कंपनी ने इन टिकट वेडिंग मशीनों का पासवर्ड पिछले तीन सालों से बदला नहीं है। संदेह कि इन मशीनों को आपरेट करने वाले किसी वर्तमान या पूर्व कर्मचारी ने ऐसी हरकत की हो।<br/> </p>
    </article>
  </body>
</html>