<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191123-tobb-helyen-kisut-a-nap.html"/>
    <meta property="og:site_name" content="Origo"/>
    <meta property="article:published_time" content="2019-11-23T07:07:00+00:00"/>
    <meta property="og:title" content="Több helyen is kisüt a nap"/>
    <meta property="og:description" content="A Köpönyeg.hu előrejelzése."/>
  </head>
  <body>
    <article>
      <h1>Több helyen is kisüt a nap</h1>
      <address><time datetime="2019-11-23T07:07:00+00:00">23 Nov 2019, 07:07</time> by <a rel="author">Origo</a></address>
      <p>
        <b>A <a href="http://www.koponyeg.hu/">Köpönyeg.hu</a> előrejelzése:</b>
      </p>
      <p><b>Ma</b><br/>Reggel ÉK-en még előfordul eső, ezt leszámítva gyengén felhős, nagyrészt napos idő várható. A DK-i szél többfelé megerősödhet. Reggel 3, délután 11°C körül alakul a hőmérséklet.</p>
      <p><b>Vasárnap</b><br/>Reggelre párássá válik a levegő, főleg a DNy-i tájakon köd is képződik. Napközben a Dunántúlon lehetnek tartósan ködfelhős tájak, máshol ismét előbújhat a nap. Mérséklődik, de még így is élénk lesz a DK-i légmozgás. 7-14 fok valószínű délután.</p>
      <p><b>Hétfő</b><br/>Újra a nyugati tájakon lehet tartósabban párás, rétegfelhős az időjárás, keletebbre inkább a napsütés lesz túlsúlyban. Eső nem fordul elő. 6 és 12 fok közötti értékeket mérhetünk.</p>
      <p><b>Kedd</b><br/>Erősen felhős, vagy borult, több helyen tartósan párás időre van kilátás. A csúcsérték 9 fok körül alakul, de a tartósabban ködös tájakon csak 5-7 fok lesz.</p>
      <p><b>Szerda</b><br/>Borús idő valószínű, egyre többfelé esővel. A DNy-i szél megélénkül. Délutánra 10-11°C köré emelkedik a hőmérséklet.</p>
      <p><b>A folytatásban</b><br/>December első napjaira a tél első próbálkozása körvonalazódik: ekkor már nem zárható ki havas eső, a hegyekben hó, reggelente pedig gyengén fagyhat.</p>
    </article>
  </body>
</html>