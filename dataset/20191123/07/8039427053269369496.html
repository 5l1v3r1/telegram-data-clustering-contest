<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962498"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T07:57:36+00:00"/>
    <meta property="og:title" content="ఆయన సిగ్నలిస్తే 15 మంది ఎమ్మెల్యేలను ఇంటి ముందు ఉంచుతాం!"/>
    <meta property="og:description" content="ADVT"/>
  </head>
  <body>
    <article>
      <h1>ఆయన సిగ్నలిస్తే 15 మంది ఎమ్మెల్యేలను ఇంటి ముందు ఉంచుతాం!</h1>
      <address>
        <time datetime="2019-11-23T07:57:36+00:00">23 Nov 2019, 07:57</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>చెన్నై:</b> ప్రభుత్వాన్ని గద్దె దించాలని డీఎంకే అధ్యక్షుడు స్టాలిన్‌ సిగ్నల్‌ ఇస్తే మరుసటిరోజే 10 నుంచి 15 మంది అధికారపార్టీ ఎమ్మెల్యేలను ఆయన ఇంటి ముంగిట నిలబెడతామని, వారిలో ఇద్దరు ముగ్గురు మంతుల్రు కూడా ఉన్నారని కరూర్‌ జిల్లా డీఎంకే నిర్వాహకులు, మాజీ మంత్రి సెంథిల్‌ బాలాజి సంచలన వ్యాఖ్యలు చేశారు. కరూర్‌లో ఆయన విలేఖరులతో మాట్లాడుతూ, ప్రజలచే ఎన్నుకోబడిన పార్టీ పాలన సాగాలని, మన వల్ల ప్రజలకు ఏం చేయగలమో? అది మాత్రమే చెప్పి ఓట్లను అభ్యర్ధించాలని అరవకురిచ్చి శాసనసభ ఉప ఎన్నికల సందర్భం గా డీఎంకే అద్యక్షుడు స్టాలిన్‌ నాతో చెప్పారన్నా రు. అన్నాడీఎంకేలాగే ఆచరణకు సాధ్యం కాని హామీల ను చేయరాదని కూడా తెలిపారన్నారు. స్థానిక ఎన్నికల కోసమే పన్నులను తగ్గించారని, హడావుడిగా వృద్ధాప్య పింఛన్లను కూడా అధికారపార్టీ అందజేస్తుందన్నారు. బీజేపీ గుప్పెట్లో రాష్ట్రంలో బాసిన సాలన సాగుతుందని ఆరోపించారు. పదవీకాలం ముగిసిన వెంటనే అన్నాడీఎంకే నేతలు సేలం, తిరుచ్చి, వేలూరు లేదా పుళల్‌ జైలుకు వెళ్లనున్నారని జోస్యం చెప్పారు. ‘నీట్‌’ రద్దు, హైడ్రోకార్బన్‌ తదితర ప్రజా వ్యతిరేక పథకాలను ధైర్యంగా అడ్డుకుంటున్న వ్యక్తి స్టాలిన్‌ అన్నారు. త్వరలో జరుగనున్న స్థానిక ఎన్నికలతో పాటు 2021 అసెంబ్లీ ఎన్నికల్లో 234 స్థానాల్లో డీఎంకే కూటమి పార్టీలు విజ యం సాధించి స్టాలిన్‌ ముఖ్యమంత్రి అవుతారని తెలిపారు. తదనంతరం 100 ఏళ్లు గడిచినా చెన్నై కోట పక్కకు కూడా మీరు (అన్నాడీఎంకే) రాలేని పరిస్థితులు వస్తాయన్నారు. ప్రస్తుత ప్రభుత్వాన్ని కూల్చాలని స్టాలిన్‌ సిగ్నల్‌ ఇచ్చిన మరుక్షణమే అధికార పార్టీ నుంచి ఇద్దరు, ముగ్గురు మంత్రుల సహా 15 మంది ఎమ్మెల్యేలను ఆయన ఇంటి ముందు నిలబెడతామని, కానీ అది సమంజసం కాదని, ప్రజలే ఈ ప్రభుత్వానికి గుణపాఠం చెబుతున్నారని స్టాలిన్‌ పేర్కొన్నారని సెంథిల్‌ బాలాజి తెలిపారు.</p>
    </article>
  </body>
</html>