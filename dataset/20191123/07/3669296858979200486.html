<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/apple-musterileri-artik-satin-aldiklari-urune-yorum-yazamiyor"/>
    <meta property="og:site_name" content="CNN Türk"/>
    <meta property="article:published_time" content="2019-11-23T07:47:01+00:00"/>
    <meta property="og:title" content="Apple müşterileri artık satın aldıkları ürüne yorum yazamıyor"/>
    <meta property="og:description" content="Apple, sürpriz bir şekilde Apple Store’daki..."/>
  </head>
  <body>
    <article>
      <h1>Apple müşterileri artık satın aldıkları ürüne yorum yazamıyor</h1>
      <h2>Apple, sürpriz bir şekilde Apple Store’daki kullanıcı yorumları bölümünü kaldırdı.</h2>
      <address><time datetime="2019-11-23T07:47:01+00:00">23 Nov 2019, 07:47</time> by <a rel="author">Ecevit Bıktım</a></address>
      <p><a href="https://www.cnnturk.com/haberleri/apple">Apple</a>, bildiğiniz gibi online alışveriş mağazası Apple Store’da kendi ve 3. parti firmaların bir çok ürününü satıyor. Apple Store’dan ürünleri satın alan müşteriler, aynı App Store’da uygulama ve oyunlara olduğu gibi <a href="https://www.cnnturk.com/haberleri/yorum">yorum</a> yazabiliyordu. Yorum bölümü genellikle parası çok olan ama bilinçsiz insanların yorumları ile dolup taşıyordu.</p>
      <p>Bu yorumlar arasında Type-C kablo aldım <a href="https://www.cnnturk.com/haberleri/iphone">iPhone</a>’uma girmedi ve HDMI dönüştürücü aldım iPhone’u <a href="https://www.cnnturk.com/haberleri/tv">TV</a>’ye bağlayamadım gibi enteresan yorumlar bulunuyordu. Derecelendirme ve İnceleme bölümü altında yer alan kullanıcı yorumları bugün sürpriz bir şekilde kaldırıldı.</p>
      <p>Apple, artık müşterilerinin satın aldıkları ürünlerinin altına yorum yazmasını ve derecelendirmesini engelleyecek. Bu karar oldukça yerinde olmuş diyebiliriz. Az öncede belirttiğimiz gibi bilinçsiz kullanıcılar saçma sapan yorumlar ile ürünleri lekeliyordu.</p>
      <p>Halbuki Apple’ın koşulsuz şartsız iade politikası bulunuyor. Apple Store’dan alınan bir ürünü keyfi olarak beğenmesiniz bile 15 gün içerisinde direkt iade edebiliyor ve paranızı geri alabiliyorsunuz. <a href="https://www.cnnturk.com/haberleri/turkiye">Türkiye</a>’de diğer hiç bir firmanın sunmadığı satış sonrası desteği sunan Apple’ın aldığı bu karar pek eleştirilmeyecek ve kısa süre içerisinde bu olay unutulacak gibi görünüyor.</p>
      <p>Ancak yine de Apple’ın ürün değerlendirme sistemi için ilerleyen aylarda yeni bir şey sunacağını düşünüyoruz. Muhtemelen Apple ürünü değerlendirmek için yeni kriterler ekleyecek ve sistemi tekrar kullanıma açacak.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/google-balonlari-ile-dusuk-maliyetli-internet"/>
        <a href="https://www.cnnturk.com/teknoloji/ios-14-ile-sorunsuz-bir-deneyim-sunulacak"/>
        <a href="https://www.cnnturk.com/teknoloji/oppo-simdi-de-yonga-seti-uretecek"/>
      </related>
    </article>
  </body>
</html>