<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152820-23-lystopada-chomu-potribno-pity-na-shoping-i-scho-ne-mozhna-robyty-v-cej-den"/>
    <meta property="og:site_name" content="ВолиньPost"/>
    <meta property="article:published_time" content="2019-11-23T07:34:00+00:00"/>
    <meta property="og:title" content="23 листопада: чому потрібно піти на шопінг і що не можна робити в цей день"/>
    <meta property="og:description" content="23 листопада відзначають день пам'яті шести апостолів: Ераста, Олімпа, Родіона, Сосіпатра, Куарта і Тертія"/>
  </head>
  <body>
    <article>
      <h1>23 листопада: чому потрібно піти на шопінг і що не можна робити в цей день</h1>
      <address>
        <time datetime="2019-11-23T07:34:00+00:00">23 Nov 2019, 07:34</time>
      </address>
      <p>23 листопада відзначають день пам'яті шести апостолів: Ераста, Олімпа, Родіона, Сосіпатра, Куарта і Тертія. У народі була поширена традиція йти зранку до церкви і приносити з собою хліб із сіллю для їхнього освячення. Пізніше ними годували домашню худобу, і, за повір'ям, домашні тварини після цього повинні бути більш витривалими і здоровими.<br/><br/>Іменини 23 листопада святкують: Костянтин, Нестор, Орест, пише <a href="https://24tv.ua/lifestyle/23_listopada_2019_svyato_ukrayina_yake_sogodni_svyato_shho_ne_mozhna_robiti_n1236827">24 канал</a>. <br/><br/><b>Народні прикмети на 23 листопада</b><br/><br/>– Якщо дитина народилася 23 листопада, і цього дня сонячна погода, то у житті буде багато щастя та успіху.<br/><br/>– Випав іній – очікуйте на мороз.<br/><br/>– Дме вітер – чекайте хуртовини та похолодання.<br/><br/>– Якщо випало багато снігу – зима буде теплою.<br/><br/>– Голосно цвірінькають горобці – до відлиги.<br/><b><br/>Що можна робити 23 листопада</b><br/><br/>1. Якщо пригостити людину, з якою ви посварені, свяченим хлібом, то незабаром ви помиритеся і ваші стосунки неабияк покращаться.<br/><br/>2. У цей день досхочу поласуйте курятиною, качатиною, гусятиною чи індичатиною, адже зовсім скоро розпочнеться різдвяний піст.<br/><br/>3. Влаштуйте собі грандіозний шопінг. Прикупіть одяг не лише до зими, а й до весни чи літа. Вважається, що всі покупки зроблені цього дня принесуть вам успіх та щастя.<br/><br/><b>Що не можна робити 23 листопада</b><br/><br/>1. Не вирушайте цього дня в далеку дорогу, залишіться вдома. Присвятіть свій вільний час саморозвитку: почніть читати нову книгу, подивіться культовий фільм або якщо ви довго мріяли вивчити іноземну мову – почніть просто зараз.<br/><br/>2. Не позичайте нічого сусідам, адже можете віддати щастя.<br/><br/>3. Не починайте жодних нових справ.</p>
    </article>
  </body>
</html>