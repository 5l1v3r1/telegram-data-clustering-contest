<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/kde-budete-letos-nakupovat-vanocni-darky-vikendova-hlasovacka/"/>
    <meta property="og:site_name" content="Svět Androida"/>
    <meta property="article:published_time" content="2019-11-23T07:00:50+00:00"/>
    <meta property="og:title" content="Kde budete letos nakupovat vánoční dárky? (Víkendová hlasovačka)"/>
    <meta property="og:description" content="Přesně za jeden měsíc a jeden den tu budou Vánoce. Proto se v rámci Víkendové hlasovačky a diskuze budeme ptát: kde budete letos nakupovat vánoční dárky?"/>
  </head>
  <body>
    <article>
      <h1>Kde budete letos nakupovat vánoční dárky? (Víkendová hlasovačka)</h1>
      <address><time datetime="2019-11-23T07:00:50+00:00">23 Nov 2019, 07:00</time> by <a rel="author" href="https://www.svetandroida.cz/muj-profil/karelk/?profiletab=posts" target="_blank">Karel Kilián</a></address>
      <p>Přesně za jeden měsíc a jeden den tu budou Vánoce – svátek, který pro většinu z nás znamená rozdávání a přijímání dárků. V obchodních centrech rostou fronty u pokladen i provozovatelé e-shopů se v posledních dnech musejí otáčet více než obvykle. Proto se v rámci Víkendové hlasovačky a diskuze budeme ptát: <b>kde budete letos nakupovat vánoční dárky?</b></p>
      <h3>Obsah článku</h3>
      <ul>
        <li>
          <a href="https://www.svetandroida.cz/kde-budete-letos-nakupovat-vanocni-darky-vikendova-hlasovacka/#kpt1">Advent se blíží</a>
        </li>
        <li>
          <a href="https://www.svetandroida.cz/kde-budete-letos-nakupovat-vanocni-darky-vikendova-hlasovacka/#kpt2">Z pohodlí domova</a>
        </li>
        <li>
          <a href="https://www.svetandroida.cz/kde-budete-letos-nakupovat-vanocni-darky-vikendova-hlasovacka/#kpt3">Anketní otázka</a>
        </li>
        <li>
          <a href="https://www.svetandroida.cz/kde-budete-letos-nakupovat-vanocni-darky-vikendova-hlasovacka/#kpt4">Hlasovačka z minulého týdne</a>
        </li>
      </ul>
      <p>
        <anchor name="kpt1"/>
      </p>
      <h3>Kde nakupovat vánoční dárky?</h3>
      <p>Zejména obchodní centra pojala <a href="https://cs.wikipedia.org/wiki/Advent"><b>adventní období</b></a> jako jakýsi odpočet, kolik času zbývá na vánoční nákupy. Letos připadá první adventní („železná“) neděle na 1. prosince. Poté nás čekají ještě bronzová, stříbrná a zlatá neděle – 8., 15. a 22. prosince.</p>
      <figure>
        <img src="https://www.svetandroida.cz/media/2019/11/budete-nakupovat-vanocni-darky-v-obchodaku.jpg"/>
        <figcaption>Budete nakupovat vánoční dárky v obchoďáku?</figcaption>
      </figure>
      <p>Nejen během víkendů můžete nakupovat vánoční dárky pro členy rodiny, přátele, obchodní partnery a další lidi, kterým chcete udělat radost. Jednou z nejčastějších variant je <b>nákup v kamenném obchodě</b>, respektive v obchodním centru, kde v rámci jednoho objektu můžete sehnat vše – od špendlíku po lokomotivu :-).</p>
      <p>Nevýhodou této konzervativní metody je ztráta času. S blížícím se Štědrým dnem můžete počítat s kolonami na vjezdech a výjezdech, s frontami u pokladen a tlačenicemi. Výhodou je, že si veškeré zboží můžete před nákupem prohlédnout, případně i nechat předvést – nebudete tak kupovat zajíce v pytli.</p>
      <p>
        <anchor name="kpt2"/>
      </p>
      <h3>Z pohodlí domova</h3>
      <p>Podstatně pohodlnější je <b>nákup v internetových obchodech</b>. K jeho výhodám patří zpravidla o něco nižší ceny a často i možnost doručení až domů. Asi největší nevýhodou je nemožnost prohlédnout a vyzkoušet si zvolený produkt – to však řeší zákon, umožňující vrátit zboží pořízené přes internet do 14 dnů bez nutnosti uvádět jakýkoli důvod.</p>
      <p>Veškeré zboží tak můžete objednat v pohodlí domova – budete potřebovat jen počítač, notebook, tablet či mobilní telefon připojený k internetu. S vyhledáním nejvýhodnější ceny mohou zdarma pomoci <b>cenové srovnávače</b>.</p>
      <figure>
        <img src="https://www.svetandroida.cz/media/2019/11/nakupovat-vanocni-darky-muzete-z-pohodli-domova.jpg"/>
        <figcaption>Nakupovat dárky můžete z pohodlí domova</figcaption>
      </figure>
      <p>Další možností jsou <b>slevové servery</b>, nabízející především zážitkové, ale mnohdy i materiální dárky. V tomto případě jde spíše o jakousi formu předplatného, kdy darující zaplatí částku a dostane poukaz. Ten následně obdarovaný využije k čerpání.</p>
      <p>Asi nejlevněji lze nakupovat vánoční dárky na <b>zahraničních</b> (především čínských) <b>obchodních platformách</b>, jako je například AliExpress, GeekBuying a mnohé další. V tomto případě však je nutné počítat s tím, že doba doručení bývá v rámci několika týdnů a ve většině případů tak už je na nákup pozdě. Výjimkou jsou v tomto případě nabídky, které jsou vyskladňované z evropských skladů například v Polsku či Německu.</p>
      <p>
        <anchor name="kpt3"/>
      </p>
      <h3>Kde budete letos nakupovat vánoční dárky?</h3>
      <p>Dostáváme se k anketní otázce pro toto kolo <a href="https://www.svetandroida.cz/tag/vikendova-hlasovacka/">Víkendové hlasovačky a diskuze</a>. Ptáme se, <b>kde budete letos nakupovat vánoční dárky?</b> Protože předpokládáme, že využijete více možností, nabízíme i odpovídající typ hlasovacího formuláře.</p>
      <p><b>---&gt; Pro hlasování je potřeba se přihlásit! </b><br/>V diskuzi pod článkem se můžete rozepsat o výhodách a nevýhodách vámi používaných způsobů, jak nakupovat vánoční dárky. Oceníme, když se pochlubíte, jaký nejoriginálnější vánoční dárek jste dali, nebo sami dostali.</p>
      <p>
        <anchor name="kpt4"/>
      </p>
      <h3>Hlasovačka z minulého týdne</h3>
      <p><a href="https://www.svetandroida.cz/poskrabany-nebo-praskly-displej-co-je-vetsi-zlo-vikendova-hlasovacka/">Před týdnem</a> jsme se v rámci <a href="https://www.svetandroida.cz/tag/vikendova-hlasovacka/">Víkendové hlasovačky a diskuze</a> ptali, <b>zda jako větší zlo vnímáte poškrábaný, nebo prasklý displej</b>. Do ankety se tentokrát zapojil mimořádně nízký počet účastníků – pouze 82. I tak ale byly výsledky mimořádně jednoznačné.</p>
      <p>Celkem <b>91 %</b> respondentů uvedlo, že z obou nabízených možností je pro ně <b>horší rozbitá či prasklá obrazovka</b>. Jen 6 % vnímá jako méně příznivou variantu poškrábaný displej a další 2 % zvolila jinou odpověď.</p>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-xiaomi-mi-9-6gb64gb-black-p-97935?utm_source=svetandroida&amp;utm_medium=banner-mi9-a&amp;utm_campaign=Xiaomi-listopad"/>
      </related>
      <related>
        <a href="https://www.mp.cz/mobilni-telefon-samsung-galaxy-s10-g975fz-128gb-dual-sim-black-p-97488?utm_source=svetandroida&amp;utm_medium=banner-s10-plus-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/poskrabany-nebo-praskly-displej-co-je-vetsi-zlo-vikendova-hlasovacka/"/>
      </related>
      <related>
        <a href="https://www.mp.cz/chytre-hodinky-samsung-galaxy-watch-46mm-sm-r800nzs-silver-p-59415?utm_source=svetandroida&amp;utm_medium=banner-watch-46-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/chystate-se-poridit-telefon-pixel-4-vikendova-hlasovacka/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.svetandroida.cz/waze-mapy-cz-nebo-mapy-google-vikendova-hlasovacka/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.mp.cz/chytre-hodinky-samsung-galaxy-watch-active-sm-r500n-stribrna-p-97269?utm_source=svetandroida&amp;utm_medium=banner-active-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/pouzivate-android-auto-vikendova-hlasovacka-a-diskuze/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/muze-huawei-prezit-bez-androidu-vikendova-hlasovacka-a-diskuze/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/odemykate-mobil-oblicejem-otiskem-nebo-jinak-vikendova-hlasovacka/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/kolik-fotoaparatu-ma-vas-mobil-vikendova-hlasovacka/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/na-kterou-novinku-androidu-10-se-tesite-nejvic-vikendova-hlasovacka/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/kde-mate-e-mailovou-schranku-vikendova-hlasovacka-a-diskuze/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/aplikace-sledujete-predpoved-pocasi-vikendova-hlasovacka/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>