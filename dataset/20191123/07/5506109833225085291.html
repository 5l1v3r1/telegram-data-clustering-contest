<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/02/2144873/%D8%A7%D8%B5%D9%84%D8%A7%D8%AD-%D9%82%D8%A7%D9%86%D9%88%D9%86-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%D8%AC%D9%84%D8%B3-%D8%AF%D8%B1-%D8%AF%D8%B3%D8%AA%D9%88%D8%B1-%DA%A9%D8%A7%D8%B1-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D8%AD%D8%B6%D9%88%D8%B1-2-%D9%88%D8%B2%DB%8C%D8%B1-%D8%AF%D8%B1-%D9%BE%D8%A7%D8%B1%D9%84%D9%85%D8%A7%D9%86"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-23T07:13:54+00:00"/>
    <meta property="og:title" content="اصلاح قانون انتخابات مجلس در دستور کار نمایندگان/حضور ۲ وزیر در پارلمان"/>
    <meta property="og:description" content="به گزارش گروه پارلمانی خبرگزاری تسنیم، مجلس شورای اسلامی روزهای یکشنبه، دوشنبه و سه‌شنبه هفته جاری تشکیل جلسه خواهد داد."/>
  </head>
  <body>
    <article>
      <h1>اصلاح قانون انتخابات مجلس در دستور کار نمایندگان/حضور ۲ وزیر در پارلمان</h1>
      <h2>سؤال از وزرای صنعت، معدن و تجارت و اقتصاد و امور دارایی در دستور کار هفته جاری مجلس شورای اسلامی قرار گرفت.</h2>
      <address>
        <time datetime="2019-11-23T07:13:54+00:00">23 Nov 2019, 07:13</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/06/21/1398062117425495418380054.jpg"/>
      </figure>
      <p>
        <a href="https://www.tasnimnews.com/fa/service/1/%D8%B3%DB%8C%D8%A7%D8%B3%DB%8C">- اخبار سیاسی -</a>
      </p>
      <p>به گزارش گروه پارلمانی <a href="https://www.tasnimnews.com/">خبرگزاری تسنیم</a>، مجلس شورای اسلامی روزهای یکشنبه، دوشنبه و سه‌شنبه هفته جاری تشکیل جلسه خواهد داد.</p>
      <p>
        <a href="http://tn.ai/2144491">مجلس در هفته گذشته‌|از جلسه غیرعلنی درباره افزایش قیمت بنزین تا توضیحات آذری‌جهرمی برای قطعی اینترنت</a>
      </p>
      <p>دستورکار جلسات علنی مجلس به‌شرح زیر است:</p>
      <p>- گزارش کمیسیون قضایی و حقوقی در مورد رفع ایراد شورای نگهبان به لایحه تجارت</p>
      <p>- گزارش کمیسیون امور داخلی و شوراها در مورد رفع ایرادات شورای نگهبان به طرح یک‌فوریتی اصلاح موادی از قانون انتخابات مجلس شورای اسلامی</p>
      <p>- گزارش کمیسیون اقتصادی در مورد لایحه مالیات بر ارزش افزوده</p>
      <p>- گزارش کمیسیون اجتماعی در مورد رفع ایراد شورای نگهبان به طرح تعیین تکلیف کارگزاران بیمه کشاورزی</p>
      <p>- گزارش کمیسیون اقتصادی در مورد لایحه عضویت ایران در شرکت بین‌المللی نقدینگی اسلامی</p>
      <p>- گزارش کمیسیون انرژی در مورد طرح الزامات اجرایی توزیع و عرضه سوخت و CNG در کشور</p>
      <p>- گزارش کمیسیون آیین‌نامه داخلی در مورد طرح الحاق یک تبصره به ماده 98 قانون آیین‌نامه داخلی مجلس</p>
      <p>- گزارش کمیسیون فرهنگی در مورد طرح اداره و نظارت بر سازمان صدا و سیما</p>
      <p>- گزارش کمیسیون برنامه و بودجه در مورد طرح اصلاح ماده 28 قانون تنظیم بخشی از مقررات مالی دولت</p>
      <p>- گزارش کمیسیون امنیت ملی در مورد لایحه اصلاح قانون نحوه استفاده از خانه‌های سازمانی ارتش</p>
      <p>- گزارش کمیسیون قضایی در مورد لایحه نحوه پرداخت هزینه دادرسی دستگاه‌های اجرایی</p>
      <p>- گزارش کمیسیون اجتماعی در مورد لایحه استفساریه تبصره 4 ماده واحده قانون ممنوعیت تصدی بیش از یک شغل</p>
      <p>- گزارش کمیسیون اقتصادی در مورد لایحه الحاق بنادر شهید بهشتی و شهید کلانتری به محدوده منطقه آزاد تجاری صنعتی چابهار</p>
      <p>- بررسی سؤال امیر خجسته نماینده همدان و سیده فاطمه حسینی و سیده حمیده زرآبادی هر کدام یک فقره از وزیر صنعت، معدن و تجارت</p>
      <p>- بررسی سؤال بیت‌الله عبداللهی و رضا علیزاده یک فقره و شکور پورحسین شقلان یک فقره از وزیر اقتصاد و امور دارایی</p>
      <p>-گزارش کمیسیون عمران در مورد مغایرت آیین‌نامه‌های قانون نظام مهندسی و کنترل ساختمان</p>
      <p>- گزارش کمیسیون کشاورزی در مورد خسارات و پیامدهای سیلاب‌های اخیر</p>
      <p>- گزارش کمیسیون کشاورزی در مورد عملکرد دستگاه‌های اجرایی برای مقابله با مخاطرات ناشی از هجوم ملخ‌های صحرایی به عرصه‌های طبیعی و اراضی کشاورزی</p>
      <p>- گزارش کمیسیون بهداشت مبنی بر رد تقاضای تحقیق و تفحص از عملکرد جمعیت هلال احمر</p>
      <p>- گزارش کمیسیون شوراها مبنی بر تصویب تقاضای تحقیق و تفحص از عملکرد استانداری کردستان</p>
      <p>- گزارش کمیسیون امنیت ملی از روند اجرای برجام.</p>
      <p>انتهای پیام/+</p>
    </article>
  </body>
</html>