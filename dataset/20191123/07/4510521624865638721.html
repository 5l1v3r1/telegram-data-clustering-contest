<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/stiri-ciudate/un-doctor-salvat-viata-unui-pasager-bordul-unui-avion-sugandu-i-urina-direct-vezica-timp-40-minute-video-1_5dd8e0a95163ec4271503e81/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-23T07:41:13+00:00"/>
    <meta property="og:title" content="Un doctor a salvat viaţa unui pasager de la bordul unui avion sugându-i urina direct din vezică timp de 40 de minute VIDEO"/>
    <meta property="og:description" content="Atunci când unui pasager în vârstă i s-a făcut rău, în timpul unui zbor din Guanzhou la New York, un doctor aflat printre călătorii de la bordul avionului a reuşit să-i salveze viaţa sugându-i urina, timp de 37 de minute, din vezica blocată, cu un tub de plastic şi o sticlă de vin goală."/>
  </head>
  <body>
    <article>
      <h1>Un doctor a salvat viaţa unui pasager de la bordul unui avion sugându-i urina direct din vezică timp de 40 de minute VIDEO</h1>
      <address><time datetime="2019-11-23T07:41:13+00:00">23 Nov 2019, 07:41</time> by <a rel="author">Laurenţiu Sirbu</a></address>
      <h4>Atunci când unui pasager în vârstă i s-a făcut rău, în timpul unui zbor din Guanzhou la New York, un doctor aflat printre călătorii de la bordul avionului a reuşit să-i salveze viaţa sugându-i urina, timp de 37 de minute, din vezica blocată, cu un tub de plastic şi o sticlă de vin goală.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/alegeri-prezidentiale-2019-prezenta-vot-tara-judet-a-spart-gheata-numarul-alegatori-diaspora-doboara-inca-record-1_5dd987195163ec4271559a12/index.html"/>
        <a href="https://adevarul.ro/locale/bistrita/o-organizatie-pnl-acuza-psd-pus-specimenele-buletinelor-vot-stampila-anulat-doar-dreptul-candidatului-klaus-iohannis-1_5dda07755163ec427158bead/index.html"/>
        <a href="https://adevarul.ro/locale/calarasi/fructele-toamnei-leacuri-naturale-nu-trebuie-consumate-desert-boli-controleaza-1_5db182e4892c0bb0c6df80af/index.html"/>
      </related>
      <p>Zborul China Southern Airways CZ3009 cu destinaţia New York City mai avea şase ore până la aterizare, atunci când un pasager cu stomacul balonat a început să se simtă rău şi să transpire abundent.</p>
      <p>Echipajul a făcut un anunţ de urgenţă şi a întrebat dacă printre pasageri se află vreun doctor. Chirurgul Zhang Hong a identificat imediat problema bărbatului care nu putea să urineze şi începuse să se simtă rău.</p>
      <p>„Atunci când am văzut că bărbatul de abia mai suporta durerea, primul meu gând a fost cum anume putem scoate urina din vezica lui. Era aproape de intrarea în şoc şi viaţa lui era serios în pericol dacă nu interveneam de urgenţă”, a spus docotrul Hong, şeful secţiei de chirurgie vasculară din cadrul Spitalului Universitar Jinan, China.</p>
      <p>Medicul a întrebat familia bărbatului aflat în durere despre istoricul său medical. „Familia sa a spus că a mai suferit din cauza unei măriri de prostată, şi astfel am presupus că acest lucru a dus la această retenţie de urină”, a declarat doctorul Hong presei din China.</p>
      <p>Acesta a încercat să improvizeze un cateter urinar din paiul unei cutii de lapte, nişte bandă adezivă şi o seringă din chitul de prim ajutor aflat la bordul avionului. Din păcate acul seringii era mult prea subţire, iar Zhang Hong a realizat că singura soluţie pentru a salva viaţa pasagerului era să-i suga urina. În următoarele 37 de minute acesta a supt 800 de ml de urină, scuipând-o într-o sticlă goală de vin.</p>
      <p>O scurtă filmare cu doctorul Zhang Hong salvându-i viaţa eroic a înregistrat 20 de milioane de vizualizări în doar 24 de ore.</p>
      <p>„Instinctul unui doctor este să salveze vieţi. Nu există altă cale. Nu m-am gândit prea mult atunci la ce urma să fac”, a mai spus doctorul Hong.</p>
      <figure>
        <iframe src="https://www.youtube.com/embed/fo2eMPpWY7A" width="630" height="350" data-service="Youtube" scrolling="no"/>
      </figure>
      <hr/>
    </article>
  </body>
</html>