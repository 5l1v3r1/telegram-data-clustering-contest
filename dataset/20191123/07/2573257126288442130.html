<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/smartphone-e-cellulari-che-vi-possono-fruttare-una-fortuna-628666"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T07:20:04+00:00"/>
    <meta property="og:title" content="Smartphone e cellulari che vi possono fruttare una fortuna"/>
    <meta property="og:description" content="Alcuni modelli di cellulare e smartphone possono valere una vera e propria fortuna nel mercato dei collezionisti. Scoprite insieme a noi i modelli più ricercati fra gli appassionati."/>
  </head>
  <body>
    <article>
      <h1>Smartphone e cellulari che vi possono fruttare una fortuna</h1>
      <h2>Alcuni modelli di cellulare e smartphone possono valere una vera e propria fortuna nel mercato dei collezionisti. Scoprite insieme a noi i modelli più ricercati fra gli appassionati.</h2>
      <address><time datetime="2019-11-23T07:20:04+00:00">23 Nov 2019, 07:20</time> by <a rel="author">Manuel De Pandis</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/10/vecchi-cellulari.jpg"/>
      </figure>
      <p>Alzi la mano chi ha posseduto un modello di <b>cellulare</b> antesignano degli odierni <b>smartphone</b>. Chi si ricorda i <b>Motorola Star-Tac</b>? Oppure i famosissimi <b>Nokia 3310</b>? Tanto clamore quanto successo commerciale lo ebbero anche gli <b>Ericsson</b>, telefoni colorati, giovani e dotati di funzioni veramente innovative per l’epoca. Non tutti sanno che alcuni esemplari oggi possono valere una vera e propria fortuna nel mondo dei collezionisti.</p>
      <p>Si sa, la tecnologia aumenta a dismisura e l’evoluzione è sempre più galoppante. Guardando i nostri device che possediamo, non possiamo non pensare a quanto siano diventati evoluti e si siano aggiornati rispetto a ciò che erano 15 anni fa. Pensiamo al celeberrimo <b>Razr di Motorola</b>, uscito nel 2004, e <a href="https://www.youtube.com/watch?v=5xB6vPTbG9g&amp;t=12s"><b>riproposto dall’azienda pochi giorni fa per il mercato mondiale</b></a>, in chiave 2.0.</p>
      <p>Smartphone, <b>smartwatch</b>, <b>auricolari true wireless,</b> occhiali smart, smartband e quanto altro. Tutti i gadget che sognavamo e di cui eravamo innamorati quando vedevamo i film di fantascienza, l’Ispettore Gadget o James Bond. Adesso con il 5G inoltre, avremo un nuovo step grazie allo sviluppo dell’IoT e delle Smart Cities.</p>
      <h3>Cellulari e smartphone: non buttateli!</h3>
      <p>Se cercate in qualche cassetto, in soffitta o in cantina, sicuramente troverete un vostro vecchio cellulare acquistato decenni fa. Molti per pigrizia, ma tanti lo hanno tenuto conservato per ricordo. Forse non siete a conoscenza che, nel mercato dei collezionisti, alcuni device possono valere una vera e propria fortuna.</p>
      <p>Il primo modello di cui vogliamo parlarvi è il <b>Motorola DynaTAC 800X</b>, creato da un ingegnere nel 1973, e che oggi vale più di <b>1000,00 Euro</b> se tenuto in ottimo stato. Stesso importo per il celeberrimo<a href="https://it.wikipedia.org/wiki/IPhone_EDGE"><b> Nokia 6110</b></a> e per il primo <a href="https://it.wikipedia.org/wiki/IPhone_EDGE"><b>iPhone</b></a>. Sì, quello storico: il 2G, uscito nel lontano 2008 soltanto in America. Il modello di telefono cellulare più ricercato al mondo è il <a href="https://it.wikipedia.org/wiki/Nokia_Mobira_Cityman"><b>Nokia Mobira Cityman 900</b></a>, il cui valore raggiunge quasi la cifra di <b>10.000 €. </b></p>
    </article>
  </body>
</html>