<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/buldan/bascivaroglu-icin-seferberlik-baslatildi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-23T07:44:00+00:00"/>
    <meta property="og:title" content="Başçivaroğlu için seferberlik başlatıldı"/>
    <meta property="og:description" content="Küçük yaşta yakalandığı diyabet hastalığı nedeniyle zor günler yaşayan 49 yaşındaki Sedat Başçivaroğlu ve ailesi için Buldan’da seferberlik başlatıldı. Kızılay hasta yatağı ve bazı ihtiyaçlarını karşıladı, Buldan Belediyesi tekerlekli sandalye aldı. Vatandaşların ihtiyaçlarını karşıladığı Başçivaroğlu’nun tedavisini de iki doktor üstlendi."/>
  </head>
  <body>
    <article>
      <h1>Başçivaroğlu için seferberlik başlatıldı</h1>
      <h2>Küçük yaşta yakalandığı diyabet hastalığı nedeniyle zor günler yaşayan 49 yaşındaki Sedat Başçivaroğlu ve ailesi için Buldan’da seferberlik başlatıldı. Kızılay hasta yatağı ve bazı ihtiyaçlarını karşıladı, Buldan Belediyesi tekerlekli sandalye aldı. Vatandaşların ihtiyaçlarını karşıladığı Başçivaroğlu’nun tedavisini de iki doktor üstlendi.</h2>
      <address><time datetime="2019-11-23T07:44:00+00:00">23 Nov 2019, 07:44</time> by <a rel="author">Haber Merkezi</a></address>
      <p>Küçük yaşta diyabete yakalanan, sol bacağını kaybeden ve böbrek rahatsızlığı nedeniyle hareket etmekte zorlanan Sedat Başçivaroğlu için Buldan’da tam bir seferberlik başlatıldı.</p>
      <p>Sedat Başçivaroğlu’nun durumunun ortaya çıkmasının ardından ilk harekete geçen kurumlardan biri Kızılay Denizli Şubesi oldu. Yaşamının büyük bölümünü yatakta geçiren Başçivaroğlu’nun en önemli ihtiyaçlarından biri olan hasta yatağı için Kızılay Denizli Şubesi harekete geçti. Başçivaroğlu’nu alınan hasta yatağı ve bazı ihtiyaç malzemeleri Kızılay ekipleri tarafından teslim edildi.</p>
      <p>Yatağı kurulan Başçivaroğlu, artık daha ağrısız ve konforlu bir yaşama adım attı.</p>
      <figure>
        <img src="https://www.denizlihaber.com/medya/2019/11/denizli-buldan-yardimhaber.jpg"/>
      </figure>
      <p><b>BULDANLILAR DA SEFERBER OLDU</b><br/>Başçivaroğlu’na yardım için Buldan Kaymakamlığı, Buldan Belediyesi ve vatandaşlar da yardıma koştu. Buldan Belediyesi, Başçivaroğlu’nun hareket serbestliği kazanabilmesi için tekerlekli sandalye aldı, Buldan Kaymakamlığı da yardım elini uzattı.</p>
      <p>Harekete geçen hayırsever Buldanlılar ailenin bir yıllık ev kirasını, mutfak ihtiyaçlarını karşıladı. Doktor Alpaslan Alsoy ise Sedat Bahçivaroğlu’nun tedavisini üstlendi. Başçivaroğlu’nun tedavisi Servergazi Devlet Hastanesi’nde devam edecek.</p>
      <p>Hastalığı nedeniyle çaresiz kaldığını ve çalışamadığı söyleyen Başçivaroğlu, uzun zamandan beri ilk kez rahat bir uyku uyuyabileceğini söyledi. Yardımlar karşısında duygulanan Sedat Bahçivaroğlu, Buldan Kaymakamı Murat Sarı’ya, Belediye Başkanı Mustafa Şevik’e, Türk Kızılayı Denizli Şube Başkanı Adem Salih Deniz’e ve hayırsever Buldanlılara teşekkür etti.</p>
    </article>
  </body>
</html>