<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://velvet.hu/gumicukor/2019/11/23/kanye_west_nabukodonozor_operett_biblia/"/>
    <meta property="og:site_name" content="VELVET"/>
    <meta property="article:published_time" content="2019-11-23T07:51:00+00:00"/>
    <meta property="og:title" content="Kanye West Bibliai témájú operettet rendez"/>
    <meta property="og:description" content="A rapper szerint közte és Nabukodonozor között rengeteg hasonlóság van. Elvégre is West is Istent próbál játszani."/>
  </head>
  <body>
    <article>
      <h1>Kanye West Bibliai témájú operettet rendez</h1>
      <address><time datetime="2019-11-23T07:51:00+00:00">23 Nov 2019, 07:51</time> by <a rel="author" href="https://velvet.hu/szerzo/grosz_petra" target="_blank">Grósz Petra</a></address>
      <p>Kanye West részéről már nem igazán van min meglepődni, a rapper ugyanis időről időre előrukkol különös és megmagyarázhatatlan dolgokkal. Szeretett volna már hajléktalanokon segíteni, de <a href="https://velvet.hu/gumicukor/2019/08/21/kanye_west_mehkasra_emlekezteto_hazakat_epit_galeria/"> a házakhoz szükséges építési engedélyre már csak akkor gondolt, amikor a helyiek perrel fenyegették az építkezés miatt</a> .  Halloweenkor  <a href="https://velvet.hu/elet/2019/11/03/halloween_kim_kardashian_legy_ariana_grande_majom/">dínónak és ízeltlábúnak öltözött</a> , a múltkor pedig bejelentette, hogy szólítsa csak mindenki  <a href="https://velvet.hu/gumicukor/2019/11/08/kanye_west_aki_kereszteny_milliomos/">Keresztény Milliárdos Zseni Kanye Westnek</a> . A rapper <a href="https://velvet.hu/gumicukor/2019/11/18/7_hiresseg_akik_sajatos_modon_kezelik_a_paparazzokat_galeria/"> a paparazzókat sem szereti</a> , de ezt azért nem rójuk fel neki.</p>
      <p>West legújabb ötlete egy operett volt, amit már meg is rendezett Vanessa Beecroft közbenjárásával, aki korábban is dolgozott már együtt a rapperrel. A darab az egykori babiloni királyáról, Nabukodonozorról fog szólni, és a Hollywood Bowl 18 ezer férőhelyes amfiteátrumában lehet majd megtekinteni vasárnap - írja a <a href="https://www.huffpost.com/entry/kanye-west-opera-nebuchadnezzar_n_5dd55611e4b010f3f1d0f774">Huffpost</a>.</p>
      <p>Hogy miért éppen a babiloni királyt választotta főszereplőnek a rapper? A válasz egyszerű: szerinte rengeteg hasonlóság van közöttük.</p>
      <p>A korábban bipoláris zavarral küzdő West a következőt mondta egy interjúban:</p>
      <blockquote>Nabukodonozor volt Babilon királya. Mikor a hatalmas királyságra nézett, azt mondta: ez az én művem. Erre isten visszakérdezett, hogy valóban az lenne? Hasonlóan hangzik, igaz? Én is egy hegy tetején állok, és Yeezusról (Jézusról) beszélek. Azt mondom: ez az én művem, egy isten vagyok</blockquote>
      <p>– hangzott a különös magyarázat.</p>
      <related>
        <h4>KAPCSOLÓDÓ</h4>
        <a href="https://velvet.hu/gumicukor/2019/08/21/kanye_west_mehkasra_emlekezteto_hazakat_epit_galeria/"/>
        <a href="https://velvet.hu/elet/2019/11/03/halloween_kim_kardashian_legy_ariana_grande_majom/"/>
        <a href="https://velvet.hu/gumicukor/2019/11/08/kanye_west_aki_kereszteny_milliomos/"/>
        <a href="https://velvet.hu/gumicukor/2019/11/18/7_hiresseg_akik_sajatos_modon_kezelik_a_paparazzokat_galeria/"/>
      </related>
    </article>
  </body>
</html>