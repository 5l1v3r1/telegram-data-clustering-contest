<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191123-brit-valasztasok-johnson-a-parlament-megakadalyozta-a-brexitet-corbyn-semleges-lenne-egy-uj.html"/>
    <meta property="og:site_name" content="Origo"/>
    <meta property="article:published_time" content="2019-11-23T07:34:00+00:00"/>
    <meta property="og:title" content="Boris Johnson: Én nem akartam parlamenti választást"/>
    <meta property="og:description" content="A brit kormányfő szerint a brit gazdaságot sem lehet mozgásba lendíteni, amíg a Brexit-folyamat le nem zárul."/>
  </head>
  <body>
    <article>
      <h1>Boris Johnson: Én nem akartam parlamenti választást</h1>
      <address><time datetime="2019-11-23T07:34:00+00:00">23 Nov 2019, 07:34</time> by <a rel="author">MTI</a></address>
      <p>
        <b>Boris Johnson brit miniszterelnök szerint azért kellett kiírni a decemberben esedékes előre hozott választást, mert az eddigi parlament megakadályozta a brit EU-tagság megszűnéséről (Brexit) hozott népszavazási döntés végrehajtását.</b>
      </p>
      <p>A konzervatív párti kormányfő, aki a BBC televízió péntek esti választási műsorában vett részt.</p>
      <p>Itt kijelentette, hogy ő nem akart volna decemberben parlamenti választást tartani, de ez elkerülhetetlenné vált, miután a választási kampány kezdetén feloszlatott előző törvényhozás blokkolta a brexitet. </p>
      <figure>
        <img src="https://cdn.nwmgroups.hu/s/img/i/1911/20191123politics-horizontal.jpg?w=644&amp;h=429"/>
        <figcaption>Boris Johnson<cite>Forrás: AFP/Jeff Overs</cite></figcaption>
      </figure>
      <p>Bizalmi korrózió</p>
      <p>Boris Johnson a műsorban azt is mondta, hogy azt szeretné, hogy a jövő év fantasztikus év legyen, de ehhez az szükséges - tette hozzá -, <br/><mark>hogy véghezvigyük a brexitet.</mark></p>
      <p>A brit kormányfő szerint a brit gazdaságot sem lehet mozgásba lendíteni, amíg a brexit-folyamat le nem zajlik. </p>
      <blockquote>Semmi más nem okoz olyan mértékű "bizalmi korróziót" a brit politikában, mint az, hogy három és fél évvel a kilépésről döntő népszavazás után még mindig lezáratlan a brexit ügye.</blockquote>
      <p>- mondta Johnson.</p>
      <p>Johnson szerint az Egyesült Királyság a brexit január 31-i határnapján kilép az EU-ból, mivel megvan a kilépés feltételrendszerét rögzítő megállapodás.</p>
    </article>
  </body>
</html>