<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/thermo_epeisodio_sta_xania_touristas_anti_na_petaksei_gia_tin_patrida_tou_katelikse_sto_astynomiko_tmima-589067/"/>
    <meta property="og:site_name" content="Real.gr"/>
    <meta property="article:published_time" content="2019-11-23T07:58:00+00:00"/>
    <meta property="og:title" content="Νέα στοιχεία στην υπόθεση του καθηγητή μουσικής που κατηγορείται πως ασέλγησε σε 9χρονο"/>
    <meta property="og:description" content="Απίστευτες σκηνές εκτυλίχθηκαν το απόγευμα της Παρασκευής στα ΚΤΕΛ Χανίων όταν ένας επιβάτης υπό την επήρεια μέθης αποπειράθηκε να επιτεθεί σε οδηγό λεωφορείου επειδή δεν του επέτρεψε την επιβίβαση."/>
  </head>
  <body>
    <article>
      <h1>
        <a href="https://www.real.gr/koinonia/arthro/nea_stoixeia_stin_ypothesi_tou_kathigiti_mousikis_pou_katigoreitai_pos_aselgise_se_9xrono-589063/">Νέα στοιχεία στην υπόθεση του καθηγητή μουσικής που κατηγορείται πως ασέλγησε σε 9χρονο</a>
      </h1>
      <address><time datetime="2019-11-23T07:58:00+00:00">23 Nov 2019, 07:58</time> by <a rel="author">eparxies.gr</a></address>
      <p>
        <b>Απίστευτες σκηνές εκτυλίχθηκαν το απόγευμα της Παρασκευής στα ΚΤΕΛ Χανίων όταν ένας επιβάτης υπό την επήρεια μέθης αποπειράθηκε να επιτεθεί σε οδηγό λεωφορείου επειδή δεν του επέτρεψε την επιβίβαση.</b>
      </p>
      <p>Το περιστατικό σημειώθηκε στον σταθμό ΚΤΕΛ Χανίων-Ρεθύμνου με πρωταγωνιστή έναν Βέλγο τουρίστα ο οποίος θέλησε να επιβιβαστεί σε λεωφορείο με προορισμό το αεροδρόμιο «Ι.Δασκαλογιάννης» προκειμένου να «πετάξει» για την πατρίδα του.</p>
      <p>Ωστόσο ο τουρίστας, οποίος ταξίδευε με την σύντροφό του, ήταν μεθυσμένος και σε κακή κατάσταση, με αποτέλεσμα ο οδηγός να μην επιτρέψει την επιβίβασή του στο λεωφορείο.</p>
      <p>Η άρνηση του οδηγού εξαγρίωσε τον Βέλγο ο οποίος σε κατάσταση αμόκ αποπειράθηκε να επιτεθεί στον οδηγό ενώ τον πήρε και στο κυνήγι!</p>
      <p>Στα ΚΤΕΛ επικράτησε μεγάλη αναστάτωση αφού το περιστατικό σημειώθηκε μπροστά στα έκπληκτα μάτια πολλών επιβατών και περαστικών με την κατάσταση να εκτονώνεται με την συνδρομή κάποιων επιβατών και άλλων οδηγών.</p>
      <p>Το κλου του απίστευτου αυτού σκηνικού σημειώθηκε μόλις ηρέμησε λίγος ο Βέλγος.</p>
      <p>Το περιστατικό εξαγρίωσε την σύντροφο του, η οποία τα έβαλε με τον μεθυσμένο άνδρα της τον οποίο δεν δίστασε μάλιστα να χαστουκίσει αρκετές φορές αλλά και να τον περιλούσει με πολλά «Γαλλικά».</p>
      <p>Λίγο αργότερα στο σημείο έφτασε και αστυνομική δύναμη με τους άνδρες της ΕΛΑΣ να συλλαμβάνουν το ζευγάρι και να το οδηγούν, παρά τις έντονες αντιρρήσεις του, στο Τμήμα.</p>
      <p>Στο αεροδρόμιο πάντως δεν έφτασαν και το ταξίδι της επιστροφής τους αναβλήθηκε επ’ αόριστον…</p>
    </article>
  </body>
</html>