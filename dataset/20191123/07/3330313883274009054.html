<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904816/gakpo-kritisch-ook-zonder-die-twee-hadden-we-ons-beter-moeten-verweren-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T07:37:00+00:00"/>
    <meta property="og:title" content="Bergwijn en Malen terug bij PSV: 'Een politiek antwoord, maar wel de waarheid'"/>
    <meta property="og:description" content="Cody Gakpo kijkt kritisch terug op de afgelopen periode met PSV. Na het wegvallen van aanvallers Donyell Malen en Steven Bergwijn kwam de club uit Eindhoven niet meer tot een overwinning. Volgens Gakpo had dat anders gemoeten. &quot;Zij zijn twee sleutelspelers binnen het team. Natuurlijk zijn het goede spelers, wordt het makkelijker voetballen, maar ook zonder die twee hadden wij ons beter moeten verweren&quot;, begint Gakpo in De Telegraaf. &quot;Normaal gesproken moeten we dat beter oppakken. Maar helaas. We kwamen in een fase terecht met zijn allen, waarin we elke wedstrijd wel volle bak gaven, maar het er telkens niet in zat. Nu kijken we weer met een frisse blik naar Heerenveen, willen we weer in een goede flow komen en goed presteren in Europa om de volgende ronde te halen.&quot; Bergwijn en Malen terug bij PSV: 'Ik proef de gretigheid om wat recht te zetten'"/>
  </head>
  <body>
    <article>
      <h1>Bergwijn en Malen terug bij PSV: 'Een politiek antwoord, maar wel de waarheid'</h1>
      <address>
        <time datetime="2019-11-23T07:37:00+00:00">23 Nov 2019, 07:37</time>
      </address>
      <p>
        <b>Cody Gakpo kijkt kritisch terug op de afgelopen periode met PSV. Na het wegvallen van aanvallers Donyell Malen en Steven Bergwijn kwam de club uit Eindhoven niet meer tot een overwinning. Volgens Gakpo had dat anders gemoeten.</b>
      </p>
      <p>"Zij zijn twee sleutelspelers binnen het team. Natuurlijk zijn het goede spelers, wordt het makkelijker voetballen, maar ook zonder die twee hadden wij ons beter moeten verweren", begint Gakpo in <i>De Telegraaf</i>. "Normaal gesproken moeten we dat beter oppakken. Maar helaas. We kwamen in een fase terecht met zijn allen, waarin we elke wedstrijd wel volle bak gaven, maar het er telkens niet in zat. Nu kijken we weer met een frisse blik naar Heerenveen, willen we weer in een goede flow komen en goed presteren in Europa om de volgende ronde te halen."</p>
      <p>Bergwijn en Malen zijn tegen SC Heerenveen weer beschikbaar voor PSV en coach Mark van Bommel. Dit zou ervoor kunnen zorgen dat Gakpo weer op de bank plaats moet nemen. "Dat is aan de trainer, wat hij gaat doen. Een politiek antwoord, maar wel de waarheid", sluit de aanvaller af.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904747/bergwijn-en-malen-terug-bij-psv-ik-proef-de-gretigheid-om-wat-recht-te-zetten-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>