<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/777370/aek-peftoun-ypografes-gia-tin-ypogiopiisi-ke-ginete-ergotaxio-nea-filadelfia/"/>
    <meta property="og:site_name" content="to10.gr"/>
    <meta property="article:published_time" content="2019-11-23T07:07:12+00:00"/>
    <meta property="og:title" content="ΑΕΚ: Πέφτουν οι υπογραφές για την υπογειοποίηση και γίνεται… εργοτάξιο η Νέα Φιλαδέλφεια"/>
    <meta property="og:description" content="Θέμα ημερών η υπογραφή της σύμβασης που θα ανοίξει τον δρόμο για την έναρξη των εργασιών που αφορούν στην υπογειοποίηση."/>
  </head>
  <body>
    <article>
      <h1>ΑΕΚ: Πέφτουν οι υπογραφές για την υπογειοποίηση και γίνεται… εργοτάξιο η Νέα Φιλαδέλφεια</h1>
      <h2>Θέμα ημερών η υπογραφή της σύμβασης που θα ανοίξει τον δρόμο για την έναρξη των εργασιών που αφορούν στην υπογειοποίηση.</h2>
      <address><time datetime="2019-11-23T07:07:12+00:00">23 Nov 2019, 07:07</time> by <a rel="author">to10.gr</a></address>
      <p>Ορθάνοιχτος είναι πλέον ο δρόμος για την έναρξη της υπογειοποίησης στη Νέα Φιλαδέλφεια καθώς σύμφωνα με την «Live Sport», από την Πέμπτη βρίσκεται στα γραφεία της Περιφέρειας Αττικής το έγγραφο, σύμφωνα με το οποίο το Ελεγκτικό Συνέδριο εγκρίνει τη σύμβαση του Δημοσίου με την INTRAKAT.</p>
      <p>Αυτό που μένει πλέον είναι είναι η υπογραφή της σύμβασης και το πέρας περίπου 20 ημερών που απαιτούνται μετά την έναρξη των κυκλοφοριακών ρυθμίσεων στη Νέα Φιλαδέλφεια, προκειμένου να ξεκινήσει η εσκαφή και η βύθιση των οδών Πατριάρχου Κωνσταντίνου και Φωκών. Οι υπογραφές αναμένονται μέσα στις επόμενες μέρες και στα μέσα Δεκεμβρίου θα αρχίσουν τα έργα πέριξ του γηπέδου αν όλα πάνε καλά.</p>
      <p>
        <a href="https://www.to10.gr/anonymous/776889/o-achilleas-milai-gia-stimena-ke-panionios-ntinamo-estile-16-chronia-fylaki-ton-sapina-vids/">
          <i>Ο Μπέος μιλάει για στημένα και το Πανιώνιος – Ντιναμό έστειλε 16 χρόνια φυλακή τον Σάπινα</i>
        </a>
      </p>
      <p>Σε ότι αφορά στα έργα εντός του οικοπέδου, μετά την τοποθέτηση του στεγάστρου και της ειδικής μεμβράνης, θα αρχίσουν οι εργασίες και στους εσωτερικούς χώρους με τις σουίτες και το κτήριο των επισήμων ενώ παράλληλα με την υπογειοποίση θα ξεκινήσει η κατασκευή του κτηρίου που θα στεγάζονται το μουσείο της ΑΕΚ και το μουσείο του Προσφυγικού Ελληνισμού.</p>
      <p>Παράλληλα η διεύθυνση τεχνικών έργων της Περιφέρειας Αττικής που χρηματοδοτεί αυτή την φάση των έργων, ενέκρινε την μελέτη του έργου για το ποσόν των 16.129.032,26 ευρώ συν ΦΠΑ και πλέον απομένει μόνο η δημοπράτηση ώστε να ξεκινήσουν οι εργασίες.</p>
      <p>Όλο το έργο θα το αναλάβει ως εργολαβία μία εταιρεία, η οποία θα ολοκληρώσει τα πάντα εντός συγκεκριμένου χρονοδιαγράμματος.</p>
      <p>
        <b>
          <a href="https://www.to10.gr/podosfero/superleague/777370/aek-peftoun-ypografes-gia-tin-ypogiopiisi-ke-ginete-ergotaxio-nea-filadelfia/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>