<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/dytiki-ellada-thrinos-sti-gastoyni-aristos-mathitis-protathlitis-karate-o-12chronos-stayros-poy-quot-esvise-quot-charizontas-zoi-se-synanthropoys/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-23T07:22:39+00:00"/>
    <meta property="og:title" content="Δυτική Ελλάδα: Θρήνος στη Γαστούνη – Άριστος μαθητής και πρωταθλητής Καράτε ο 12χρονος Σταύρος που “έσβησε” χαρίζοντας ζωή σε συνανθρώπους του"/>
    <meta property="og:description" content="Ο Σταύρος ήταν μαθητής της ΣΤ τάξης στο 2ο Δημοτικό Σχολείο Γαστούνης. Ήταν άριστος μαθητής, αξιαγάπητος στην τάξη του. Ο διευθυντής του σχολείου"/>
  </head>
  <body>
    <article>
      <h1>Δυτική Ελλάδα: Θρήνος στη Γαστούνη – Άριστος μαθητής και πρωταθλητής Καράτε ο 12χρονος Σταύρος που “έσβησε” χαρίζοντας ζωή σε συνανθρώπους του</h1>
      <address><time datetime="2019-11-23T07:22:39+00:00">23 Nov 2019, 07:22</time> by <a rel="author">ΣΥΝΕΙΔΗΣΗ</a></address>
      <p>
        <b>Ένα αγγελούδι 12 ετών, ένα υπέροχο αγόρι, ένας υπέροχος μαθητής, ένας ταλαντούχος αθλητής.</b>
      </p>
      <p>Με αυτά τα λόγια περιγράφουν συγκλονισμένοι όλοι όσοι γνώριζαν στη Γαστούνη τον Σταύρο και την υποδειγματική οικογένειά του.</p>
      <p>Η μητέρα του <b>Ιωάννα Αβραμίδη και ο πατέρας του Κώστας Αβραμίδης</b> πήραν μια μεγάλη απόφαση που αποδεικνύει το μεγαλείο της ψυχής τους, πράξη που θα συμφωνούσε και το αγγελούδι τους. Ο Σταύρος φεύγοντας από τη ζωή, δίνει ζωή σε άλλα παιδιά δωρίζοντας όργανά του. Πράξη θεάρεστη. Τα αδέλφια του Απόστολος και Γιώργος είναι υπερήφανα για τον αδελφό τους.</p>
      <p>Ο μικρός Σταύρος έδωσε τη μάχη για να κρατηθεί στη ζωή, όλες αυτές τις μέρες που νοσηλευόταν στη <b>ΜΕΘ του Πανεπιστημιακού Νοσοκομείου Πατρών.</b> Οι γιατροί έκαναν ό,τι καλύτερο μπορούσαν. Ο μαχητής Σταύρος και αυτή την φορά μπορεί να έχασε τη μάχη αλλά κέρδισε την αιώνια ζωή και χάρισε ζωή σε άλλους συνανθρώπους του. Κέρδισε την αιώνια  εκτίμηση φίλων, δασκάλων,  συμμαθητών και συναθλητών του. Παράδειγμα για όλους!</p>
      <p>Ο Σταύρος με το Patrisnews ήταν πρωταθλητής στο καράτε. Η δασκάλα του στις πολεμικές τέχνες κ. Έλενα Κοτσίρη, συγκλονισμένη  και με δάκρια στα μάτια δήλωσε στην «Πατρίς»: «Δεν μπορούμε να πιστέψουμε ότι ο Σταύρος δεν θα είναι πια μαζί μας. Ούτε οι συναθλητές του εδώ, ούτε εγώ. Ο Σταύρος ήταν ένας ταλαντούχος αθλητής γιατί είχε ένα υπέροχο χαρακτήρα. Σε δύο μήνες θα έπαιρνε τη «μαύρη ζώνη». Ήταν πρωταθλητής Ελλάδος στην κατηγορία του ενώ είχε δεκάδες άλλες διακρίσεις. Τα θερμά μας συλλυπητήρια στην οικογένειά του ».</p>
      <p>
        <b>Άριστος μαθητής</b>
      </p>
      <p>Ο Σταύρος ήταν μαθητής της <b>ΣΤ τάξης στο 2ο Δημοτικό Σχολείο Γαστούνης.</b> Ήταν άριστος μαθητής, αξιαγάπητος στην τάξη του. Ο<b> διευθυντής του σχολείου κ. Νίκος Κλάδης</b> συντετριμμένος δήλωσε στην «Πατρίς»: «Δάσκαλοι και μαθητές είμαστε συγκλονισμένοι από τον αδόκητο και άδικο θάνατο του Σταύρου. Ο Σταύρος θα μας λείψει. Δεν θα τον ξεχάσουμε ποτέ. Τα θερμά μας συλλυπητήρια στην οικογένειά του.» Την Δευτέρα στη θέση του θα υπάρχει μια ανθοδέσμη…</p>
      <p>patrisnews.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/to-neo-dromologio-tis-kam-akarnanias-29/"/>
        <a href="http://sinidisi.gr/synecheis-oi-episkepseis-scholeion-kentro-perivallontikis-ekpaideysis-thermoy-deite-foto/"/>
        <a href="http://sinidisi.gr/giryonis-meteorologiki-vomva-to-vrady-tis-kyriakis-poy-tha-chtypisei-kakokairia/"/>
        <a href="http://sinidisi.gr/oi-katarraktes-tis-tryfoy-ta-ormitika-nera-deite-foto/"/>
        <a href="http://sinidisi.gr/anavlithike-o-agonas-atromitoy-antirrioy-ton-astera-mesologgioy-syllypitiria-anakoinosi-atromitoy/"/>
        <a href="http://sinidisi.gr/thlipsi-antirrio-kalo-taxidi-lampro-deite-foto/"/>
      </related>
    </article>
  </body>
</html>