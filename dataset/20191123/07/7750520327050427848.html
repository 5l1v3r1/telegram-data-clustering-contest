<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/v-ukrayini-planuyut-vnesty-zminy-do-podatkovogo-kodeksu.html"/>
    <meta property="og:site_name" content="1NEWS"/>
    <meta property="article:published_time" content="2019-11-23T07:55:47+00:00"/>
    <meta property="og:title" content="В Україні планують внести зміни до Податкового кодексу"/>
    <meta property="og:description" content="В Україні планують внести зміни до Податкового кодексу"/>
  </head>
  <body>
    <article>
      <h1>В Україні планують внести зміни до Податкового кодексу</h1>
      <address>
        <time datetime="2019-11-23T07:55:47+00:00">23 Nov 2019, 07:55</time>
      </address>
      <figure>
        <img src="https://1news.com.ua/wp-content/uploads/2019/11/133396.jpg"/>
      </figure>
      <p>Податковий комітет Верховної Ради розробляє зміни до Податкового кодексу щодо оподаткування так званих провайдерів загального доступу, які отримують прибуток на території України – Facebook, Instagram, YouTube та інших. Про це розповів голова комітету Ради з питань гуманітарної та інформаційної політики Олександр Ткаченко, пише 1NEWS, посилаючись на <a href="https://www.epravda.com.ua/news/2019/11/22/654053/">Економічну правду</a>.</p>
      <p>За його словами, про податок на прибуток поки не йдеться, тільки ПДВ.</p>
      <p>Також нардеп показав драфт нового закону “Про медіа”, який до кінця року має піти в Раду. Окрім реєтрації соцмереж – Google, YouTube, Facebook – з метою подальшого їх оподаткування, у ньому є норма реєстрації онлайн-ЗМІ, які працюють в Україні.</p>
      <p>Водночас перший заступник міністра культури, молоді та спорту Анатолій Максимчук заявив, що у Мінкульту є ще одне доповнення до законопроєкту “Про медіа”.</p>
      <p>У міністерстві працюють над проєктом, яким буде передбачено певний моніторинг контенту, який видають, у тому числі і онлайн-ЗМІ.</p>
      <p>Зокрема передбачається створення посади медійного омбудсмена з питань інформації, головна мета якого – захист інтересів суспільства.</p>
      <p>
        <b>Нагадаємо:</b>
      </p>
      <p>Депутат “Слуги народу” і екс-голова 1+1 Олександр Ткаченко презентував разом з Міністерством культури чернетку закону про медіа, в ній піднімаються питання реєстрації та оподаткування ЗМІ, питання незалежності редакції від власника ресурсу і врегулювання блогерів.</p>
    </article>
  </body>
</html>