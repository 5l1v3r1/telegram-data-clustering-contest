<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070350/drive-6/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-23T07:00:42+00:00"/>
    <meta property="og:title" content="DRIVE 6 i DRIVE 6S. Wytrzymałe i tanie nowości od Kruger&amp;Matz"/>
    <meta property="og:description" content="DRIVE 6 od Kruger&amp;Matz to najnowszy smartfon marki do zadań specjalnych w asortymencie marki.Model ten występuje w dwóch wariantach, które różnią się od siebie wielkością pamięci wewnętrznej oraz RAM."/>
  </head>
  <body>
    <article>
      <h1>DRIVE 6 i DRIVE 6S. Wytrzymałe i tanie nowości od Kruger&amp;Matz</h1>
      <address><time datetime="2019-11-23T07:00:42+00:00">23 Nov 2019, 07:00</time> by <a rel="author" href="https://www.gsmmaniak.pl/author/gajkowski/" target="_blank">Paweł Gajkowski</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/DRIVE-6.jpg"/>
      </figure>
      <p>DRIVE 6 od Kruger&amp;Matz to najnowszy smartfon marki do zadań specjalnych w asortymencie marki.Model ten występuje w dwóch wariantach, które różnią się od siebie wielkością pamięci wewnętrznej oraz RAM.</p>
      <h3>Na początek różnice i ceny</h3>
      <figure>
        <a href="https://www.gsmmaniak.pl/1070350/drive-6/attachment/drive-6_4/">
          <img src="https://cdn2.techmaniak.pl/wp-content/uploads/gsmmaniak/2019/11/DRIVE-6_4-medium.jpg"/>
        </a>
      </figure>
      <p><b>DRIVE 6</b> i <b>DRIVE 6S</b> to nowe urządzenia z pancernej serii smartfonów Kruger&amp;Matz, które różnią się od siebie pamięcią RAM i tą zarezerwowaną na dane. W przypadku standardowego modelu obecne jest 3GB RAM + 32GB pamięci wbudowanej, a model DRIVE 6S ma do zaoferowania 4GB pamięci operacyjnej i 64GB dla użytkownika.</p>
      <p>Smartfony z serii DRIVE 6 zakupić można w oficjalnym sklepie producenta, a także w Rebel Electro w sugerowanej cenie detalicznej: model <b>DRIVE 6S – 749 zł, DRIVE 6 – 629 zł</b>.</p>
      <p>Warto jednak mieć na uwadze, że do 2.12 smartfony zostały objęte promocją z okazji Black Week, a ich ceny wynoszą odpowiednio: <b>699 zł i 599 zł</b>. Jeśli zatem specyfikacja będzie Wam odpowiadać (poniżej), to zdecydowanie będzie to najlepszy moment na dokonanie zakupu.</p>
      <h3>Najważniejsza jest pancerność, choć ten smartfon jest raczej standardowy pod tym kątem</h3>
      <p>DRIVE 6 i DRIVE 6S są smartfonami o podwyższonej wytrzymałości na upadki, przenikanie pyłu oraz wody. A skoro przy odporności jesteśmy <b>wspomnieć należy o IP68</b>, czyli oznaczeniu, które informuje, że są w stanie przebywać pod wodą na głębokości do 100 cm przez maksymalnie 30 minut. Obudowa prawdopodobnie wytrzyma także upadki z niewielkich wysokości. Mogą świadczyć o tym gumowane wstawki.</p>
      <h3>Wydajnościowo jest przyzwoicie</h3>
      <figure>
        <a href="https://www.gsmmaniak.pl/1070350/drive-6/attachment/drive-6_2/">
          <img src="https://cdn2.techmaniak.pl/wp-content/uploads/gsmmaniak/2019/11/DRIVE-6_2-medium.jpg"/>
        </a>
      </figure>
      <p>W tym smartfonie za działanie odpowiedzialny jest <a href="https://www.gsmmaniak.pl/868036/mediatek-helio-a22/">MediaTek helio A22</a> (MT6761) złożony z 4-rdzeniowego procesora o maksymalnej częstotliwości taktowania na poziomie 2.0GHz, w którym rdzenie bazują na architekturze ARM Cortex-A53. Do tego dochodzi jeszcze chip graficzny PowerVR GE8320.</p>
      <p>Układ SoC będący konkurentem dla <b>Snapdragona 425</b>, współpracuje z maksymalnie 4GB pamięci RAM, a na dane i aplikacje zarezerwowano 64GB miejsca. Oczywiście będzie możliwość dalszej rozbudowy poprzez wykorzystanie czytnika obsługującego karty microSD. Ten zestaw ma zagwarantować stabilne działanie systemu Android 9.0 Pie.</p>
      <h3>Reszta specyfikacji też jest niczego sobie</h3>
      <figure>
        <a href="https://www.gsmmaniak.pl/1070350/drive-6/attachment/drive-6_3/">
          <img src="https://cdn2.techmaniak.pl/wp-content/uploads/gsmmaniak/2019/11/DRIVE-6_3-medium.jpg"/>
        </a>
      </figure>
      <p>W najnowszym smartfonie DRIVE 6 od Kruger&amp;Matz zastosowany został <b>wyświetlacz IPS charakteryzujący się przekątną 5.5”</b>, na którym wszelkiego rodzaju treści wyświetlane będą w rozdzielczości HD+ (1440 x 720 pikseli). W ekranie nie ma żadnego wcięcia, a proporcje wynoszą 18:9. Wyświetlacz przed uszkodzeniami mechanicznymi zabezpieczony został szkłem Gorilla Glass 3.</p>
      <p>Na wyposażeniu jest także przycisk funkcyjny PTT (Push to Talk), który w połączeniu z aplikacją Zello, pozwoli korzystać ze smartfona jak z krótkofalówki.</p>
      <p>Za wydajność energetyczną odpowiada akumulator <b>4500 mAh</b>, którego ładowanie z mocą 10W odbywa się za pomocą portu USB typu C.</p>
      <p>Na tylnym panelu znajduje się zestaw dwóch obiektywów. <b>Główny to 13-megapikseowy Sony IMX214</b>, współpracujący z dodatkowym 0.3MP, odpowiedzialnym za rozmywanie tła. Z przodu natomiast umieszczona została kamera 5 MP z funkcją Face Unlock.</p>
      <p>Specyfikacja obejmuje również hybrydowy slot kart SIM, <b>jak również NFC</b>.</p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/838188/krugermatz-live-6/"/>
        <a href="https://www.gsmmaniak.pl/754086/kruger-matz-move-7-cena-specyfikacja/"/>
        <a href="https://www.gsmmaniak.pl/689354/move-6-mini/"/>
        <a href="https://www.gsmmaniak.pl/689270/krgerampmatz-flow5-flow5/"/>
      </related>
    </article>
  </body>
</html>