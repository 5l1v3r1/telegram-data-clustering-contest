<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/wwe-2k20-giocatori-perdendo-salvataggi/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-23T07:33:00+00:00"/>
    <meta property="og:title" content="WWE 2K20, dopo l'ultima patch molti giocatori stanno perdendo i propri salvataggi | Game Division"/>
    <meta property="og:description" content="Secondo quanto emerso da diverse fonti l'ultima patch del tanto controverso WWE 2K20 sta causando la perdita dei salvataggi a numerosi giocatori del titolo."/>
  </head>
  <body>
    <article>
      <h1>WWE 2K20, dopo l'ultima patch molti giocatori stanno perdendo i propri salvataggi | Game Division</h1>
      <address>
        <time datetime="2019-11-23T07:33:00+00:00">23 Nov 2019, 07:33</time>
      </address>
      <p>Non sembrano proprio volersi fermare le cattive notizie riguardo <b>WWE 2K20</b>, episodio annuale della celebre serie sportiva basata sulla società di wrestling più famosa del pianeta. Dopo un avvio a dir poco claudicante, con bug e glitch che martoriavano i giocatori nei primi giorni dopo il lancio, la situazione sembrava essersi pian piano tranquillizzata ma l’ultima patch 1.03 ha purtroppo portato con sé nuovi problemi.</p>
      <p>In seguito a tale update, infatti, sono numerosi gli utenti che stanno segnalando sui vari social network di <b>essersi trovati i propri salvataggi corrotti</b>. Un fatto che, come purtroppo ben saprete, causa la perdita di tutti i dati di gioco, costringendo il giocatore a ricominciare da zero la propria esperienza con il titolo.</p>
      <p>Leggi anche: <a href="https://www.tomshw.it/videogioco/fire-emblem-three-houses-patch-attivita/">Fire Emblem Three Houses, la nuova patch contiene una serie di nuove attività e permette di interagire con gli animali</a></p>
      <figure>
        <iframe data-src="https://twitter.com/SmackNetwork/status/1197602003465179136?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/10/wwe-2k20-58617.768x432.jpg"/>
        </figure>
        <figure>
          <img src="https://www.tomshw.it/images/images/2019/10/wwe-2k20-58616.768x432.jpg"/>
        </figure>
        <figure>
          <img src="https://www.tomshw.it/images/images/2019/10/wwe-2k20-58615.768x432.jpg"/>
        </figure>
      </slideshow>
      <p>Ad oggi 2K non è ancora ufficialmente intervenuta sulla questione ma sembrerebbe proprio che il titolo sia stato riportato di fretta e furia alla versione precedente, la 1.02, proprio per mettere una pezza momentanea a tale fastidiosa problematica.</p>
      <p>Purtroppo, non essendo ancora intervenuta <b>2K</b> sulla questione come precedentemente accennato, non è quindi ancora chiaro se i salvataggi corrotti potranno essere recuperati in qualche modo o, ancora, se c’è qualche procedura particolare da evitare per non incorrere in tale eventualità.</p>
      <p>Che ne pensate di questa notizia, avete acquistato anche voi <b>WWE 2K20</b> o siete rimasti dei semplici spettatori inermi delle vicende di questo titolo? Siete dei grandi appassionati della saga e della disciplina o il wrestling non ha mai fatto per voi? Fateci sapere che ne pensate direttamente nei commenti qui sotto!</p>
      <blockquote>Se tali problematiche non vi fanno particolarmente paura o se non potete proprio fare a meno di stare lontano dalla WWE potete trovare il titolo in questione ad un ottimo prezzo <a href="https://toms.it/VbMYg">comodamente su Amazon!</a></blockquote>
    </article>
  </body>
</html>