<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/vladimir-putin-terrorizza-il-mondo-super-missile-a-motore-nucleare-629146"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T07:10:33+00:00"/>
    <meta property="og:title" content="Vladimir Putin terrorizza il mondo con il super missile a motore nucleare"/>
    <meta property="og:description" content="Stando a quanto diffuso dalle autorità russe, l'incidente si sarebbe verificato proprio durante il test di un motore a propulsione atomica montato su un missile."/>
  </head>
  <body>
    <article>
      <h1>Vladimir Putin terrorizza il mondo con il super missile a motore nucleare</h1>
      <h2>Stando a quanto diffuso dalle autorità russe, l'incidente si sarebbe verificato proprio durante il test di un motore a propulsione atomica montato su un missile.</h2>
      <address><time datetime="2019-11-23T07:10:33+00:00">23 Nov 2019, 07:10</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/800-700x400.jpeg"/>
      </figure>
      <p><a href="https://www.tecnoandroid.it/2019/10/10/allarme-dalla-russia-nube-radioattiva-ha-investito-leuropa-604994">A seguito dell’incidente che ha ucciso due militari e cinque ingegneri nucleari</a> intenti a testare il nuovo missile, <b>Vladimir Putin ha rilanciato che la Russia sarà presto in grado di padroneggiare la misteriosa arma</b> a motore nucleare. Il presidente russo lo ha detto in occasione dell’incontro con i familiari delle vittime, ma le sue affermazioni di solito non sono frutto della circostanza e il mondo occidentale comincia a preoccuparsi.</p>
      <p>Stando a quanto diffuso dalle autorità russe, l’incidente si sarebbe verificato proprio <b>durante il test di un motore a propulsione atomica montato su un missile</b> a gittata lunghissima. Il presidente Putin sostiene che lo sviluppo di questa arma porterà benefici a tutti:”<i>il fatto stesso di possedere tali tecnologie uniche è oggi la più importante e affidabile garanzia di pace sul pianeta</i>.”</p>
      <h3>Vladimir Putin terrorizza il mondo con il missile a motore nucleare</h3>
      <figure>
        <iframe src="https://www.youtube.com/embed/90fT0IWHkbQ" width="696" height="392" data-service="Youtube" scrolling="no"/>
      </figure>
      <p>Secondo le fonti statunitensi, il super missile russo potrebbe essere un vettore ipersonico che <b>raggiunge l’incredibile velocità di Mach 5</b> (ovvero 5 volte la velocità del suono) grazie a un motore nucleare. Il progetto sembra inoltre sia frutto di un lunghissimo percorso  di ricerca nato durante la Guerra Fredda, e <b>la Russia avrebbe ultimato lo sviluppo di una tecnologia inseguita senza successo da Giappone, India e gli USA.</b></p>
      <p>È stato comunque un progetto che ha richiesto ingenti investimenti, soluzioni tecnologiche innovative e una gestione di speciali carburanti a volte difficili da maneggiare. Come ovvio che sia, i test sono avvenuti nell’atmosfera e <b>il super missile russo è stato più volte avvistato dalla rete di satelliti spia</b> delle altre nazioni.</p>
      <p>L’attenzione rimane quindi alta in quanto il super missile intercontinentale <b>sarebbe in grado di colpire ogni parte del globo</b>, seminando morte con le sue testate nucleari ad alta potenza.</p>
    </article>
  </body>
</html>