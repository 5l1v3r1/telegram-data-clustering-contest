<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/sport/news/593565/%E0%A7%A8%E0%A7%A6%E0%A7%A6-%E0%A6%9B%E0%A6%BE%E0%A7%9C%E0%A6%BE%E0%A6%B2%E0%A7%8B-%E0%A6%AD%E0%A6%BE%E0%A6%B0%E0%A6%A4"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-23T07:57:00+00:00"/>
    <meta property="og:title" content="২০০ ছাড়ালো ভারত"/>
    <meta property="og:description" content="ইডেনের দিবা-রাত্রির টেস্টে লিড বাড়ানোর লক্ষ্যে দ্বিতীয় দিন শুরু করেছে ভারত। প্রথম ইনিংসে স্বাগতিকদের স্কোর ৩ উইকেটে ২২০। দ্বিতীয় দিনের শুরুতেও দুর্দান্ত ভারত। বাংলাদেশের বোলারদের বেশ ভালোভাবেই সামাল দিচ্ছেন দুই ব্যাটসম্যান বিরাট কোহলি ও আজিঙ্কা রাহানে। তাদের ব্যাটে ভর দিয়ে ২০০..."/>
  </head>
  <body>
    <article>
      <h1>২০০ ছাড়ালো ভারত</h1>
      <address><time datetime="2019-11-23T07:57:00+00:00">23 Nov 2019, 07:57</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/900x0x1/uploads/media/2019/11/23/d95205a41718ea8187c6b2abb03132ab-5dd8e65d3c58e.jpg"/>
        <figcaption>দ্বিতীয় দিনে মাঠে নামছেন কোহলি ও রাহানে</figcaption>
      </figure>
      <p>
        <b>ইডেনের দিবা-রাত্রির টেস্টে লিড বাড়ানোর লক্ষ্যে দ্বিতীয় দিন শুরু করেছে ভারত। প্রথম ইনিংসে স্বাগতিকদের স্কোর ৩ উইকেটে ২২০।</b>
      </p>
      <p>দ্বিতীয় দিনের শুরুতেও দুর্দান্ত ভারত। বাংলাদেশের বোলারদের বেশ ভালোভাবেই সামাল দিচ্ছেন দুই ব্যাটসম্যান বিরাট কোহলি ও আজিঙ্কা রাহানে। তাদের ব্যাটে ভর দিয়ে ২০০ ছাড়িয়েছে স্বাগতিকরা। একই সঙ্গে নিয়েছে ১০০ ছাড়ানো লিড।</p>
      <p>হাফসেঞ্চুরি নিয়ে দিন শুরু করা কোহলি এগিয়ে যাচ্ছেন সেঞ্চুরির পথে। আক্রমণাত্মক মেজাজে ব্যাট করছেন ভারতীয় অধিনায়ক। প্রথম দিনই অধিনায়ক হিসেবে দ্রুততম ৫ হাজার রান করার রেকর্ড গড়েছেন এই ব্যাটসম্যান।</p>
      <p>
        <b>কলকাতা টেস্টের দ্বিতীয় দিন শুরু</b>
      </p>
      <p>অন্ধকার কাটিয়ে আলো ফেরানোর মিশনে কলকাতা টেস্টের দ্বিতীয় দিন শুরু করেছে বাংলাদেশ। দিবা-রাত্রির এই টেস্টে সফরকারীদের প্রথম ইনিংসে মাত্র ১০৬ রানে গুটিয়ে দিয়ে ব্যাটিংয়ে ভালো অবস্থানে ভারত।</p>
      <p>ভারতীয় অধিনায়ক বিরাট কোহলি চিন্তিত ছিলেন ফ্লাডলাইটের নিচে ব্যাটিং করা নিয়ে। যদিও এই ব্যাটসম্যান চ্যালেঞ্জটা উতরে গিয়ে এগিয়ে নিয়ে যাচ্ছেন দলকে। তার হার না মানা হাফসেঞ্চুরিতে ইডেনের দিবা-রাত্রির টেস্টের প্রথম দিন শেষ করে ভারত ৩ উইকেটে ১৭৪ রানে। যাতে স্বাগতিকরা পায় ৬৮ রানের লিড। কোহলি ৫৯ রানে ও আজিঙ্কা রাহানে দ্বিতীয় দিন শুরু করেছেন ২৩ রানে।</p>
      <footer>/কেআর/</footer>
    </article>
  </body>
</html>