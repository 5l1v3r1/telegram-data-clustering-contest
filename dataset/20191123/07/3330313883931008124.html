<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904817/-wat-heb-ik-bij-psv-op-trainingen-vaak-ruzie-gehad-met-van-bommel-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T07:51:00+00:00"/>
    <meta property="og:title" content="'Wat heb ik bij PSV op trainingen vaak ruzie gehad met Van Bommel'"/>
    <meta property="og:description" content="Jetro Willems kijkt met veel plezier terug op zijn tijd bij PSV, maar geeft aan dat het niet altijd even makkelijk was. Zo had de vleugelverdediger vaak onenigheid met trainer Mark van Bommel, maar daar kijkt hij met veel bewondering op terug. &quot;Wat heb ik bij PSV op trainingen vaak ruzie gehad met Mark van Bommel&quot;, denkt Willems terug aan zijn tijd bij PSV in gesprek met het Eindhovens Dagblad. &quot;Bijna elke training hoorde ik wel iets en ik begreep niet altijd waarom. Als ik terugkijk, besef ik nu dat hij vaak gelijk had. Ik was toen achttien en hij vijfendertig en dat maakt dat je anders in het leven staat. Als je jong bent, heb je soms de neiging om lakser te worden als het goed gaat.&quot;"/>
  </head>
  <body>
    <article>
      <h1>'Wat heb ik bij PSV op trainingen vaak ruzie gehad met Van Bommel'</h1>
      <address>
        <time datetime="2019-11-23T07:51:00+00:00">23 Nov 2019, 07:51</time>
      </address>
      <p>
        <b>Jetro Willems kijkt met veel plezier terug op zijn tijd bij PSV, maar geeft aan dat het niet altijd even makkelijk was. Zo had de vleugelverdediger vaak onenigheid met trainer Mark van Bommel, maar daar kijkt hij met veel bewondering op terug.</b>
      </p>
      <p>"Wat heb ik bij PSV op trainingen vaak ruzie gehad met Mark van Bommel", denkt Willems terug aan zijn tijd bij PSV in gesprek met het <i>Eindhovens Dagblad</i>. "Bijna elke training hoorde ik wel iets en ik begreep niet altijd waarom. Als ik terugkijk, besef ik nu dat hij vaak gelijk had. Ik was toen achttien en hij vijfendertig en dat maakt dat je anders in het leven staat. Als je jong bent, heb je soms de neiging om lakser te worden als het goed gaat."</p>
      <p>"Niet dat ik niet hard wilde werken, zeker niet", vervolgt de verdediger. "Ik heb heel veel te danken aan Fred Rutten, die vertrouwen in me had. Hij gaf me de kans toen Erik Pieters en Abel Tamata geblesseerd waren en had makkelijk een meer ervaren speler op kunnen stellen. Dat deed hij niet en daarvoor ben ik hem eeuwig dankbaar. Als iemand echt in mij gelooft, koester ik dat voor altijd."</p>
    </article>
  </body>
</html>