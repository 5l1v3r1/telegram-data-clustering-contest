<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_goroskop-na-2324-listopada-yak-i-z-kim-provesti-ci-vihidni/939507"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T07:00:00+00:00"/>
    <meta property="og:title" content="Гороскоп на 23-24 листопада: як і з ким провести ці вихідні"/>
    <meta property="og:description" content="23-24 листопада не плануйте пролежати на дивані і поспати довше. Ці вихідні вимагатимуть руху. Про це Gazeta.ua розповіла астролог Олена Максимова. &quot;Непосидючим і балакучим буде чим зайнятися у суботу, - говорить астролог. - На всіх нас очікує круговерть подій. Тому активні від природи ..."/>
  </head>
  <body>
    <article>
      <h1>Гороскоп на 23-24 листопада: як і з ким провести ці вихідні</h1>
      <address><time datetime="2019-11-23T07:00:00+00:00">23 Nov 2019, 07:00</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939507_w_300.jpg?v=0"/>
        <figcaption>Екскурсії, творчі зустрічі, туристичні походи – найкращі форми відпочинку зараз. Фото: vestnik.in.ua</figcaption>
      </figure>
      <p>23-24 листопада не плануйте пролежати на дивані і поспати довше. Ці вихідні вимагатимуть руху. Про це <a href="https://gazeta.ua/">Gazeta.ua</a> розповіла астролог <b>Олена Максимова</b>.</p>
      <p>"Непосидючим і балакучим буде чим зайнятися у суботу, - говорить астролог. - На всіх нас очікує круговерть подій. Тому активні від природи люди почуватимуться чудово. Відпочити у спокої не вдасться. Якщо тільки ви не виїдете на пару днів якомога далі від дому. Екскурсії, творчі зустрічі, туристичні походи – найкращі форми відпочинку зараз. Проведіть останні вихідні осені у приємному товаристві. Зустріньтеся з колишніми однокласниками, навідайте старих приятелів, зателефонуйте тим, хто живе далеко від вас. Приємні спогади зігріють душу. У суботу о 16:00 запаліть свічку пам'яті, вшануйте жертв Голодомору".</p>
      <p>Овен</p>
      <p>Контролюйте свої втрати. Звертайтеся до заощаджених коштів лише у разі крайньої необхідності. Є всі шанси приємно провести час з милими. Не шкодуйте теплих слів для них. Зустрічі запам'ятаються.</p>
      <p>Тілець</p>
      <p>Фінансове питання стоятиме гостро. Кишеня не буде порожньою. Проте список витрат виросте. Не відправляйтеся у подорож. Відпочиньте вдома. Кохані потребуватимуть тепла й ніжності.</p>
      <p>Близнюки</p>
      <p>Здійснити необхідні покупки і відпочити краще у неділю. Субота надасть вам можливість заробити додаткову суму. Скористайтеся такою нагодою.</p>
      <p>Рак</p>
      <p>Дефіциту коштів не буде. Сплануйте відпочинок на власний смак. Побалуйте себе й рідних вишуканими стравами. Пристрасна ніч створить неповторну атмосферу взаємної любові.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_goroskop-na-22-listopada-astrolog-ozvuchila-finansovij-prognoz/939315"/>
      </related>
      <p>Лев</p>
      <p>Грошей не бракуватиме. Не женіться за дешевим крамом. Азарт покупця може підірвати ваш бюджет. Ризикуєте накупити непотребу.</p>
      <p>Діва</p>
      <p>Категоричність в оцінках дій близьких людей неприпустима. Стримуйте свій праведний гнів. Боротьба за справедливість не повинна набирати форми конфлікту.</p>
      <p>Терези</p>
      <p>Частину зароблених за тиждень грошей вам не вдасться одержати. Це утримає вас від здійснення необдуманих покупок. Дослухатися до пересторог старших друзів не варто. Так ви ризикуєте знову залишитися на самоті. Слухайте голос свого серця.</p>
      <p>Скорпіон</p>
      <p>Ці дні обіцяють ряд приємних фінансових сюрпризів. Знайдуться необхідні товари за помірні гроші. Ви перебільшуватимете чесноти своїх обранців. Проведіть більше часу з ними. Не поспішайте з освідченням. Спостерігайте.</p>
      <p>Стрілець</p>
      <p>Очікується прихід грошей. Ви одержите добру винагороду за свою роботу. Не економте коштів на сімейному відпочинку.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_v-ukrayini-klimat-zminitsya-shvidshe-nizh-na-planeti-ucilomu/939377"/>
      </related>
      <p>Козеріг</p>
      <p>Подбайте про розумний розподіл існуючих коштів. До надходження чергового заробітку прибутку не буде. Стережіться злодіїв.</p>
      <p>Водолій</p>
      <p>Здійснення ваших планів обійдеться дорожче очікуваного. Та це серйозно не підірве вашу економіку. У кишені буде достатньо грошей.</p>
      <p>Риби</p>
      <p>Невідкладні витрати заберуть більшість виділених на вихідні грошей. Деякі з ваших бажань задовольнити не вдасться. Зачекайте кращої нагоди.</p>
      <blockquote>Синоптики <a href="https://gazeta.ua/articles/life/_sinoptiki-radyat-na-vihidni-zapasatisya-teplim-odyagom/939420">попередили</a>, яких морозів чекати у вихідні.</blockquote>
    </article>
  </body>
</html>