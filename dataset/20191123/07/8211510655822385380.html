<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/fca-psa-causa-gm-non-compromette-la-fusione-468854.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-23T07:30:33+00:00"/>
    <meta property="og:title" content="FCA-PSA, causa GM non compromette la fusione"/>
    <meta property="og:description" content="Le accuse sollevate dal costruttore statunitense non preoccupano il gruppo italo-americano, che vuole chiudere l'accordo entro fine anno"/>
  </head>
  <body>
    <article>
      <h1>FCA-PSA, causa GM non compromette la fusione</h1>
      <h2>Le accuse sollevate dal costruttore statunitense non preoccupano il gruppo italo-americano, che vuole chiudere l'accordo entro fine anno</h2>
      <address><time datetime="2019-11-23T07:30:33+00:00">23 Nov 2019, 07:30</time> by <a rel="author">La Stampa</a></address>
      <p><b>[Rassegna stampa]</b> Il mondo di FCA è stato scosso in questo ultimo periodo dalla causa sollevata da GM, che ha accusato il gruppo italo-americano di aver corrotto dei sindacati. Ma la maggior parte degli analisti non ha dubbi: la <b>fusione</b> con il gruppo PSA ci sarà, indipendentemente dagli sviluppi di questa vicenda.</p>
      <blockquote>
        <a href="https://www.formulapassion.it/automoto/mondoauto/peugeot-psa-punta-chiudere-accordo-con-fca-entro-dicembre-gm-elkann-468832.html">PSA punta a chiudere accordo con FCA in dicembre</a>
      </blockquote>
      <p>
        <i>La causa promossa da General Motors contro Fca in relazione in relazioni alle tangenti pagate a membri del sindacato dei metalmeccanici Uaw appare come «un problema secondario» per la fusione con Psa, anche se il gruppo italoamericano potrebbe pensare a una «rapida transazione» allo scopo di «evitare ritardi» nei colloqui. Secondo gli analisti, infatti, una causa potrebbe richiedere anni e andare oltre la tempistica dei negoziati Fca-Psa. Anche se Fca sembra determinata a battersi contro le accuse di Gm, la cui mossa appare difensiva e non aggiunge nuove prove. Intanto, dopo la denuncia presentata due giorni fa da General Motors, lo studio legale statunitense Rosen, specializzato in class action a tutela di investitori in titoli quotati, sta esaminando potenziali richieste di danni da parte di azionisti del gruppo automobilistico che derivano da «allegazioni che Fiat possa aver emesso informazioni sostanzialmente fuorvianti al pubblico degli investitori». L’altro ieri il titolo ha perso 0,58 dollari per azione a Wall Street. </i>
      </p>
      <footer>RIPRODUZIONE RISERVATA</footer>
    </article>
  </body>
</html>