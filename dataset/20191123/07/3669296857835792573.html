<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/ios-14-ile-sorunsuz-bir-deneyim-sunulacak"/>
    <meta property="og:site_name" content="CNN Türk"/>
    <meta property="article:published_time" content="2019-11-23T07:48:59+00:00"/>
    <meta property="og:title" content="iOS 14 ile sorunsuz bir deneyim sunulacak"/>
    <meta property="og:description" content="Apple, iOS 13’ü adam etmek için elinden geleni..."/>
  </head>
  <body>
    <article>
      <h1>iOS 14 ile sorunsuz bir deneyim sunulacak</h1>
      <h2>Apple, iOS 13’ü adam etmek için elinden geleni ardına koymamış ve 2 ay gibi sürede 7-8 tane güncelleme yayınlamıştı. iOS 13.2.3 sürümünü geçtiğimiz günlerde indirime sunan Apple, yaşanan hatalardan sıkılmış olacak ki yol haritasını değiştirme kararı aldı.</h2>
      <address><time datetime="2019-11-23T07:48:59+00:00">23 Nov 2019, 07:48</time> by <a rel="author">Ecevit Bıktım</a></address>
      <p><a href="https://www.cnnturk.com/haberleri/apple">Apple</a>’ın ak saçlı yazılım geliştirme müdürü Craig Federighi, yeni yol haritaları hakkında önemli açıklamalarda bulundu.</p>
      <p>iOS 14 güncellemesi ile Apple’ın yeniliğe odaklanacağı düşünülüyordu. Tasarım değişikliklerinin yapılması beklenen ve bir <a href="https://www.cnnturk.com/haberleri/dizi">dizi</a> yenilik sunması beklenen yeni güncelleme için Craig Federighi farklı bir yol izleyeceklerini belirtti. Craig Federighi’nin açıklamasına göre; WWDC 20’de tanıtılacak olan yeni sürüm yine geliştiriciler üzerinde test edilecek.</p>
      <p>Ancak bu test sürecinde yaşanacak hatalar sonra bazı ana özellikler bir sonraki güncelleme ile kapatılacak. Apple, sorun çıkaran özellikleri sistemden çıkararak, daha sorunsuz bir deneyim sunacak. Çıkarılan bu özellikler bir sonraki Beta sürümünde yeniden test edilecek. Yeni özellikler düzgün ve stabil çalışana kadar kullanıcılara sunulmayacak.</p>
      <p>iOS 13’ü düzeltmek için çalışmalarına hız kesmeden devam eden Apple, Aralık ayı içerisinde iOS 13.3’ü yayınlayacak. Artık bu sürüm ile sorunların tamamının giderilmesi bekleniyor. Peki, ne oldu da Apple güncellemelerde sorunlar yaşamaya başladı? Aslında bunun cevabı çok basit. Cihaz sayısı arttı Apple ne yapacağını bilemedi.</p>
      <p>Toplamda şu an iPad’ler hariç 15 adet cihaz iOS 13 güncellemesi alıyor. Apple her cihaz için ayrı bir titizlik ile çalışması gerekiyor. Umarız önümüzdeki güncellemede bu tip hatalar yaşanmaz.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/orta-segment-pazarindaki-rekabet-kizisiyor"/>
        <a href="https://www.cnnturk.com/teknoloji/google-balonlari-ile-dusuk-maliyetli-internet"/>
        <a href="https://www.cnnturk.com/teknoloji/apple-musterileri-artik-satin-aldiklari-urune-yorum-yazamiyor"/>
      </related>
    </article>
  </body>
</html>