<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/243541/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-23T07:57:22+00:00"/>
    <meta property="og:title" content="‘ไพศาล’ ชม ‘ศักดิ์สยาม’ รักษาประโยชน์ชาติ – คนบางพวกพยายามจ่ายค่าโง่"/>
    <meta property="og:description" content="“ไพศาล” เชียร์ “ศักดิ์สยาม” สร้างผลงาน-รักษาผลประโยชน์ชาติ กรณี หาทางออกคลี่คลาย ค่าโง่โฮปเวลล์ 2 หมื่นล้าน"/>
  </head>
  <body>
    <article>
      <h1>‘ไพศาล’ ชม ‘ศักดิ์สยาม’ รักษาประโยชน์ชาติ – คนบางพวกพยายามจ่ายค่าโง่</h1>
      <address><time datetime="2019-11-23T07:57:22+00:00">23 Nov 2019, 07:57</time> by <a rel="author" href="https://www.thebangkokinsight.com/author/thebangkokinsight/" target="_blank">The Bangkok Insight Editorial Team</a></address>
      <p>
        <b>“ไพศาล” เชียร์ “ศักดิ์สยาม” สร้างผลงาน-รักษาผลประโยชน์ชาติ กรณี หาทางออกคลี่คลาย ค่าโง่โฮปเวลล์ 2 หมื่นล้าน</b>
      </p>
      <p>นายไพศาล พืชมงคล กรรมการผู้ช่วยรองนายกรัฐมนตรี (พลเอก ประวิตร วงษ์สุวรรณ) ได้โพสต์ข้อความในเฟซบุ๊กส่วนตัว Paisal Puechmongkol โดยเขียนชื่นชมการทำงานของนายศักดิ์สยาม ชิดชอบ รัฐมนตรีว่าการกระทรวงคมนาคม ในความพยายามแก้ไขปัญหา ค่าโง่ในโครงการโฮปเวลล์ โดยระบุข้อความตามโพสต์ว่า “นี่ก็เป็นอีกผลงานหนึ่งในการรักษาผลประโยชน์ของประเทศชาติของพรรคภูมิใจไทย ในขณะที่คนบางพวกพยายามจะจ่ายค่าโง่อย่างสุดลิ่มทิ่มประตู”</p>
      <p>ทั้งนี้ นายไพศาล ได้มีการแชร์เนื้อหาของสำนักข่าวออนไลน์ https://thaipublica.org/ ที่ให้รายละเอียดการรถไฟยื่นหนังสือพร้อมหลักฐานใหม่ ให้ 4 หน่วยงาน เสนอ ครม. งดจ่ายค่าโง่ สู้คดีโฮปเวลล์ ?  หลังจากศาลปกครองสูงสุดพิพากษาให้จ่ายค่าเสียหายให้บริษัท โฮปเวลล์ นายศักดิ์สยาม ชิดชอบ รัฐมนตรีว่าการกระทรวงคมนาคม ได้ติดต่อทนายความให้มาช่วยตรวจสอบ และล่าสุดมีการทำหนังสือไปถึง 4 หน่วยงาน ประกอบไปด้วย กระทรวงการคลัง, สำนักงบประมาณ, สำนักงานการตรวจเงินแผ่นดิน (สตง.) และกรมบัญชีกลาง</p>
      <p>โดยขอให้ควบคุมดูแลการใช้จ่ายของเงินแผ่นดิน และ หน่วยงานภาครัฐ ในคดีโฮปเวลล์ เนื่องจากพบหลักฐานใหม่ว่า การทำสัญญา ส่อว่า จะเป็นโมฆะตั้งแต่แรก เพราะการจดทะเบียนบริษัทเป็นบุคคลต่างด้าว ถือหุ้นเดิน 50% ขัดกับกฎหมายห้ามคนต่างด้าวประกอบธุรกิจในประเทศไทย หรือ ปว.281 สัญญาจึงเป็นโมฆะตั้งแต่แรก จึงไม่สามารถเรียกร้องค่าปรับ ค่าเสียหายได้</p>
      <figure>
        <img src="https://www.thebangkokinsight.com/wp-content/uploads/2019/11/1574491311558.jpg"/>
      </figure>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F243541%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/243712/"/>
        <a href="https://www.thebangkokinsight.com/243671/"/>
        <a href="https://www.thebangkokinsight.com/243626/"/>
        <a href="https://www.thebangkokinsight.com/243576/"/>
      </related>
    </article>
  </body>
</html>