<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/kiyivski-hirurgi-vidalili-puhlinu-vagoyu-v-polovinu-novonarodzhenoyi-divchinki-330655_.html"/>
    <meta property="og:site_name" content="DT.ua"/>
    <meta property="article:published_time" content="2019-11-23T07:17:00+00:00"/>
    <meta property="og:title" content="Київські хірурги видалили пухлину в половину ваги новонародженої дівчинки"/>
    <meta property="og:description" content="Унікальна операція пройшла успішно"/>
  </head>
  <body>
    <article>
      <h1>Київські хірурги видалили пухлину в половину ваги новонародженої дівчинки</h1>
      <h2>Унікальна операція пройшла успішно</h2>
      <address>
        <time datetime="2019-11-23T07:17:00+00:00">23 Nov 2019, 07:17</time>
      </address>
      <p>Високий рівень вітчизняної хірургії продемонстрували українські лікарі. Хірурги столичного Інституту педіатрії, акушерства і гінекології провели унікальну операцію. Вони видалили пухлину, яка важила майже половину новонародженої дитини.</p>
      <p>Пухлина росла в утробі матері разом з дитиною. Такі <a href="https://dt.ua/UKRAINE/avtonomizaciya-medichnih-zakladiv-provoditsya-dlya-yihnoyi-efektivnosti-golova-nszu-329327_.html"><b>надзвичайні випадки</b></a> трапляються раз на 40 тисяч пологів, повідомляє <a href="https://tsn.ua/ukrayina/stolichni-likari-vidalili-novonarodzheniy-divchinci-puhlinu-yaka-vazhila-mayzhe-polovinu-ditini-1448004.html">ТСН</a>.<br/><br/>Зараз дівчинка тільки відновлюється після складної операції, яку довелося зробити на другий день після народження. Про те, що в утробі разом з дитиною росте пухлина, мама дізналася на УЗД. "Мені називали сантиметри. Я не уявляла, яка вона. Коли побачила, це був жах. Вона була гігантська", - каже жінка.</p>
      <p>Вражені були і медики. Ембріональну пухлину називають тератомою. Такі пухлини є паразитами.</p>
      <p>"Це плід. В плоді він паразитує. Усередині пухлини можуть бути і шкіра, і нерви, кістки і зуби", - говорить Олексій Пономаренко, завідувач відділенням теракоабдомінальної хірургії вад розвитку у новонароджених ДУ ІПАГ НАМ.</p>
      <p>Автономізація медичних закладів проводиться не для того, щоб пустити їх з молотка. Вони повинні почати працювати як економічні агенти, думати про те, як оптимізувати свою структуру, щоб відповідати сучасним вимогам. Іноді ми називаємо лікарнею те, що фактично не є лікарнею: там не можуть надати безпечну допомогу, і туди небезпечно потрапити. Під дією економічних стимулів це буде змінюватися. Але в цього некомерційного підприємства є власник — орган місцевого самоврядування, і він визначає, як саме витрачати кошти на основі фінансового плану підприємства.</p>
      <p>Про це у інтерв'ю для <a href="https://dt.ua/">DT.UA</a>  заявив голова Національної служби здоров'я України (НСЗУ) Олег Петренко. Детальніше про медичні гарантії від держави читайте в статті Лідії Суржик <b>"<a href="https://dt.ua/interview/oleg-petrenko-zi-mnoyu-ne-mozhna-domovitisya-pravila-dlya-vsih-odnakovi-328971_.html">Олег Петренко: "Зі мною не можна домовитися, правила для всіх однакові"</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3Rzbi51YS8=">ТСН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>