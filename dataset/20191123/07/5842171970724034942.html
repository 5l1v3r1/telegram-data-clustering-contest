<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/zinas/359693-latvijas-austrumos-sonakt-bijis-8-gradu-sals"/>
    <meta property="og:site_name" content="Jauns.lv"/>
    <meta property="article:published_time" content="2019-11-23T07:22:00+00:00"/>
    <meta property="og:title" content="Latvijas austrumos šonakt bijis -8 grādu sals"/>
    <meta property="og:description" content="Mākoņu dēļ daudzviet Latvijas rietumu un centrālajā daļā gaisa temperatūra sestdienas rītā nav zemāka par -1..-2 grādiem, savukārt Latgalē un Vidzemes austrumos, kur ir skaidrāks laiks, termometra stabiņš noslīdējis līdz -5..-8 grādiem, liecina dati no uzņēmuma &quot;Latvijas Valsts ceļi&quot; un Latvijas Vides, ģeoloģijas un meteoroloģijas centra."/>
  </head>
  <body>
    <article>
      <h1>Latvijas austrumos šonakt bijis -8 grādu sals</h1>
      <address><time datetime="2019-11-23T07:22:00+00:00">23 Nov 2019, 07:22</time> by <a rel="author">LETA</a></address>
      <p>
        <b>Mākoņu dēļ daudzviet Latvijas rietumu un centrālajā daļā gaisa temperatūra sestdienas rītā nav zemāka par -1..-2 grādiem, savukārt Latgalē un Vidzemes austrumos, kur ir skaidrāks laiks, termometra stabiņš noslīdējis līdz -5..-8 grādiem, liecina dati no uzņēmuma "Latvijas Valsts ceļi" un Latvijas Vides, ģeoloģijas un meteoroloģijas centra.</b>
      </p>
      <p>Lielākais sals reģistrēts Krāslavas un Zilupes pusē. -8 grādi ir līdz šim zemākā gaisa temperatūra šoruden Latvijā.</p>
      <p>Nav nokrišņu, turklāt gaisa mitrums ir rudenim neraksturīgi zems - relatīvais mitrums sarucis līdz 45-75%.</p>
      <p>Dienvidaustrumu vēja ātrums brāzmās pierimis līdz 6-11 metriem sekundē.</p>
      <p>Rīgā mākoņainas debesis, dienvidaustrumu vēja ātrums brāzmās brīžiem vēl sasniedz 11 metrus sekundē, gaisa temperatūra -2 grādi.</p>
      <p>Maksimālā gaisa temperatūra piektdienas pēcpusdienā Latvijā bija 0..-3 grādi, Kurzemes piekrastē +1..+2 grādi.</p>
      <p>Augstākā gaisa temperatūra Eiropā 22.novembrī bija +23 grādi Grieķijā un Kiprā. Zemākā gaisa temperatūra naktī uz sestdienu -12..-14 grādi Skandināvijas ziemeļos un Alpu kalnos, kā arī -20 grādi Krievijā.</p>
    </article>
  </body>
</html>