<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/zetyat-na-eltsin-razkri-kak-putin-e-bil-izbran-za-negov-naslednik_news710911.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T07:14:00+00:00"/>
    <meta property="og:title" content="Зетят на Елцин разкри как Путин е бил избран за негов наследник"/>
    <meta property="og:description" content="В началото на сегашния руски президент му е било трудно да работи в администрацията"/>
  </head>
  <body>
    <article>
      <h1>Зетят на Елцин разкри как Путин е бил избран за негов наследник</h1>
      <h2>В началото на сегашния руски президент му е било трудно да работи в администрацията</h2>
      <address>
        <time datetime="2019-11-23T07:14:00+00:00">23 Nov 2019, 07:14</time>
      </address>
      <p>https://blitz.bg/svyat/zetyat-na-eltsin-razkri-kak-putin-e-bil-izbran-za-negov-naslednik_news710911.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574484517-eltsin-i-putin.jpg"/>
      </figure>
      <p><b>Първият президент на Русия Борис Елцин е избрал Владимир Путин измежду около десет кандидати за свой наследник. Това разказа Валентин Юмашев, който в края на 90-те оглавява президентската администрация на Руската федерация по времето на Борис Елцин, а сега заема длъжността съветник на Путин на доброволна основа.</b><br/><br/>„Елцин имаше около десет кандидати в списъка си. Той смяташе, че Путин е човекът, който като първи заместник на Анатолий Собчак разбира как работи икономиката.<br/><br/>Това е човекът, който е преминал през различните нива на президентската администрация, в началото той беше просто заместник, след това стана първи заместник, човек с такъв опит“, каза Юмашев.<br/><br/>„Мисля, че в този момент, когато стана първи заместник-ръководител на администрацията (през 1998 г.), Елцин е мислел за него като за свой наследник“, каза той, като отбеляза, че в началото на Путин му е било трудно да работи в администрацията и той дори е искал да смени работата си поради факта, че му остава малко време за семейството.<br/><br/>Юмашев обясни, че в началото Борис Немцов е бил номер едно за Елцин, уточнява <a href="https://focus-news.net/news/2019/11/22/2722402/tass-bivsh-satrudnik-na-eltsin-razkaza-kak-putin-e-bil-izbran-za-negov-priemnik.html">Фокус</a>.<br/><br/>„Борис Николаевич дори го запозна с лидерите на чужди държави. Те ходеха в командировка заедно &lt;...&gt; И по принцип за Борис Николаевич в този момент беше очевидно, че той е кандидат номер едно“, каза той и обясни, че рейтингът на Немцов по-късно е паднал.<br/><br/>Според Юмашев „президентската администрация на Елцин е била един от най-силните отбори“.<br/><br/>През 1997-1998 г. Юмашев оглавява администрацията на президента на Руската федерация Борис Елцин, през 1996-1997 г. и 1998-1999 г. е съветник на държавния глава.<br/><br/>На 22 юни 2018 г. руският президент Владимир Путин назначи членът на управителния съвет на Елцинския център Валентин Юмашев за свой доброволен съветник. Юмашев е и съпруга на Татяна Юмашева (Дяченко) - дъщеря на Борис Елцин.</p>
    </article>
  </body>
</html>