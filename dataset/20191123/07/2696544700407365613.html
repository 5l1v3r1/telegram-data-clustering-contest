<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191123_Szorul_a_hurok_a_Borkaifele_Ordog_ugyvedje_korul"/>
    <meta property="og:site_name" content="HVG.hu"/>
    <meta property="article:published_time" content="2019-11-23T07:28:00+00:00"/>
    <meta property="og:title" content="Magyar Nemzet: szorul a hurok a Borkai-féle Ördög ügyvédje körül"/>
    <meta property="og:description" content="A Magyar Nemzet szerint egy ellenzéki párt körüli kör lehet az a kitalált személy, amely blogján nyilvánosságra hozta a Borkai-féle szexvideót."/>
  </head>
  <body>
    <article>
      <h1>Magyar Nemzet: szorul a hurok a Borkai-féle Ördög ügyvédje körül</h1>
      <address><time datetime="2019-11-23T07:28:00+00:00">23 Nov 2019, 07:28</time> by <a rel="author">hvg.hu</a></address>
      <p>
        <b>A Magyar Nemzet szerint egy ellenzéki párt körüli kör lehet az a kitalált személy, amely blogján nyilvánosságra hozta a Borkai-féle szexvideót.</b>
      </p>
      <p>Egy ellenzéki párt körüli kör lehet az Ördög ügyvédje, értesült a <a href="https://magyarnemzet.hu/belfold/a-nyomozok-celkeresztjeben-van-mar-az-ordog-ugyvedje-7520522/">Magyar Nemzet</a>, az a "személy", aki az önkormányzati választás előtt a volt győri polgármestert leleplező szexvideóval előállt. A rendőrség hamis vád és nagy nyilvánosság előtti rágalmazás miatt gyanúsítja meg a kört, írja a lap, a személyeket már azonosították a bűnüldözők.</p>
      <p>Több feljelentés után is megszüntették a nyomozást: a droghoz kapcsolódót azért, mert "semmi nem igazolta a kokainozásról szóló vádat", és a törvénytelen pénzügyi ügyletek ügyében sem nyomoz immár a rendőrség. A Jobbik szexuális kényszerítés miatt tett feljelentést, Tényi István pedig személyes adattal visszaélés miatt, utóbbit az Ördög ügyvédje követhette el, ezek a nyomozások még folynak.</p>
      <p>Korábban előállították a Marina Part lakóparkból azt a két nőt, aki szexmunkásként volt jelen a jachton, őket és Póczik József egykori labdarúgót zsarolással gyanúsítják, utóbbi tagadja az ellene felhozott vádakat.</p>
      <p>A rendőrség házkutatást tartott a szexvideón látható Rákosfalvy-féle ügyvédi irodánál, ahol <a href="https://hvg.hu/itthon/20191122_borkai_zsolt_rakosfalvy_zoltan_szabo_ervin_neumann_zoltan_gyor_nyomozas">kiderült</a>, csőtörés miatt dokumentumok semmisültek meg.  </p>
      <related>
        <a href="https://hvg.hu/itthon/20191121_Tarlos_A_Borkaiugyet_nem_lehet_parhuzamba_allitani_a_Wittinghoffuggyel"/>
        <a href="https://hvg.hu/itthon/20191122_borkai_zsolt_rakosfalvy_zoltan_szabo_ervin_neumann_zoltan_gyor_nyomozas"/>
      </related>
    </article>
  </body>
</html>