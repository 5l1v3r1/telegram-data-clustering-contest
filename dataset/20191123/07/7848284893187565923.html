<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/copertina/preview-torino-inter-conte-ancora-in-emergenza-dubbi-dietro-e-sulle-fasce-323776"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T07:14:00+00:00"/>
    <meta property="og:title" content="Preview Torino-Inter - Conte ancora in emergenza. Dubbi dietro e sulle fasce"/>
    <meta property="og:description" content="Fischio d'inizio oggi alle ore 20.45. Diretta testuale, pagelle e voci dei protagonisti su FcIN."/>
  </head>
  <body>
    <article>
      <h1>Preview Torino-Inter - Conte ancora in emergenza. Dubbi dietro e sulle fasce</h1>
      <address><time datetime="2019-11-23T07:14:00+00:00">23 Nov 2019, 07:14</time> by <a rel="author">Alessandro Cavasinni</a></address>
      <p>Con la sosta ormai alle spalle, l'Inter torna in campo e lo fa sul difficilissimo campo del Torino. I granata, dopo un periodo di appannamento, sono in crescita come confermano le ultime prestazioni, quelle con Juventus e Brescia. I nerazzurri, dal canto loro, arrivano alla prima sfida del nuovo mini-ciclo ancora zavorrati da parecchie defezioni. Conte, però, non vuole accampare alcun tipo di scusa: servono i 3 punti per restare sulla scia di Sarri.</p>
      <p><b>QUI TORINO –</b> Mazzarri dovrà fare a meno di pedine importanti come Lyanco, Bonifazi e Iago Falque. Out anche Laxalt e Millico. Da verificare le condizioni di Rincon, tornato in Italia soltanto mercoledì sera, e di Baselli, reduce da infortunio. Più 3-5-2 che 3-4-2-1, con Berenguer e Verdi a contendersi una maglia al fianco di Belotti. Difficile, invece, che il tecnico granata opti per Zaza, anche lui tornato a lavorare in gruppo non da tantissimo.</p>
      <p><b>QUI INTER –</b> Conte non ha nascosto il suo disappunto per la continua emergenza, specie a centrocampo e in attacco. Anche oggi, oltre ovviamente a Sanchez e Politano, mancheranno Gagliardini, Asamoah e Sensi. Tre defezioni non di poco conto, specie in chiave rotazioni, con la gara decisiva di Champions a Praga che incombe. L'allenatore nerazzurro ha ancora un paio di dubbi: Bastoni o D'Ambrosio in difesa (Godin rifiata in vista della coppa) e Candreva o Lazaro sull'out di destra. A sinistra, invece, pare scontato l'impiego di Biraghi, sebbene non sia da escludere a priori una maglia da titolare per D'Ambrosio o per Candreva, già sperimentati con successo da quella parte. In mezzo, obbligato il ricorso a Vecino, Brozovic e Barella, con Borja Valero unico cambio. In attacco, infine, fiducia incondizionata al tandem Lukaku-Lautaro.</p>
      <p>
        <b>PROBABILI FORMAZIONI:</b>
      </p>
      <p><b>TORINO (3-5-2):</b> Sirigu; Izzo, N'Koulou, Bremer; De Silvestri, Lukic, Rincon, Meité, Ansaldi; Berenguer; Belotti.<br/><b>Panchina:</b> Ujkani, Rosati, Djidji, Ola Aina, Baselli, Verdi, Edera, Zaza.<br/><b>Allenatore:</b> Mazzarri.<br/><b>Squalificati:</b> nessuno.<br/><b>Indisponibili:</b> Lyanco, Laxalt, Bonifazi, Iago Falque, Millico.</p>
      <p><b>INTER (3-5-2):</b> Handanovic; Skriniar, De Vrij, Bastoni; Candreva, Barella, Brozovic, Vecino, Biraghi; Lukaku, Lautaro.<br/><b>Panchina: </b>Padelli, Berni, Ranocchia, Godin, D'Ambrosio, Lazaro, Dimarco, Borja Valero, Esposito.<br/><b>Allenatore:</b> Conte.<br/><b>Squalificati:</b> nessuno.<br/><b>Indisponibili:</b> Sanchez, Gagliardini, Asamoah, Sensi, Politano.</p>
      <p><b>ARBITRO: </b>Maresca.<br/><b>Assistenti:</b> Meli e Bindoni.<br/><b>Quarto uomo:</b> Fabbri. <br/><b>Var:</b> Mazzoleni (Paganessi).</p>
    </article>
  </body>
</html>