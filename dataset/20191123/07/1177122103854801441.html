<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-un-tren-a-deraiat-in-apropierea-garii-centrale-din-munchen--circa-100-de-pasageri-au-fost-evacuati-148812.html"/>
    <meta property="og:site_name" content="Timpul.md"/>
    <meta property="article:published_time" content="2019-11-23T07:57:00+00:00"/>
    <meta property="og:title" content="Un tren a deraiat în apropierea Gării centrale din München. Circa 100 de pasageri au fost evacuaţi"/>
    <meta property="og:description" content="Un tren regional a deraiat, vineri seară, în apropierea Gării centrale din oraşul german München, anunţă serviciile de intervenţie, citate de site-urile T.online.de şi TZ.de, potrivit Mediafax."/>
  </head>
  <body>
    <article>
      <h1>Un tren a deraiat în apropierea Gării centrale din München. Circa 100 de pasageri au fost evacuaţi</h1>
      <address>
        <time datetime="2019-11-23T07:57:00+00:00">23 Nov 2019, 07:57</time>
      </address>
      <p>
        <b>Un tren regional a deraiat, vineri seară, în apropierea Gării centrale din oraşul german München, anunţă serviciile de intervenţie, citate de site-urile T.online.de şi TZ.de, potrivit Mediafax.</b>
      </p>
      <p>Două vagoane ale trenului au deraiat, la doar câteva sute de metri de Gara centrală din München. Trenul avea viteză redusă în momentul deraierii.</p>
      <p>Cei aproximativ 100 de pasageri aflaţi la bord au fost evacuaţi de echipajele de urgenţă.</p>
      <p>Conform unor surse citate de revista Bild, cel puţin o persoană a fost spitalizată în urma accidentului.</p>
      <p>Numeroase echipaje de pompieri şi ambulanţe au intervenit la faţa locului. Autorităţile anchetează circumstanţele producerii accidentului feroviar.</p>
    </article>
  </body>
</html>