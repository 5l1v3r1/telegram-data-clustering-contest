<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/galeri/spor/12-dakika-oynayan-yusuf-yaziciya-buyuk-ovgu"/>
    <meta property="og:site_name" content="A Haber"/>
    <meta property="article:published_time" content="2019-11-23T07:36:37+00:00"/>
    <meta property="og:title" content="12 dakika oynayan Yusuf Yazıcı'ya büyük övgü"/>
    <meta property="og:description" content="Fransa'da PSG'ye 2-0 mağlup olan Lille'de gözler Yusuf Yazıcı'ya çevrildi. 78. dakikada oyuna giren Yusuf Yazıcı'nın 12 dakikalık performansı herkesi etkiledi. 4 şut çeken Yusuf Yazıcı, taraftarların teknik adamı hedef almasına da neden oldu."/>
  </head>
  <body>
    <article>
      <h1>12 dakika oynayan Yusuf Yazıcı'ya büyük övgü</h1>
      <address>
        <time datetime="2019-11-23T07:36:37+00:00">23 Nov 2019, 07:36</time>
      </address>
      <p>
        <b>Fransa'da PSG'ye 2-0 mağlup olan Lille'de gözler Yusuf Yazıcı'ya çevrildi. 78. dakikada oyuna giren Yusuf Yazıcı'nın 12 dakikalık performansı herkesi etkiledi. 4 şut çeken Yusuf Yazıcı, taraftarların teknik adamı hedef almasına da neden oldu.</b>
      </p>
      <ul>
        <li>
          <a href="https://www.ahaber.com.tr/">Haberler</a>
        </li>
        <li>
          <a href="https://www.ahaber.com.tr/galeri">Galeri</a>
        </li>
        <li>12 dakika oynayan Yusuf Yazıcı'ya büyük övgü</li>
      </ul>
      <figure>
        <img src="https://iaahbr.tmgrup.com.tr/199e45/0/0/0/0/0/0?u=https://iftm.tmgrup.com.tr/album/2019/11/23/galtiere-yusuf-yazici-tepkisi-80-dakika-yapilmayani-10-dakikada-yapti-1574492248201.jpg&amp;l=1"/>
        <figcaption>Milli futbolcu Zeki Çelik'in ilk 11'de sahaya çıktığı 14. haftanın açılış maçında Lille, Galatasaray'ın UEFA Şampiyonlar Ligi'nde rakiplerinden PSG'ye konuk oldu. (Fotomaç)</figcaption>
      </figure>
      <figure>
        <img src="https://iaahbr.tmgrup.com.tr/d05fc4/0/0/0/0/0/0?u=https://iftm.tmgrup.com.tr/album/2019/11/23/galtiere-yusuf-yazici-tepkisi-80-dakika-yapilmayani-10-dakikada-yapti-1574492256909.jpg&amp;l=1"/>
        <figcaption>Ev sahibi takım, 17. dakikada Mauro Icardi ve 31. dakikada Angel Di Maria'nın attığı gollerle Lille'i 2-0 mağlup etti. Bu sonuçla lider PSG, puanını 33'e yükseltirken, Lille 19 puanla averaj farkıyla 7. sıraya geriledi.</figcaption>
      </figure>
      <figure>
        <img src="https://iaahbr.tmgrup.com.tr/8fa509/0/0/0/0/0/0?u=https://iftm.tmgrup.com.tr/album/2019/11/23/galtiere-yusuf-yazici-tepkisi-80-dakika-yapilmayani-10-dakikada-yapti-1574492253174.jpg&amp;l=1"/>
        <figcaption>Zeki Çelik, karşılaşmada 90 dakika forma giyerken, milli futbolcu Yusuf Yazıcı oyuna 78. dakikada girdi.</figcaption>
      </figure>
      <figure>
        <img src="https://iaahbr.tmgrup.com.tr/c1b656/0/0/0/0/0/0?u=https://iftm.tmgrup.com.tr/album/2019/11/23/galtiere-yusuf-yazici-tepkisi-80-dakika-yapilmayani-10-dakikada-yapti-1574492243830.jpg&amp;l=1"/>
        <figcaption>Yusuf Yazıcı'nın 12 dakika sahada kaldığı süre içerisinde gösterdiği performans ise teknik direktör Galtier'e tepki gösterilmesine neden oldu.</figcaption>
      </figure>
      <figure>
        <img src="https://iaahbr.tmgrup.com.tr/c9f04c/0/0/0/0/0/0?u=https://iftm.tmgrup.com.tr/album/2019/11/23/galtiere-yusuf-yazici-tepkisi-80-dakika-yapilmayani-10-dakikada-yapti-1574492242294.jpg&amp;l=1"/>
        <figcaption>Tecrübeli çalıştırıcı, oyuna girdikten sonra kısa süre içerisinde oyunu hareketlendiren Yusuf Yazıcı hakkında, "PSG karşısında boğulmadık. Topu çıkardık, çeşitli fırsatlar da yakaladık ancak Yusuf'un oyuna girdikten sonra yaptığı gibi -4 şut çekti- inisiyatif alamadık" ifadelerini kullandı.</figcaption>
      </figure>
      <figure>
        <img src="https://iaahbr.tmgrup.com.tr/dc0d2c/0/0/0/0/0/0?u=https://iftm.tmgrup.com.tr/album/2019/11/23/galtiere-yusuf-yazici-tepkisi-80-dakika-yapilmayani-10-dakikada-yapti-1574492243835.jpg&amp;l=1"/>
        <figcaption>Milli yıldızın kısa süre oynatılması ise Lille taraftarında memnuniyetsizliğe sebep oldu. Tepkilerini sosyal medyada dile getiren bazı Lille taraftarları, Yusuf Yazıcı'nın ilk 11'de başlamamasını eleştirdi. İşte o tepkilerden bazıları;</figcaption>
      </figure>
      <figure>
        <img src="https://iaahbr.tmgrup.com.tr/4d6764/0/0/0/0/0/0?u=https://iftm.tmgrup.com.tr/album/2019/11/23/galtiere-yusuf-yazici-tepkisi-80-dakika-yapilmayani-10-dakikada-yapti-1574492255046.jpg&amp;l=1"/>
        <figcaption>"Takıma nasıl futbol oynanacağını gösterdi"</figcaption>
      </figure>
      <figure>
        <img src="https://iaahbr.tmgrup.com.tr/910003/0/0/0/0/0/0?u=https://iftm.tmgrup.com.tr/album/2019/11/23/galtiere-yusuf-yazici-tepkisi-80-dakika-yapilmayani-10-dakikada-yapti-1574492260141.jpg&amp;l=1"/>
        <figcaption>"Maçta en iyi performans gösteren tek futbolcu"</figcaption>
      </figure>
      <figure>
        <img src="https://iaahbr.tmgrup.com.tr/a4697d/0/0/0/0/0/0?u=https://iftm.tmgrup.com.tr/album/2019/11/23/galtiere-yusuf-yazici-tepkisi-80-dakika-yapilmayani-10-dakikada-yapti-1574492258669.jpg&amp;l=1"/>
        <figcaption>"Yusuf takımın 80 dakikada yapamadığını 10 dakikada yaptı"</figcaption>
      </figure>
      <figure>
        <img src="https://iaahbr.tmgrup.com.tr/450c31/0/0/0/0/0/0?u=https://iftm.tmgrup.com.tr/album/2019/11/23/galtiere-yusuf-yazici-tepkisi-80-dakika-yapilmayani-10-dakikada-yapti-1574492259345.jpg&amp;l=1"/>
      </figure>
      <figure>
        <img src="https://iaahbr.tmgrup.com.tr/292ceb/0/0/0/0/0/0?u=https://iftm.tmgrup.com.tr/album/2019/11/23/galtiere-yusuf-yazici-tepkisi-80-dakika-yapilmayani-10-dakikada-yapti-1574492240332.jpg&amp;l=1"/>
      </figure>
    </article>
  </body>
</html>