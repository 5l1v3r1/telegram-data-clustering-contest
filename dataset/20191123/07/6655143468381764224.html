<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/pontedera/cronaca/pontedera-infastidisce-tre-donne-sul-treno-intervengono-i-carabinieri-1.4901235"/>
    <meta property="og:site_name" content="La Nazione"/>
    <meta property="article:published_time" content="2019-11-23T07:07:00+00:00"/>
    <meta property="og:title" content="Pontedera, infastidisce tre donne sul treno, intervengono i carabinieri"/>
    <meta property="og:description" content="Ancora problemi sui convogli"/>
  </head>
  <body>
    <article>
      <h1>Pontedera, infastidisce tre donne sul treno, intervengono i carabinieri</h1>
      <h2>Ancora problemi sui convogli</h2>
      <address>
        <time datetime="2019-11-23T07:07:00+00:00">23 Nov 2019, 07:07</time>
      </address>
      <p>Pontedera, 23 novembre 2019 - Ancora problemi sui treni in transito alla stazione di <b>Pontedera</b>. Dopo la rapina di giovedì mattina alle 4,40, ieri pomeriggio i carabinieri della compagnia e della stazione cittadine sono dovuti intervenire nuovamente perché un uomo infastidiva tre donne. Tutti e quattro sono scesi <b>allo scalo cittadino</b>. Quando ancora erano sul convoglio le tre donne hanno cercato di far capire al disturbatore di smetterla dio importunarle, ma lui non ha desistito. Così le tre hanno allertato i carabinieri che sono intervenuti cercando di rintracciare il viaggiatore <b>un po’ troppo agitato</b>. «Ci veniva intorno, importunava, ha sputato per terra – ha raccontato una delle tre – e così, impaurite, abbiamo telefonato ai carabinieri». Quando i militari sono arrivati il disturbatore era ripartito, forse prendendo un altro treno. Secondo il racconto delle donne l’uomo dovrebbe aver avuto una quarantina d’anni.</p>
      <p>© Riproduzione riservata</p>
    </article>
  </body>
</html>