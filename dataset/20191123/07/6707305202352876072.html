<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/adrian-celentano-con-antonacci-crolla-ancora-canta-ormai-tardi/658659/"/>
    <meta property="og:site_name" content="DiLei"/>
    <meta property="article:published_time" content="2019-11-23T07:59:42+00:00"/>
    <meta property="og:title" content="Adrian, Celentano con Antonacci crolla ancora. Canta, ma ormai è tardi"/>
    <meta property="og:description" content="Celentano crolla con Biagio Antonacci: il Molleggiato canta nello show Adrian, ma ormai è tardi e gli ascolti calano ancora."/>
  </head>
  <body>
    <article>
      <h1>Adrian, Celentano con Antonacci crolla ancora. Canta, ma ormai è tardi</h1>
      <h2>Celentano crolla con Biagio Antonacci. Canta durante Adrian, ma ormai è troppo tardi e gli ascolti calano</h2>
      <address>
        <time datetime="2019-11-23T07:59:42+00:00">23 Nov 2019, 07:59</time>
      </address>
      <p><b>Celentano</b> fa la scelta giusta con <b>Biagio Antonacci</b>, ma Adrian crolla ancora e si rivela un flop. Lo <b>show evento</b> del Molleggiato non ha superato nemmeno la prova della terza puntata nonostante la concorrenza non fosse molto agguerrita. Il programma infatti è stato battuto da un <b>film in onda su Rai Uno.</b></p>
      <p>Dopo aver ricevuto un <a href="https://dilei.it/vip/adrian-celentano-chiama-altro-cantante-dopo-rifiuto-al-bano-carrisi/658084/">rifiuto da Al Bano</a> e aver portato sul palco <a href="https://dilei.it/vip/adrian-celentano-fragile-ferito-maria-de-filippi-interviene/658357/">Maria De Filippi</a> e Gianni Morandi, Celentano ha deciso di cambiare ancora una volta la formula di <i><b>Adrian Live – Questa è la Storia.</b></i> Una scelta fatta, forse, troppo tardi, che ha portato a un inevitabile <b>calo degli ascolti.</b></p>
      <p>Terminati gli appuntamenti con la fiction <b><i>Un Passo dal Cielo</i></b> e con la Carrà in <i><b>A raccontare comincia tu</b></i>, Adrian avrebbe dovuto vincere facilmente, ma non è stato così. Celentano è riuscito a convincere s<b>olo 3.354.000 spettatori</b> con il 14,1% di share, cifre che sono scese con l’inizio del cartoon, che ha avuto una media di <b>1.485.000 telespettatori</b> con il 9.6% di share. La trasmissione ha registrato numeri <b>peggiori della seconda puntata</b> con 3.439.000 telespettatori e il 13,7% di share per la prima parte e 3.869.000 e il 15,7% share per il cartone animato.</p>
      <p>Eppure il Molleggiato ha dato finalmente al pubblico ciò che voleva. Sul palco con <a href="https://dilei.it/vip/chi-e-andrea-scanzi/658171/">Andrea Scanzi</a> e Biagio Antonacci, ha intonato alcune delle sue canzoni più famose e ha ballato. Da <i><b>Storia di un amore</b></i> a <b><i>Soli</i> </b>ancora una volta ha mostrato il suo grande talento, ma soprattutto si è messo a nudo, parlando <b>di perdono e di rabbia.</b></p>
      <p>Eppure il cambiamento di Celentano è arrivato troppo tardi per il pubblico che non l’ha voluto premiare. La terza puntata di Adrian è stata battuta da <i><b>Miracoli dal cielo</b></i>, il film in onda su Rai Uno che ha ottenuto 3.921.000 spettatori pari al 17,6% di share. Mancano ancora due appuntamenti per <b><i>Adrian</i> </b>e, anche se i <b>dati non sono buoni</b>, il cantante non sembra disposto a mollare. Nelle prossime puntate potrebbe sorprenderci ancora e, con il consueto coraggio, fare nuove scelte controcorrente.</p>
      <related>
        <h4>Leggi anche</h4>
        <a href="https://dilei.it/vip/adrian-celentano-flop-anche-con-maria-de-filippi-ascolti-in-calo/656361/"/>
        <a href="https://dilei.it/vip/adrian-celentano-chiama-altro-cantante-dopo-rifiuto-al-bano-carrisi/658084/"/>
        <a href="https://dilei.it/vip/video/celentano-giustificazioni-non-bastano-adrian-fa-flop/584426/"/>
        <a href="https://dilei.it/vip/adrian-celentano-fa-flop-michelle-hunziker-si-sbagliava/653897/"/>
        <a href="https://dilei.it/vip/adrian-celentano-fragile-ferito-maria-de-filippi-interviene/658357/"/>
      </related>
    </article>
  </body>
</html>