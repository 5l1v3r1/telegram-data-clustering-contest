<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/social/578584"/>
    <meta property="og:site_name" content="Spring News"/>
    <meta property="article:published_time" content="2019-11-23T07:59:41+00:00"/>
    <meta property="og:title" content="หนุ่มโพสต์เศร้า โบกแท็กซี่ เจอเด็กนอนอยู่ พอรู้ความจริงถึงกับสงสาร"/>
    <meta property="og:description" content="หนุ่มโบกแท็กซี่จะกลับบ้าน เจอเด็กนอนอยู่ข้างคนขับ จังสอบถามพอรู้ความจริง น้ำตาแทบไหล ต้องอดทนเลี้ยงดูลูกคนเดียว"/>
  </head>
  <body>
    <article>
      <h1>หนุ่มโพสต์เศร้า โบกแท็กซี่ เจอเด็กนอนอยู่ พอรู้ความจริงถึงกับสงสาร</h1>
      <h2>หนุ่มโบกแท็กซี่จะกลับบ้าน เจอเด็กนอนอยู่ข้างคนขับ จังสอบถามพอรู้ความจริง น้ำตาแทบไหล ต้องอดทนเลี้ยงดูลูกคนเดียว</h2>
      <address>
        <time datetime="2019-11-23T07:59:41+00:00">23 Nov 2019, 07:59</time>
      </address>
      <p>อาชีพรับจ้างอย่างคนขับแท็กซี่เป็นอาชีพที่หาเช้ากินค่ำอย่างแท้จริง ซึ่งคนขับแท็กซี่บางคนซื้อรถเองอันนี้ก็คงจะดีหน่อยแต่สำหรับบางคนที่ต้องเช่าเขามาขับอันนี้หน้าเห็นใจเพราะกว่าจะได้ค่าเช่าแถมค่าแก๊สที่ต้องเติมกว่าจะหาเงินได้ก็คงจะเหนื่อยมาก ยังไม่รวมเงินที่ต้องหามาเพื่อใช้จ่าย และยิ่งถ้าคนขับเป็นคนที่มีอายุมากแล้วคงไม่ต้องพูดถึงเรื่องสุขภาพ อย่างกรณีล่าสุดที่มีหนุ่มคนหนึ่ง โบกแท๊กซี่จะกลับบ้าน แต่ก็เจอเรื่องราวสุดแสนสงสาร และเห็นใจลุงคนขับแท็กซี่คนนี้มาก</p>
      <p>โดยผู้ใช้เฟซบุ๊กชื่อ <a href="https://www.facebook.com/thitinon.meethong.56/posts/636204356784458">ไม่ต้องรู้ว่าผมชื่อไร แค่รู้ว่าเป็นคนไทยก็พอแล้ว</a> ได้โพสต์เรื่องราวสุดเศร้าที่เจ้าตัวไปเจอมาว่า… “โบกแท๊กซี่จะกลับบ้าน แถวๆศรีนครินทร์ ขึ้นไปตอนแรกไม่มีอะไร สักพักได้ยินเสียงขยับเบาะข้างคนขับ พอชะเง๊อไปดูเท่านั้นแหละ ตกใจเลย เจอเด็กนอนอยู่ตรงเบาะ สอบถามไปสอบถามมา อยู่ดีๆก็จะร้องไห้เฉย (ขอไม่บอกเรื่องราวของลุง) นะ แต่แกน่าสงสารมาก ใครเจอแกแถวบางนาหรือสมุทรปราการขึ้นเถอะสงสารแก ต้องเลี้ยงลูกเดี่ยว ถ้าไม่นั่งเขา เขาจะเอาเงินที่ไหนซื้อข้าวให้ลูกกิน ก็อาจจะช่วยไม่ได้มากแต่อย่างน้อย ยังก็ถือว่าได้ช่วย สู้ๆนะครับลุง #ผมไม่ใช่คนดีหรอก #แต่ผมไม่เคยย่ำหรือดูถูกคนที่แย่กว่า”</p>
      <figure>
        <img src="https://spcdn.springnews.co.th/wp-content/uploads/2019/11/1-144.jpg"/>
      </figure>
      <figure>
        <img src="https://spcdn.springnews.co.th/wp-content/uploads/2019/11/3-100.jpg"/>
      </figure>
      <figure>
        <img src="https://spcdn.springnews.co.th/wp-content/uploads/2019/11/78354870_636204330117794_5723838855941980160_o.jpg"/>
      </figure>
      <p>ทั้งนี้หลังจากที่เรื่องราวนี้ถูกเผยแพร่ออกไปบรรดาเหล่าชาวเน็ตเข้ามาแสดงความคิดเห็นมากมาย โดยส่วนใหญ่แล้วก็เข้ามาเม้นต์ว่าอยากได้เบอร์ติดต่อของลุงคนขับแท็กซี่จะได้ช่วยเหลือและอุดหนุนแก</p>
      <figure>
        <img src="https://spcdn.springnews.co.th/wp-content/uploads/2019/11/4-79.jpg"/>
      </figure>
      <p>CR : <a href="https://www.facebook.com/thitinon.meethong.56/posts/636204356784458">ไม่ต้องรู้ว่าผมชื่อไร แค่รู้ว่าเป็นคนไทยก็พอแล้ว</a></p>
    </article>
  </body>
</html>