<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/lubanuer-zlozy-rezygnacje-nowym-przewodniczacym-nowoczesnej-moze-zostac-adam-szlapka/"/>
    <meta property="og:site_name" content="Polsat News"/>
    <meta property="article:published_time" content="2019-11-23T07:53:00+00:00"/>
    <meta property="og:title" content="Lubnauer ma złożyć rezygnację. Nowym przewodniczącym Nowoczesnej może zostać Szłapka"/>
    <meta property="og:description" content="Członkowie zarządu Nowoczesnej przyznają w nieoficjalnych rozmowach, że Katarzyna Lubnauer złoży w niedzielę na konwencji Nowoczesnej rezygnację funkcji przewodniczącej partii. Wówczas delegaci wybiorą nowego lidera. Ma nim zostać obecny sekretarz generalny Nowoczesnej Adam Szłapka."/>
  </head>
  <body>
    <article>
      <h1>Lubnauer ma złożyć rezygnację. Nowym przewodniczącym Nowoczesnej może zostać Szłapka</h1>
      <address>
        <time datetime="2019-11-23T07:53:00+00:00">23 Nov 2019, 07:53</time>
      </address>
      <p>
        <b>Członkowie zarządu Nowoczesnej przyznają w nieoficjalnych rozmowach, że Katarzyna Lubnauer złoży w niedzielę na konwencji Nowoczesnej rezygnację funkcji przewodniczącej partii. Wówczas delegaci wybiorą nowego lidera. Ma nim zostać obecny sekretarz generalny Nowoczesnej Adam Szłapka.</b>
      </p>
      <related>
        <a href="https://www.polsatnews.pl/wiadomosc/2019-11-13/wybrano-wladze-klubu-koalicji-obywatelskiej-bedzie-12-wiceszefow/"/>
      </related>
      <p>Rzeczniczka partii Paulina Henning-Kloska powiedziała, że celem niedzielnego zjazdu jest podsumowanie wyborów i wyznaczenie priorytetów Nowoczesnej na przyszłość. - Opowiemy o wartościach jakich strzec będziemy w kolejnej kadencji, również wewnątrz klubu Koalicji Obywatelskiej - zapowiedziała.<br/><br/>Konwencja to weług niej również "idealny moment, by przedyskutować stanowisko w sprawie wyborów prezydenckich". - Czy popieramy któregoś z kandydatów Platformy Obywatelskiej czy wystawiany swojego - powiedział Hennig-Kloska.</p>
      <p>
        <b>"Nie sądzę, żeby pojawił się jakiś inny kandydat"</b>
      </p>
      <p>W nieoficjalnych rozmowach politycy z władz Nowoczesnej przyznają jednak, że konwencja będzie miała jeszcze jedno zadanie, czyli wybór nowego przewodniczącego partii. Co prawda kadencja obecnej liderki Nowoczesnej kończy się dopiero w 2021, jednak - jak informowali członkowie zarządu ugrupowania - Katarzyna Lubnauer złoży w niedzielę rezygnację ze swojej funkcji.<br/><br/>- Jest decyzja, że Katarzyna Lubnauer będzie składać rezygnację z pełnionej funkcji. Na ten moment osobą, która jako jedyna będzie się ubiegała o funkcję przewodniczącego jest Adam Szłapka. Nie sądzę, żeby pojawił się jakiś inny kandydat, ale życie bywa zaskakujące, więc można spodziewać się wszystkiego - mówił jeden z członków zarządu Nowoczesnej.</p>
      <p>
        <a href="https://www.polsatnews.pl/wiadomosc/2019-10-30/lubnauer-nie-umre-jako-przewodniczaca-nowoczesnej/">
          <b>ZOBACZ: Lubnauer: nie umrę jako przewodnicząca Nowoczesnej</b>
        </a>
      </p>
      <p>Z nieoficjalnych informacji wynika, że Lubnauer, pozostanie w zarządzie Nowoczesnej.<br/><br/>Mówiąc o powodach odejścia Lubnauer, inny polityk z władz ugrupowania ocenił, że jest to "kwestia zmęczenia materiału i poczucie, że nie udało się jej osiągnąć podstawowych celów, jakie zakładała, czyli zachowania pełnej samodzielności partii, która przejawiłaby się chociażby zdolnością samodzielnego startu w wyborach parlamentarnych".<br/><br/>Sama Lubnauer mówiła w niedawno, że decyzję, czy pozostać na stanowisku przewodniczącej Nowoczesnej podejmie do niedzielnej konwencji partii. Mam poczucie, że wypełniłam misję, której się podjęłam. Nie jestem przywiązana do stanowiska - podkreślała w środowej rozmowie w RMF FM.</p>
      <p>
        <b>Konwencja Nowoczesnej</b>
      </p>
      <p>Niedzielna konwencja rozpocznie się o godzinie 11 częścią otwartą dla mediów, podczas której najprawdopodobniej Lubnauer złoży swoją rezygnację. Następnie, za zamkniętymi drzwiami, delegaci dokonają wyboru nowego przewodniczącego partii. Około godz. 13 planowany jest briefing prasowy.<br/><br/>Lubnauer jest doktorem matematyki, wykładowcą i naukowcem. W 2015 r. została wybrana do Sejmu z pierwszego miejsca na liście w okręgu łódzkim. Od 2016 r. pełniła funkcję wiceprzewodniczącej Nowoczesnej aż do listopada 2017 r., kiedy objęła kierownictwo partii. Od kwietnia 2017 r. do stycznia 2018 r. była przewodniczącą klubu Nowoczesnej. W 2019 r. uzyskała reelekcję startując z drugiego miejsca warszawskiej listy Koalicji Obywatelskiej - zdobyła 28 205 głosów.<br/><br/>Szłapka jest politologiem. W latach 2006–2010 pełnił funkcję radnego i wiceprzewodniczącego rady miejskiej w Kościanie; od 2011 do 2015, w czasie prezydentury Bronisława Komorowskiego, pracował jako ekspert w Kancelarii Prezydenta.<br/><br/>W wyborach w 2015 r. Szłapka zdobył mandat poselski startując z pierwszego miejsca na liście w okręgu kaliskim. Od 2015 r. pełni stanowisko sekretarza generalnego Nowoczesnej. W 2019 r. został wybrany do Sejmu z trzeciego miejsca listy Koalicji Obywatelskiej w Poznaniu - zdobył 51 951 głosów.</p>
      <p>
        <a href="https://www.polsatnews.pl/wideo/jakimowiczowi-puscily-nerwy-zazadal-wyproszenia-goscia-ze-skandalistow_6759802/">WIDEO - Jakimowiczowi puściły nerwy. Zażądał wyproszenia gościa ze "Skandalistów"</a>
      </p>
      <figure>
        <img src="https://r.dcs.redcdn.pl/http/o2/redefine/cp/jb/jb8efeyjz3jqeyq43kqzorhj6fc9tg84.jpg"/>
      </figure>
    </article>
  </body>
</html>