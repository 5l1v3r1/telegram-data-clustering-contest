<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/v-ukrayini-dozvolyly-foto-na-pasport-u-golovnomu-ubori-ale-ne-vsim/"/>
    <meta property="og:site_name" content="Рубрика"/>
    <meta property="article:published_time" content="2019-11-23T07:08:21+00:00"/>
    <meta property="og:title" content="В Україні дозволили фото на паспорт у головному уборі, але не всім"/>
    <meta property="og:description" content="Державна міграційна служба затвердила нові вимоги до фотозображень при оформленні біометричних документів, які дозволяють вірянам релігійних конфесій фотографуватися в головних уборах Про це повідомляє прес-служба ДМСУ. “Для представників окремих віросповідань фотографування на документ було доволі чутливою темою. Їх релігійні переконання і традиція носити певні головні убори у повсякденному житті суперечили встановленим державним стандартам фотозображень. Але […]"/>
  </head>
  <body>
    <article>
      <h1>В Україні дозволили фото на паспорт у головному уборі, але не всім</h1>
      <address><time datetime="2019-11-23T07:08:21+00:00">23 Nov 2019, 07:08</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/1-78-860x580-c-1.jpg"/>
      </figure>
      <p>
        <b>
          <b>Державна міграційна служба затвердила нові вимоги до фотозображень при оформленні біометричних документів, які дозволяють вірянам релігійних конфесій фотографуватися в головних уборах</b>
        </b>
      </p>
      <p>Про це повідомляє прес-служба ДМСУ.</p>
      <p>“Для представників окремих віросповідань фотографування на документ було доволі чутливою темою. Їх релігійні переконання і традиція носити певні головні убори у повсякденному житті суперечили встановленим державним стандартам фотозображень. Але відтепер ці протиріччя скасовано! Особі, яка оформляє документ, надано право фотографуватися у головному уборі – відповідно до релігійних переконань і конфесійних традицій носити їх у повсякденному житті”, – йдеться у повідомленні.</p>
      <p>Крім того, фотографування у головних уборах, штучних предметах та матеріалах допускається також за медичними показаннями, підтвердженими медичним висновком закладу охорони здоров’я.</p>
      <p>Не допускається фотографування у головних уборах, не пов’язаних з релігійними віруваннями і традиціями (кепки, бейсболки, декоративні хустки, накидки тощо), з навушниками (навіть бездротовими), у сонцезахисних і затемнених окулярах, у лікувальних окулярах із пошкодженим склом, а також кольорових лінзах.</p>
      <figure>
        <img src="https://rubryka.com/wp-content/uploads/2019/11/2-50.jpg"/>
      </figure>
      <figure>
        <img src="https://rubryka.com/wp-content/uploads/2019/11/2-50.jpg"/>
      </figure>
    </article>
  </body>
</html>