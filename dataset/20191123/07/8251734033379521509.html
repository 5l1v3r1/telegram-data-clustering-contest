<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/attualita/salmonella-nelle-cozze-sgusciate-selex/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-23T07:42:43+00:00"/>
    <meta property="og:title" content="Salmonella nelle cozze sgusciate Selex"/>
    <meta property="og:description" content="Salmonella nelle cozze sgusciate Selex. L’avviso di richiamo del ministero della Salute per rischio microbiologico."/>
  </head>
  <body>
    <article>
      <h1>Salmonella nelle cozze sgusciate Selex</h1>
      <h2>L’avviso di richiamo del Ministero della Salute per rischio microbiologico.</h2>
      <address>
        <time datetime="2019-11-23T07:42:43+00:00">23 Nov 2019, 07:42</time>
      </address>
      <figure>
        <img src="https://notiziaoggivercelli.it/media/2019/11/cozze-650x424.jpg"/>
      </figure>
      <p>Salmonella nelle cozze sgusciate Selex. L’avviso di richiamo del ministero della Salute per rischio microbiologico.</p>
      <h3>Salmonella nelle cozze</h3>
      <p>Rischio microbiologico per Salmonella spp. Questo il motivo che ha spinto oggi il Ministero della salute a diffondere un avviso di richiamo di un lotto di cozze sgusciate della Selex, marchio presente nei punti vendita di tutta Italia.</p>
      <h3>Sgusciate precotte Selex</h3>
      <p>Nello specifico si tratta del prodotto <b>“cozze cilene sgusciate precotte surgelate”, nella confezione da 250 grammi</b>. Il lotto interessato dal richiamo è il numero RD17 prodotto da Panapesca Spa nello stabilimento di via Mazzini 31 a Massa e Cozzile (nell’area di pertinenza del nostro <a href="https://giornaledipistoia.it/"><b>GiornalediPistoia.it</b></a>).</p>
      <h3>Da non consumare</h3>
      <p>Il motivo del richiamo è l’esito positivo nelle analisi per la ricerca di Salmonella spp. A scopo cautelativo e al fine di garantire la sicurezza dei consumatori, Giovanni D’Agata, presidente dello “Sportello dei Diritti”, raccomanda di <b>non consumare le cozze</b> con il numero di lotto segnalato e restituirle al punto vendita dove sono state acquistate.</p>
      <related>
        <h4>Leggi anche:</h4>
        <a href="https://notiziaoggivercelli.it/attualita/dopo-la-meloni-luciana-littizzetto-riprende-il-tik-tok-virale-video/"/>
      </related>
      <h3>Attenzione ai canali distributivi</h3>
      <p>Il rischio, rilanciando le raccomandazioni del Servizio di Igiene degli Allevamenti e delle produzioni zootecniche, è che i mitili <b>prelevati abusivamente</b> possano esser commercializzati al di fuori dei canali legali, mettendo a grave rischio la salute dei consumatori. Mentre i molluschi acquistati esclusivamente attraverso “<b>canali autorizzati</b> all’interno di sacchetti con etichette che ne riportano la provenienza, possono essere acquistati in sicurezza”.</p>
    </article>
  </body>
</html>