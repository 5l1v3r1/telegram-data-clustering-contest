<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134919-niurios-spurs-dienos-klubas-popo-eroje-uzfiksavo-ilgiausia-nesekmiu-ruoza.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-23T07:59:00+00:00"/>
    <meta property="og:title" content="Niūrios „Spurs“ dienos: klubas Popo eroje užfiksavo ilgiausią nesėkmių ruožą"/>
    <meta property="og:description" content="San Antonijaus „Spurs“ (5-11) patyrė aštuntąją nesėkmę iš eilės ir užfiksavo ilgiausią nuo 1996 metų klube dirbančio trenerio Greggo Popovichiaus pralaimėjimų seriją. „Spurs“ išvykoje 104:115 (22:29, 30:30, 28:28, 24:28) turėjo pripažinti Filadelfijos „76ers“ (10-5) pranašumą. Pastarąjį kartą San Antonijaus ekipa aštuonis pralaimėjimus iš eilės patyrė 1996 metų lapkritį, kai komandą dar treniravo Bobas Hillas. Tuomet Popovichius ..."/>
  </head>
  <body>
    <article>
      <h1>Niūrios „Spurs“ dienos: klubas Popo eroje užfiksavo ilgiausią nesėkmių ruožą</h1>
      <address>
        <time datetime="2019-11-23T07:59:00+00:00">23 Nov 2019, 07:59</time>
      </address>
      <p>Nuotr.: AP – Scanpix</p>
      <figure>
        <a href="https://www.basketnews.lt/paveikslelis-207542-any1000x1000.jpg">
          <img src="https://www.basketnews.lt/paveikslelis-207542-any630x500.jpg"/>
        </a>
      </figure>
      <p>Nuotr. AP – Scanpix</p>
      <p>San Antonijaus „Spurs“ (5-11) patyrė aštuntąją nesėkmę iš eilės ir užfiksavo ilgiausią nuo 1996 metų klube dirbančio trenerio Greggo Popovichiaus pralaimėjimų seriją.</p>
      <p>„Spurs“ išvykoje <a href="https://www.basketnews.lt/rungtynes/ziureti/83408-philadelphia-76ers-san-antonio-spurs.html"><b>104:115</b> (22:29, 30:30, 28:28, 24:28)</a> turėjo pripažinti Filadelfijos „76ers“ (10-5) pranašumą.</p>
      <p>Pastarąjį kartą San Antonijaus ekipa aštuonis pralaimėjimus iš eilės patyrė 1996 metų lapkritį, kai komandą dar treniravo Bobas Hillas. Tuomet Popovichius buvo komandos generalinis direktorius. Vėliau tą sezoną jis pats atleido Hillą ir sėkmingai užėmė jo vietą.</p>
      <p>Blogiausia Popovichiaus serija iki šio sezono buvo 7 pralaimėjimai paeiliui 1997-aisiais.</p>
      <p>„Spurs“ gretose 29 taškus pelnė DeMaras DeRozanas, kuris pataikė 12 dvitaškių iš 23, visas 5 baudas ir nė karto neatakavo iš tritaškio zonos.</p>
      <p>Filadelfijos ekipoje australas Benas Simmonsas su 10 taškų, 10 atkovotų kamuolių ir 13 rezultatyvių perdavimų atliko trigubą dublį.</p>
      <figure>
        <iframe src="https://www.youtube.com/embed/t82v7l0AG88" width="630" height="354" data-service="Youtube" scrolling="no"/>
      </figure>
      <p>Joelis Embiidas surinko dvigubą dublį su 21 tašku (9/11 dvit.) ir 14 atkovotų kamuolių.</p>
      <figure>
        <iframe src="https://www.youtube.com/embed/823WT4ndbXA" width="630" height="354" data-service="Youtube" scrolling="no"/>
      </figure>
      <p>
        <i>„76ers“: Tobiasas Harrisas 26 (10/16 metimai), Joelis Embiidas 21 (9/11 dvit., 14 atk. kam.), Alas Horfordas 18 (9 atk. kam., 6 rez. perd.), Furkanas Korkmazas 17 (4/7 trit.), Jamesas Ennisas 13 (5/6 metimai), Benas Simmonsas 10 (10 atk. kam., 13 rez. perd.).</i>
      </p>
      <p>
        <i>„Spurs“: DeMaras DeRozanas 29 (12/23 dvit., 7 atk. kam.), Rudy Gay 22 (3/3 trit.), LaMarcusas Aldridge’as 17.</i>
      </p>
      <p>
        <b>Rungtynių epizodai:</b>
      </p>
      <figure>
        <iframe src="https://www.youtube.com/embed/Kp3gHure12k" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204588-crop100x150.jpg"/>
      </figure>
      <p><a href="https://www.basketnews.lt/zaidejai/8306-tobias-harris.html">Tobias Harris</a> Taškai: 26 Naudingumas: 29 Blokuoti metimai: 2 Baudų metimai: 75% 3/4</p>
    </article>
  </body>
</html>