<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/skandalni-socha-very-spinarove-syn-rezignoval-nema-uz-silu-bojovat-za-mamu"/>
    <meta property="og:site_name" content="eXtra.cz"/>
    <meta property="article:published_time" content="2019-11-23T07:00:00+00:00"/>
    <meta property="og:title" content="Skandální socha Věry Špinarové: Syn rezignoval, nemá už sílu bojovat za mámu"/>
    <meta property="og:description" content="Před více než rokem rozvířilo hladinu veřejného mínění umělecké dílo Davida Moješčíka, socha zesnulé zpěvačky Věry Špinarové (†65). Ta stojí na veřejném místě v Ostravě a podle mínění většiny se zpěvačce ani trochu nepodobá, lidem spíš připomíná Milana Šteindlera, Aťku Janouškovou, Janu Hlaváčovou nebo jadernou odbornici Danu Drábovou. Po výměně vedení tamní radnice to vypadalo, že bude všemi kritizovaná socha odstraněna, syn zesnulé zpěvačky už ale nemá sílu dál celou věc řešit."/>
  </head>
  <body>
    <article>
      <h6 class="kicker">MARNOST</h6>
      <h1>Skandální socha Věry Špinarové: Syn rezignoval, nemá už sílu bojovat za mámu</h1>
      <address><time datetime="2019-11-23T07:00:00+00:00">23 Nov 2019, 07:00</time> by <a rel="author">David Zápal</a></address>
      <slideshow>
        <figure>
          <img src="https://www.extra.cz/images/thumbs/4a/47/4a47e11-208719-spinarova-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Socha Věry Špinarové a její syn Adam Pavlík.</figcaption>
        </figure>
        <figure>
          <img src="https://www.extra.cz/images/thumbs/77/de/77de260-204521-2-2560x0-shrink.jpg"/>
          <figcaption>Věra Špinarová si není vůbec podobná.<cite>eXtra.cz</cite></figcaption>
        </figure>
        <figure>
          <img src="https://www.extra.cz/images/thumbs/06/88/0688c82-154026-22772-322121580341-6496498-n-2560x0-shrink.jpg"/>
          <figcaption>Věra Špinarová<cite>profimedia</cite></figcaption>
        </figure>
        <figure>
          <img src="https://www.extra.cz/images/thumbs/de/08/de083aa-154773-profimedia-0244343761-1-2560x0-shrink.jpg"/>
          <figcaption>Adam Pavlík<cite>Profimedia</cite></figcaption>
        </figure>
        <figcaption>
          <a href="https://www.extra.cz/skandalni-socha-very-spinarove-syn-rezignoval-nema-uz-silu-bojovat-za-mamu/galerie/4">+ Dalších 16 fotografií</a>
        </figcaption>
      </slideshow>
      <p>
        <b>Před více než rokem rozvířilo hladinu veřejného mínění umělecké dílo Davida Moješčíka, socha zesnulé zpěvačky Věry Špinarové (†65). Ta stojí na veřejném místě v Ostravě a podle mínění většiny se zpěvačce ani trochu nepodobá, lidem spíš připomíná Milana Šteindlera, Aťku Janouškovou, Janu Hlaváčovou nebo jadernou odbornici Danu Drábovou. Po výměně vedení tamní radnice to vypadalo, že bude všemi kritizovaná socha odstraněna, syn zesnulé zpěvačky už ale nemá sílu dál celou věc řešit.</b>
      </p>
      <p>Když se <a href="https://www.extra.cz/v-ostrave-spachali-otresnou-sochu-very-spinarove-je-to-jeste-vetsi-paskvil-nez-karel-kryl">bronzová socha objevila</a>, byl <a href="https://www.extra.cz/tema/adam-pavlik">Adam Pavlík</a>, syn <a href="https://www.extra.cz/tema/vera-spinarova">Věry Špinarové</a>, jejím největším kritikem. „My opravdu nechtěli, aby tam byla dokonalá podoba. Jen by asi bylo záhodno, aby se socha aspoň trošku mámě podobala. Přitom tahle je někde úplně jinde. Je to jiný člověk. S mámou to nemá nic společného. Kdyby ten sochař udělal jenom pamětní desku, tak udělá líp,“ prohlásil před rokem.</p>
      <h3>Únava</h3>
      <p>Pak svitla naděje kvůli změně politické garnitury. <b>„Naštěstí se po volbách vyměnilo vedení radnice, s tím novým se naštěstí dá jednat. Mám z nich celkem dobrý pocit, tak snad jednání povedou ke zdárným koncům,“</b> <a href="https://www.extra.cz/syn-very-spinarove-jasa-skandalni-socha-mamy-uz-v-ostrave-asi-dlouho-strasit-nebude">řekl nám loni v prosinci</a> syn zesnulé hvězdy.</p>
      <p>Jenže nyní už ani novým politikům moc nevěří. <b>„Zatím se nic nezměnilo, socha je stále na svém místě. Měla by se konat jakási dražba, ale co vím, je nějaký problém se smlouvou s tím panem sochařem. Byl bych hrozně rád, kdyby to nějak dopadlo, stále tomu ale brání smlouva podepsaná bývalým vedením radnice. Už jsem z toho ale unavený. Mám strach, že se to nechá vyšumět,“</b> krčí nyní rameny <a href="https://www.extra.cz/tema/adam-pavlik">Adam Pavlík</a>, který obraně maminky věnoval velké množství času a energie, jejíž zásoby ale nejsou bezedné.</p>
      <p>
        <b>Čtěte také:</b>
      </p>
      <ul>
        <li>
          <a href="https://www.extra.cz/v-ostrave-spachali-otresnou-sochu-very-spinarove-je-to-jeste-vetsi-paskvil-nez-karel-kryl">První zpráva o soše Věry Špinarové</a>
        </li>
        <li>
          <a href="https://www.extra.cz/syn-very-spinarove-65-zuri-kvuli-sose-mamy-prozradil-nam-co-provede">Takhle Adam Pavlík zuřil po odhalení sochy</a>
        </li>
        <li>
          <a href="https://www.extra.cz/mesic-po-odhaleni-sochy-very-spinarove-kouka-na-opilce-a-ma-spinu-za-nehty">Socha měsíc po odhalení: Kouká na opilce a má špínu za nehty</a>
        </li>
        <li>
          <a href="https://www.extra.cz/vytvoril-sochu-very-spinarove-a-ted-vzkazuje-jsou-to-nekvalitni-fotografie-pavlik-s-odhalenim-souhlasil">Reakce sochaře</a>
        </li>
        <li>
          <a href="https://www.extra.cz/to-je-ale-balik-pravda-o-tom-kolik-si-vzal-mojescik-za-serednou-sochu-very-spinarove">Kolik si sochař vydělal peněz?</a>
        </li>
        <li>
          <a href="https://www.extra.cz/syn-very-spinarove-jasa-skandalni-socha-mamy-uz-v-ostrave-asi-dlouho-strasit-nebude">Jak se Pavlík marně radoval, že socha brzy zmizí?</a>
        </li>
      </ul>
    </article>
  </body>
</html>