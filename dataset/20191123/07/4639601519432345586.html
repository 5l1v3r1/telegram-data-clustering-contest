<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/23/sports/o-olympiakos-dokimazetai-sti-nea-smyrni-i-ksanthi-sti-lamia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-23T07:45:54+00:00"/>
    <meta property="og:title" content="Ο Ολυμπιακός δοκιμάζεται στη Νέα Σμύρνη, η Ξάνθη στη Λαμία"/>
    <meta property="og:description" content="Ο Πανιώνιος υποδέχεται τον Ολυμπιακό και η Λαμία την Ξάνθη στα ματς με τα οποία κάνει σέντρα ξανά η Super League για την ενδέκατη αγωνιστική"/>
  </head>
  <body>
    <article>
      <h1>Ο Ολυμπιακός δοκιμάζεται στη Νέα Σμύρνη, η Ξάνθη στη Λαμία</h1>
      <h2>Ο Πανιώνιος υποδέχεται τον Ολυμπιακό και η Λαμία την Ξάνθη στα ματς με τα οποία κάνει σέντρα ξανά η Super League για την ενδέκατη αγωνιστική</h2>
      <address><time datetime="2019-11-23T07:45:54+00:00">23 Nov 2019, 07:45</time> by <a rel="author">ΤοΒΗΜΑ Team</a></address>
      <p>Η Super League ξεκινά και πάλι μετά τη διακοπή των Εθνικών ομάδων και το πρώτο «πιάτο» της ενδέκατης αγωνιστικής περιλαμβάνει δύο πολύ ενδιαφέροντα ματς.</p>
      <p>Ο Πανιώνιος υποδέχεται τον πρωτοπόρο Ολυμπιακό στην Νέα Σμύρνη, ενώ η Λαμία την Ξάνθη σε ένα ματς με το δικό του ενδιαφέρον.</p>
      <p>
        <a href="https://www.in.gr/2019/11/23/economy/oikonomikes-eidiseis/oi-epta-nees-katigories-asfalistikon-eisforon/">Οι επτά νέες κατηγορίες ασφαλιστικών εισφορών – Ποιοι κερδίζουν και ποιοι χάνουν</a>
      </p>
      <h3>Πανιώνιος – Ολυμπιακός  19:30</h3>
      <p>Με τους Βαλμπουενά και Γκιγιέρμε ο Ολυμπιακός θα πάει στη Νέα Σμύρνη με στόχο φυσικά τη νίκη ώστε να μην έχει απώλειες ενόψει του μεγάλου ντέρμπι που ακολουθεί την επόμενη Κυριακή κόντρα στον ΠΑΟΚ στο «Γ. Καραϊσκάκης». Ο Πέδρο Μαρτίνς συμπεριέλαβε τους δύο άσους στην αποστολή και μένει να φανεί αν θα τους ξεκινήσει βασικούς. Ο Ολυμπιακός ο οποίος έχει και το ματς με την Τότεναμ την ερχόμενη Τρίτη στο Λονδίνο και φυσικά δεν θα ήθελε κανενός είδους απώλεια πριν από αυτό το ματς.</p>
      <p>Όσο για τον Πανιώνιο που προέρχεται από το μεγάλο διπλό στην Ξάνθη πριν την διακοπή, θα παλέψει για ό,τι καλύτερο κόντρα στον πρωτοπόρο της βαθμολογίας. Ο προπονητής της ομάδας, Νίκι Παπαβασιλείου θα έχει κανονικά τον Κότνικ στη διάθεσή του ενώ εκτός αποστολής έμειναν οι Μαξίμοβιτς και Ντομίνγκες.</p>
      <h4>Λαμία – Ξάνθη 20:00</h4>
      <p>Η Λαμία υποδέχεται την Ξάνθη και προέρχεται από το μεγάλο διπλό με 3-0 μέσα στην Λάρισα, νίκη που ήταν και η δεύτερη σερί της στο πρωτάθλημα. Προβλήματα δεν έχει ο Άκης Μάντζιος με την Λαμία να θέλει φυσικά τη νίκη για να φτιάξει ένα σερί τριών ματς με ισάριθμες νίκες ξεφεύγοντας από τις τελευταίες θέσεις της βαθμολογίας.</p>
      <p>Όσο για την Ξάνθη, ταξιδεύει στην Λαμία με τέσσερα προβλήματα καθώς ο Κίκο Ραμίρεθ δεν θα έχει στη διάθεσή του τους Μπαξεβανίδη και Φοσέ οι οποίοι είναι τραυματίες αλλά και τους Στάρτζεον και Κοβάσεβιτς που είναι τιμωρημένοι.</p>
      <p>Αναλυτικά το πρόγραμμα:</p>
      <p>Σάββατο (23/11)</p>
      <p>Πανιώνιος – Ολυμπιακός 19:30 Novasports 2</p>
      <p>Λαμία – Ξάνθη 20:00 ΕΡΤ Sports</p>
      <p>Κυριακή (24/11)</p>
      <p>Ατρόμητος – ΟΦΗ 17:00 ΕΡΤ Sports</p>
      <p>Αστέρας Τρίπολης – Βόλος 17:15 Novasports 2</p>
      <p>ΠΑΟΚ – ΑΕΛ 18:00 PAOK TV</p>
      <p>ΑΕΚ – Άρης 19:30 Νovasports 1</p>
      <p>Παναιτωλικός – Παναθηναϊκός 19:30 ΕΡΤ Sports</p>
      <p>
        <a href="http://wp.mgmt.tovima.gr/2019/11/22/society/me-aroma-esthonias-oi-nees-psifiakes-taytotites/">Με άρωμα Εσθονίας οι νέες ψηφιακές ταυτότητες</a>
      </p>
    </article>
  </body>
</html>