<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/vezetunk/2019/11/23/ha-dominic-toretto-2250-lovas-chargerere-fajt-a-fogad-akkor-ezt-nezd-meg/"/>
    <meta property="og:site_name" content="Vezess"/>
    <meta property="article:published_time" content="2019-11-23T07:00:36+00:00"/>
    <meta property="og:title" content="Ha Dominic Toretto 2250 lovas Chargerére fájt a fogad, akkor ezt nézd meg!"/>
    <meta property="og:description" content="A Halálos iramban hetedik részében tűnik fel a 2250 lóerős Charger, melyet Vin Diesel vezetett."/>
  </head>
  <body>
    <article>
      <h1>Ha Dominic Toretto 2250 lovas Chargerére fájt a fogad, akkor ezt nézd meg!</h1>
      <address><time datetime="2019-11-23T07:00:36+00:00">23 Nov 2019, 07:00</time> by <a rel="author" href="https://www.vezess.hu/author/demecsaba/" target="_blank">Deme Csaba</a></address>
      <p>
        <b>A Halálos iramban hetedik részében tűnik fel a 2250 lóerős Charger, melyet Vin Diesel vezetett.</b>
      </p>
      <p>A legtöbb filmes autóból többet is tartanak egy produkcióhoz, ráadásul sok esetben replikát vagy csak simán látványosabbra alakított autókat láthatunk a vásznon. A Dominic Torettot alakító Vin Diesel azonban tényleg egészen brutális Dodge Chargert vezetett a Halálos iramban hetedik részében. Ez a Maximus Charger volt az, aminek a gépházteteje alatt ez a motor van:</p>
      <slideshow>
        <figure>
          <img src="https://vezess2.p3k.hu/app/uploads/2019/11/dodge-charger-maximus-06.jpg"/>
        </figure>
        <figure>
          <img src="https://vezess2.p3k.hu/app/uploads/2019/11/dodge-charger-maximus-05.jpg"/>
        </figure>
        <figure>
          <img src="https://vezess2.p3k.hu/app/uploads/2019/11/dodge-charger-maximus-03.jpg"/>
        </figure>
        <figure>
          <img src="https://vezess2.p3k.hu/app/uploads/2019/11/dodge-charger-maximus-02.jpg"/>
        </figure>
      </slideshow>
      <p>Ez egy 9,4 literes Hemi V8-as, amire két turbófeltöltő került. A 2250 lóerős motort  Tom Nelson építette és a Charger képes vele 1,8 másodperc alatt 60 mérföld/órára (96 km/óra) gyorsulni. Alatta teljesen állítható futómű és hatdugattyús fékek vannak, mert itt nagyon fontos, hogy meg tudjon állni. A menetstabilizáló elektronika pedig GPS alapú.</p>
      <figure>
        <img src="https://vezess2.p3k.hu/app/uploads/2019/11/dodge-charger-maximus-01-700x394.jpg"/>
      </figure>
      <p>Egyedi alvázat gyártott alá a Scott Spock Racing, így 400%-kal merevebb és valamivel szélesebb is lett az eredetinél. A karosszériában 16 ezer munkaóra van, mert a Chargert egy különleges, átlátszó fényezés borítja, hogy a nyers fém karosszéria látható legyen. Az már csak apróság, hogy a belteret teljesen egészében olasz bőr borítja és egyedi SSR hangrendszer van benne, valamint IOS alapú érintőkijelző.</p>
      <footer>Forrás: carscoops.com</footer>
    </article>
  </body>
</html>