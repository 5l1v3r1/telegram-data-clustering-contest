<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/sondaj-bomba-pe-ultima-suta-de-metri-rasturnare-de-situatie-pentru-iohannis-si-dancila-cine-va-fi-presedintele-romaniei-18608282.html"/>
    <meta property="og:site_name" content="Gândul"/>
    <meta property="article:published_time" content="2019-11-23T07:43:00+00:00"/>
    <meta property="og:title" content="Sondaj-bombă pe ultima sută de metri. Răsturnare de situaţie pentru Iohannis şi Dăncilă / Cine va fi preşedintele României"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Sondaj-bombă pe ultima sută de metri. Răsturnare de situaţie pentru Iohannis şi Dăncilă / Cine va fi preşedintele României</h1>
      <h2>Alegerile prezidenţiale 2019, Turul 2, vor avea loc duminică, 24 noiembrie. Ce relevă un nou sondaj.</h2>
      <address><time datetime="2019-11-23T07:43:00+00:00">23 Nov 2019, 07:43</time> by <a rel="author" href="https://www.gandul.info/autor/gandul" target="_blank">Gandul</a></address>
      <p>La întrebarea „Cu cine votezi în turul 2 la Alegerile Prezidenţiale?”, 49,7% dintre români l-au ales pe Klaus Iohannis, iar 41,87% pe Viorica Dăncilă.<br/><br/>Remarcăm diferenţa tot mai mică dintre cei doi candidaţi, chiar dacă discutăm despre un sondaj.<br/><br/>Mai mult, aproape 6% dintre români au zis că nu mai merg la vot.<br/><br/>Nu în ultimul rând, potrivit sondajului <a href="https://a1.ro/news/politic/sondaj-alegeri-prezidentiale-2019-turul-2-voteaza-presedintele-romaniei-id932579.html">a1.ro</a>, 3,07% dintre români spun că-şi vor anula votul.<br/><br/>Au votat până sâmbătă, ora 09.40, peste 18.000 de români.</p>
      <p>Casele de pariuri vorbesc despre un succes categoric marca Iohannis, dar şi despre o diferenţă majoră, în detrimentul lui Dăncilă, scrie digisport.<br/><br/>Chiar dacă analistul Ion Cristoiu preciza, într-un interviu pentru gândul, că diferenţa de voturi va cântări greu asupra psihicului lui Iohannis, deoarece va fi contrabalansată de o prezenţă slabă la vot, preşedintele în exerciţiu va lua sigur un al doilea mandat pe cinci ani.<br/><br/>Iohannis are o cotă de 1,06 pentru a câştiga la un bookmaker ce are în oferă şi pariuri pe politică, însemnând că, de exemplu, cine mizează 100 de lei pe realegerea preşedintelui va câştiga 106 lei.<br/><br/>Dăncilă are însă cotă 8.00, însemnând că, în caz de câştig, pariorul va câştiga de opt ori banii pariaţi.<br/><br/>Iohannis este favorit să obţină victoria lejer, la o diferenţă majoră. Cei care mizează pe Iohannis spun că va obţine 60,5% din voturi şi primesc o cotă de doar 1,35.<br/><br/>În privinţa mobilizării electoratului, cei care pariază pe o prezenţă la vot mai mică de 50,5% primesc o cotă de 1,90, iar cei care cred că se va depăşi acest prag - 1,75.<br/><br/>Bookmakerii îi dau lui Iohannis cote cuprinse între 1,02 şi 1,07, în timp ce Dăncilă are cote care variază între 7,50 şi 10,00.<br/><br/>Reprezentantul liberal era favorit şi înaintea primului tur de scrutin, când a primit din partea caselor de pariuri 1,20 pentru un nou mandat la Cotroceni. Liderul PSD a plecat la drum cu cota 6,00.<br/><br/>La alegerile prezidenţiale din noiembrie 2014, în turul doi au ajuns Victor Ponta şi Klaus Iohannis. Interesant este că atunci reprezentantul PSD era marele favorit - avea o cotă de 1,10, dar a pierdut. Actualul preşedinte primise din partea bookmakerilor cota 5,50.<br/><br/>Acum cinci ani, Klaus Iohannis a obţinut în turul doi 54,43% din voturi, în timp ce rivalul său a primit 45,56%.</p>
      <figure>
        <a href="https://a1.ro/news/politic/sondaj-alegeri-prezidentiale-2019-turul-2-voteaza-presedintele-romaniei-id932579.html">
          <img src="http://storage0.dms.mpinteractiv.ro/media/1/186/26946/18608282/1/voturi-iohannis-si-dancila-a1-sondaj.jpg?height=408&amp;width=600"/>
        </a>
      </figure>
    </article>
  </body>
</html>