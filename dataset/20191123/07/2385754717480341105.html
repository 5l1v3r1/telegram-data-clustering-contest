<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598697/odigos-egklovistike-sto-oxima-tou-meta-apo-troxaio-sto-dromo-troodousplatron"/>
    <meta property="og:site_name" content="SIGMALIVE"/>
    <meta property="article:published_time" content="2019-11-23T07:41:00+00:00"/>
    <meta property="og:title" content="Οδηγός εγκλωβίστηκε στο όχημά του μετά από τροχαίο στο δρόμο Τροόδους-Πλατρών"/>
    <meta property="og:description" content="Τροχαίο ατύχημα σημειώθηκε στις 21:30 το βράδυ της Παρασκευής(22/11) στο δρόμο Τροόδους-Πλατρών. Σύμφωνα με την Αστυνομίας 38χρονος οδηγός, Βρετανός..."/>
  </head>
  <body>
    <article>
      <h1>Οδηγός εγκλωβίστηκε στο όχημά του μετά από τροχαίο στο δρόμο Τροόδους-Πλατρών</h1>
      <address><time datetime="2019-11-23T07:41:00+00:00">23 Nov 2019, 07:41</time> by <a rel="author">sigmalive</a></address>
      <p>Τροχαίο ατύχημα σημειώθηκε στις 21:30 το βράδυ της Παρασκευής(22/11) στο δρόμο Τροόδους-Πλατρών.</p>
      <p>Σύμφωνα με την Αστυνομίας 38χρονος οδηγός, Βρετανός μόνιμος κάτοικος Κύπρου, ενώ κινείτο με το όχημά του στο δρόμο Τροόδους-Πλατρών, κάτω από συνθήκες που διερευνώνται, έχασε τον έλεγχο του οχήματός του, εισήλθε στο αντίθετο ρεύμα του δρόμου και ακινητοποιήθηκε σε τσιμεντένιο περιτείχισμα.</p>
      <p>Μετά την σύγκρουση το όχημα του 38χρονου ανετράπη με αποτέλεσμα αυτός να εγκλωβιστεί σε αυτό, ωστόσο απεγκλωβίστηκε μετά από παρέμβαση της Πυροσβεστικής Υπηρεσίας.</p>
      <p>Ο οδηγός μεταφέρθηκε στο Γενικό Νοσοκομείο Λεμεσού όπου κρατείται με εκδορές και τραύματα στο κεφάλι.</p>
      <p>Η κατάσταση της υγείας του θεωρείται ως εκτός κινδύνου.</p>
    </article>
  </body>
</html>