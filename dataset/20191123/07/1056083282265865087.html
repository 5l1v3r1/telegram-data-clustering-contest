<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200469/%D8%A7%D9%86%D8%B5%D8%A7%D8%B1%D8%A7%D9%84%D9%84%D9%87-%D8%A7%D8%B2-%D8%AA%D9%84%D9%81%D8%A7%D8%AA-%D8%AF%D9%87-%D9%87%D8%A7-%D9%85%D8%B2%D8%AF%D9%88%D8%B1-%D8%AF%D9%88%D9%84%D8%AA-%D9%85%D8%B3%D8%AA%D8%B9%D9%81%DB%8C-%D9%88-%D8%B3%D8%B1%D8%A8%D8%A7%D8%B2-%D8%B3%D8%B9%D9%88%D8%AF%DB%8C-%D8%AF%D8%B1-%D8%AC%D8%A8%D9%87%D9%87-%D9%87%D8%A7%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-23T07:02:24+00:00"/>
    <meta property="og:title" content="انصارالله از تلفات ده‌ها مزدور دولت مستعفی و سرباز سعودی در جبهه‌های مرزی خبر داد"/>
    <meta property="og:description" content="انصارالله یمن از کشته و زخمی شدن ده‌ها تن از نیروهای وابسته به دولت مستعفی یمن و ارتش عربستان در چندین عملیات‌ در جبهه‌های مرزی و استان‌های الجوف، تعز و حدیده خبر داد."/>
  </head>
  <body>
    <article>
      <h1>انصارالله از تلفات ده‌ها مزدور دولت مستعفی و سرباز سعودی در جبهه‌های مرزی خبر داد</h1>
      <address><time datetime="2019-11-23T07:02:24+00:00">23 Nov 2019, 07:02</time> by <a rel="author">سپیده حسینی</a></address>
      <p>انصارالله یمن از کشته و زخمی شدن ده‌ها تن از نیروهای وابسته به دولت مستعفی یمن و ارتش عربستان در چندین عملیات‌ در جبهه‌های مرزی و استان‌های الجوف، تعز و حدیده خبر داد.</p>
      <p>به گزارش ایسنا، به نوشته روزنامه فرامنطقه‌ای رای الیوم، جنبش انصارالله یمن اعلام کرد، ده‌ها تن از نیروهای مزدور دولت مستعفی یمن و ارتش عربستان در شش عملیات گسترده پیشروی در جبهه‌های مرزی و استان‌های الجوف، تعز و حدیده کشته و زخمی شدند.</p>
      <p>یحیی سریع، سخنگوی نیروهای مسلح یمن وابسته به انصارالله در بیانیه مطبوعاتی اظهار کرد: نیروهای انصارالله بیش از شش عملیات گسترده پیشروی در جبهه‌های مرزی و استان‌های الجوف، تعز و حدیده را دفع کرده و خسارت‌های بزرگی را به نیروها و مهمات آنها وارد کردند، با وجود حمایت هوایی از نیروهای دشمن با بیش از ده‌ها حمله هوایی که اکثر آنها علیه استان صعده انجام شدند، در این درگیری‌ها ده‌ها تن از جمله سربازان عربستانی کشته و زخمی شدند.</p>
      <p>انتهای پیام</p>
    </article>
  </body>
</html>