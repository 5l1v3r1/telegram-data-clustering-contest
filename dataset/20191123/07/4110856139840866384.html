<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/xaos_stin_kolombia_en_meso_antikybernitikon_diamartyrion_nekroi_3_astynomikoi_apo_ekriksi_autokinitou_bomba-589070/"/>
    <meta property="og:site_name" content="Real.gr"/>
    <meta property="article:published_time" content="2019-11-23T07:19:00+00:00"/>
    <meta property="og:title" content="Γιατρός ηλικίας 98 χρόνων αρνείται να συνταξιοδοτηθεί"/>
    <meta property="og:description" content="Τρεις αστυνομικοί σκοτώθηκαν και επτά ακόμα τραυματίστηκαν όταν φορτηγό γεμάτο με εκρηκτικά πυροδοτήθηκε έξω από αστυνομικό τμήμα στην Κολομβία εν μέσω μαζικών αντικυβενρητικών διαμαρτυριών στη χώρα, όπου κυριαρχούν η βία και οι λεηλασίες."/>
  </head>
  <body>
    <article>
      <h1>
        <a href="https://www.real.gr/kosmos/arthro/giatros_ilikias_98_xronon_arneitai_na_syntaksiodotithei-589065/">Γιατρός ηλικίας 98 χρόνων αρνείται να συνταξιοδοτηθεί</a>
      </h1>
      <address><time datetime="2019-11-23T07:19:00+00:00">23 Nov 2019, 07:19</time> by <a rel="author">Real.gr</a></address>
      <p>
        <b>Τρεις αστυνομικοί σκοτώθηκαν και επτά ακόμα τραυματίστηκαν όταν φορτηγό γεμάτο με εκρηκτικά πυροδοτήθηκε έξω από αστυνομικό τμήμα στην Κολομβία εν μέσω μαζικών αντικυβενρητικών διαμαρτυριών στη χώρα, όπου κυριαρχούν η βία και οι λεηλασίες.</b>
      </p>
      <p>Η έκρηξη έγινε στο Santander de Quilichao, μια πόλη περίπου 500 χιλιόμετρα από την πρωτεύουσα του έθνους, τη Μπογκοτά.</p>
      <p>Εν τω μεταξύ, τα τοπικά ΜΜΕ ανέφεραν ότι τουλάχιστον 10 άτομα τραυματίστηκαν κατά την έκρηξη.</p>
      <p>Ο υπουργός Άμυνας Carlos Homles Trujillo καταδίκασε την «σκληρή τρομοκρατική επίθεση», δεσμεύοντας να εντοπίσει και να τιμωρήσει τους δράστες.</p>
      <figure>
        <iframe data-src="https://twitter.com/ELTIEMPO/status/1198067559498682370?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Εικόνες που κυκλοφόρησαν στα κοινωνικά μέσα μαζικής ενημέρωσης δείχνουν ότι οι πυροσβέστες φτάνουν στη σκηνή του συμβάντος, με αστυνομικές σειρήνες να ακούγονται.</p>
      <figure>
        <iframe data-src="https://twitter.com/ELTIEMPO/status/1198080825297903618?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/AlejoCorralesCD/status/1198071900926337025?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Διαδηλωτές αψήφησαν την Παρασκευή την απαγόρευση της κυκλοφορίας που έχει επιβληθεί στη Μπογοτά και πραγματοποίησαν διαμαρτυρία με κατσαρόλες μπροστά από το σπίτι του προέδρου της Κολομβίας Ιβάν Ντούκε, στόχο την προηγουμένη ενός μαζικού κινήματος διαμαρτυρίας.</p>
      <figure>
        <img src="https://media.real.gr/filesystem/images/20191123/low/1_252863_180315.JPG"/>
      </figure>
      <p>Περίπου 50 άνθρωποι παιάνισαν τον εθνικό ύμνο μπροστά από την οικία του Κολομβιανού προέδρου στο βόρειο τμήμα της Μπογοτά με τη συνοδεία του χτυπήματος κατσαρολών.</p>
      <figure>
        <img src="https://media.real.gr/filesystem/images/20191123/low/3_252863_180317.JPG"/>
      </figure>
      <p>Νωρίτερα το βράδυ της Παρασκευής ο πρόεδρος Ντούκε είχε καλέσει σε εθνικό διάλογο.</p>
      <p>«Από την ερχόμενη εβδομάδα θα δρομολογήσω έναν εθνικό διάλογο, που θα ενισχύσει την υπάρχουσα ατζέντα της κοινωνικής πολιτικής, ώστε να εργασθούμε έτσι με τρόπο ενωτικό με ένα μεσο-μακροπρόθεσμο όραμα, που θα μας επιτρέψει να μειώσουμε τις κοινωνικές ανισότητες», ανακοίνωσε ο πρόεδρος σε τηλεοπτικό του διάγγελμα, διευκρινίζοντας ότι αυτός ο διάλογος θα πραγματοποιηθεί «σε όλες τις περιοχές, με όλους τους παράγοντες».</p>
      <p>Ο 43χρονος Ντούκε, που δεν είναι καθόλου δημοφιλής αν και βρίσκεται λιγότερους από 15 μήνες στην εξουσία, έκανε με αυτό τον τρόπο ένα πρώτο βήμα προς τις οργανώσεις που είχαν καλέσει στη μεγαλύτερη λαϊκή κινητοποίηση των τελευταίων ετών εναντίον της κυβέρνησης.</p>
      <figure>
        <iframe src="https://www.youtube.com/embed/FqsvCFzVdiA" width="640" height="360" data-service="Youtube" scrolling="no"/>
      </figure>
    </article>
  </body>
</html>