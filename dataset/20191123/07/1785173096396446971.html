<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/social/parastas-la-doi-ani-de-la-moartea-regelui-mihai-i-la-noua-catedrala-arhiepiscopala-si-regala-de-la-curtea-de-arges-1922402523002019110719178065"/>
    <meta property="og:site_name" content="News.ro"/>
    <meta property="article:published_time" content="2019-11-23T07:25:00+00:00"/>
    <meta property="og:title" content="Parastas la doi ani de la moartea Regelui Mihai I, la Noua Catedrală Arhiepiscopală şi Regală de la Curtea de Argeş"/>
    <meta property="og:description" content="Majestatea Sa Margareta Custodele Coroanei şi Alteţa Sa Regală Principele Radu, alături de Alteţa Sa Regală Principesa Sofia, vor lua parte, sâmbătă, la Curtea de Argeş, la ora 12.00, la parastasul Regelui Mihai I al României, la împlinirea a doi ani de la moarte."/>
  </head>
  <body>
    <article>
      <h1>Parastas la doi ani de la moartea Regelui Mihai I, la Noua Catedrală Arhiepiscopală şi Regală de la Curtea de Argeş</h1>
      <address>
        <time datetime="2019-11-23T07:25:00+00:00">23 Nov 2019, 07:25</time>
      </address>
      <p>
        <b>Majestatea Sa Margareta Custodele Coroanei şi Alteţa Sa Regală Principele Radu, alături de Alteţa Sa Regală Principesa Sofia, vor lua parte, sâmbătă, la Curtea de Argeş, la ora 12.00, la parastasul Regelui Mihai I al României, la împlinirea a doi ani de la moarte.</b>
      </p>
      <p>Potrivit unui comunicat al Casei regale, serviciul religios va avea loc la mormântul Regelui Mihai I, în pridvorul Noii Catedrale Arhiepiscopale şi Regale.</p>
      <p>Rugăciunea de la mormânt se va desfăşura privat, doar în prezenţa familiei regale.</p>
      <p>Toţi cei care doresc să ia parte la acest eveniment sunt bineveniţi.</p>
      <p>Accesul publicului va fi permis în faţa Noii Catedrale de la Curtea de Argeş, iar după ceremonie, în Pridvor, unde vor putea fi depuse flori la mormânt.</p>
      <p>Regele Mihai a încetat din viaţă, în 5 decembrie 2017, la ora 13.00, ora României, la reşedinţa privată din Elveţia, fiind înmormântat în 16 decembrie.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>