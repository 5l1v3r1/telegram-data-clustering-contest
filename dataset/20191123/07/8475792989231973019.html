<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/varmland/inbrott-i-tva-restauranger-i-kristinehamn"/>
    <meta property="og:site_name" content="SVT Nyheter"/>
    <meta property="article:published_time" content="2019-11-23T07:49:51+00:00"/>
    <meta property="og:title" content="Inbrott i två restauranger i Kristinehamn"/>
    <meta property="og:description" content="Det har varit inbrott i två restauranger i Kristinehamn på lördagsmorgonen. Från en restaurang ska alkohol ha stulits. Där ska det också finnas en videoinspelning på inbrottet."/>
  </head>
  <body>
    <article>
      <h1>Inbrott i två restauranger i Kristinehamn</h1>
      <address><time datetime="2019-11-23T07:49:51+00:00">23 Nov 2019, 07:49</time> by <a rel="author">Bengt Hedin</a></address>
      <p>
        <b>Det har varit inbrott i två restauranger i Kristinehamn på lördagsmorgonen.<br/>Från en restaurang ska alkohol ha stulits. Där ska det också finnas en videoinspelning på inbrottet.</b>
      </p>
      <p>– Larmet kom först 06.05 om ett inbrott i centrala Kristinehamn där någon ska ha tagit sig in genom entrédörren på det här stället, säger Kenneth Johannesson, presstalesperson för polisen i region Bergslagen.</p>
      <p>Vid sjutiden på morgonen kom nästa larm om inbrott i en restaurang i Kristinehamn.</p>
      <p>– Det ska vara en person med huvtröja som tagit sig in genom en krossad ruta. Det ska finnas övervakningsfilm med den här personen på och vi hoppas att han går att identifiera utifrån bilderna, säger Kenneth Johannesson.</p>
      <p>Inbrottstjuven, som försvann från platsen med bland annat en del alkohol, ska också ha setts av ett vittne.</p>
    </article>
  </body>
</html>