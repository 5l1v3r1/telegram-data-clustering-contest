<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/vaslui/trafic-blocat-drumul-european-581-apropiere-crasna-autocamion-incarcat-nisip-s-a-rasturnat-1_5dd8dd865163ec427150298e/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-23T07:27:28+00:00"/>
    <meta property="og:title" content="Trafic blocat pe Drumul European 581, în apropiere de Crasna. Un autocamion încărcat cu nisip s-a răsturnat"/>
    <meta property="og:description" content="Un autocamion încărcat cu nisip s-a răsturnat sâmbătă dimineaţa pe DE 581, în judeţul Vaslui, în apropiere de Crasna. Traficul este blocat pe ambele sensuri de mers."/>
  </head>
  <body>
    <article>
      <h1>Trafic blocat pe Drumul European 581, în apropiere de Crasna. Un autocamion încărcat cu nisip s-a răsturnat</h1>
      <address><time datetime="2019-11-23T07:27:28+00:00">23 Nov 2019, 07:27</time> by <a rel="author">Simona Voicu</a></address>
      <h4>Un autocamion încărcat cu nisip s-a răsturnat sâmbătă dimineaţa pe DE 581, în judeţul Vaslui, în apropiere de Crasna. Traficul este blocat pe ambele sensuri de mers.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/pitesti/video-accident-drumul-leaga-pitestiul-ramnicu-valcea-patru-tineri-ajuns-spital-sofer-intrat-contrasens-asigure-1_5dd83f315163ec42714cad9e/index.html"/>
        <a href="https://adevarul.ro/locale/piatra-neamt/mama-fiu-morti-intr-un-accident-provocat-batrana-traversat-ilegal-In-tragedie-mai-decedat-om-1_5dd8004d5163ec42714b182c/index.html"/>
      </related>
      <p><b>UPDATE:</b> Potrivit reprezentanţilor Inspectoratului pentru Situaţii de Urgenţă, traficul în zona accidentului s-a reluat însă pe un singur sens de mers,</p>
      <p><b>Ştire iniţială:</b> Două echipaje de la Inspectoratul pentru Situaţii de Urgenţă intervin la accidentul ce s-a produs pe raza localităţii Şapte Case. La sosirea echipajelor de intervenţie, la faţa locului a fost găsit un autovehicul încărcat cu nisip, răsturnat perpendicular pe DE 581, şoferul fiind rănit. După acordarea primului ajutor medical, conducătorul autovehiculului a fost transportat la Spitalul Judeţean de Urgenţă Vaslui, acesta fiind diagnosticat cu traumatisme cranio faciale şi toraco abdominale.</p>
      <p>Au fost asigurate măsurile PSI la faţa locului, iar în acest moment, ISU Vaslui acţionează cu două autospeciale, dintre care una pentru descarcerare grea, pentru a deschide traficul rutier cel puţin pe un sens.</p>
      <p>Au fost aduse mai multe utilaje (buldoexcavatoare) pentru a îndepărta nisipul de pe DE 581. De asemenea, este  aşteptată o automacara de mare capacitate pentru a putea ridica autovehiculul de mare tonaj de pe şosea. Intervenţia este una dificilă şi de durată, anunţă reprezentanţii Inspectoratului pentru Situaţii de Urgenţă Vaslui.</p>
      <figure>
        <img src="https://adevarul.ro/assets/adevarul.ro/MRImage/2019/11/23/5dd8e20f5163ec42715047b5/646x528.jpg"/>
      </figure>
      <figure>
        <img src="https://adevarul.ro/assets/adevarul.ro/MRImage/2019/11/23/5dd8e1e85163ec4271504705/646x528.jpg"/>
      </figure>
      <figure>
        <img src="https://adevarul.ro/assets/adevarul.ro/MRImage/2019/11/23/5dd8e1f65163ec4271504734/646x528.jpg"/>
      </figure>
      <figure>
        <img src="https://adevarul.ro/assets/adevarul.ro/MRImage/2019/11/23/5dd8e1df5163ec42715046cf/646x528.jpg"/>
      </figure>
      <figure>
        <img src="https://adevarul.ro/assets/adevarul.ro/MRImage/2019/11/23/5dd8e4e95163ec4271505e14/646x528.jpg"/>
      </figure>
      <hr/>
    </article>
  </body>
</html>