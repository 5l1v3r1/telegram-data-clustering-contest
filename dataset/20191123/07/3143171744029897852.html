<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/minibasket-milazzo-e-basket-eolie-insieme-per-un-ponte-di-basket.html"/>
    <meta property="og:site_name" content="Tempostretto"/>
    <meta property="article:published_time" content="2019-11-23T07:00:15+00:00"/>
    <meta property="og:title" content="Minibasket Milazzo e Basket Eolie. Insieme per un “ponte di Basket”"/>
    <meta property="og:description" content="Le attività sportive promosse nelle due società sono sostanzialmente complementari l’una rispetto l’altra"/>
  </head>
  <body>
    <article>
      <h1>Minibasket Milazzo e Basket Eolie. Insieme per un “ponte di Basket”</h1>
      <address><time datetime="2019-11-23T07:00:15+00:00">23 Nov 2019, 07:00</time> by <a rel="author" href="https://www.tempostretto.it/author/piero-genovese" target="_blank">Piero Genovese</a></address>
      <p>
        <i>Le attività sportive promosse nelle due società sono sostanzialmente complementari l’una rispetto l’altra</i>
      </p>
      <p>L’ASD Basket Eolie e ASD Il Minibasket Milazzo, associazioni attive sul territorio nella promozione sportiva del basket, hanno fortemente voluto stipulare un accordo di collaborazione, in considerazione che i referenti tecnici delle due società, Annalisa Piazza e Nello Principato, promuovono la pratica sportiva secondo i principi della Carta Etica dello Sport, ad ogni livello, senza distinzione di genere, razza o altro fattore, favorendo e promuovendo inoltre la socializzazione, l’uguaglianza, il rispetto, il fair play e la solidarietà fra tutti gli atleti.</p>
      <p>Le attività sportive promosse nelle due società sono sostanzialmente complementari l’una rispetto l’altra e compongono un ventaglio di opportunità e di esperienze da integrarsi creando un ponte tra le isole Eolie e la terraferma.</p>
      <p>Entro i limiti imposti dalle situazioni economiche e dalla disponibilità di spazi è assicuratala possibilità di fare una sana attività sportiva, privilegiando un processo formativo che riguarda sia la parte puramente tecnico/atletica che la salute, la qualità della vita, l’educazione e la socialità. E’ un processo questo ormai ben collaudato, che ha consentito, e consentirà ancora di portare risultati sul piano sociale, ma anche sul piano sportivo e agonistico come testimoniano tanti risultati che fanno la storia delle due società.</p>
      <p>Le due società hanno stretto un accordo di collaborazione, per un progetto comune ottimizzando sia le risorse umane, sia le risorse economiche, gli impianti sportivi e le attrezzature in generale.</p>
      <p>L’obiettivo è quello di attivare una collaborazione attiva che, pur mantenendo le due società la loro autonomia ed identità, metta a disposizione del territorio l’esperienza maturata, per divenire punto di riferimento per tutte i ragazzi e ragazze che vogliono avvicinarsi al basket, sia questo svolto in forma agonistica che amatoriale, in un contesto socializzante e formativo.</p>
      <p>Tale collaborazione permetterà a ciascuna realtà associativa di presentare la propria programmazione annuale e di trovare sostegno sia nella realizzazione, sia nella partecipazione alle diverse iniziative.</p>
      <p>Nell’immediato l’intento comune, unendo le rispettive esperienze, ha come obiettivo la possibilità di miglioramento, crescita e formazione dei settori giovanili delle due società, in modo da consentire agli atleti un percorso formativo più ampio e completo.</p>
      <p>Con l’avvio ormai prossimo dei campionati gli atleti eoliani Gabriele Ferlazzo, Nicolo Russo e Andrea Sciarrone saranno aggregati nelle rispettive categorie con Il Minibasket Milazzo contribuendo ad arricchire i valori sportivi e umani della società mamertina, ed al contempo consentire ai giovani atleti di continuare il loro percorso formativo e sportivo.</p>
    </article>
  </body>
</html>