<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/FOTO-Svicka-pro-mrtveho-studenta-Smida-estebak-Zifcak-provokuje-Dopustil-se-nejapneho-sprymu-jen-par-dnu-pred-vyrocim-sametu-604322"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-23T07:33:00+00:00"/>
    <meta property="og:title" content="FOTO Svíčka pro mrtvého studenta Šmída: estébák Zifčák provokuje. Dopustil se nejapného šprýmu jen pár dnů před výročím „sametu“"/>
    <meta property="og:description" content="Ludvík Zifčák, bývalý důstojník předlistopadové StB, se na svátek sv. Martina a jen několik dnů před třicátým výročím událostí Listopadu 1989 dopustil vskutku nejapného šprýmu, který leckoho zvedne ze židle."/>
  </head>
  <body>
    <article>
      <h1>FOTO Svíčka pro mrtvého studenta Šmída: estébák Zifčák provokuje. Dopustil se nejapného šprýmu jen pár dnů před výročím „sametu“</h1>
      <address>
        <time datetime="2019-11-23T07:33:00+00:00">23 Nov 2019, 07:33</time>
      </address>
      <p>
        <b>Ludvík Zifčák, bývalý důstojník předlistopadové StB, se na svátek sv. Martina a jen několik dnů před třicátým výročím událostí Listopadu 1989 dopustil vskutku nejapného šprýmu, který leckoho zvedne ze židle.</b>
      </p>
      <p>Naše redakce obdržela fotografii s poněkud bizarním obsahem. Bývalý důstojník předlistopadové StB a dnešní podnikatel, hoteliér Ludvík Zifčák na ní na svátek sv. Martina ve svém penzionu v Karlově Studánce zapaluje svíčku fiktivnímu studentovi Martinu Šmídovi, který údajně byl – podle 17. listopadu 1989 v éteru hojně šířené dezinformace – zabit příslušníky bezpečnostních složek na Národní třídě.</p>
      <p>Informace o vymyšleném zabitém studentovi tehdy byla záměrně vypuštěnou provokací ze strany StB, která napomohla eskalaci situace a vehnala lidi do ulic. Symbolicky pracovalo i datum 17. listopadu, kdy si studentstvo tradičně připomínalo zabití studenta Jana Opletala nacisty během doby protektorátu. Zifčák hrál v této události jednu z hlavních rolí, kterou obsáhle <b><a href="https://www.parlamentnilisty.cz/arena/rozhovory/Bomba-Mrtvy-student-Smid-dustojnik-StB-Zifcak-o-tom-jak-to-bylo-17-listopadu-603062">popisuje například v rozhovoru s ParlamentnímiListy.cz ZDE</a></b>.</p>
      <p>„Bavili jsme se o všem možném. Zajeli jsme si do Karlovy Studánky. Bylo to v Zifčákově penzionu a udělali jsme takový vtípek,“ sdělil nám člověk, který Zifčáka na sv. Martina v Karlově Studánce navštívil a rovněž je pamětníkem listopadových událostí roku 1989.</p>
      <p>Zifčák je jeden z mála komunistů, kteří si své předlistopadové angažmá odseděli – Zifčák právě kvůli své listopadové provokaci. Zifčák je dle svých slov i nadále „přesvědčeným komunistou“, a to navzdory tomu, že je podnikatel, hoteliér – jelikož on sám říká, že začal podnikat z donucení. A to proto, že po svém listopadovém vystoupení nemohl sehnat běžné zaměstnání. </p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/-Dneska-by-to-Havel-proti-Babisovi-nedal-mini-pametnik-jehoz-otec-se-svobody-nedozil-Nekompromisni-uprimnost-a-euforie-rudeho-severu-603611"/>
        <a href="https://www.parlamentnilisty.cz/arena/monitor/Protofasisti-mu-chteli-zavrit-hubu-Jako-z-Orwella-O-Klausovi-ml-ze-Slovenska-603880"/>
        <a href="https://www.parlamentnilisty.cz/arena/monitor/-Skolnik-vyhrozoval-ze-neodmaturujeme-Soudruzka-ho-naucila-koktat-a-pocuravat-se-Normalizace-na-periferii-kde-Havel-rekl-pamatnou-vetu-603505"/>
        <a href="https://www.parlamentnilisty.cz/arena/monitor/Babis-Nebyl-jsem-tak-statecny-jako-Havel-Nejsem-pysny-na-clenstvi-v-KSC-603681"/>
      </related>
    </article>
  </body>
</html>