<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/gazdasag/20191123_Duna_House_Egyre_tobben_vesznek_lakast_babavaro_hitelbol"/>
    <meta property="og:site_name" content="HVG.hu"/>
    <meta property="article:published_time" content="2019-11-23T07:36:00+00:00"/>
    <meta property="og:title" content="Duna House: Egyre többen vesznek lakást babaváró hitelből"/>
    <meta property="og:description" content="Megjelentek az őzi ingatlanpiacon a babaváró hiteles vásárlók az ingatlancég szerint. Egyre kevesebben vesznek a pénzből állampapírt."/>
  </head>
  <body>
    <article>
      <h1>Duna House: Egyre többen vesznek lakást babaváró hitelből</h1>
      <address><time datetime="2019-11-23T07:36:00+00:00">23 Nov 2019, 07:36</time> by <a rel="author">hvg.hu</a></address>
      <p>
        <b>Megjelentek az őzi ingatlanpiacon a babaváró hiteles vásárlók az ingatlancég szerint. Egyre kevesebben vesznek a pénzből állampapírt.</b>
      </p>
      <p>Az elmúlt hónapokban nőtt a babaváró támogatás iránti érdeklődés Duna House adatai szerint, a cég hitelcentruma által közvetített babaváró támogatások döntő többségét továbbra is ingatlanvásárlásra költik a fiatal családok.</p>
      <p>A támogatást kérvényezők 42,1 százaléka nyilatkozott úgy, hogy jövőbeli ingatlancéljaira szeretné igényelni a babavárót, míg további 15,7 százalék a már meglévő lakását, házát újítaná vagy korszerűsítené az összegből.</p>
      <p>Az őszi ingatlanpiacon egyértelműen érezhető a babavárós vevők megjelenése, akik nagyon sok esetben önerőként vagy a hiteles rész kiegészítéseként használják fel a támogatást - közölte társaság.</p>
      <figure>
        <img src="https://img2.hvg.hu/image.aspx?id=0bfa084d-7989-4518-9582-3abf7e4b08bb&amp;view=b2dea50f-cee1-4f6e-b810-034566fbfb2e"/>
        <figcaption>
          <cite>© MTI / MTVA / Jászai Csaba</cite>
        </figcaption>
      </figure>
      <p>A több mint 1000 fős mintán végzett vizsgálat alapján a válaszadók 9,2 százaléka a banki hitelét szeretné teljes mértékben kiváltani, ami a részleges előtörlesztőkkel (3,5 százalék) együtt meghaladja a 10 százalékot.</p>
      <p>Állampapírt a babavárók 5,3 százaléka tervezett vásárolni a kapott összegből, ami csökkenést mutat.</p>
      <p>A felmérésben résztvevők kisebb része a gyermekük részére előtakarékosság céljából igényli a támogatást, valamint autót is csak néhányan terveznek vásárolni a megítélt összegből.</p>
      <related>
        <a href="https://hvg.hu/kkv/20191105_26_milliot_lehet_kaszalni_a_babavaro_hitellel_es_az_allami_szuperkotvennyel"/>
        <a href="https://hvg.hu/kkv/20191108_Akar_1_millio_forinttal_tobb_Babavaro_hitelre_lehet_jogosult_egy_csalad_decemberben_mint_juliusban"/>
      </related>
    </article>
  </body>
</html>