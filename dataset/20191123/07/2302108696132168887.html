<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/cati-ani-se-asteapta-sa-munceasca-cetatenii-din-statele-uniunii-europene.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-23T07:54:43+00:00"/>
    <meta property="og:title" content="Câți ani se așteaptă să muncească cetățenii din statele Uniunii Europene?"/>
    <meta property="og:description" content="Durata preconizată a vieții profesionale pentru persoanele de peste 15 ani din statele membre ale Uniunii Europene era, în anul 2018, de 36,2 ani, cu 0,3"/>
  </head>
  <body>
    <article>
      <h1> Câți ani se așteaptă să muncească cetățenii din statele Uniunii Europene? </h1>
      <address><time datetime="2019-11-23T07:54:43+00:00">23 Nov 2019, 07:54</time> by <a rel="author">Ioana Milonean</a></address>
      <p>Durata preconizată a vieții profesionale pentru persoanele de peste 15 ani din statele membre ale Uniunii Europene era, în anul 2018, de 36,2 ani, cu 0,3 ani mai mare decât în 2017 și cu 3,3 ani față de anul 2000, potrivit datelor publicate de biroul european de statistică Eurostat.</p>
      <p>Bărbații se așteaptă să aibă viață profesională mai lungă decât femeile. Astfel, durata preconizată a vieții profesionale era de 38,6 pentru bărbați și de 33,7 ani pentru femei.</p>
      <p>Acest indicator variază în statele membre, de la 31,8 în Italia, 32,4 în Croația și 32,9 în Grecia, la 39,9 în Danemarca, 40,5 în Olanda și 41,9 în Suedia.</p>
      <p>România se situează sub media europeană, cu o durată preconizată a vieții profesionale de 33,5 ani.</p>
      <figure>
        <img src="https://cdn.g4media.ro/wp-content/uploads/2019/11/Duration_of_working_life_2018.png"/>
      </figure>
      <figure>
        <img src="https://cdn.g4media.ro/wp-content/uploads/2019/11/Duration_of_working_life_2018-850x1024.png"/>
      </figure>
      <p>
        <b>Citește și</b>
      </p>
      <p>
        <a href="https://www.g4media.ro/eurostat-romania-se-afla-pe-locul-25-in-ue-in-functie-de-rata-de-angajare-a-persoanelor-cu-varste-de-55-64-de-ani.html">
          <b>Eurostat: România se află pe locul 25 în UE în funcţie de rata de angajare a persoanelor cu vârste de 55-64 de ani</b>
        </a>
      </p>
      <p>
        <i>Foto sus: Pixabay.com</i>
      </p>
    </article>
  </body>
</html>