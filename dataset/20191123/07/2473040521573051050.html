<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/247127/pmb-250-de-blocuri-din-bucuresti-nu-au-caldura-si-apa-calda.html"/>
    <meta property="og:site_name" content="Wall-Street"/>
    <meta property="article:published_time" content="2019-11-23T07:56:20+00:00"/>
    <meta property="og:title" content="PMB: 250 de blocuri din Bucuresti nu au caldura si apa calda"/>
    <meta property="og:description" content="Un numar de 250 de blocuri din Sectoarele 1, 2, 3 si 6 nu beneficiaza in prezent de apa calda si caldura la parametri normali, a informat Primaria Capitalei, prin intermediul unui comunicat de presa, potrivit Agerpres."/>
  </head>
  <body>
    <article>
      <h1>PMB: 250 de blocuri din Bucuresti nu au caldura si apa calda</h1>
      <address>
        <time datetime="2019-11-23T07:56:20+00:00">23 Nov 2019, 07:56</time>
      </address>
      <p>
        <b>Un numar de 250 de blocuri din Sectoarele 1, 2, 3 si 6 nu beneficiaza in prezent de apa calda si caldura la parametri normali, a informat Primaria Capitalei, prin intermediul unui comunicat de presa, potrivit <a href="http://agerpres.ro/">Agerpres.</a></b>
      </p>
      <p>Conform comunicatului, este vorba despre aproximativ 3% din imobilele racordate la sistemul centralizat de termoficare.</p>
      <p>"Aceasta situatie este cauzata de faptul ca, odata cu racirea vremii, a inceput procesul de incarcare a sistemului (operatiune care nu se putea efectua inainte de perioada de consum), iar punctele termice de la capatul retelei, adica zonele unde nu mai exista CET-uri - Colentina si Pantelimon - se incarca mai greu. In aceste zone, se pot resimti fluctuatii, insa subliniem faptul ca nu este vorba despre avarii. Echipele RADET sunt in teren 24 de ore din 24 si pana maine, 23 noiembrie, aceasta situatie va fi remediata in cel mai scurt timp", a precizat sursa citata.</p>
      <p>PMB a mentionat ca aceste precizari vin ca urmare a faptului ca reprezentantii unor partide "au indus in eroare" bucurestenii, afirmand la mai multe posturi tv ca "jumatate din imobilele racordate la sistemul centralizat de termoficare din Bucuresti nu au apa calda si caldura".</p>
      <p>
        <a href="https://www.wall-street.ro/articol/Social/246951/ministerul-sanatatii-solicita-pmb-rezolvarea-de-urgenta-a-lipsei-apei-calde-si-caldurii-la-spitalele-marie-curie-si-robanescu.html">Citeste si:<br/>MS cere rezolvarea de urgenta a lipsei apei calde de la Marie Curie</a>
      </p>
      <figure>
        <img src="https://img.wall-street.ro/image_thumbs/thumbs/590/590dc638315c38567c166ed373be2cfa-400x250-00-65.jpg?v=1574157591"/>
      </figure>
      <footer>Sursa foto: Concept Photo / Shutterstock</footer>
    </article>
  </body>
</html>