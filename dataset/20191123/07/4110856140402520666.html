<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/lamia_profylakisteoi_4_boulgaroi_apateones_gia_troxaia_maimou-589058/"/>
    <meta property="og:site_name" content="Real.gr"/>
    <meta property="article:published_time" content="2019-11-23T07:16:00+00:00"/>
    <meta property="og:title" content="Γεύσεις και αρώματα Ιταλίας στο κέντρο της Θεσσαλονίκης"/>
    <meta property="og:description" content="Ογδόντα μια (81) περιπτώσεις απάτης και αποπειρών απάτης, περιείχε η δικογραφία τεσσάρων Βούλγαρων που δικάστηκαν την Παρασκευή στο Τριμελές Εφετείο Κακουργημάτων Λαμίας."/>
  </head>
  <body>
    <article>
      <h1>
        <a href="https://www.real.gr/koinonia/arthro/geuseis_kai_aromata_italias_sto_kentro_tis_thessalonikis-589057/">Γεύσεις και αρώματα Ιταλίας στο κέντρο της Θεσσαλονίκης</a>
      </h1>
      <address><time datetime="2019-11-23T07:16:00+00:00">23 Nov 2019, 07:16</time> by <a rel="author">lamiareport.gr</a></address>
      <p>
        <b>Ογδόντα μια (81) περιπτώσεις απάτης και αποπειρών απάτης, περιείχε η δικογραφία τεσσάρων Βούλγαρων που δικάστηκαν την Παρασκευή στο Τριμελές Εφετείο Κακουργημάτων Λαμίας.</b>
      </p>
      <p>Αξιολογώντας τις μαρτυρίες των θυμάτων και ακούγοντας τις απολογίες των κατηγορουμένων, το Δικαστήριο επέβαλλε ποινές κάθειρξης 6 ετών και 6 μηνών στους δύο εξ αυτών (εκ των οποίων ο ένας ήδη κρατούμενος στις φυλακές Κορυδαλλού για παρόμοια αδικήματα), ενώ στους άλλους δύο συγκατηγορούμενούς τους, ποινές κάθειρξης εννέα (9) ετών.</p>
      <p>Σημειώνεται ότι οι κατηγορούμενοι υποστήριξαν ότι δεν είχαν καμία σχέση με τη Λαμία και ότι τους συνέδεσαν μέσω άλλων δικογραφιών ίδιου περιεχομένου σε Δράμα και Θράκη.</p>
      <p>Η έφεση τους δεν έχει αναστέλλουσα δύναμη και όλοι οδηγήθηκαν στη φυλακή.</p>
      <p>Η δίκη είχε αναβληθεί τον περασμένο Απρίλιο εξαιτίας αδυναμίας προσέλευσης του ενός κατηγορούμενου – λόγω ασθενείας – κάτι που είχε προκαλέσει σοβαρές αντιδράσεις στους μάρτυρες κατηγορίας που ταλαιπωρούνταν για την υπόθεση.</p>
    </article>
  </body>
</html>