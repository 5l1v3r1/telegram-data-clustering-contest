<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/piazza-affari-attese-seduta-231119/"/>
    <meta property="og:site_name" content="Trend Online"/>
    <meta property="article:published_time" content="2019-11-23T07:00:00+00:00"/>
    <meta property="og:title" content="Ftse Mib: una breve incertezza. Quando tenersi pronti a uscire?"/>
    <meta property="og:description" content="Il Ftse Mib ha perso un po' della recente brillantezza, ma per ora si mantiene ancora in zona di sicurezza: fino a quando?"/>
  </head>
  <body>
    <article>
      <h1>Ftse Mib: una breve incertezza. Quando tenersi pronti a uscire?</h1>
      <h2>Il Ftse Mib ha perso un po' della recente brillantezza, ma per ora si mantiene ancora in zona di sicurezza: fino a quando?</h2>
      <address><time datetime="2019-11-23T07:00:00+00:00">23 Nov 2019, 07:00</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>L'ultima seduta della settimana si è conclusa con il segno più per le Borse europee che dopo due giornate in rosso sono tornate a recuperare qualche posizione.</p>
      <p>Ad avere la meglio è stato il mercato londinese con il Ftse100 in salita dell'1,22%, mentre il Dax30 e il Cac40 si sono mossi di pari passo, salendo entrambi dello 0,2%.</p>
      <h3>Ftse Mib in frenata dai recenti top</h3>
      <p>Fuori dal coro la voce di Piazza Affari che non è riuscito a sintonizzarsi con l'intonazione positiva delle altre Borse europe, terminando gli scambi in lieve calo.</p>
      <p>Il Ftse Mib si è fermato a 23.259 punti, in ribasso dello 0,09%, dopo aver toccato nell'intraday un massimo a 23.461 e un minimo a 23.254 punti.</p>
      <p>E' preceduto dal segno meno anche il bilancio settimanale visto che nelle ultime cinque sedute l'indice delle blue chips è sceso dell'1,39% rispetto al close del venerdì precedente.</p>
      <p>Da segnalare che quella conclusa ieri è stata la prima settimana ad essere archiviata con il segno meno dopo sei consecutive in positivo.</p>
      <p>Già in avvio di ottava il Ftse Mib ha ceduto terreno, muovendosi in un primo momento tra i 23.650 e i 23.300 punti, per poi estendere il ribasso in direzione dei 23.150/23.100 punti, con successivo recupero in direzione di area 23.300 in chiusura.</p>
      <h3>Ftse Mib: semplice storno o avvio di una fase correttiva più ampia?</h3>
      <p>Dopo aver raggiunto nuovi massimi dell'anno il 12 novembre scorso poco oltre i 23.800 punti, il Ftse Mib ha perso un po' di brillantezza, mostrando una maggiore debolezza rispetto agli altri indici azionari.</p>
      <p>La pausa del rialzo che si è innescata nelle ultime giornate è del tutto fisiologica e non deve stupire in alcun modo, visto la strada percorsa da inizio anno e in particolare negli ultimi due mesi.</p>
      <footer>
        <a href="https://www.trend-online.com/prp/piazza-affari-attese-seduta-231119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>