<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/frontpage/oloklirothike-i-syzitisi-gia-tin-anatheorisi-toy-syntagmatos/"/>
    <meta property="og:site_name" content="ert.gr"/>
    <meta property="article:published_time" content="2019-11-23T07:09:10+00:00"/>
    <meta property="og:title" content="Ολοκληρώθηκε η συζήτηση για την αναθεώρηση του Συντάγματος"/>
    <meta property="og:description" content="Ολοκληρώθηκε αργά χθες το βράδυ ο πενθήμερος μαραθώνιος της συζήτησης στη Βουλή για την αναθεώρηση του Συντάγματος. Η διαδικασία κλείνει την προσεχή Δευτέρα στην Ολομέλεια, με τη συζήτηση σε επίπεδο πολιτικών αρχηγών και την ψηφοφορία των αναθεωρητέων συνταγματικών διατάξεων, μερικές από τις οποίες αναμένεται να λάβουν ευρεία στήριξη."/>
  </head>
  <body>
    <article>
      <h1>Ολοκληρώθηκε η συζήτηση για την αναθεώρηση του Συντάγματος</h1>
      <address><time datetime="2019-11-23T07:09:10+00:00">23 Nov 2019, 07:09</time> by <a rel="author">Δήμητρα Λαχουρή</a></address>
      <p>Ολοκληρώθηκε αργά χθες το βράδυ ο πενθήμερος μαραθώνιος της συζήτησης στη Βουλή για την αναθεώρηση του Συντάγματος. Η διαδικασία κλείνει την προσεχή Δευτέρα στην Ολομέλεια, με τη συζήτηση σε επίπεδο πολιτικών αρχηγών και την ψηφοφορία των αναθεωρητέων συνταγματικών διατάξεων, μερικές από τις οποίες αναμένεται να λάβουν ευρεία στήριξη.</p>
      <p>Μεταξύ των διατάξεων είναι αυτές για την ψήφο των Ελλήνων του εξωτερικού, την αποσύνδεση της εκλογής του προέδρου της Δημοκρατίας από την πρόωρη διάλυση της Βουλής, και η διάταξη περί ευθύνης υπουργών και βουλευτικής ασυλίας.</p>
      <p>Για συνταγματική διαδικασία που θα αφήσει ένα ισχυρό αποτύπωμα με μεγάλες δημοκρατικές τομές και κατακτήσεις, έκανε λόγο η ΝΔ κατά το κλείσιμο της συζήτησης, ο ΣΥΡΙΖΑ σημείωσε πως το θεσμικό αποτύπωμα θα είναι θετικό, αλλά όχι ιδιαίτερα ευρύ, ενώ η ελάσσων αντιπολίτευση μίλησε για περιορισμένη αναθεωρητική διαδικασία και άτολμα βήματα λόγω ιδεολογικών αγκυλώσεων.</p>
      <p>Πηγή:ΕΡΤ</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/ellada/politiki/k-tzavaras-o-syriza-psachnei-ton-vimatismo-toy-stin-antipoliteysi-audio/"/>
        <a href="https://www.ert.gr/featured/xekina-tis-ergasies-tis-i-epitropi-gia-tin-anatheorisi-toy-syntagmatos/"/>
        <a href="https://www.ert.gr/eidiseis/ellada/politiki/archizoyn-oi-diadikasies-sti-voyli-gia-tin-anatheorisi-toy-syntagmatos/"/>
        <a href="https://www.ert.gr/frontpage/ischyri-anaptyxi-kai-epistrofi-ton-apoleion-tis-mesaias-taxis/"/>
        <a href="https://www.ert.gr/eidiseis/ellada/politiki/stis-12-kai-13-fevroyarioy-i-syzitisi-stin-olomeleia-gia-tin-anatheorisi-toy-syntagmatos/"/>
        <a href="https://www.ert.gr/eidiseis/ellada/politiki/anatheorisi-toy-syntagmatos-koino-topo-se-6-simeia-vrikan-syriza-kai-nd/"/>
      </related>
    </article>
  </body>
</html>