<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/yunanistandan-sasirtan-falcao-yorumu-257550h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T07:25:00+00:00"/>
    <meta property="og:title" content="Yunanistan'dan şaşırtan Falcao yorumu"/>
    <meta property="og:description" content="Yunan gazeteci Kostas Nikolakopoulos, uzun süredir sahalardan uzak kalan Radamel Falcao'nun Galatasaray'a transferini masaya yatırdı."/>
  </head>
  <body>
    <article>
      <h1>Yunanistan'dan şaşırtan Falcao yorumu</h1>
      <address><time datetime="2019-11-23T07:25:00+00:00">23 Nov 2019, 07:25</time> by <a rel="author">Yeni Çağ Gazetesi</a></address>
      <p>
        <b>Yunan gazeteci Kostas Nikolakopoulos, uzun süredir sahalardan uzak kalan Radamel Falcao'nun Galatasaray'a transferini masaya yatırdı.</b>
      </p>
      <p>Yunan gazeteci Kostas Nikolakopoulos, Galatasaray'ın müzmin sakatı Radamel Falcao’nun durumu üzerine bir yazı kaleme aldı. Ülkenin önde gelen Olympiakos muhabiri olarak bilinen deneyimli gazeteci, Kolombiyalı futbolcunun yaz ayında gerçekleşen transferi ve bugün içinde bulunduğu durumu, kırmızı-beyazlı kulüp açısından değerlendirdi, Olympiakos'un Falcao’yu almayarak bir şey kaybetmediği yönünde bir analize imza attı.  </p>
      <p>
        <b>"FALCAO İLE GÖRÜŞÜLDÜ OLMADI"</b>
      </p>
      <p>Milliyet'in aktardığı bilgiye göre; Monaco ile ayrılık sürecinde futbolcunun Olympiakos’a transferinin de gündeme geldiğini belirten Nikolakopoulos, “Bu yaz Olympiakos’un transfer harekatındaki sırlardan bir tanesiydi. Başkan Marinakis, Falcao ile görüşse de sonuç olarak bu transfer gerçekleşmedi” diye yazarak şöyle devam etti:</p>
      <p>“Radamel Falcao sonunda Galatasaray’a gitti. Peki şu an orada ne yapıyor? Aşil tendonundaki sorunlarla uğraşıyor. Ne zaman sahalara döneceği belli değil. Sarı-kırmızılılarda sadece bir gol attı, hiç asisti yok. Falcao olayı, bu tip transferler için uçan taraftarların yanlış mentalitesinin yeni bir örneğidir. Sadece zaman ve sahadaki oyun gerçeği söyler”.</p>
    </article>
  </body>
</html>