<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/parastas-regele-mihai-noua-catedrala-episcopala-curtea-arges-326985.html"/>
    <meta property="og:site_name" content="Observator"/>
    <meta property="article:published_time" content="2019-11-23T07:59:00+00:00"/>
    <meta property="og:title" content="Doi ani de la moartea Regelui Mihai I. Parastas la noua Catedrală Episcopală din Curtea de Argeş"/>
    <meta property="og:description" content="Parastas la noua Catedrala Episcopală din Curtea de Argeș, la doi ani de la moartea Regelui Mihai I al României. Majestatea Sa Margareta Custodele Coroanei şi Alteţa Sa Regală Principele Radu, alături de Alteţa Sa Regală Principesa Sofia, vor..."/>
  </head>
  <body>
    <article>
      <h1>Doi ani de la moartea Regelui Mihai I. Parastas la noua Catedrală Episcopală din Curtea de Argeş</h1>
      <address><time datetime="2019-11-23T07:59:00+00:00">23 Nov 2019, 07:59</time> by <a rel="author">Daniel Murărescu</a></address>
      <p>
        <b>
          <b>Parastas la noua Catedrala Episcopală din Curtea de Argeș, la doi ani de la moartea Regelui Mihai I al României. Majestatea Sa Margareta Custodele Coroanei şi Alteţa Sa Regală Principele Radu, alături de Alteţa Sa Regală Principesa Sofia, vor lua parte, sâmbătă, de la ora 12:00, la serviciul religios.</b>
        </b>
      </p>
      <p>Potrivit unui comunicat al Casei Regale, slujba de pomenire va avea loc la mormântul Regelui Mihai I, în pridvorul Noii Catedrale Arhiepiscopale şi Regale. </p>
      <p>Rugăciunea de la mormânt se va desfăşura privat, doar în prezenţa familiei regale.</p>
      <p>Toţi cei care doresc să ia parte la acest eveniment sunt bineveniţi. Accesul publicului va fi permis în faţa Noii Catedrale de la Curtea de Argeş, iar după ceremonie, în Pridvor, unde vor putea fi depuse flori la mormânt.</p>
      <p><a href="https://observator.tv/eveniment/a-murit-regele-mihai-i-suferintele-suveranului-au-inceput-acum-aproape-doi-ani-234037.html">Regele Mihai</a> a încetat din viaţă, în 5 decembrie 2017, la ora 13.00, ora României, la reşedinţa privată din Elveţia, fiind înmormântat în 16 decembrie.</p>
    </article>
  </body>
</html>