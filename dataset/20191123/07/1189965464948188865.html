<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260341/astatos-o-kairos-to-savvato-poy-tha-vreksei"/>
    <meta property="og:site_name" content="LiFO"/>
    <meta property="article:published_time" content="2019-11-23T07:49:00+00:00"/>
    <meta property="og:title" content="Άστατος ο καιρός το Σάββατο - Πού θα βρέξει"/>
    <meta property="og:description" content="Αναλυτική πρόβλεψη από την ΕΜΥ"/>
  </head>
  <body>
    <article>
      <h1>Άστατος ο καιρός το Σάββατο - Πού θα βρέξει</h1>
      <h2>Αναλυτική πρόβλεψη από την ΕΜΥ</h2>
      <address><time datetime="2019-11-23T07:49:00+00:00">23 Nov 2019, 07:49</time> by <a rel="author">NEWSROOM</a></address>
      <p>
        <b>Άστατος θα είναι ο <a href="https://www.lifo.gr/tags/%CE%9A%CE%B1%CE%B9%CF%81%CF%8C%CF%82">καιρός </a>το Σάββατο με τοπικές βροχές και καταιγίδες να εκδηλώνονται στο μεγαλύτερο μέρος της χώρας.</b>
      </p>
      <p>Ειδικότερα, στα δυτικά, τα βορειοανατολικά, τα νησιά του ανατολικού Αιγαίου και τα Δωδεκάνησα αναμένονται τοπικές βροχές και μεμονωμένες καταιγίδες ενώ στην υπόλοιπη χώρα άστατος καιρός με πιθανότητα τοπικών βροχών από το μεσημέρι. Οι άνεμοι θα πνέουν στα δυτικά νοτιοανατολικοί 3 με 5 μποφόρ. Στα ανατολικά θα είναι μεταβλητοί 3 με 4 και στο βόρειο Αιγαίο κυκλωνικοί 5 με 7 μποφόρ με βαθμιαία εξασθένηση. Η θερμοκρασία θα σημειώσει μικρή πτώση στα βόρεια.</p>
      <p>Αττική</p>
      <p>Καιρός: Λίγες νεφώσεις παροδικά αυξημένες τις μεσημβρινές και απογευματινές ώρες. Η ορατότητα τις πρωινές και βραδινές ώρες θα είναι κατά τόπους περιορισμένη. Άνεμοι: Μεταβλητοί 3 με 4 μποφόρ και από το απόγευμα βαθμιαία νοτιοανατολικοί με την ίδια ένταση. Θερμοκρασία: Από 12 έως 20 βαθμούς Κελσίου.</p>
      <p>Θεσσαλονίκη</p>
      <p>Καιρός: Λίγες νεφώσεις κατά διαστήματα αυξημένες με ασθενείς τοπικές βροχές. Άνεμοι: Από ανατολικές διευθύνσεις 3 με 4 μποφόρ. Θερμοκρασία: Από 11 έως 17 βαθμούς Κελσίου</p>
      <p>Μακεδονία, Θράκη</p>
      <p>Καιρός: Στα ανατολικά τμήματα της Χαλκιδικής, την ανατολική Μακεδονία και τη Θράκη νεφώσεις με βροχές ή καταιγίδες. Στις υπόλοιπες περιοχές, λίγες νεφώσεις κατά διαστήματα αυξημένες κυρίως στην κεντρική Μακεδονία, όπου θα σημειωθούν τοπικές βροχές. Η ορατότητα τις πρωινές και βραδινές ώρες θα είναι κατά τόπους περιορισμένη. Άνεμοι: Ανατολικοί βορειοανατολικοί 3 με 4 και στα ανατολικά 6 μποφόρ. Θερμοκρασία: Από 10 έως 17 βαθμούς Κελσίου. Στη δυτική Μακεδονία η ελάχιστη 4 με 6 βαθμούς χαμηλότερη.</p>
      <p>Νησιά Ιονίου, Ήπειρος, Δυτική Στερεά, Δυτική Πελοπόννησος</p>
      <p>Καιρός: Νεφώσεις με τοπικές βροχές και στο Ιόνιο μεμονωμένες καταιγίδες. Η ορατότητα τις πρωινές ώρες θα είναι κατά τόπους περιορισμένη στα ηπειρωτικά. Άνεμοι: Νότιοι νοτιοανατολικοί 3 με 4 και από το απόγευμα στο Ιόνιο 5 με 6 μποφόρ. Θερμοκρασία: Από 11 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>Θεσσαλία, Ανατολική Στερεά, Εύβοια, Ανατολική Πελοπόννησος</p>
      <p>Καιρός: Λίγες νεφώσεις παροδικά αυξημένες, με τοπικές βροχές κυρίως μετά το μεσημέρι. Η ορατότητα τις πρωινές και βραδινές ώρες θα είναι κατά τόπους περιορισμένη. Άνεμοι: Στα βόρεια από βόρειες διευθύνσεις 3 με 4 μποφόρ. Στα νότια μεταβλητοί 3 με 4 και από το απόγευμα νοτιοανατολικοί με την ίδια ένταση. Θερμοκρασία: Από 10 έως 20 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>Κυκλάδες, Κρήτη</p>
      <p>Καιρός: Λίγες νεφώσεις κατά τόπους αυξημένες. Πιθανότητα για μεμονωμένες καταιγίδες τις πρωινές ώρες στα ανατολικά τμήματα των Κυκλάδων και για τοπικές βροχές τις μεσημβρινές και απογευματινές ώρες.Άνεμοι: Από βόρειες διευθύνσεις 3 με 4 μποφόρ, που από το απόγευμα βαθμιαία θα στραφούν σε ανατολικούς νοτιοανατολικούς με την ίδια ένταση. Θερμοκρασία: Από 16 έως 22 βαθμούς Κελσίου.</p>
      <p>Νησιά Ανατολικού Αιγαίου, Δωδεκάνησα</p>
      <p>Καιρός: Νεφώσεις παροδικά αυξημένες με τοπικές βροχές ή καταιγίδες. Άνεμοι: Στα βόρεια βόρειοι βορειοανατολικοί 3 με 5 μποφόρ. Στα νότια μεταβλητοί 3 με 4 μποφόρ. Θερμοκρασία: Από 14 έως 22 βαθμούς Κελσίου. Στα βόρεια η μέγιστη 2 με 3 βαθμούς χαμηλότερη.</p>
      <p>Με πληροφορίες από ΑΠΕ-ΜΠΕ</p>
    </article>
  </body>
</html>