<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/zahranicni/amazon-zaluje-pentagon-kvuli-miliardove-zakazce-pro-microsoft-v-soutezi-udajne-hrala-roli-politika-1364472"/>
    <meta property="og:site_name" content="E15.cz"/>
    <meta property="article:published_time" content="2019-11-23T07:39:00+00:00"/>
    <meta property="og:title" content="Amazon žaluje Pentagon kvůli miliardové zakázce pro Microsoft. V soutěži údajně hrála roli politika"/>
    <meta property="og:description" content="Společnost Amazon podala žalobu na Pentagon kvůli jeho rozhodnutí přidělit desetiletou zakázku na cloudové služby za deset miliard dolarů (231 miliard korun) Microsoftu. Amazon už tyto služby poskytuje americké Ústřední zpravodajské službě (CIA), považuje se za povolanějšího dodavatele a ministerstvo obrany podle něj krok učinilo pod politickým tlakem. Napsala agentura Reuters."/>
  </head>
  <body>
    <article>
      <h1>Amazon žaluje Pentagon kvůli miliardové zakázce pro Microsoft. V soutěži údajně hrála roli politika</h1>
      <address><time datetime="2019-11-23T07:39:00+00:00">23 Nov 2019, 07:39</time> by <a rel="author">ČTK</a></address>
      <p>
        <b>Společnost Amazon podala žalobu na Pentagon kvůli jeho rozhodnutí přidělit desetiletou zakázku na cloudové služby za deset miliard dolarů (231 miliard korun) Microsoftu. Amazon už tyto služby poskytuje americké Ústřední zpravodajské službě (CIA), považuje se za povolanějšího dodavatele a ministerstvo obrany podle něj krok učinilo pod politickým tlakem. Napsala agentura Reuters.</b>
      </p>
      <p>Podle Reuters byl Amazon považován za favorita na zakázku, jejímž cílem je modernizace zastaralých datových a komunikačních systémů americké armády. V říjnu ale Pentagon překvapivě oznámil, že kontrakt získal Microsoft.</p>
      <p>Firma Amazon je přesvědčena, že v rozhodování o zakázce hrála roli politika. Americký prezident Donald Trump měl v minulosti opakovaně výhrady k šéfovi Amazonu Jeffu Bezosovi. Ten vlastní mimo jiné list The Washington Post, který se staví kriticky k Trumpovu prezidentství.</p>
      <p>Americký ministr obrany Mark Esper minulý týden odmítl tvrzení, že rozhodnutí Pentagonu nebylo spravedlivé. O kontrakt usilovaly kromě Microsoftu a Amazonu také Oracle a IBM.</p>
      <related>
        <a href="https://www.e15.cz/byznys/technologie-a-media/pentagon-si-vybral-cloud-od-microsoftu-po-ctvrtbilionove-zakazce-na-projekt-jedi-sahal-i-amazon-1363704"/>
      </related>
      <related>
        <a href="https://www.e15.cz/system/profily/jeff-bezos-o-ceste-z-garaze-do-vesmiru-i-o-tom-jak-nedavno-rekordne-zchudl-1364334"/>
      </related>
      <related>
        <a href="https://www.e15.cz/byznys/technologie-a-media/gates-a-softbank-investuji-do-baterii-ktere-nahradily-lithium-zelezem-1364250"/>
      </related>
      <p> </p>
      <related>
        <h4>Související články</h4>
        <a href="https://www.e15.cz/nazory/komentar-lukase-kovandy-digitalni-dan-na-vlastni-pest-1360809"/>
        <a href="https://www.e15.cz/zahranicni/trump-jako-streamer-americky-prezident-chce-vyuzit-twitch-ke-svemu-znovuzvoleni-1363254"/>
        <a href="https://www.e15.cz/zahranicni/trump-ziskal-od-pentagonu-puldruhe-miliardy-na-stavbu-zdi-s-mexikem-1358772"/>
        <a href="https://www.e15.cz/zahranicni/washington-proveri-zda-francie-nediskriminuje-digitalni-obry-prisel-by-s-odvetou-1360530"/>
        <a href="https://www.e15.cz/zahranicni/donald-trump-zahajil-kampan-za-sve-znovuzvoleni-1359941"/>
      </related>
    </article>
  </body>
</html>