<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2823906-na-ditacomu-evrobacenni-trivae-onlajngolosuvanna.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T07:22:00+00:00"/>
    <meta property="og:title" content="На дитячому Євробаченні триває онлайн-голосування"/>
    <meta property="og:description" content="На сайті junioreurovision.tv триває онлайн-голосування за переможця Дитячого Євробаченні 2019, фінал якого відбудеться у неділю у польському місті Глівіце на півдні країни."/>
  </head>
  <body>
    <article>
      <h1>На дитячому Євробаченні триває онлайн-голосування</h1>
      <h2>На сайті junioreurovision.tv триває онлайн-голосування за переможця Дитячого Євробаченні 2019, фінал якого відбудеться у неділю у польському місті Глівіце на півдні країни.</h2>
      <address>
        <time datetime="2019-11-23T07:22:00+00:00">23 Nov 2019, 07:22</time>
      </address>
      <p>Віддати свій голос українці можуть за мінімум трьох і максимум п’ятьох кандидатів, виступи яких найбільше сподобалися, зокрема і за представницю України Софію Іванько.</p>
      <p>Голосування триватиме до 17-ї години (за київським часом) неділі – до початку фінального концерту Євробачення.</p>
      <p>Переможця Дитячого <a href="https://www.ukrinform.ua/tag-evrobacenna">Євробачення</a> визначатимуть шляхом складання балів, які здобудуть конкурсанти від національних журі та під час онлайн-голосування, що відбуватиметься у два етапи. Під час першого, який триває з 21 години п'ятниці до 17 години неділі, учасники онлайн-голосування можуть обрати від трьох до п’яти композицій, які їм сподобатися найбільше. Другий етап онлайн-голосування відбудеться відразу після фінального концерту в неділю і триватиме всього 15 хвилин. Після цього пройде підрахунок балів й буде оголошено переможця <a href="https://www.ukrinform.ua/tag-konkurs">конкурсу</a>.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2823662-ucasnica-ditacogo-evrobacenna-vid-ukraini-zaklikae-za-nei-golosuvati.html">Учасниця Дитячого Євробачення від України закликає за неї голосувати</a>
      </blockquote>
      <p>Як повідомлялося, великий фінал Дитячого Євробачення під гаслом "Share the Joy" (“Поділись радістю”) відбудеться 24 листопада на одному з найсучасніших об’єктів у Європі, й, напевно, чи не найкращому у Польщі – “Арена Глівіце”.У фіналі Дитячого Євробачення 2019 беруть участь 19 учасників. Серед них під 13-ним номером виступатиме українка Софія Іванько з піснею “Коли здається” (Spirit of Music).</p>
    </article>
  </body>
</html>