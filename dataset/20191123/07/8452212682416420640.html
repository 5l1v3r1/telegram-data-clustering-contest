<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/entuziasm-in-sufragerie/"/>
    <meta property="og:site_name" content="Cotidianul"/>
    <meta property="article:published_time" content="2019-11-23T07:39:42+00:00"/>
    <meta property="og:title" content="Entuziasm în sufragerie "/>
    <meta property="og:description" content="A construi și a dărâm guverne poate fi un fapt benefic, dar în condițiile de față, (...) acest amănunt se înscrie în nelegalitate (...)"/>
  </head>
  <body>
    <article>
      <h1>Entuziasm în sufragerie </h1>
      <address><time datetime="2019-11-23T07:39:42+00:00">23 Nov 2019, 07:39</time> by <a rel="author">Ioan Vieru</a></address>
      <p>Mandatul tocmai încheiat, prin care Klaus Iohannis nu s-a remarcat prin nimic, e transformat în mod scandalos în altceva. Schimbarea guvernului PSD are alte cauze, ceea ce nu acordă merite fostului președinte, fiind un eveniment fără imensele conotații care i se acordă interesat. Clamarea unor alianțe politice din care PSD să fie exclus reprezintă o chestiune care nu îl privește pe viitorul președinte, sub nicio formă. Între căderea guvernului PSD și mediocritatea prestației președintelui se pot face apropieri, însă chiar în aceste condiții ele sunt superfluu. Încercarea președintelului în dovedirea capacităților sale excepționale prin schimbarea guvernului, acesta singur își arată incapacitatea de-a fi în limita legii, respectiv a postului.</p>
      <p>A construi și a dărâma guverne poate fi un fapt benefic, dar în condițiile de față, raportat la persoana președintelui, acest amănunt se înscrie în nelegalitate și anarhie, apropiindu-l de lumea a treia sau Europa anilor ‘ 30.  Că un președinte de stat poate să facă multe lucruri bizare, nu înseamnă că acestea îl exonerează de obligațiile fișei postului sau le acoperă pe acelea inexistente. În esență, președintele Klaus Iohannis nu a făcut nimic în mandatul său, fugind continuu de responsabilități, chiar prin mult sancționatele călătorii. Locul  de lucru al președintelui este în România, acolo unde își are sediul reprezentanța statului. Puterea statului român a scăzut constant an de an sub efectul neimplicării și neasumări proiectului european al României. În presupusa luptă cu guvernul și PSD, președintele Iohannis avea posibilitatea să cheme societatea la garantarea și conștientizarea unor proiecte concrete de maximă urgență, care să fie apoi dirijate spre clasa politică. Infrastructura României, aflată în stadiul unui atentat la siguranța cetățenilor, era și este unul dintre aceste obiective. Președintele a bâiguit câteva note false pe aceste chestiuni și a preferat să trăiască într-o contemplație absolută a propriilor  sale interese.</p>
      <p>Mandatul de președinte a lui Klaus Iohannis a fost unul lipsit de orice relevanță pentru România. Lupta cu PSD este nerelevantă, nereală, o simplă manipulare electorală, care nu ar trebui să intereseze pe nimeni. Negociindu-și permanent evitarea suspendării din funcție, nu înseamnă că aceasta nu rămâne o chestiune oricând aplicabilă în ceea ce îl privește. Având în vedere prăbușirea PNL și infiltrarea sa strategică de la bun început, cu oameni de sprijin ai Securității, respectiv incapacitatea pe linie, Klaus Iohannis a făcut imensa greșeală de a face acele mișcări pe care numai o structură democratică, în contextul specific, are dreptul și relevanța să le deruleze. Urmându-l pe Klaus Iohannis PNL devine parte a plan de refacere a statului paralel, sub auspiciile protocoalelor încă în vigoare.</p>
      <p>Este șocant entuziasmul pus în mișcare, probabil prin instituții care și-au depășit total atribuțiile, asupra unui mandat mai mult decât mediocru care nu poate fi anulat de șuete transformând  instituțiile  publice în sufragerii private.</p>
      <p>
        <b>          </b>
      </p>
      <related>
        <h4>Articole asemănătoare</h4>
        <a href="https://www.cotidianul.ro/cum-mai-stau-partidele-in-sondaje-dupa-scandalul-din-psd/"/>
        <a href="https://www.cotidianul.ro/primul-inalt-oficial-american-care-demisioneaza-dupa-victoria-lui-trump/"/>
        <a href="https://www.cotidianul.ro/modernizare-cu-cantec-pe-dealul-cetatii-din-deva/"/>
      </related>
    </article>
  </body>
</html>