<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742995"/>
    <meta property="og:site_name" content="เดลินิวส์"/>
    <meta property="article:published_time" content="2019-11-23T01:00:00+00:00"/>
    <meta property="og:title" content="นางเอกหน้าหวาน เลือกงานอินเตอร์เสริมโปรไฟล์"/>
    <meta property="og:description" content="มาดามกุ๊งกิ๊ง ไปสืบข่าวร้อนมาให้แล้วย่ะ ใครพลาดบอกเลยเสียใจ อย่าลืมเดาแล้วมาเม้าท์ให้เดี๊ยนฟังด้วยนะ"/>
  </head>
  <body>
    <article>
      <h1>นางเอกหน้าหวาน เลือกงานอินเตอร์เสริมโปรไฟล์</h1>
      <address>
        <time datetime="2019-11-23T01:00:00+00:00">23 Nov 2019, 01:00</time>
      </address>
      <p>
        <b>มาดามกุ๊งกิ๊ง ไปสืบข่าวร้อนมาให้แล้วย่ะ ใครพลาดบอกเลยเสียใจ อย่าลืมเดาแล้วมาเม้าท์ให้เดี๊ยนฟังด้วยนะ</b>
      </p>
      <p>ฮัลโหลแฟนคลับของเดี๊ยน “<b>มาดามกุ๊งกิ๊ง”</b> ทุกคน คิดถึงเดี๊ยนไหม เดี๊ยนคิดถึงทุกคนมาก คันปากมาก อยากเม้าท์มาก แต่ต้องคีฟลุคกลัวดูตลาดล่าง กรี๊ดดดดดทำยังไงดี!<br/><br/>แต่เพราะความสวยและแซ่บพริกสามพันเม็ดของเดี๊ยน เดี๊ยนเลยตัดสินใจเล่าให้ทุกคนได้รู้เพราะเมื่อเรื่องมาถึงเดี๊ยนแล้ว มันไม่มีทางรอดย่ะ!<br/><br/>จะว่าไปเดี๊ยนก็ไม่อยากจะเม้าท์ถึง <b>She </b>มากเท่าไหร่หรอกนะเพราะ <b>She</b> สวย อนาคตดี แถมโชคดีอีก เดี๊ยนริษยาค่ะ ไม่ใช่แค่อิจฉานะคะคุณ ดังนั้นเพราะความริษยาของเดี๊ยน เลยอยากจะแชร์เรื่องของ<b> She </b>ให้เหล่าทาสของเดี๊ยนรู้<br/><br/>เริ่มเลยไหมคืองี้มี <b>นางเอกหน้าหวาน</b> ปานน้ำผึ้งเดือนห้าคนหนึ่ง ตากลม ผมเงางาม เรียกว่าเพียบพร้อมมากทีเดียว ซึ่งในตอนนี้ <i>ลัคกี้อินเกมแอนด์ลัคกี้อินเลิฟ</i> ด้วย<br/>           <br/><b>She </b>คนนี้มีแฟนเป็นไฮโซแหละเป็น <b>ไฮโซสายหวาน</b> รูปโฉมสมาร์ทเข้มๆ ผิวเนียน การศึกษาสูง ซึ่งไฮโซคนนี้เคยมีแฟนเก่าเป็นนักแสดงคนหนึ่งในวงการบันเทิง แต่เลิกรากันไปด้วยความเงียบสงบ เงียบจริงๆ จริงๆคู่ของนางเอกหน้าหวานน่ารักมากเวลา <b>She </b>อยู่กับไฮโซสายหวานทีไร ออร่าความหวานมันพุ่งขึ้นตาเดี๊ยนทุกที แถมไม่ว่านางเอกหน้าหวานจะ <b>รีเควส </b>อะไร จะเอาอะไร จะเป็นสร้อย แหวน นาฬิกาข้อมือ โทรศัพท์มือถือยันหมา แมว จิงโจ้ แมวน้ำ <b>He</b> ก็หามาให้จนได้ <i>เดี๊ยนล่ะอิจฉาจริงๆ ย้ำอีกครั้งย่ะ</i><br/><br/>งานนี้ด้วยความเผือกของเดี๊ยนเลยทำให้อยู่เฉยไม่ได้ เดี๊ยนเลยขอไปสืบสักหน่อยว่าตอนนี้ <b>She</b> นางเอกหน้าหวานมีผลงานอะไรบ้าง<br/><br/>แต่แล้วคุณพระ! <b>She</b> ไม่ค่อยรับงานละคร จะมีก็แค่ละครที่ช่องป้อนให้เท่านั้น ซึ่งนางเอกหน้าหวานก็รับแค่บางเรื่องด้วย นางเอกหน้าหวานจะเลือก <b>เอาเรื่องที่ดูดี</b> บทเบาๆ สวยๆ เริ่ดๆ ก็ไม่รู้ช่องป้อนให้หรือรีเควสเองก็ไม่รู้ แต่ที่รู้ๆบทคือดีมากจริงๆ บทส่งให้ <b>สวยบนบัลลังก์</b> แข่งกับเดี๊ยนอ่ะ<br/><br/>ต่อมาตอนนี้ถ้าหากใครเป็นแฟนคลับของ <b>She</b> หน้าหวานอยู่ ก็มีอันต้องสำลักน้ำตาลเบาๆเพราะเวลาไปไหนมาไหนก็จะเห็นไฮโซหน้าหวานตามติดเป็น <b>เงา </b>ตามตัวเลยทีเดียว ซึ่งถ้าคนอินก็จะชื่นชม แต่ถ้าไม่อินก็จะ <b>หมั่นไส้</b> ก็เลือกเอาเองละกันว่าเหล่าทาสของเดี๊ยนนั้น อยากจะหมั่นไส้หรืออยากจะชมกันแน่!<br/><br/>ทีนี้...เดี๊ยนไปรู้อะไรมาอย่างหนึ่งจากเพื่อนขาเม้าท์ประจำวงการบันเทิง เขาบอกว่าให้เดี๊ยน <b>ลองสังเกต</b> ดูดีๆสิ ตอนนี้เกิดอะไรขึ้น มันให้เดี๊ยนสังเกตงานของ <b>She </b><b>อีเว้นท์</b> ของ <b>She</b> เดี๊ยนก็คิดๆ คิดแล้วคิดอีก คิดจนสวยมากแล้วเนี่ยก็คิดไม่ออก...<br/><br/>แต่พอดีเดี๊ยนนอนดึกเลยเปิดไปเจออีเมล์ของพีอาร์ต่างๆที่ส่งเข้ามาเชิญไปงาน แล้วดันเลื่อนไปเจองานอีเว้นท์ของ <b>She </b>เข้า 3 งานติด ซึ่งในสามงานนั้นเป็นงานแนวผู้ดี <b>งานไฮโซ งานต่างประเทศ </b>เกือบหมด<br/><br/>คือไปต่างประเทศ แต่เ…งเผือกให้สื่อไทยโปรโมทเนี่ยนะ เดี๊ยนล่ะงง!<br/><br/>โอเคเดี๊ยนไม่ว่า เดี๊ยนก็คลิกไปดูเรื่อยๆ สำหรับงานของ <b>She </b>ตั้งแต่เข้าวงการมา <b>She</b> เข้าวงการมาไม่นานมาก เคยมีคู่จิ้นด้วย ซึ่งงานอีเว้นท์ของ <b>She </b>ที่รับก็จะเป็นแนวนี้ตลอด ทีนี้เหมือนยายเพื่อนขาเม้าท์ของเดี๊ยน มันรู้สันดานเดี๊ยนที่อยากรู้อยากเผือก มันเลยโทรศัพท์มาตอนเดี๊ยนกำลังสืบข้อมูลพอดี แล้วบอกเดี๊ยนด้วยเสียงรู้ทันว่า <i>รู้แล้วใช่ไหมว่าใคร พร้อมบอกให้เดี๊ยนเปิดไลน์</i><br/>           <br/>อุ๊ตะ! พอเดี๊ยนเปิดไลน์ดู ซึ่งมันเป็นเว็ปดังที่มีกระทู้และมีชาวเน็ตจำนวนมากเข้ามาคอมเมนต์ว่านางเอกหน้าหวานน่ารักจังเลย <b>ไม่เคยมีประวัติเสีย</b> อ่อนหวาน มีแต่ <b>แบรนด์ดังๆ </b>เชิญไปร่วมงานที่ต่างประเทศ เหมาะสมจังเลยกับไฮโซคนนี้<br/> <br/>จากนั้นเพื่อนขาเม้าท์ของเดี๊ยนก็มาย้ำอีกรอบว่า นี่แหละเพราะ <b>She</b> มีกุนซือดีอย่าง <b>แม่ของ She </b>ที่รู้จักและเข้าใจธรรมชาติของวงการบันเทิง เลยสามารถคอนโทรนข่าวของลูกสาวได้ และเป็นข่าวที่ดีๆ สวยๆ เริ่ดๆ อีกต่างหาก<br/><br/>เดี๊ยนเลยถึงบางอ้อทันทีว่า <b>She </b>คีฟลุคและบริหารภาพลักษณ์ของตัวเองดีมากได้เพราะอย่างนี้นี่เอง<br/><br/>มิน่าล่ะข่าวที่ออกมาของ <b>She</b> รวมถึงภาพของ <b>She</b> เลยเป็นภาพไปนั่งชมแฟชั่นโชว์สวยๆที่ต่างประเทศ ไปกินกาแฟท่ามกลางหิมะ ไปยื่นหน้าหวานให้ช่างแต่งหน้าระดับอินเตอร์แต่งหน้าให้ ไม่ก็ไปเล่นสกีกลางป่ากับกลุ่มเพื่อนไฮโซ <b>ไม่มีภาพ</b> ของนักแสดงสาวโมโหร้ายที่เหวี่ยงสื่อหรือพูดจาไม่เพราะเลย <i>ฉลาดเว่อร์เดี๊ยนชอบ!</i><br/>.....................................<br/>คอลัมน์ <b><mark>มายาลั้นลา</mark></b><br/>โดย <b>“มาดามกุ๊งกิ๊ง”</b></p>
      <figure>
        <img src="https://www.dailynews.co.th/admin/upload/20191122/news_mcGAvsJcVY134746_533.jpg?v=201911260810?v=5151"/>
      </figure>
    </article>
  </body>
</html>