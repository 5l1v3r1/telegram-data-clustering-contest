<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elpuntavui.cat/opinio/article/62-apunt/1700546-joan-aliu-la-forca-social-del-comic.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-23T01:00:00+00:00"/>
    <meta property="og:title" content="Joan Aliu, la força social del còmic"/>
    <meta property="og:description" content="Gran pèrdua. Ens ha deixat Joan Aliu. Nascut a Palafruguell el 1950, va destacar en diferents vessants de la historieta, però tothom el recordarà pel gran projecta que, coordinat per Alfons Lòpez,..."/>
  </head>
  <body>
    <article>
      <h1>Joan Aliu, la força social del còmic</h1>
      <address><time datetime="2019-11-23T01:00:00+00:00">23 Nov 2019, 01:00</time> by <a rel="author">Jaume Vidal</a></address>
      <p>Gran pèrdua. Ens ha deixat Joan Aliu. Nascut a Palafrugell el 1950, va destacar en diferents vessants de la historieta, però tothom el recordarà pel gran projecte que, coordinat per Alfons López, va representar la revista Butifarra! Anys d’esperança amb una estrenada democràcia que calia posar en marxa de debò. I per això calia gent amb talent per escriure històries, amb creativitat pel dibuix i, sobretot, un esperit de lluita i rebel·lia per no conformar-se amb engrunes de democràcia. Perquè Aliu era dels que creien que sense justícia social no hi ha democràcia. Una actitud vital molt seriosa, però que ell acompanyava amb la força de l’humor. Va ser autor d’Història de Palafrugell i d’altres de les Balears i Santa Coloma de Gramenet.</p>
    </article>
  </body>
</html>