<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thaipost.net/main/detail/50915"/>
    <meta property="og:site_name" content="Thai Post | อิสรภาพแห่งความคิด"/>
    <meta property="article:published_time" content="2019-11-23T01:07:00+00:00"/>
    <meta property="og:title" content="&quot;เอเมรี่&quot;อาจให้&quot;ชาก้า&quot;คัมแบ็คเจอพาเลซ"/>
    <meta property="og:description" content="อูนาย เอเมรี่ ผู้จัดการทีมอาร์เซนอล ยืนยันว่าจะให้ กรานิท ซาก้า กลับมามีที่ยืนในทีมอีก โดยอาจส่งลงสนามในเกมพรีเมียร์ลีก ในนัดที่จะเจอกับ เซาแธมป์ตัน คืนวันเสาร์นี้"/>
  </head>
  <body>
    <article>
      <h1>"เอเมรี่"อาจให้"ชาก้า"คัมแบ็คเจอพาเลซ</h1>
      <address>
        <time datetime="2019-11-23T01:07:00+00:00">23 Nov 2019, 01:07</time>
      </address>
      <p>อูนาย เอเมรี่ ผู้จัดการทีมอาร์เซนอล ยืนยันว่าจะให้ กรานิท ซาก้า กลับมามีที่ยืนในทีมอีก โดยอาจส่งลงสนามในเกมพรีเมียร์ลีก ในนัดที่จะเจอกับ เซาแธมป์ตัน คืนวันเสาร์นี้<br/>    ชาก้า ไม่ได้ลงเล่นให้กับทีมปืนใหญ่ นนับตั้งแต่เกมกับ คริสตัล พาเลซ ปลายเดือน ตุลาคม ที่เขาตอบโต้แฟนบอลของตัวเองด้วยอารมฌ์โกรธขณะเดินออกจากสนามเพราะโดนเปลี่ยนตัวออก จากนั้น ชาก้า ก็โดนดร็อปยาว พร้อมถูกริบปลอกแขนกัปตันทีมทันที หลายคนโจมตีที่เขาไปเปิดศึกกับแฟนบอลของตัวเอง ซึ่งเท่ากับทำลายอนาคตของตัวเองไปด้วย อย่างไรก็ตาม เอเมรี่ ได้ให้สัมภาษณ์ระหว่างการแถลงข่าวเมื่อวันพฤหัสฯ ว่า มิดฟิลด์ทีมชาติสวิตเซอร์แลนด์ ในเวลานี้ รู้สึกดีขึ้นมากแล้ว<br/>    "ตอนนี้เขาดีขึ้น สบายใจขึ้น และแสดงความห่วงใยในผลงานของทีม เขาต้องการที่จะได้ความเชื่อมั่นจากแฟนบอลกลับมา เราสามารถช่วยเขาได้ทีละเล็กละน้อยเพื่อให้เขาคัมแบ็คและเชื่อมต่อกับพวกเราและแฟนบอลที่ให้การสนับสนุนได้อีกครั้ง ผมจะเป็นคนตัดสินใจเองว่าเขาจะลงเล่นหรือไม่ แต่ผมต้องการให้การกลับมาลงสนาม ช่วยเรียกความมั่นใจของเขากลับมา ช่วยให้เขาพ้นจากความรู้สึกที่กดดัน ขณะที่ที่ผ่านมา นักเตะกับแฟนบอลขาดการเชื่อมโยงกันที่ดีพอที่เอมิเรตส์ หวังว่าเสาร์นี้เราจะเปลี่ยนมันได้"</p>
    </article>
  </body>
</html>