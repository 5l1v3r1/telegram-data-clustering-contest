<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/z_milim_ray_i_v_kureni_chomu_radyanskiy_soyuz_navyazuvav_tsyu_dumku_bagatom_pokolinnyam_n1238292"/>
    <meta property="og:site_name" content="24 Канал"/>
    <meta property="article:published_time" content="2019-11-23T01:34:00+00:00"/>
    <meta property="og:title" content="З милим рай і в курені: чому Радянський Союз нав'язував цю думку багатьом поколінням"/>
    <meta property="og:description" content="&quot;З милим рай і у курені&quot;. Ви 100% чули цей вислів і знаєте його ще з дитинства. Його дівчаткам розповідали мами та бабусі. Але що ж насправді означає цей вислів, чи існує він закордоном та що про нього думають українці?"/>
  </head>
  <body>
    <article>
      <h1>З милим рай і в курені: чому Радянський Союз нав'язував цю думку багатьом поколінням</h1>
      <address><time datetime="2019-11-23T01:34:00+00:00">23 Nov 2019, 01:34</time> by <a rel="author" href="https://24tv.ua/yaroslav_demyanenko_tag6065/" target="_blank">Ярослав Демяненко</a></address>
      <p>
        <b>"З милим рай і у курені". Ви 100% чули цей вислів і знаєте його ще з дитинства. Його дівчаткам розповідали мами та бабусі. Але що ж насправді означає цей вислів, чи існує він закордоном та що про нього думають українці?</b>
      </p>
      <p>В Україні статистика розлучень зовсім невтішна: кожен другий шлюб розпадається.</p>
      <blockquote>Цікаво! <a href="https://24tv.ua/ukrayintsi_nikoli_ne_matyukalisya_shokuyuchi_fakti_shho_dovodyat_zvorotnye_n1235304">Українці ніколи не матюкалися: шокуючі факти, що доводять зворотне</a></blockquote>
      <p>І насправді причин для цього є багато:</p>
      <ul>
        <li>Люди по-справжньому не підходять один одному, бо відносини все-таки треба плекати. </li>
        <li>Сім'ї стають чужими. Через високу трудову міграцію члени родин втрачають зв'язок та спільні інтереси, що призводить до розриву.</li>
        <li>Поведінкові причини: алкоголізм, насильство у родині, нехтування власними дітьми.</li>
        <li>Економічний фактор. Є звичайно пари, які вірять в рай у курені, але такі тандеми нерідко при перших же труднощах розлітаються на друзки.</li>
      </ul>
      <figure>
        <img src="https://24tv.ua/resources/photos/news/620_DIR/201911/1238292_10200687.jpg?201911004526"/>
        <figcaption>В Україні статистика розлучень зовсім невтішна: кожен другий шлюб розпадається</figcaption>
      </figure>
      <ul>
        <li>
          <b>Звідки пішов вислів "З милим рай і в курені"</b>
        </li>
      </ul>
      <p>Соціологиня Ольга Балакірєва зазначила, що це почалося ще за часів Радянського Союзу. Тоді з'явилася і ще один відомий вислів: "У Радянському Союзі немає сексу". А чому немає? Все дуже просто – умови, у яких жили люди не дозволяли мати вільний простір навіть для побудови здорового сексуального життя.</p>
      <aside>Це було частиною життя декількох поколінь. Люди були готові створювати ці стосунки, підтримувати їх, попри жахливі побутові умови,<cite>– пояснила психологиня Ірина Колесник.</cite></aside>
      <p>Балакірєва додала, що за радянських часів використовували цей вислів, наголошуючи на тому, що духовне ставлення, любов, відчуття бажання бути разом – все це важливіше, аніж матеріальні умови. </p>
      <p>Насправді це поняття вперше прозвучало у 1815 році у вірші російського поета татарського походження Нігмата Ібрагимова. Він написав:</p>
      <figure>
        <img src="https://24tv.ua/resources/photos/news/620_DIR/201911/1238292_10200405.jpg?201911002026"/>
        <figcaption>Вірш Нігмата Ібрагимова</figcaption>
      </figure>
      <p>Цей вірш став дуже популярним серед тодішнього населення, він дійшов до самого царя. Письменниця Ірена Карпа підкреслила, що у такий спосіб зазвичай виправдовували жахливі умови комунальних квартир. </p>
      <ul>
        <li>
          <b>Що про це думають українці</b>
        </li>
      </ul>
      <p>– Якщо людина кохана, то з нею – рай, а якщо, наприклад, алкоголік, чи грубіян, то він вже і не милий.</p>
      <p>– Це значить дивитися в один бік. </p>
      <p>– Можна всі негаразди пройти разом. Навіть попри відсутність коштів можна жити. Якщо любиш.</p>
      <p>– Чула цей вислів. Не пам'ятаю, напевно від бабусі.</p>
      <p>Значить вкладалося це поняття ще змалечку, з казками про "жили щасливо і померли в один день". Але ж що поганого у тому, щоб жити у злагоді?</p>
      <p>Більше – дивіться у відео.</p>
      <p><a href="https://24tv.ua/tse_spravzhnya_viyna__nefodov_pro_kontrabandu_andriya_bogdana_ta_mitnu_reformu_n1238642">Це справжня війна, – Нефьодов про контрабанду, Андрія Богдана та "тіньового прем'єра"</a> 24 листопада 9430</p>
      <anchor name="comAnch"/>
    </article>
  </body>
</html>