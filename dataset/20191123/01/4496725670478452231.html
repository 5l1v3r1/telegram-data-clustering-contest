<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/economia/article/18-economia/1700487-puignero-vol-que-catalunya-sigui-el-hub-digital-d-europa.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-23T01:00:00+00:00"/>
    <meta property="og:title" content="Puigneró vol que Catalunya sigui el ‘hub’ digital d’Europa"/>
    <meta property="og:description" content="El Conseller de Polítiques Digitals i Administració Pública, Jordi Puigneró, ha assegurat que el seu departament impulsa un desplegament que &quot;no només contempla la xarxa de fibra òptica&quot; a Catalunya,..."/>
  </head>
  <body>
    <article>
      <h1>Puigneró vol que Catalunya sigui el ‘hub’ digital d’Europa</h1>
      <address><time datetime="2019-11-23T01:00:00+00:00">23 Nov 2019, 01:00</time> by <a rel="author">REDACCIÓ</a></address>
      <p>El conseller de Polítiques Digitals i Administració Pública, Jordi Puigneró, ha assegurat que el seu departament impulsa un desplegament que “no només preveu la xarxa de fibra òptica” a Catalunya, sinó també el d’altres tecnologies com el 5G que porten aparellades indústries importants i generadores de riquesa. Per Puigneró, que va participar en un esmorzar col·loqui organitzat per Alcaldes.eu dijous passat, la Catalunya actual és “filla” d’una revolució industrial, la del demà ho serà d’una revolució digital. En aquest sentit va dir que “Catalunya ha estat la gran fàbrica d’Espanya al llarg del segle XX i que ara cal que sigui el <i>hub</i> digital d’Europa”.</p>
      <p>En el debat també hi van participar Joana Ortega, secretària general de l’ACM; Aurora Carbonell, alcaldessa de Sitges, al Garraf, i Carles Banús, alcalde de Tavèrnoles, a Osona.</p>
    </article>
  </body>
</html>