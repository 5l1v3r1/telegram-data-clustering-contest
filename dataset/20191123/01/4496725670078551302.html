<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/opinio/article/62-apunt/1700535-el-suprem-l-aigua-i-la-tria-de-colau.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-23T01:00:00+00:00"/>
    <meta property="og:title" content="El Suprem, l’aigua i la tria de Colau"/>
    <meta property="og:description" content="La sentència de Suprem que manté a Agbar la concessió del subministrament de l'aigua a Barcelona ha caigut com una llosa sobre els comuns, que comptaven amb remunicipalitzar el servei tal com va sentenciar..."/>
  </head>
  <body>
    <article>
      <h1>El Suprem, l’aigua i la tria de Colau</h1>
      <address><time datetime="2019-11-23T01:00:00+00:00">23 Nov 2019, 01:00</time> by <a rel="author">Ferran Espada</a></address>
      <p>La sentència de Suprem que manté a Agbar la concessió del subministrament de l’aigua a Barcelona ha caigut com una llosa sobre els comuns, que comptaven remunicipalitzar el servei tal com havia sentenciat el TSJC. Però ves per on, el recurs al Suprem ha canviat tres cops de sala fins arribar a la mateixa que va anul·lar la sentència de les hipoteques que perjudicava la banca. Casualitats o no, sempre guanyen els mateixos al Suprem. La remunicipalització encara és possible si l’Ajuntament es fa càrrec del rescat pertinent. Opció que diu que defensa l’alcaldessa Colau tot obviant que va decidir governar amb el PSC, contrari a la remunicipalització, en comptes de fer-ho amb ERC, que hi és favorable. En fi, és el preu d’una alcaldia. I la feina de Valls.</p>
    </article>
  </body>
</html>