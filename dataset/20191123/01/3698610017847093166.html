<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/yes-dast-na-derzhavu-v-smartfoni-zelenskogo-25-milyoniv-330640_.html"/>
    <meta property="og:site_name" content="DT.ua"/>
    <meta property="article:published_time" content="2019-11-23T01:22:00+00:00"/>
    <meta property="og:title" content="ЄС дасть на &quot;Державу в смартфоні&quot; Зеленського 25 мільйонів"/>
    <meta property="og:description" content="Реалізацією проекту займатиметься новостворена команда Цифровий спецназ."/>
  </head>
  <body>
    <article>
      <h1>ЄС дасть на "Державу в смартфоні" Зеленського 25 мільйонів</h1>
      <h2>Реалізацією проекту займатиметься новостворена команда "Цифровий спецназ".</h2>
      <address>
        <time datetime="2019-11-23T01:22:00+00:00">23 Nov 2019, 01:22</time>
      </address>
      <p>Європейський Союз виділить Україні 25 млн євро на <b><a href="https://dt.ua/ECONOMICS/yevrosoyuz-dast-25-milyoniv-yevro-na-realizaciyu-ideyi-zelenskogo-317043_.html">розвиток електронного управління</a></b> в 2020 році. Про це повідомив перший заступник міністра з питань цифровий трансформації Вискуб Олексій, передає <a href="https://hromadske.ua/posts/yes-vidilit-25-mln-yevro-na-e-uryaduvannya-v-ukrayini-u-2020-roci-mincifri">Громадське</a>.</p>
      <p>"Якщо говорити про політику міністерства з точки зору фінансування, то у нас є кілька діючих хороших міжнародних проектів. Ми вже пройшли великий аудит, дуже складний захист проекту, і ЄС з нового року виділяє 25 млн євро саме на електронне управління міністерства", - сказав Олексій Вискуб.</p>
      <p>За словами Вискуба, сукупний бюджет на цифровізацію досить великий і його планують оптимізувати. Для цього в Мінцифри створили команду під назвою "Цифровий спецназ", яка щоденно займається глибоким моніторингом і аналізом закупівель в IT.</p>
      <p>Раніше в уряді заявили про ідеї <b><a href="https://dt.ua/UKRAINE/uryad-planuye-zaprovaditi-v-ukrayini-elektronnu-dovirenist-330415_.html">ввести електронні довіреності</a></b>.</p>
      <p>У вересні Кабінет міністрів <b><a href="https://dt.ua/POLITICS/kabmin-shvaliv-perehid-na-elektronniy-dokumentoobig-322576_.html">прийняв рішення про остаточний перехід </a></b>від паперового до електронного документообігу. За словами міністра КМУ Дмитра Дубілета, перехід на електронний обмін документами істотно скоротить час на доставку та обробку кореспонденції. І стане першим кроком до обіцяної командою президента Володимира Зеленського цифровізації держави.</p>
      <p>У свою чергу прем'єр-міністр Олексій Гончарук заявляв про те, що <a href="https://dt.ua/ECONOMICS/2020-rik-stane-rokom-totalnoyi-cifrovizaciyi-ukrayini-goncharuk-322355_.html"><b>наступний рік стане роком тотальної цифровізації України</b></a>, а після 2020 року держава має бути повністю в смартфоні.</p>
      <p>Детальніше про перспективи реалізації ідеї Зеленського про державу в смартфоні читайте в статті Андрія Паливоди <b><a href="https://dt.ua/macrolevel/derzhava-v-smartfoni-garna-ale-daleka-vid-realizaciyi-ideya-324756_.html">"Держава в смартфоні": хороша, але далека від реалізації ідея"</a> </b>в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cHM6Ly9ocm9tYWRza2UudWEvcG9zdHMvdS1oYXJrb3ZpLXN0YWxpc3lhLXN1dGljaGtpLW5hLW1pdGluZ3UtcHJvdGktcG92ZXJuZW5ueWEtcHJvc3Bla3R1LXpodWtvdmE=">Громадське</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>