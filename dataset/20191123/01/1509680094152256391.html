<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/manoranjan-news/guess-this-childhood-photo-of-actress-who-is-popular-in-marathi-as-well-as-hindi-ssv-92-2020485/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-23T01:45:26+00:00"/>
    <meta property="og:title" content="ओळखा पाहू चिमुकलीला; मराठीसोबतच हिंदी चित्रपटसृष्टीतही कमावतेय नाव"/>
    <meta property="og:description" content="अभिनयात उत्तम, डान्समध्ये कमाल आणि सोशल मिडियावर सुपर अॅक्टिव्ह अशी या मराठमोळ्या अभिनेत्रीची ओळख आहे."/>
  </head>
  <body>
    <article>
      <h1>ओळखा पाहू चिमुकलीला; मराठीसोबतच हिंदी चित्रपटसृष्टीतही कमावतेय नाव</h1>
      <h2>अभिनयात उत्तम, डान्समध्ये कमाल आणि सोशल मिडियावर सुपर अॅक्टिव्ह अशी या मराठमोळ्या अभिनेत्रीची ओळख आहे.</h2>
      <address><time datetime="2019-11-23T01:45:26+00:00">23 Nov 2019, 01:45</time> by <a rel="author">लोकसत्ता ऑनलाइन</a></address>
      <p>काय मग.. ओळखलंत का फोटोमधील या चिमुकलीला? ही चिमुकली आता अभिनेत्री म्हणून मराठीसोबतच हिंदी चित्रपटसृष्टीतही नाव कमावतेय. मराठीतील ग्लॅमरस अभिनेत्री अशी ओळख या तिला मिळाली आहे. अभिनयात उत्तम, डान्समध्ये कमाल आणि सोशल मिडियावर सुपर अॅक्टिव्ह अशी ही मराठमोळी अभिनेत्री ‘अमृता खानविलकर’ आहे. व्यावसायिक आणि कलात्मक दोन्ही प्रकारच्या चित्रपटांची सांगड घालत स्वत:ला कलाकार म्हणून सिद्ध करणे हे मोठे आव्हान आजच्या कलाकारांसमोर आहे. ते आव्हान यशस्वीपणे पेलण्याचा प्रयत्न करणाऱ्या अभिनेत्री अमृता खानविलकर करत आहे. मराठी इंडस्ट्रीमध्ये अमृताचं नाव जितकं चर्चेत असतं तितकीच तिच्या नावाची चर्चा बॉलिवूडमध्ये देखील होत आहे.</p>
      <p>मराठी चित्रपटांमध्ये ग्लॅमरस, संवेदनशील आणि सक्षम अभिनेत्री म्हणून स्वत:ला प्रस्थापित केल्यानंतर तिथेच न थांबता रिअ‍ॅलिटी शोज, हिंदी चित्रपट आणि वेबसीरिज अशा वेगवेगळ्या माध्यमांतून अमृता खानविलकरने चौफेर कामगिरी केली आहे. ‘गोलमाल’ या मराठी चित्रपटापासून अभिनेत्री म्हणून अमृताचा प्रवास सुरू झाला. ‘साडे माडे तीन’, ‘गैर’, ‘अर्जुन’, ‘बाजी’, ‘वेलकम जिंदगी’, ‘कटय़ार काळजात घुसली’सारख्या चित्रपटांमधून अमृताने काम केले आहे. मराठी चित्रपटात अभिनेत्री म्हणून ओळख मिळाल्यावर दोनच वर्षांत अमृताने हिंदीत पाऊल टाकले. रामगोपाल वर्मा दिग्दर्शित ‘फुं क’ हा तिचा नायिका म्हणून पहिला हिंदी चित्रपट. त्यानंतर तिने ‘फुंक २’मध्येही काम केले होते.</p>
      <figure>
        <embed-post data-src="https://www.instagram.com/p/B5DVLhGA2K2" data-service="Instagram"/>
      </figure>
      <figure>
        <embed-post data-src="https://www.instagram.com/p/B40cZkYAFcM" data-service="Instagram"/>
      </figure>
      <p>अभिनेत्री म्हणून भूमिकांच्या बाबतीत चोखंदळ असणाऱ्या अमृता खानविलकरने केवळ चित्रपटांपुरते स्वत:ला मर्यादित ठेवले नाही. हिंदीत ठरावीक भूमिका न करता मध्यंतरीच्या काळात तिने ‘नच बलिए’सारख्या रिअ‍ॅलिटी शोवर भर दिला. ती या शोची विजेती ठरली आणि त्यानंतर परीक्षक म्हणून तिने काही शोजचे काम पाहिले. मेघना गुलजार दिग्दर्शित ‘राजी’ आणि मिलाप झवेरी दिग्दर्शित ‘सत्यमेव जयते’ या चित्रपटांमधून तिने केलेल्या भूमिकांनंतर वेबसीरिजसारख्या नव्या माध्यमातूनही ती स्वत:ला आजमावते आहे.</p>
      <related>
        <a href="https://www.loksatta.com/manoranjan-news/gandii-baat-actress-gehana-vasisth-battling-for-life-after-cardiac-arrest-ssv-92-2020550/"/>
      </related>
    </article>
  </body>
</html>