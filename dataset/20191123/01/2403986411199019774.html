<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/truba_rozpoviv_koli_zbirayetsya_pokinuti_dbr_n1238303"/>
    <meta property="og:site_name" content="24 Канал"/>
    <meta property="article:published_time" content="2019-11-23T01:33:00+00:00"/>
    <meta property="og:title" content="Труба розповів, коли збирається покинути ДБР"/>
    <meta property="og:description" content="Директор Державного бюро розслідувань Роман Труба розповів, що готовий покинути свою посаду, але не швидше ніж через три роки."/>
  </head>
  <body>
    <article>
      <h1>Труба розповів, коли збирається покинути ДБР</h1>
      <address><time datetime="2019-11-23T01:33:00+00:00">23 Nov 2019, 01:33</time> by <a rel="author" href="https://24tv.ua/mihaylo_goda_tag5966/" target="_blank">Михайло Года</a></address>
      <p>
        <b>Директор Державного бюро розслідувань Роман Труба розповів, що готовий покинути свою посаду, але не швидше ніж через три роки.</b>
      </p>
      <p>Про це Труба заявив в ефірі телепередачі "Свобода слова Савіка Шустера" на телеканалі "Україна" в п'ятницю ввечері.</p>
      <blockquote>Цікаво: <a href="https://24tv.ua/truba_vidpoviv_na_zapitannya_chomu_yogo_konsultuye_portnov_n1238271">Труба відповів на запитання, чому його "консультує Портнов"</a></blockquote>
      <aside>Якщо стоїть питання про те, чи піду я – так, але бажано через три роки,<cite>– сказав він.</cite></aside>
      <p>На його думку, в даний час мова не йде про недовіру директору ДБР, а про перезавантаження цього органу.</p>
      <p>Очільник ДБР зазначив, що за рік роботи цього органу є певні результати, а умови гарантій незалежності ДБР прописані в законі про Державне бюро розслідувань, серед яких і конкурс на посаду директора.</p>
      <p>
        <b>Дивіться "Свобода слова Савіка Шустера" з Романом Трубою:</b>
      </p>
      <figure>
        <iframe src="https://www.youtube.com/embed/Wsy0AQO39bg" width="560" height="315" data-service="Youtube" scrolling="no"/>
      </figure>
      <p>Що відомо про записи прослушки Труби<a href="https://24tv.ua/kasetniy_skandal_ofisu_prezidenta_u_merezhu_zlili_proslushku_z_kabinetu_trubi_n1236542">Аудіозаписи, зроблені нібито у кабінеті Труби</a>, і на яких чути схожий на його голос, опублікували ввечері 19 листопада у телеграмі на анонімному каналі "Трубу прорвало". Якщо вірити цим записам, то всі резонансні справи в Україні контролюються Офісом Президента.<br/><br/>Зокрема, записи свідчать, що людина зі схожим на Трубу голосом обговорювала: виклики на допит п’ятого президента Петра Порошенка; підозру колишній в. о. міністра охорони здоров’я Уляні Супрун; справу "Приватбанку"; справу самого директора ДБР, його заступників та скандального судді Вовка; закупівлі для армії.</p>
    </article>
  </body>
</html>