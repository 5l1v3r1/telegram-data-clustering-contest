<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/society/xristika/item/490080-o-pio-eukolos-tropos-gia-na-katharisete-monoi-sas-to-klimatistiko-sas"/>
    <meta property="og:site_name" content="thestival.gr"/>
    <meta property="article:published_time" content="2019-11-23T01:18:00+00:00"/>
    <meta property="og:title" content="Ο πιο εύκολος τρόπος για να καθαρίσετε μόνοι σας το κλιματιστικό σας"/>
    <meta property="og:description" content="Τα ακάθαρτα κλιματιστικά έχουν κατηγορηθεί για παθήσεις από αλλεργίες, μέχρι και επιδημίες. Δείτε πώς θα καθαρίσετε το δικό σας από τις σκόνες, τα βακτήρια και τις βρομιές που έχει μαζέψει, χωρίς να ξοδέψετε χρόνο ή χρήματα."/>
  </head>
  <body>
    <article>
      <h1>Ο πιο εύκολος τρόπος για να καθαρίσετε μόνοι σας το κλιματιστικό σας</h1>
      <address><time datetime="2019-11-23T01:18:00+00:00">23 Nov 2019, 01:18</time> by <a rel="author">Thestival team</a></address>
      <p>Τα ακάθαρτα κλιματιστικά έχουν κατηγορηθεί για παθήσεις από αλλεργίες, μέχρι και επιδημίες. Δείτε πώς θα καθαρίσετε το δικό σας από τις σκόνες, τα βακτήρια και τις βρομιές που έχει μαζέψει, χωρίς να ξοδέψετε χρόνο ή χρήματα.</p>
      <p><b>Φίλτρα</b> Για να καθαρίσετε τα φίλτρα του κλιματιστικού σας θα χρειαστείτε 1/2 φλ. ξίδι και 1/2 φλ. ζεστό νερό. Ξεκινήστε ρίχνοντας το μείγμα μέσα σε μια μεγάλη λεκάνη. Στο μεταξύ βγάλτε από το κλιματιστικό σας τα φίλτρα. Βρείτε τις δύο εγκοπές που βρίσκονται δεξιά και αριστερά των φίλτρων και αφαιρέστε τα. Αφού τα τινάξετε για να φύγουν οι πολλές σκόνες, βουτήξτε τα στη λεκάνη και αφήστε τα να μουλιάσουν για 20-30 λεπτά. Έπειτα ξεπλύντε τα και αφήστε τα να στεγνώσουν φυσικά.</p>
      <p><b>Εσωτερικό</b> Για να καθαρίσετε το εσωτερικό του κλιματιστικού (αυτό που βλέπετε, δηλαδή, όταν αφαιρέσετε τα φίλτρα) θα χρειαστείτε μια τρόμπα την οποία θα βρείτε στα σούπερ μάρκετ και κοστίζει περίπου 25 ευρώ, ένα καλό καθαριστικό κι ένα πινέλο μεσαίου μεγέθους. Ξεκινήστε γεμίζοντας την τρόμπα με νερό στο οποίο έχετε διαλύσει και λίγο καθαριστικό. Ψεκάστε το εσωτερικό του κλιματιστικού κι έπειτα καθαρίστε το με το πινέλο. Αδειάστε την τρόμπα και γεμίστε την και πάλι μόνο με νερό. Καθαρίστε το εσωτερικό από το καθαριστικό.</p>
      <p><b>Εξωτερική μονάδα</b> Για να καθαρίσετε την εξωτερική μονάδα του κλιματιστικού το μόνο που χρειάζεστε είναι νερό. Μπορείτε να το πλύνετε και με το λάστιχο που έχετε στη βεράντα σας.</p>
      <p>Πηγή: spirossoulis.com</p>
    </article>
  </body>
</html>