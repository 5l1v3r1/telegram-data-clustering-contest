<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/136163/rahmi-turanin-iddiasi-sonrasi-muharrem-inceden-ilk-tweet"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-23T01:04:00+00:00"/>
    <meta property="og:title" content="Rahmi Turan'ın iddiası sonrası Muharrem İnce'den ilk tweet"/>
    <meta property="og:description" content="Muharrem İnce, Sözcü Gazetesi yazarı Rahmi Turan'ın 'Saray'a giden CHP'li Muharrem İnce' iddiası sonrası sosyal medya hesabından açıklama yaptı."/>
  </head>
  <body>
    <article>
      <h1>Rahmi Turan'ın iddiası sonrası Muharrem İnce'den ilk tweet</h1>
      <h2>Muharrem İnce, Sözcü Gazetesi yazarı Rahmi Turan'ın 'Saray'a giden CHP'li Muharrem İnce' iddiası sonrası sosyal medya hesabından açıklama yaptı.</h2>
      <address>
        <time datetime="2019-11-23T01:04:00+00:00">23 Nov 2019, 01:04</time>
      </address>
      <p>Muharrem İnce, Sözcü Gazetesi yazarı Rahmi Turan'ın 'Saray'a giden CHP'li Muharrem İnce' iddiası sonrası sosyal medya hesabından açıklama yaptı.</p>
      <p>Muharrem İnce'nin açıklamaları şöyle:</p>
      <p>"Daha ilk günden Rahmi Turan’ın dile getirdiği iddiaların merkezine benim adımın oturtulacağını bana gelen bilgiler doğrultusunda tahmin etmiştim.</p>
      <p>Bunun benim üzerimden parti içi muhalefete yönelik bir operasyon olduğunu ve bunun Genel Merkezin mutfağında bir çete tarafından pişirildiğini biliyordum. Tahminlerimde yanılmadım.</p>
      <related>
        <a href="https://www.gercekgundem.com/siyaset/136159/muharrem-inceden-ilk-aciklama-taksimde-kendimi-yakarim"/>
      </related>
      <p>İddiaların benimle uzaktan yakından bir ilgisi yoktur, olamaz. Bu bana, benim üzerimden parti içi muhalefete yönelik şerefsizce bir saldırıdır. Bu şerefsiz, onurdan insanlıktan nasip alamamış kalemşörle ve kaynağım dediği saray soytarısıyla mutlaka yargı önünde hesaplaşacağız.</p>
      <p>Bu iş elbette sadece yargıyla sınırlı kalmayacaktır. Siyaseten bu operasyonun parçası olan ve Cumhurbaşkanlığı seçim akşamından bu yana şahsıma yönelik kampanya yürütenlerle de hesaplaşmamız kamuoyunun huzurunda devam edecektir.</p>
      <related>
        <a href="https://www.gercekgundem.com/siyaset/136162/muharrem-inceden-bir-aciklama-da-nedim-senere"/>
      </related>
      <p>Şundan herkes emin olsun ki kimsenin yaptığı yanına kar kalmayacaktır.</p>
      <p>Ben kendimin ne olduğunu biliyorum. Madem ismimi ortaya attınız elinizdeki belgeleri de tüm Türkiye ile paylaşmanızı bekliyorum. Bu konu artık benim için siyasi bir konu olmanın çok ötesine geçmiş bulunmaktadır.</p>
      <p>CHP yönetimi bu saatten sonra konuyu geçiştiremez. Bu konuyla ilgili benim üzerimden mutlaka bir disiplin soruşturmasını da başlatmalıdır. Ya da taraf olarak konuyu yargıya taşıyıp kendi duruşunu göstermelidir."</p>
      <figure>
        <img src="https://www.gercekgundem.com/images/posts/201911/150861_594x390.jpg"/>
      </figure>
      <figure>
        <img src="https://www.gercekgundem.com/images/posts/201911/150862_584x582.jpg"/>
      </figure>
      <related>
        <h4>Bağlantılı Haberler</h4>
        <a href="https://www.gercekgundem.com/siyaset/136318/muharrem-ince-candas-tolga-isika-konustu-yapilacak-bir-tane-is-var"/>
        <a href="https://www.gercekgundem.com/siyaset/136315/kilicdaroglu-chp-orgutlerine-yonelik-ciddi-bir-kumpas-var"/>
        <a href="https://www.gercekgundem.com/siyaset/136317/muharrem-inceden-yeni-aciklama-kumpasi-ancak-kilicdaroglu-ile-birlikte-bozariz"/>
        <a href="https://www.gercekgundem.com/siyaset/136306/tuncay-ozkan-yuzunuze-tukurecegim"/>
        <a href="https://www.gercekgundem.com/siyaset/136309/sevilay-yilman-talat-atillanin-anlattiklari-sirf-bu-yuzden-hic-inandirici-gelmiyor"/>
        <a href="https://www.gercekgundem.com/siyaset/136307/ugur-dundar-bu-bir-tezgah-ve-kumpas"/>
        <a href="https://www.gercekgundem.com/siyaset/136300/nevsin-mengu-saraya-giden-chpli-kayip-anahtar-meselesine-dondu"/>
        <a href="https://www.gercekgundem.com/siyaset/136277/rahmi-turanin-kaynagi-talat-atilla-sure-vermisti-beklenen-aciklama-geldi"/>
        <a href="https://www.gercekgundem.com/siyaset/136286/akp-sozcusu-celikten-rahmi-turan-talat-atilla-yorumu"/>
        <a href="https://www.gercekgundem.com/siyaset/136271/rahmi-turan-kaynagini-da-acikladi"/>
      </related>
    </article>
  </body>
</html>