<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/korbin-neutralen-pri-sledvashch-referendum-za-brekzit_news710896.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T01:54:00+00:00"/>
    <meta property="og:title" content="Корбин неутрален при следващ референдум за Брекзит"/>
    <meta property="og:description" content="Позицията му обаче може да отблъсне неговите привърженици"/>
  </head>
  <body>
    <article>
      <h1>Корбин неутрален при следващ референдум за Брекзит</h1>
      <h2>Позицията му обаче може да отблъсне неговите привърженици</h2>
      <address>
        <time datetime="2019-11-23T01:54:00+00:00">23 Nov 2019, 01:54</time>
      </address>
      <p>https://blitz.bg/svyat/korbin-neutralen-pri-sledvashch-referendum-za-brekzit_news710896.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574466833-4.jpg"/>
      </figure>
      <p>
        <b>Британските лейбъристи остават неутрални при следващ референдум за Брекзит. Това е позицията им, ако спечелят вота на 12 декември.</b>
      </p>
      <p>Това заяви лидерът Джереми Корбин пред BBC в предаване, в което участваха основните британски лидери.</p>
      <p>След Корбин участваха още лидерът на Шотландската национална партия Никола Стърджън, лидерът на либералдемократите Джо Суинсън и премиерът Борис Джонсън.</p>
      <p>Позицията на Корбин обаче може да отблъсне както неговите привърженици, така и подкрепящите членството на Кралството в Европейския съюз.</p>
      <p>По-рано Корбин представи предизборната програма на опозиционната си партия, излагайки "радикалните" си планове за преобразуване на Великобритания с повишаване на заплащането в публичния сектор, по-високи данъци за компаниите и поголовна национализация на инфраструктурата, съобщава "Ройтерс".</p>
      <p>Британските гласоподаватели са изправени пред отчетлив избор на парламентарните избори на 12 декември: планът на Корбин за социалистическа Великобритания, включващ масова национализация и безплатни публични услуги, или стремежа на премиера Борис Джонсън да осъществи Брекзит в рамките на месеци и да изгради "динамична пазарна икономика".</p>
      <p>Повечето допитвания поставят Консервативната партия на челно място, но малцина са в състояние или желаят да предскажат победителя в изборите.</p>
    </article>
  </body>
</html>