<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1031789/xania-thermo-epeisodio-me-methysmeno-toyrista"/>
    <meta property="og:site_name" content="Newsbomb"/>
    <meta property="article:published_time" content="2019-11-23T01:00:25+00:00"/>
    <meta property="og:title" content="Χανιά: Θερμό «επεισόδιο» με μεθυσμένο τουρίστα"/>
    <meta property="og:description" content="Ήθελε να πάει αεροδρόμιο αλλά κατέληξε στο αστυνομικό τμήμα"/>
  </head>
  <body>
    <article>
      <h1>Χανιά: Θερμό «επεισόδιο» με μεθυσμένο τουρίστα</h1>
      <h2>Ήθελε να πάει αεροδρόμιο αλλά κατέληξε στο αστυνομικό τμήμα</h2>
      <address><time datetime="2019-11-23T01:00:25+00:00">23 Nov 2019, 01:00</time> by <a rel="author">Newsroom</a></address>
      <p>Απίστευτες σκηνές εκτυλίχθηκαν την Παρασκευή το απόγευμα στα ΚΤΕΛ Χανίων όταν ένας <b>επιβάτης υπό την επήρεια μέθης αποπειράθηκε να επιτεθεί σε οδηγό λεωφορείου</b> επειδή δεν του επέτρεψε την επιβίβαση.</p>
      <p>Σύμφωνα με το eparxies.gr, το περιστατικό σημειώθηκε στον σταθμό ΚΤΕΛ Χανίων-Ρεθύμνου με πρωταγωνιστή έναν Βέλγο τουρίστα ο οποίος θέλησε να επιβιβαστεί σε λεωφορείο με προορισμό το αεροδρόμιο «Ι.Δασκαλογιάννης» προκειμένου να «πετάξει» για την πατρίδα του.</p>
      <p>
        <b>Ωστόσο ο τουρίστας, οποίος ταξίδευε με την σύντροφό του, ήταν μεθυσμένος και σε κακή κατάσταση με αποτέλεσμα ο οδηγός να μην επιτρέψει την επιβίβασή του στο λεωφορείο.</b>
      </p>
      <p>Η άρνηση του οδηγού <b>εξαγρίωσε τον Βέλγο</b> ο οποίος <b>σε κατάσταση αμόκ αποπειράθηκε να επιτεθεί στον οδηγό ενώ τον πήρε και στο κυνήγι!</b></p>
      <p>Στα ΚΤΕΛ επικράτησε μεγάλη αναστάτωση αφού το περιστατικό σημειώθηκε μπροστά στα έκπληκτα μάτια πολλών επιβατών και περαστικών με την κατάσταση να εκτονώνεται με την συνδρομή κάποιων επιβατών και άλλων οδηγών.</p>
      <p>Το κλου του απίστευτου αυτού σκηνικού σημειώθηκε μόλις ηρέμησε λίγος ο Βέλγος.</p>
      <p>
        <b>Το περιστατικό εξαγρίωσε την σύντροφο του, η οποία τα έβαλε με τον μεθυσμένο άνδρα της τον οποίο δεν δίστασε μάλιστα να χαστουκίσει αρκετές φορές αλλά και να τον περιλούσει με πολλά «γαλλικά».</b>
      </p>
      <p>Λίγο αργότερα στο σημείο έφτασε και αστυνομική δύναμη με τους άνδρες της ΕΛΑΣ να συλλαμβάνουν το ζευγάρι και να το οδηγούν, παρά τις έντονες αντιρρήσεις του, στο Τμήμα.</p>
      <p>
        <b>Δείτε όλες τις τελευταίες </b>
        <a href="https://www.newsbomb.gr/oles-oi-eidhseis">
          <b>Ειδήσεις</b>
        </a>
        <b> από την Ελλάδα και τον Κόσμο, τη στιγμή που συμβαίνουν, στο </b>
        <a href="https://www.newsbomb.gr/">
          <b>Newsbomb.gr</b>
        </a>
      </p>
      <p>Διαβάστε επίσης:</p>
      <p>
        <a href="https://www.newsbomb.gr/oikonomia/story/1031353/koinoniko-merisma-2019-pote-tha-dothei-posa-xrimata-tha-parete">Κοινωνικό Μέρισμα 2019: Πότε θα δοθεί - Πόσα χρήματα θα πάρετε</a>
      </p>
      <p>
        <a href="https://www.newsbomb.gr/bombplus/gossip/story/1030970/paylos-xaikalis-agonia-gia-ton-agapimeno-ithopoio-pics">Παύλος Χαϊκάλης: Αγωνία για τον αγαπημένο ηθοποιό</a>
      </p>
    </article>
  </body>
</html>