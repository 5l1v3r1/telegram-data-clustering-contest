<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/Euroleague/a315352-Stimac-Pocetak-niza-Zoc-Za-samopouzdanje.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T01:40:00+00:00"/>
    <meta property="og:title" content="Štimac: Početak niza; Žoc: Za samopouzdanje"/>
    <meta property="og:description" content="Košarkaš Fenerbahčea Vladimir Štimac nada se da klub očekuju bolji rezultati posle trijumfa nad Asvelom. Trener Željko Obradović ističe da je pobeda bitna za samopouzdanje igrača."/>
  </head>
  <body>
    <article>
      <h1>Štimac: Početak niza; Žoc: Za samopouzdanje</h1>
      <h2>Košarkaš Fenerbahčea Vladimir Štimac nada se da klub očekuju bolji rezultati posle trijumfa nad Asvelom. Trener Željko Obradović ističe da je pobeda bitna za samopouzdanje igrača.</h2>
      <address><time datetime="2019-11-23T01:40:00+00:00">23 Nov 2019, 01:40</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/111330/jpeg/Zeljko-Obradovic"/>
        <figcaption>Željko Obradović<cite>Turkish Airlines EuroLeague</cite></figcaption>
      </figure>
      <p>Košarkaši Fenerbahčea ostvarili su treću pobedu u Evroligi, pošto su kao gosti savladali Asvel rezultatom 88:72.</p>
      <related>
        <a href="http://sportklub.rs/Kosarka/Euroleague/a315344-Stimac-vodio-Fener-Turci-neresivi-za-ASVEL.html"/>
        <a href="http://sportklub.rs/Kosarka/Euroleague/a315219-Bertomeu-Zeljkovo-ponasanje-nije-odgovornost-Evrolige.html"/>
      </related>
      <p><i>"Bila je ovo bitna pobeda za nas. Pogotovo za igrače kako bi shvatili da imamo kvaliteta i da ovako treba da nastavimo, za samopouzdanje. Znali smo da je Asvel tim koji je fizički snažan i da treba da odgovorimo na to. Čak su imali šansu da preokrenu sve. Kada se sve uzme u obzir, naučili smo ono što je važno i sada znamo kako treba da igramo u budućnosti"</i>, rekao je Obradović.</p>
      <p>Srpski centar Vladimir Štimac je za 22 minuta na terenu postigao 21 poen, uz osam skokova i jednu asistenciju.</p>
      <p><i>"Odlična utakmica za nas. Očekujem da ćemo nastaviti da igramo na ovaj način. Naravno da je nekada teško, ali nadam se da je ovo početak pobedničkog niza"</i>, dodao je Štimac.</p>
      <p>Fener je na 16. poziciji u Evroligi sa tri pobede i sedam poraza.</p>
    </article>
  </body>
</html>