<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/punjab/chandigarh/news/gangster-budha-arrested-from-armenia-at-delhi-airport-263045"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T01:12:16+00:00"/>
    <meta property="og:title" content="गैंगस्टर बुड्ढा आर्मेनिया से डिपोर्ट, दिल्ली  हवाई अड्डे पर गिरफ्तार"/>
    <meta property="og:description" content="चंडीगढ़: गैंगस्टरों के विरु द्ध चलाई विशेष मुहिम के अंतर्गत एक बड़ी सफलता दर्ज करते हुए पंजाब पुलिस ने आज रात नामी गैंगस्टर सुखप्रीत सिंह धालीवाल उर्फ बुड्ढा को दिल्ली हवाई अड्डे से गिरफ्तार करने के लिए आर्मेनिया से सफलतापूर्वक हवालगी प्राप्त की है। इस संबंधी जानकारी देते हुए डी.जी.पी. दिनकर गुप्ता ने बताया कि बुड्ढा ने आधी रात के करीब दिल्ली एयरपोर्ट पर उतरा और पंजाब पुलिस की टीम द्वारा उसको हिरासत में ले लिया गया। दविन्दर बम्बीहा गिरोह का स्व-घोषित प्रमुख बुड्ढा कत्ल, कत्ल की कोशिश, बलात्कार, गैर-कानूनी गतिविधियां रोकथाम एक्ट (यू.ए.पी.ए.) आदि के 15 से अधिक आपराधिक मामलों में कानून का सामना कर रहा था, वह भी हाल ही में अपने खालिस्तान समर्थकीय तत्वों के साथ संपर्को के लिए नोटिस आया था।"/>
  </head>
  <body>
    <article>
      <h1>गैंगस्टर बुड्ढा आर्मेनिया से डिपोर्ट, दिल्ली  हवाई अड्डे पर गिरफ्तार</h1>
      <address><time datetime="2019-11-23T01:12:16+00:00">23 Nov 2019, 01:12</time> by <a rel="author">ashu</a></address>
      <p>चंडीगढ़: गैंगस्टरों के विरु द्ध चलाई विशेष मुहिम के अंतर्गत एक बड़ी सफलता दर्ज करते हुए पंजाब पुलिस ने आज रात नामी गैंगस्टर सुखप्रीत सिंह धालीवाल उर्फ बुड्ढा को दिल्ली हवाई अड्डे से गिरफ्तार करने के लिए आर्मेनिया से सफलतापूर्वक हवालगी प्राप्त की है। इस संबंधी जानकारी देते हुए डी.जी.पी. दिनकर गुप्ता ने बताया कि बुड्ढा ने आधी रात के करीब दिल्ली एयरपोर्ट पर उतरा और पंजाब पुलिस की टीम द्वारा उसको हिरासत में ले लिया गया। दविन्दर बम्बीहा गिरोह का स्व-घोषित प्रमुख बुड्ढा कत्ल, कत्ल की कोशिश, बलात्कार, गैर-कानूनी गतिविधियां रोकथाम एक्ट (यू.ए.पी.ए.) आदि के 15 से अधिक आपराधिक मामलों में कानून का सामना कर रहा था, वह भी हाल ही में अपने खालिस्तान समर्थकीय तत्वों के साथ संपर्को के लिए नोटिस आया था।</p>
      <p>बुड्ढा को साल 2011 के एक कत्ल केस में दोषी घोषित किया था, परन्तु वह 2016 में पैरोल के दौरान भाग गया था और उसे भगौड़ा करार दिया गया था। पंजाब में अलग-अलग आपराधिक, बलात्कार और गैर-कानूनी गतिविधियों के लिए जिम्मेदार बुड्ढा के खिलाफ भी हरियाणा के अलग-अलग थानों में केस दर्ज हैं। बुड्ढा पुत्र मेजर सिंह निवासी कुस्सा, तहसील निहालसिंहवाला, जिला मोगा, कैप्टन अमरेन्द्र सिंह सरकार द्वारा गैंगस्टरों के खिलाफ आरंभ की गई मुहिम के मद्देनजर देश से भाग गया था। पंजाब पुलिस उसका पीछा करती रही परन्तु यू.ए.ई. में उसको काबू करने में असफल रही। डी.जी.पी. के अनुसार आखिर में उसको आर्मेनिया में ढूंढ लिया गया, जिसके बाद पंजाब पुलिस को इंटरपोल द्वारा लुक आऊट सकरुलर (एल.ओ.सी.) और रैड कॉर्नर नोटिस (आर.सी.एन.) मिला था।</p>
      <p>8 अगस्त, 2019 को आर्मेनिया की पुलिस ने बुड्ढा को पकड़ लिया। इसके तुरंत बाद, यूरोप में कुछ खालिस्तान समर्थकीय कार्यकत्र्ताओं ने बुड्ढा की गिरफ्तारी संबंधी फेसबुक पर एक अपडेट प्रकाशित किया था, जिसको ‘पंजाब में खालिस्तान के लिए एक मज़बूत आवाज़’ कहा गया था। दरअसल बुड्ढा ने इससे पहले नाभा जेल के अंदर कत्ल किए गए डेरा सच्चा सौदा के एक कार्यकत्र्ता मनिन्दर पाल बिट्टू के खात्मे के लिए अपने फेसबुक अकाउंट पर जिम्मेदारी ली थी।</p>
      <p>इसके बाद हरकमलप्रीत सिंह खख, ए.आई.जी. काऊंटर इंटैलिजैंस, जालंधर और बिक्र म बराड़, डी.एस.पी. ओ.सी.सी.यू. के नेतृत्व अधीन एक विशेष पंजाब पुलिस टीम को फरार अपराधी को देश लाने के लिए तालमेल हेतु नियुक्त किया गया था।<br/>बुड्ढा के पुराने अपराधों का विवरण देते हुए डी.जी.पी. ने कहा कि गैंगस्टर पंजाब में चोरी के धंधों में सक्रि यता के साथ शामिल था और विक्की गौंडर की मौत के बाद राज्य का सबसे खतरनाक अपराधी के तौर पर बदनाम था। वह अप्रैल 2017 में पंजाबी गायक/अदाकार परमीश वर्मा पर हुए हमले का मुख्य साजिशकत्र्ता था। वह कथित तौर पर अन्य मशहूर पंजाबी गायक व अदाकार गिप्पी गरेवाल और वट्सएप्प पर कारोबारियों से वसूली करने की धमकियों के पीछे भी था।</p>
      <p>सुखप्रीत उर्फ बुड्ढा के दिशा-निर्देशों पर एक मशहूर पंजाबी गायक करन औजला पर भी कनाडा में हमला किया गया था, जिस केस में उसको गिरफ्तार किया गया था और 20-03-2011 को एक जुगराज सिंह पुत्र परमिन्दर सिंह निवासी गांव कुस्सा के कत्ल से संबंधित पैरोल से भाग निकला था। ताजपुर चौक रायकोट के एक कार छीनने के केस में बुड्ढा के खिलाफ भी पी.ओ की कार्रवाई चल रही थी। बुड्ढा के खिलाफ कुछ अन्य मामलों का विवरण देते हुए डी.जी.पी. ने कहा कि फरीदकोट के पी.एस. जैतो में चावल मिल मालिक रवीन्दर कोचर पर ज़बरदस्ती और कत्ल केस में उसे मुलिजम भी ठहराया गया था।</p>
      <p>उसके खिलाफ अन्य केस सिरसा (हरियाणा) के साथ-साथ रायकोट (लुधियाना), सरिहन्द (फतेहगढ़ साहिब) और शंबू (पिटयाला) में आर्मज़ एक्ट के अधीन शामिल हैं। उसके खिलाफ पटियाला में एन.डी.पी.एस. एक्ट के अंतर्गत केस भी दर्ज किया गया था। डी.जी.पी. ने कहा कि बुड्ढा को भगौड़ा घोषित किया गया था या उसके खिलाफ पीओ की कार्रवाई चल रही थी। उन्होंने कहा कि कई मामलों में उसे पंजाब लाए जाने पर और पूछताछ होने के बाद और खुलासे होने की उम्मीद की जा रही थी।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Gangster Budha arrested from Armenia at Delhi airport</p>
    </article>
  </body>
</html>