<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/opinio/article/62-apunt/1700690-la-crisi-migratoria-a-la-preso.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-23T01:00:00+00:00"/>
    <meta property="og:title" content="La crisi migratòria, a la presó"/>
    <meta property="og:description" content="&quot;Grècia ha arribat al límit&quot;, crida el govern grec arreu per justificar una decisió sinistre, que vulnera els drets humans en tractar els refugiats, canalla inclosa, com a criminals. Privant-los..."/>
  </head>
  <body>
    <article>
      <h1>La crisi migratòria, a la presó</h1>
      <address><time datetime="2019-11-23T01:00:00+00:00">23 Nov 2019, 01:00</time> by <a rel="author">Eva Pomares</a></address>
      <p>“Grècia ha arribat al límit”, crida el govern grec arreu per justificar una decisió sinistra, que vulnera els drets humans en tractar els refugiats, canalla inclosa, com criminals. Privant-los de llibertat en centres d’internament (CIE). El “límit” són uns 40.000 refugiats, que sobreviuen com poden als llimbs jurídics propiciats per un estat grec depauperat per la UE i on el populisme de dretes assenyala la immigració com l’ase dels cops. L’amuntegament inhumà als actuals camps no és culpa dels refugiats, sinó de Grècia i de la UE, responsables també de polítiques que evitin l’emigració. I també de Turquia, que no compleix l’acord del 2016 i ara se li vol solucionar la ruta migrant de l’Egeu. Mentrestant, Erdogan va aniquilant futurs refugiats kurds a Síria.</p>
    </article>
  </body>
</html>