<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/hopp-csilla-vegig-fogtam-davidka-kezet-mast-mond-a-szakvelemeny/186469"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T02:10:00+00:00"/>
    <meta property="og:title" content="Hopp Csilla: Végig fogtam Dávidka kezét - Mást mond a szakvélemény"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hopp Csilla: Végig fogtam Dávidka kezét - Mást mond a szakvélemény</mark>
      </h1>
      <address><time datetime="2019-11-13T02:10:00+00:00">13 Nov 2019, 02:10</time> by <a rel="author">F. Zs., uv</a></address>
      <p>
        <b>Kiszivárgott a szakvélemény L.L. Junior kisfia halálának körülményeiről. Egy szemtanú szerint senki sem fogta az úttestnél várakozó három­éves gyerek kezét. Az édesanya, Hopp Csilla másként emlékszik. </b>
        <b>Kiszivárgott a szakvélemény L.L. Junior kisfia halálának körülményeiről. Egy szemtanú szerint senki sem fogta az úttestnél várakozó három­éves gyerek kezét. Az édesanya, Hopp Csilla másként emlékszik.</b>
      </p>
      <p>Három hónap telt el a hároméves Lesi Dávidka halálos balesete óta, és mostanra úgy tűnik, lassan lezárul a rendőrségi nyomozás az ügyben. A nyomozóhatóság szorgosan dolgozik, többek között műszaki és orvos szakértőt is felkértek, ez utóbbi szakvéleménye pedig – ismeretlen módon – nyilvánosságra ke­rült. Az írás szerint az autót vezető 76 éves férfi az ütközés pillanatában legfeljebb 41-42 kilométeres sebességgel haladt és éppen gyorsított, esélye sem volt elkerülni az ütközést az elé szaladó, az úttesten legfeljebb 1,4 másodpercet töltő kisgyermekkel. Ezen a szakaszon 50 km-es sebesség a megengedett, vagyis az autós nem sértett szabályt.<br/>A szakértő szerint az ütközést akkor tudta volna elkerülni, (intenzív fékezéssel) 34-35 km-rel megy, vagy (lassító fékezéssel), ha 31-32 kilométeres sebességgel halad.</p>
      <figure>
        <img src="http://media.borsonline.hu/cikk/20/192048/big-lead/650x360/2021732_kepernyofoto-2019-10-09-111245.jpg"/>
        <figcaption>Csilla sosem fogja feldolgozni a fájdalmát</figcaption>
      </figure>
      <p>A szakértővélemény mellett nyilvánosságra kerültek szemtanúk vallomásai is. Ezek szerint a sofőr azt mondta a rendőröknek, hogy „a kisfiú folyamatosan rohant és arccal a másik irányba nézett”, egy nő pedig azt vallotta, hogy Dávidka és az édesanyja mögött állt a zebrán és azt látta, hogy a kisfiú a balesetet megelő­zően egyszer már ki akart rohanni az útra, de egy nő visszafogta. Azután viszont senki sem fogta a gyermek kezét. <br/>Lapunk megkereste Hopp Csillát, aki ma is nehezen beszél a tragédiáról, de lapunktól értesülve a szakértői véleményről beszélt a történtekről.</p>
      <figure>
        <img src="http://media.borsonline.hu/cikk/20/192048/gallery-picture/645w/2021781_halara-gazoltak-ll-junior-fiat-dt-7.jpg"/>
        <figcaption>Egy tanú szerint egy nő húzta vissza Dá vidkát a baleset előtt</figcaption>
      </figure>
      <p>– Úgy sétáltam át a kisfiammal az úttesten, hogy végig fogtam a kezét. Szerencsétlen baleset volt, és nem lehet okolni senkit a történtek miatt. De még ha senki sem tehet róla, akkor is, mint édesanya örök életemre felelősnek fogom érezni magam. De felesleges hibáztatni bárkit, mert semmi sem hozza vissza a fiamat, és semmi sem hoz megnyugvást. A síromig, sírunkig bennünk lesz ez a fájdalom.</p>
      <p>Szerettük volna megszólaltatni L.L. Juniort is, de a zenész interjún kívül azt mondta lapunk munkatársának, hogy amíg a közlekedésrendészet nyomoz az ügyben, addig a nyomozás érdekeire tekintettel nem nyilatkozhat</p>
    </article>
  </body>
</html>