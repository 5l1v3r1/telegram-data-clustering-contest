<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191113_04713699"/>
    <meta property="og:site_name" content="De Standaard"/>
    <meta property="article:published_time" content="2019-11-13T02:33:00+00:00"/>
    <meta property="og:title" content="Australisch Hooggerechtshof zal beroep behandelen van kardinaal Pell tegen veroordeling voor pedofilie"/>
    <meta property="og:description" content="De hoogste gerechtsinstantie in Australië, het High Court, zal het ultieme beroep van de Australische kardinaal George Pell tegen zijn veroordeling voor pe..."/>
  </head>
  <body>
    <article>
      <h1>Australisch Hooggerechtshof zal beroep behandelen van kardinaal Pell tegen veroordeling voor pedofilie</h1>
      <address>
        <time datetime="2019-11-13T02:33:00+00:00">13 Nov 2019, 02:33</time>
      </address>
      <p>
        <b>De hoogste gerechtsinstantie in Australië, het High Court, zal het ultieme beroep van de Australische kardinaal George Pell tegen zijn veroordeling voor pedofilie niet van tevoren al afwijzen maar het behandelen. Dat maakte het High Court woensdag zelf bekend.</b>
      </p>
      <p>De 78-jarige Pell had in maart dit jaar zes jaar cel gekregen wegens seksueel misbruik van twee koorknapen in een kathedraal in Melbourne in het midden van de jaren zestig. Hij was daartegen al in beroep gegaan, maar in augustus verwierp het Hooggerechtshof van Victoria dat.</p>
      <p>Pell heeft steeds zijn onschuld staande gehouden. Doordat het High Court zijn beroep in behandeling neemt, kan Pell opnieuw hopen op de vrijspraak.</p>
      <p>De voormalige aartsbisschop van Melbourne en Sydney was ook schatbewaarder van het Vaticaan.</p>
    </article>
  </body>
</html>