<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/13/7231795/"/>
    <meta property="og:site_name" content="Українська правда"/>
    <meta property="article:published_time" content="2019-11-13T02:21:50+00:00"/>
    <meta property="og:title" content="Розмінування в Петрівському має початись не пізніше 13 листопада – Сайдік"/>
    <meta property="og:description" content="Спецпредставник ОБСЄ у складі Тристоронньої контактної групи у Мінську Мартін Сайдік заявив, що розмінування у районі Петрівського на Донеччині має початись не пізніше ніж 13 листопада."/>
  </head>
  <body>
    <article>
      <h1>Розмінування в Петрівському має початись не пізніше 13 листопада – Сайдік</h1>
      <address>
        <time datetime="2019-11-13T02:21:50+00:00">13 Nov 2019, 02:21</time>
      </address>
      <p>Спецпредставник ОБСЄ у складі Тристоронньої контактної групи у Мінську Мартін Сайдік заявив, що розмінування у районі Петрівського на Донеччині має початись не пізніше ніж 13 листопада.</p>
      <p><b>Джерело: </b>"<a href="https://www.radiosvoboda.org/a/news-sajdik-rozminuvannya-petrivske/30266958.html">Радіо свобода</a>" з посиланням на пресслужбу ОБСЄ</p>
      <p><b>Пряма мова: </b>"9 листопада сторони почали відновлене відведення сил і засобів у районі Петрівського. Представники ОРДО, зі свого боку, повідомили про його завершення того самого дня, а українська сторона – вчора, 11 листопада. </p>
      <p>СММ ОБСЄ чекає на офіційне повідомлення сторін про завершення відведення не пізніше ніж завтра. Також не пізніше, ніж завтра, в районі Петрівського мають розпочатися роботи з розмінування."</p>
      <p><b>Деталі:</b> За його словами, розмінування на ділянці розведення у Золотому триває.</p>
      <p>Він додав, що на ділянці розведення у Станиці Луганській роботи з відновлення моста через річку Сіверський Донець проходять успішно.</p>
      <p><b>Що було раніше:</b> У понеділок, 11 листопада завершилася практична фаза <a href="https://www.pravda.com.ua/news/2019/11/11/7231633/">розведення сил та засобів</a> на лінії розмежування біля населеного пункту Богданівка та Петрівське Донецької області.</p>
      <p>
        <b>Нагадаємо:</b>
      </p>
      <ul>
        <li>Після розведення сил у Петрівському і <a href="https://www.pravda.com.ua/news/2019/11/1/7230762/">Золотому</a> штаб планував почати розведення у районі Богданівки, потім – <a href="https://www.pravda.com.ua/news/2019/10/28/7230308/">ще на 4-х ділянках</a>, а тоді вже вздовж усієї лінії зіткнення.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/13/7231798/"/>
        <a href="https://www.pravda.com.ua/articles/2019/11/13/7231776/"/>
        <a href="https://www.pravda.com.ua/news/2019/11/12/7231767/"/>
      </related>
    </article>
  </body>
</html>