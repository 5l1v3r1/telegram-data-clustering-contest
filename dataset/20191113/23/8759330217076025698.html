<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903668/-bar-a-presenteert-nieuw-catalaans-shirt-en-wil-het-gaan-dragen-in-madrid-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T23:12:00+00:00"/>
    <meta property="og:title" content="'Barça presenteert nieuw 'Catalaans' shirt en wil het gaan dragen in Madrid'"/>
    <meta property="og:description" content="FC Barcelona voor het eerst in de geschiedenis een vierde shirt gepresenteerd. Het gele tricot met vier rode diagonale strepen vertoont vele gelijkenissen met de vlag van Catalonië en kan daarom opgevat worden als een politiek statement."/>
  </head>
  <body>
    <article>
      <h1>'Barça presenteert nieuw 'Catalaans' shirt en wil het gaan dragen in Madrid'</h1>
      <address>
        <time datetime="2019-11-13T23:12:00+00:00">13 Nov 2019, 23:12</time>
      </address>
      <p>
        <b>FC Barcelona voor het eerst in de geschiedenis een vierde shirt gepresenteerd. Het gele tricot met vier rode diagonale strepen vertoont vele gelijkenissen met de vlag van Catalonië en kan daarom opgevat worden als een politiek statement.</b>
      </p>
      <p>De club maakt op <a href="https://www.instagram.com/p/B4w7qQQKPRl/?utm_source=ig_web_copy_link">Instagram</a> bekend dat het shirt, dat het motto Ho portem dins (het zit diep van binnen) zal dragen, dit seizoen als vierde shirt zal fungeren. Normaal gesproken draagt de Catalaanse club het shirt alleen maar tijdens uitwedstrijden, maar het is de bedoeling dat het Catalaans getinte shirt juist gedragen zal worden als Madrileense clubs de tegenstander zijn. Zo zullen de Blaugranas op zondag 1 december bij Atlético Madrid in het nieuwe shirt aantreden.</p>
      <p>Tegenover de <a href="https://nos.nl/artikel/2310333-fc-barcelona-maakt-weer-politiek-statement-nu-met-vierde-shirt.html">NOS</a> vertelt Edwin Winkels, Spanje-correspondent, dat het politieke statement van Barcelona op zichzelf niet zo vreemd is. "Barcelona zegt het niet, maar het is wel duidelijk dat ze na de veroordeling van de Catalaanse politici zijn gaan nadenken. Elke keer als er wat is, doen ze iets. Barcelona staat immers bekend als de verzetsclub, altijd al geweest."</p>
    </article>
  </body>
</html>