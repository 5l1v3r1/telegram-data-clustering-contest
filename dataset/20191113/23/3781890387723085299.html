<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741375"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T23:00:00+00:00"/>
    <meta property="og:title" content="เช็กดวงประจำวันที่ 14 พฤศจิกายน 2562"/>
    <meta property="og:description" content="สุริยคติกาล วันที่ 14 พฤศจิกายน พ.ศ. 2562 ค.ศ. 2019 จันทร คติกาล ตรงกับวันพฤหัสบดี แรม 3 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.17 น. เที่ยงจริง เวลา 12.03 น."/>
  </head>
  <body>
    <article>
      <h1>เช็กดวงประจำวันที่ 14 พฤศจิกายน 2562</h1>
      <address>
        <time datetime="2019-11-13T23:00:00+00:00">13 Nov 2019, 23:00</time>
      </address>
      <p>
        <b>สุริยคติกาล วันที่ 14 พฤศจิกายน พ.ศ. 2562 ค.ศ. 2019 จันทร คติกาล ตรงกับวันพฤหัสบดี แรม 3 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.17 น. เที่ยงจริง เวลา 12.03 น.</b>
      </p>
      <p><i><b>สุริยคติกาล</b></i> วันที่ 14 พฤศจิกายน พ.ศ. 2562 ค.ศ. 2019 <i><b>จันทร คติกาล</b></i> ตรงกับวันพฤหัสบดี แรม 3 ค่ำ เดือน 12 ปีกุน เอกศก จุลศักราช 1381 <i><b>อาทิตย์อุทัย</b></i> เวลา 06.17 น. <i><b>เที่ยงจริง</b></i> เวลา 12.03 น. <i><b>อาทิตย์ตก</b></i> เวลา 17.48 น. <i><b>จันทร์ขึ้น</b></i> เวลา 19.55 น.<br/><br/><i><b>วันนี้ </b></i>เวลา 00.00-21.54 น. ดาวจันทร์เสวยโรหิณีนักษัตรฤกษ์ที่ 4 ประกอบด้วยภูมิปาโลแห่งฤกษ์ ภูมิปาโล แปลว่า ผู้รักษาแผ่นดิน เวลา 21.55-24.00 น. ดาวจันทร์เสวยมฤคศิระนักษัตรฤกษ์ที่ 5 เสวยเทศาตรีฤกษ์หรือเวสิโยฤกษ์ เทศาตรี แปลว่า ข้ามถิ่น หมายถึงฤกษ์พ่อค้าข้ามถิ่น เวลา 00.00-17.19 น.-ทำการมงคลได้สารพัดตามฤกษ์บนหมวดภูมิปาโลฤกษ์ เวลา 17.20-02.26 น.-ห้ามทำการมงคล ทิศที่เป็นมงคล-ตะวันออกเฉียงเหนือ ทิศอัปมงคล-ตะวันตกเฉียงใต้ สีประจำวัน-เหลือง แสด สีสิริมงคล-แดงส้ม สีอัปมงคล-ดำ ม่วงแก่ เทา ราศีที่ดาวศรีสถิต-ตุล ราศีที่ดาวกาลีสถิต-ธนู<br/><br/><i><b>เกิดวันนี้ เด็กชาย</b></i> รูปร่างหน้าตาดี ไปเจริญไกลแดนเกิด อายุมากขึ้นจะดีมีทรัพย์สินและลูกหลานมาก เป็นคนรักบ้านรักครอบครัว ชอบศึกษาเล่าเรียน จะเป็นคนมีความรู้ความสามารถ ฝักใฝ่ในศิลปกรรมต่าง ๆ ชอบร้องรำหรือการแสดง นักเขียนหรือจิตรกร <i><b>เด็กหญิง </b></i>มีรูปร่างหน้าตาดี เฉลียวฉลาด ชอบศึกษาหาความรู้ มีไหวพริบปฏิภาณดี ใจดี ชอบทำคุณกับคนอื่น เพื่อนฝูงมาก มีผู้ให้ความเมตตาเกื้อหนุน ได้คู่ครองที่มีหลักฐานมั่นคง ชอบทำงานที่ใช้สมองและสติปัญญา ชีวิตครอบครัวปกติสุขดี คู่ครองมีหลักฐานมั่นคง</p>
      <figure>
        <img src="https://www.dailynews.co.th/admin/upload/20191113/news_YRIBRaTDlh101348_533.jpg?v=20191114064?v=5399"/>
      </figure>
      <p><i><b>เกิดวันอาทิตย์ </b></i>มีโอกาสได้เดินทาง มีความรอบคอบเรื่องการเงิน ไม่ค่อยจะบริจาคให้ใคร ๆง่าย ๆ โดยไม่จำเป็น จะได้กรรมสิทธิ์ในทรัพย์สิน ปัญหาและอุปสรรคต่าง ๆ คลี่คลายลงไป เงินทองถูกใช้ไปเกี่ยวกับการรักษาหน้าตาในสังคม การเสริมความงาม ความเป็นสง่าราศีและภาพลักษณ์ของตนเอง ระวังจะเกิดความผิดพลาดได้ง่าย<br/><br/><i><b>เกิดวันจันทร์ </b></i>การที่เป็นคนอ่อนไหวต่อความรักจึงควรยับยั้งชั่งใจให้ดี เพราะมักจะมีเรื่องวุ่นวายในเรื่องรัก ๆ ใคร่ ๆ อยู่เสมอ จะได้รับมอบหมายให้วิ่งเต้นประสานงานสำคัญ มีเวลาน้อยที่จะให้กับคนรัก มีการริเริ่มโครงการใหม่ ๆ เดินทางควรตรวจสภาพยวดยานพาหนะให้ดี จะได้สมาคมกับคนต่างถิ่นต่างแดน<br/><br/><i><b><mark>เกิดวันอังคาร</mark></b></i><mark/>มีการริเริ่มโครงการใหม่ ๆ จะได้ทำงานเกี่ยวกับเด็ก ๆ และสตรี มีงานจากทางไกลเข้ามาให้ทำมากขึ้น พี่น้องเพื่อนฝูงยังให้การสนับสนุน ควรรับฟังคำแนะนำของคนรอบข้างไว้บ้าง การงานมีการแข่งขันมากขึ้น มีรายจ่ายมากขึ้น มีคนคอยให้กำลังใจ มีลาภผลเล็กน้อย มีคนกล่าวหาซุบซิบนินทาในทางไม่ดี<br/><br/><i><b>เกิดวันพุธ </b></i>การใช้จ่ายควรรอบคอบ มีความจำเป็นในการใช้จ่ายเกิดขึ้น บริวารทำให้ชื่นใจ เป็นโอกาสดีที่ควรพาคนรักเดินทางไปเที่ยวต่างถิ่นต่างแดน มีการริเริ่มงานใหม่ ๆ การเจรจาประสบความสำเร็จ จะได้รางวัลของฝากของขวัญ มิตรสหายที่อยู่ห่างไกลจะมาหา ผู้ใหญ่ให้โชคลาภ จะได้ศึกษาอบรมในระดับที่สูงขึ้น<br/><br/><i><b>เกิดวันพฤหัสบดี </b></i>ควรมีความรอบคอบในการใช้จ่าย รายจ่ายส่วนมากจะเป็นเรื่องเพศตรงข้ามและภาษีสังคม การลงทุนและการสำรองจ่ายควรจะพิจารณาให้รอบคอบ จะได้ของมีค่าจากเพศตรงข้าม ระวังเอกสารตกหล่นหาไม่พบ โชคดีด้านการงานและการเงิน ควรดูแลรักษาสุขภาพให้ดี หากเจ็บป่วยไม่นานก็จะหาย<br/><br/><i><b>เกิดวันศุกร์ </b></i>จะได้พบเพื่อนเก่า ควรรักษาผลงานเก่า ๆ เอาไว้ ไม่ควรเปลี่ยนแปลงตามการยั่วยุของเพื่อนฝูง จึงควรรักษามาตรฐานที่ดีเอาไว้ ควรระวังเรื่องความเคร่งเครียดในการทำงาน ควรพักผ่อนให้เพียงพอ จะได้สนทนากับบุคคลสำคัญในสังคม จะได้รับของฝากของขวัญ ส่วนสิ่งของที่ตกหล่นสูญหายจะได้คืน<br/><br/><i><b>เกิดวันเสาร์ </b></i>การงานประสบความสำเร็จ นำมาซึ่งรายได้และผลประโยชน์ จะมีการเดินทางเร่งด่วน มีงานที่จะต้องทำให้เรียบร้อยภายใต้เวลาที่จำกัด จะได้รับการเอาใจใส่ดูแลเกี่ยวกับสุขภาพเป็นอย่างดี ระวังเรื่องอาหารการกิน เพื่อนฝูงให้เกียรติยกย่องให้เป็นหัวหน้า ความรักมีง้องอนกันบ้างแต่จะเข้าใจกันในที่สุด.</p>
    </article>
  </body>
</html>