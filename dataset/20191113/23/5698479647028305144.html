<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/13/former-arsenal-manager-arsene-wenger-appointed-fifa-chief-global-football-development"/>
    <meta property="og:site_name" content="euronews"/>
    <meta property="article:published_time" content="2019-11-13T23:02:13+00:00"/>
    <meta property="og:title" content="آرسن ونگر به فیفا پیوست"/>
    <meta property="og:description" content="در هفته‌های اخیر گمانه‌زنی‌هایی مبنی بر حضور او به جای نیکو کواچ در نیمکت بایرن مونیخ منتشر شده بود."/>
  </head>
  <body>
    <article>
      <h1>آرسن ونگر به فیفا پیوست</h1>
      <address><time datetime="2019-11-13T23:02:13+00:00">13 Nov 2019, 23:02</time> by <a rel="author">یورونیوز </a></address>
      <p>آرسن ونگر از سوی فیفا به‌عنوان مدیر توسعه جهانی فوتبال معرفی شد.</p>
      <p>آقای ونگر که ۷۰ سال دارد، سابقه موفق مربی‌گری در تیم‌‌‌های موناکو و به‌ویژه آرسنال را در کارنامه دارد. آرسن ونگر در دوران حضور ۱۲ ساله در فوتبال جزیره(۱۹۹۶-۲۰۱۸)، آرسنال را سه بار قهرمان لیگ برتر کرد و هفت بار هم جام حذفی را با توپچی‌های لندن جشن گرفت.</p>
      <p>فدراسیون جهانی فوتبال (فیفا) روز چهارشنبه با صدور بیانیه‌ای اعلام کرد پست «مدیر توسعه جهانی فوتبال» جایگاهی برای نظارت بر گسترش این ورزش در میان زنان و مردان سراسر جهان است.»</p>
      <p>آقای ونگر در نخستین واکنش به انتصابش به این سمت گفت: «برای دست‌ و پنجه نرم کردن با این چالش بزرگ لحظه شماری می‌کنم. نه‌تنها به این دلیل که همواره عاشق آنالیز فوتبال در یک چشم‌انداز وسیع‌تر بوده‌ام، بلکه از آن روی که ماموریت فیفا به‌عنوان نهاد راهبری فوتبال، واقعا جهانی است.»</p>
      <p>در هفته‌های اخیر گمانه‌زنی‌هایی مبنی بر حضور او به جای نیکو کواچ در نیمکت بایرن مونیخ منتشر شده بود.</p>
      <p>آرسن ونگر در مقام جدید خود در فیفا جانشین مارکو فان باستن هلندی می‌شود.</p>
    </article>
  </body>
</html>