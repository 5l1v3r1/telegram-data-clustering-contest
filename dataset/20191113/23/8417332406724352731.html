<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/14/En-person-drept-i-sammenst%C3%B8t-i-Bolivia-20390524.ece"/>
    <meta property="og:site_name" content="adressa.no"/>
    <meta property="article:published_time" content="2019-11-13T23:20:06+00:00"/>
    <meta property="og:title" content="En person drept i sammenstøt i Bolivia"/>
    <meta property="og:description" content="Tilhengere av avgåtte president Evo Morales har støtt sammen med sikkerhetsstyrker flere steder i Bolivia onsdag. Utenfor Santa Cruz ble en mann er drept."/>
  </head>
  <body>
    <article>
      <h1>En person drept i sammenstøt i Bolivia</h1>
      <address><time datetime="2019-11-13T23:20:06+00:00">13 Nov 2019, 23:20</time> by <a rel="author">(NTB) NTB-AFP</a></address>
      <p>Tilhengere av avgåtte president Evo Morales har støtt sammen med sikkerhetsstyrker flere steder i Bolivia onsdag. Utenfor Santa Cruz ble en mann er drept.</p>
      <aside><a href="https://www.adressa.no/nyheter/utenriks/2019/11/14/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/14/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/14/javascript:void(0);">Del denne artikkelen på e-post</a></aside>
      <p>Mannen i 20-årene ble skutt under sammenstøt mellom Morales-tilhengere og politi i Yapacani, utenfor byen Santa Cruz øst i Bolivia, ifølge en lege i området.</p>
      <p>Onsdag ettermiddag var det også sammenstøt i Bolivias hovedstad La Paz. De fant sted tre kvartaler unna presidentpalasset der midlertidig president Jeanine Añez, på sin første dag i embetet, utpekte ny øverstkommanderende for landets væpnede styrker, general Sergio Orellana Centellas.</p>
      <p>Bolivia har vært preget av omfattende uro i kjølvannet av presidentvalget 20. oktober. Mens Morales hevder å ha vunnet valget, hevder opposisjonen at valget var preget av uregelmessigheter. Morales gikk av som president søndag forrige uke.</p>
      <p>(©NTB)</p>
    </article>
  </body>
</html>