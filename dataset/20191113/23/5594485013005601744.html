<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/berbatov-life/berbatov-stava-trenor-skoro-otiva-na-stazh-v_443128.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-13T23:12:00+00:00"/>
    <meta property="og:title" content="Бербатов става треньор скоро, отива на стаж в..."/>
    <meta property="og:description" content="Бившият голмайстор ще бъде заедно със своите приятели Александър Томаш, Косьо Мирчев и Тодор Кючуков"/>
  </head>
  <body>
    <article>
      <h1>Бербатов става треньор скоро, отива на стаж в...</h1>
      <h2>Бившият голмайстор ще бъде заедно със своите приятели Александър Томаш, Косьо Мирчев и Тодор Кючуков</h2>
      <address>
        <time datetime="2019-11-13T23:12:00+00:00">13 Nov 2019, 23:12</time>
      </address>
      <figure>
        <img src="https://static.blitz.bg/documents/thumbnails/sport/780/201911/1573679549gettyimages-585042664.jpg"/>
        <figcaption>снимка: LAP.bg</figcaption>
      </figure>
      <p>Димитър Бербатов става треньор до 20 дни. Бившият нападател няма да поема отбор, но вече ще има правото да работи професията. В началото на декември Бербо ще получи първата си тапия, твърди „Тема спорт“.</p>
      <p>Нападателят, който наскоро официално обяви, че слага край на кариерата си, ще се сдобие с Лиценз „А”. Това ще му позволи да води отбор от Втора лига у нас и по света, както и да е помощник-треньор на елитен тим. След година най-добрият български футболист в новия век ще започне курс и за следващото ниво – Про. С него вече Бербо ще може да е старши треньор на всеки отбор.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - най-голямото разнообразие от пазари! (18+)</b>
        </a>
      </p>
      <p>В средата на декември той ще поработи още малко върху обучението си. За тогава Бербатов е планирал да изкара стаж в Тотнъм, където ще се учи от Маурисио Почетино. Бербатов ще бъде в бившия си отбор заедно със своите добри приятели – Александър Томаш, Косьо Мирчев и Тодор Кючуков, които наскоро бяха освободени от Берое.</p>
    </article>
  </body>
</html>