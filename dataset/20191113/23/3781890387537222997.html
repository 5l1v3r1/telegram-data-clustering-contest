<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741518"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T23:10:00+00:00"/>
    <meta property="og:title" content="ระวังป่วยอากาศเปลี่ยนแปลงเร็ว ทั่วไทยอุณหภูมิลดลง"/>
    <meta property="og:description" content="'อุตุ' เผย ทั่วประเทศไทยอุณหภูมิจะลดลงเล็กน้อย เตือนต้องระวังสุขภาพให้ดีเพราะอากาศเปลี่ยนแปลงเร็วมาก"/>
  </head>
  <body>
    <article>
      <h1>ระวังป่วยอากาศเปลี่ยนแปลงเร็ว ทั่วไทยอุณหภูมิลดลง</h1>
      <address>
        <time datetime="2019-11-13T23:10:00+00:00">13 Nov 2019, 23:10</time>
      </address>
      <p>
        <b>"อุตุ" เผย ทั่วประเทศไทยอุณหภูมิจะลดลงเล็กน้อย เตือนต้องระวังสุขภาพให้ดีเพราะอากาศเปลี่ยนแปลงเร็วมาก</b>
      </p>
      <p>เมื่อวันที่ 14 พ.ย. กรมอุตุนิยมวิทยา พยากรณ์อากาศ 24 ชั่วโมงข้างหน้า บริเวณภาคตะวันออกเฉียงเหนือมีอากาศเย็นกับมีลมแรง อุณหภูมิจะลดลง 1-3 องศาเซลเซียส ส่วนภาคเหนือ ภาคกลาง ภาคตะวันออก รวมทั้งกรุงเทพมหานครและปริมณฑลมีฝนบางแห่ง ขอให้ประชาชนบริเวณดังกล่าวดูแลรักษาสุขภาพเนื่องจากสภาพอากาศที่เปลี่ยนแปลงไว้ด้วย ส่วนภาคใต้ยังคงมีฝนตกต่อเนื่อง<br/><br/>ลักษณะสำคัญทางอุตุนิยมวิทยาบริเวณความกดอากาศสูงกำลังค่อนข้างแรงจากประเทศจีนได้แผ่ลงมาปกคลุมภาคตะวันออกเฉียงเหนือ ภาคตะวันออก และทะเลจีนใต้ คาดว่าจะแผ่ลงมาปกคลุมภาคกลางและภาคเหนือในวันนี้ ลักษณะเช่นนี้ทำให้บริเวณดังกล่าวมีฝนเกิดขึ้นในระยะแรก หลังจากนั้นอุณหภูมิจะลดลง 1-3 องศาเซลเซียส กับมีลมแรงในภาคตะวันออกเฉียงเหนือ ส่วนภาคอื่นๆจะได้รับผลกระทบในระยะต่อไป สำหรับมรสุมตะวันออกเฉียงเหนือพัดปกคลุมอ่าวไทยและภาคใต้ ทำให้ภาคใต้ยังคงมีฝนตกต่อเนื่อง<br/><br/>พยากรณ์อากาศสำหรับประเทศไทย<br/><br/>ภาคเหนืออากาศเย็น กับมีลมแรง โดยมีฝนฟ้าคะนอง ร้อยละ 10 ของพื้นที่ <br/>ส่วนมากบริเวณจังหวัดกำแพงเพชร พิจิตร พิษณุโลก และเพชรบูรณ์ <br/>อุณหภูมิต่ำสุด 21-23 องศาเซลเซียส <br/>อุณหภูมิสูงสุด 32-34 องศาเซลเซียส <br/>บริเวณยอดดอยอากาศหนาว อุณหภูมิต่ำสุด 8-13 องศาเซลเซียส <br/>ลมตะวันออกเฉียงเหนือ ความเร็ว 15-30 กม./ชม. <br/><br/>ภาคตะวันออกเฉียงเหนืออากาศเย็น กับมีลมแรง อุณหภูมิจะลดลง 1-3 องศาเซลเซียส <br/>อุณหภูมิต่ำสุด 19-23 องศาเซลเซียส <br/>อุณหภูมิสูงสุด 27-30 องศาเซลเซียส <br/>บริเวณยอดภูอากาศหนาว อุณหภูมิต่ำสุด 9-14 องศาเซลเซียส <br/>ลมตะวันออกเฉียงเหนือ ความเร็ว 15-35 กม./ชม. <br/><br/>ภาคกลางอากาศเย็น กับมีลมแรง โดยมีฝนบางแห่ง อุณหภูมิจะลดลง 1-2 องศาเซลเซียส <br/>อุณหภูมิต่ำสุด 22-23 องศาเซลเซียส <br/>อุณหภูมิสูงสุด 33-34 องศาเซลเซียส <br/>ลมตะวันออกเฉียงเหนือ ความเร็ว 15-35 กม./ชม. <br/><br/>ภาคตะวันออกมีเมฆบางส่วน กับมีฝนฟ้าคะนอง ร้อยละ 10 ของพื้นที่ <br/>ส่วนมากบริเวณจังหวัดระยอง จันทบุรี และตราด <br/>อุณหภูมิต่ำสุด 24-25 องศาเซลเซียส <br/>อุณหภูมิสูงสุด 30-32 องศาเซลเซียส <br/>ลมตะวันออกเฉียงเหนือ ความเร็ว 15-30 กม./ชม. <br/>ทะเลมีคลื่นสูงประมาณ 1 เมตร ห่างฝั่งคลื่นสูงมากกว่า 1 เมตร <br/><br/>ภาคใต้ (ฝั่งตะวันออก)มีเมฆบางส่วน กับมีฝนฟ้าคะนอง ร้อยละ 30 ของพื้นที่ <br/>ส่วนมากบริเวณจังหวัดพัทลุง สงขลา ปัตตานี ยะลา และนราธิวาส <br/>อุณหภูมิต่ำสุด 22-25 องศาเซลเซียส อุณหภูมิสูงสุด 30-34 องศาเซลเซียส <br/>ตั้งแต่จังหวัดสุราษฎร์ธานีขึ้นมา ลมตะวันออกเฉียงเหนือ ความเร็ว 15-30 กม/ชม. <br/>ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 1 เมตร <br/>ตั้งแต่จังหวัดนครศรีธรรมราชลงไป ลมตะวันตกเฉียงใต้ ความเร็ว 15-35 กม/ชม. <br/>ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร <br/><br/>ภาคใต้ (ฝั่งตะวันตก)มีเมฆบางส่วน กับมีฝนฟ้าคะนอง ร้อยละ 20 ของพื้นที่ <br/>ส่วนมากบริเวณจังหวัดกระบี่ ตรัง และสตูล <br/>อุณหภูมิต่ำสุด 23-25 องศาเซลเซียส <br/>อุณหภูมิสูงสุด 31-34 องศาเซลเซียส <br/>ลมตะวันตกเฉียงเหนือ ความเร็ว 15-30 กม/ชม <br/>ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 1 เมตร <br/><br/>กรุงเทพมหานครและปริมณฑลมีฝนบางแห่ง และมีลมแรง <br/>อุณหภูมิต่ำสุด 24-25 องศาเซลเซียส <br/>อุณหภูมิสูงสุด 32-34 องศาเซลเซียส <br/>ลมตะวันออกเฉียงเหนือ ความเร็ว 15-30 กม./ชม. <br/> </p>
    </article>
  </body>
</html>