<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/police-arrest-one-who-spread-controversial-post-in-fb-before-sabarimala-verdict7893.html"/>
    <meta property="og:site_name" content="DoolNews"/>
    <meta property="article:published_time" content="2019-11-13T23:13:00+00:00"/>
    <meta property="og:title" content="സാമുദായിക വിദ്വേഷം ഉണ്ടാക്കുന്ന തരത്തില്‍ സമൂഹമാധ്യമങ്ങളില്‍ പ്രചാരണം; ഒരാളെ അറസ്റ്റ് ചെയ്തു, രണ്ട് പേര്‍ക്കെതിരെ കേസ്"/>
    <meta property="og:description" content="Kasaragod KERALA NEWS Sabarimala Kerala കാസര്‍ഗോഡ്: സമൂഹമാധ്യമങ്ങളില്‍ സാമുദായിക വിദ്വേഷം ഉണ്ടാക്കുന്ന തരത്തില്‍ പ്രചാരണം നടത്തിയതിന് ഒരാളെ അറസ്റ്റ് ചെയ്തു. കാസര്‍ഗോഡ് ഉള"/>
  </head>
  <body>
    <article>
      <h1>സാമുദായിക വിദ്വേഷം ഉണ്ടാക്കുന്ന തരത്തില്‍ സമൂഹമാധ്യമങ്ങളില്‍ പ്രചാരണം; ഒരാളെ അറസ്റ്റ് ചെയ്തു, രണ്ട് പേര്‍ക്കെതിരെ കേസ്</h1>
      <address><time datetime="2019-11-13T23:13:00+00:00">13 Nov 2019, 23:13</time> by <a rel="author">ന്യൂസ് ഡെസ്‌ക്</a></address>
      <p>കാസര്‍ഗോഡ്: സമൂഹമാധ്യമങ്ങളില്‍ സാമുദായിക വിദ്വേഷം ഉണ്ടാക്കുന്ന തരത്തില്‍ പ്രചാരണം നടത്തിയതിന് ഒരാളെ അറസ്റ്റ് ചെയ്തു. കാസര്‍ഗോഡ് ഉളിയത്തടുക്ക സ്വദേശിയെയാണ് പൊലീസ് അറസ്റ്റ് ചെയ്തത്. നാളെ ശബരിമല വിധി വരാനിരിക്കെ സാമൂഹ്യമാധ്യമങ്ങള്‍ക്ക് കര്‍ശന വിലക്ക് ഏര്‍പ്പെടുത്തിയിരുന്നു. ജാമ്യം ലഭിക്കാത്ത ഐ.പി.സി 153 എ വകുപ്പ് പ്രകാരമാണ് കേസെടുത്തത്. മറ്റ് രണ്ട് പേര്‍ക്കെതിരെയും കേസെടുത്തിട്ടുണ്ട്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>മതസ്പര്‍ധയും സാമുദായിക സംഘര്‍ഷങ്ങളും വളര്‍ത്തുന്ന തരത്തില്‍ സാമൂഹ്യ മാധ്യമങ്ങളിലൂടെ സന്ദേശങ്ങള്‍ പരത്തുന്നവര്‍ക്കെതിരെ പൊലീസ് കര്‍ശന നടപടി സ്വീകരിക്കുമെന്ന് അറിയിച്ചിരുന്നു.</p>
      <related>
        <a href="https://www.doolnews.com/government-of-andhra-pradesh-has-appointed-ias-vetri-selvi-as-the-special-officer-for-the-project-of-introducing-english-as-medium-of-instruction.html?utm_source=doolnews&amp;utm_medium=related"/>
      </related>
      <p>ഇത്തരം പ്രവര്‍ത്തികള്‍ ശ്രദ്ധയില്‍പ്പെട്ടാല്‍ അറസ്റ്റ് ചെയ്ത് ജാമ്യമില്ലാത്ത വകുപ്പുകള്‍ ചുമത്തി പ്രോസിക്യൂഷന്‍ നടപടി സ്വീകരിക്കുമെന്ന് കാസര്‍ഗോഡ് ജില്ലാ കലക്ടറും അറിയിച്ചിരുന്നു. എല്ലാ സാമൂഹ്യ മാധ്യമങ്ങളിലെയും എല്ലാത്തരം അക്കൗണ്ടുകളും അടുത്ത 72 മണിക്കൂര്‍ പൊലീസിന്റെ സൈബര്‍ സെല്‍, സൈബര്‍ഡോം, സൈബര്‍ പോലീസ് സ്റ്റേഷനുകള്‍ എന്നിവയുടെ നിരീക്ഷണത്തിലായിരിക്കും. സാമുദായിക സംഘര്‍ഷം വളര്‍ത്തുന്ന തരത്തില്‍ സന്ദേശം പരത്തുന്നവരെ ഉടനടി കണ്ടെത്താന്‍ ആധുനിക സാങ്കേതിക വിദ്യയുടെ സേവനം ഉപയോഗിക്കുമെന്നും ജില്ലാ കലക്ടര്‍ അറിയിച്ചു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/X282KA_csm8" width="500" height="281" data-service="Youtube" scrolling="no"/>
      </figure>
    </article>
  </body>
</html>