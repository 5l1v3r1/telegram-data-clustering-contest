<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/684125/varoufakis-ta-louketa-kai-oi-dimoiries-ton-mat-sta-panepistimia-d"/>
    <meta property="og:site_name" content="enikos.gr"/>
    <meta property="article:published_time" content="2019-11-13T23:54:00+00:00"/>
    <meta property="og:title" content="Βαρουφάκης: Τα λουκέτα και οι διμοιρίες των ΜΑΤ στα πανεπιστήμια δεν είναι λύση, είναι αυτό που επιταχύνει την βία και την ανομία μέσα στα πανεπιστήμια"/>
    <meta property="og:description" content="Σε μια ευνομούμενη χώρα, η βία είναι ανεπίτρεπτη, η ανομία είναι ανεπίτρεπτη. Σε μια χώρα όμως που κυβερνάει η ανομία και η πιο..."/>
  </head>
  <body>
    <article>
      <h1>Βαρουφάκης: Τα λουκέτα και οι διμοιρίες των ΜΑΤ στα πανεπιστήμια δεν είναι λύση, είναι αυτό που επιταχύνει την βία και την ανομία μέσα στα πανεπιστήμια</h1>
      <address>
        <time datetime="2019-11-13T23:54:00+00:00">13 Nov 2019, 23:54</time>
      </address>
      <p>Σε μια ευνομούμενη χώρα, η βία είναι ανεπίτρεπτη, η ανομία είναι ανεπίτρεπτη. Σε μια χώρα όμως που κυβερνάει η ανομία και η πιο παρασιτική ολιγαρχία δυστυχώς η βία είναι αναπόφευκτη. Εμείς την απορρίπτουμε επειδή, όπως είπε ο Γκάντι, ακόμη κι όταν δείχνει η βία να φέρνει κάτι καλό, αυτό είναι πρόσκαιρο, ενώ το καλό είναι μόνιμο. Το ίδιο και για την ανομία. Καταδικάζουμε όλες τις μορφές βίας, και την χειρότερη που είναι η φτώχεια και την καταδίκη να ζει κανείς αναξιοπρεπώς. Μια κατάσταση που στη χώρα μας την χρεοδουλοπαροικία η Ελλάς έχει επιβληθεί στους πολλούς από τους ολίγους" ανέφερε <a href="http://www.enikos.gr/politics/683420/symfonia-varoufaki-kai-krougkman-oti-itan-katastrofikes-oi-politi">ο γραμματέας του ΜεΡΑ 25, Γιάνης Βαρουφάκης.</a></p>
      <p>Μιλώντας στο νομοσχέδιο για τις αλλαγές στον Ποινικό Κώδικα και τον Κώδικα Ποινικής Δικονομίας, ο κ. Βαρουφάκης ανέφερε ότι το νομοσχέδιο αυτό θα το έφερνε κάποιος που θέλει να σπείρει τη διχόνοια σε ένα λαό: Θα προχωρούσε σε μια σειρά από ρυθμίσεις που θα έδιναν ασυλία στους τραπεζίτες, αν κάποιος διαμαρτυρόταν για έναν πλειστηριασμό θα νομοθετούσε ότι θα μπορούσε να πάει στη φυλακή, θα εισήγαγε ένα ιδιότυπο, ιδιώνυμο στα συμβολαιογραφεία την ώρα που τα δάνεια του ελληνικού λαού πωλούνται στα αρπακτικά και θα χρησιμοποιούσε το βήμα της Βουλής για να πει στον λαό ότι τον διαπαιδαγωγούμε για το τί είναι ευνομούμενη πολιτεία αυστηροποιώντας έναν Ποινικό Κώδικα του οποίου το βασικό πρόβλημα δεν ήταν ότι είναι αυστηρός, ήταν πως δεν εφαρμοζόταν.</p>
      <p>"Αυτά θα έκανε κάποιος αν ήθελε να σπείρει την αίσθηση του θυμού που γεννάει την βία και την ανομία" είπε.</p>
      <p>Ο κ. Βαρουφάκης, σημείωσε επίσης ότι σήμερα βλέπουμε την ανομία να μπαίνει σε νέα δίνη και να εξελίσσεται με τρόπους που πρέπει όλοι να καταδικάζουμε και ανέφερε ότι στελέχη του κόμματός του, που πήγαν να διαμαρτυρηθούν ειρηνικά όταν ο πρόεδρος της Κίνας ήταν στην Αθήνα, πριν ακόμη ανοίξουν το πανώ προσήχθησαν στο τμήμα της Ακρόπολης.</p>
      <p>"Εισάγετε την έννοια του νόμου και της τάξης μέσω ενός τέτοιου εμφυλιοπολεμικού κλίματος;" είπε προς τα κυβερνητικά έδρανα και με αιχμή τα γεγονότα στην ΑΣΟΕΕ κάλεσε "να μην υποκύψουμε στο κλειστό πανεπιστήμιο". "Δεν έπρεπε να κλείσει ποτέ το πανεπιστήμιο. Αυτό αποτελεί τεράστια ήττα του ανοιχτού πανεπιστημίου που λέτε ότι πρεσβεύετε. Μπήκαν στο πανεπιστήμιο φοιτητές για να απαιτήσουν το δικαίωμα να κάνουν μάθημα και δημιουργήθηκε μια εντελώς άλλη κατάσταση από αυτή που επιθυμούμε για ανοιχτά πανεπιστήμια".</p>
      <p>Τέλος, ο κ. Βαρουφάκης, απηύθυνε έκκληση προς την κυβέρνηση, λέγοντας: "Αφήστε την ειρήνη να εξελιχθεί μόνη της μέσα στα πανεπιστήμια. Αφήστε την πανεπιστημιακή κοινότητα να βρει τις ισορροπίες της. Τα λουκέτα και οι διμοιρίες των ΜΑΤ στα πανεπιστήμια δεν είναι λύση, είναι αυτό που επιταχύνει την βία και την ανομία μέσα στα πανεπιστήμια".</p>
      <p>Πηγή: ΑΠΕ-ΜΠΕ</p>
      <related>
        <h4>σχετικά άρθρα</h4>
        <a href="http://www.enikos.gr/politics/680892/to-minyma-tou-varoufaki-gia-tin-28i-oktovriou-mera-anasas-kai-ana%0A%20%20%20%20%0A"/>
        <a href="http://www.enikos.gr/politics/683281/mera-25-me-tin-epistrofi-sti-thliveri-kanonikotita-eniote-chtypou%0A%20%20%20%20%0A"/>
        <a href="http://www.enikos.gr/politics/681466/varoufakis-den-yparchei-krisi-prosfygiki-yparchei-oikonomiki-kris%0A%20%20%20%20%0A"/>
        <a href="http://www.enikos.gr/politics/681463/kontra-chrysochodi-varoufaki-gia-to-asylo-sti-vouli%0A%20%20%20%20%0A"/>
        <a href="http://www.enikos.gr/politics/681013/varoufakis-ston-realfm-978-i-chora-erimopoieitai-epeidi-ta-paidia%0A%20%20%20%20%0A"/>
        <a href="http://www.enikos.gr/politics/679792/epikairi-erotisi-varoufaki-ston-prothypourgo-gia-tis-exelixeis-st%0A%20%20%20%20%0A"/>
        <a href="http://www.enikos.gr/politics/678545/to-xechoristo-t-shirt-tou-kritona-arseni%0A%20%20%20%20%0A"/>
        <a href="http://www.enikos.gr/politics/678280/vomves-marda-ston-realfm-gia-osa-eichan-syzitithei-sto-ypourgiko-%0A%20%20%20%20%0A"/>
        <a href="http://www.enikos.gr/politics/684080/ypothesi-novartis-ton-papangelopoulo-katonomazei-o-pikrammenos-ti%0A%20%20%20%20%0A"/>
      </related>
    </article>
  </body>
</html>