<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/13/7102967/"/>
    <meta property="og:site_name" content="Європейська правда"/>
    <meta property="article:published_time" content="2019-11-13T06:15:13+00:00"/>
    <meta property="og:title" content="Бундестаг 13 листопада розгляне законопроєкт щодо захисту &quot;Північного потоку-2&quot;"/>
    <meta property="og:description" content="Бундестаг 13 листопада має розглянути законопроєкт про “поширення правил внутрішнього ринку газу на трубопроводи між державами-членами ЄС та державами – не членами ЄС”"/>
  </head>
  <body>
    <article>
      <h1>Бундестаг 13 листопада розгляне законопроєкт щодо захисту "Північного потоку-2"</h1>
      <address>
        <time datetime="2019-11-13T06:15:13+00:00">13 Nov 2019, 06:15</time>
      </address>
      <p>Бундестаг 13 листопада має розглянути законопроєкт про "поширення правил внутрішнього ринку газу на трубопроводи між державами-членами ЄС та державами – не членами ЄС"</p>
      <p>Про це повідомляє "Європейська правда" з посиланням на порядок денний на <a href="https://www.bundestag.de/presse">сайті </a>німецького парламенту.</p>
      <p>Розгляд в другому і третьому читанні законопроєкту федерального уряду про внесення змін до Закону "Про енергетику" з метою реалізації Директиви ЄС 2019/692 "Про загальні правила внутрішнього ринку природного газу" запланований на 18:40 середи (за Києвом).</p>
      <p>Нагадаємо, у ніч на 8 листопада німецький Бундестаг мав розглянути внесений урядом законопроєкт, покликаний створити умови для виведення газогону "Північний потік-2" з-під дії нової редакції Третього енергопакету ЄС. Таким чином це дозволило б прибрати останні перепони для завершення будівництва газопроводу і його запуску в експлуатацію.</p>
      <p>Проте <b><a href="https://www.eurointegration.com.ua/news/2019/11/8/7102789/">голосування зірвала</a></b> ультраправа "Альтернатива для Німеччини", домігшись підтвердження відсутності кворуму у сесійній залі.  </p>
      <p>Про події довкола "Північного потоку-2" в німецькому парламенті читайте у статті - "<b><a href="https://www.eurointegration.com.ua/articles/2019/11/8/7102804/">Газова ніч у Бундестазі: чи вдасться Німеччині врятувати Nord Stream-2</a></b>".</p>
      <related>
        <a href="https://www.eurointegration.com.ua/news/2019/11/11/7102908/"/>
      </related>
    </article>
  </body>
</html>