<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/13/pokolgep-robbant-az-afgan-fovarosban"/>
    <meta property="og:site_name" content="infostart"/>
    <meta property="article:published_time" content="2019-11-13T06:53:00+00:00"/>
    <meta property="og:title" content="Pokolgép robbant az afgán fővárosban"/>
    <meta property="og:description" content="Legkevesebb hét ember meghalt, hét másik megsebesült az öngyilkos merényletben."/>
  </head>
  <body>
    <article>
      <h1>Pokolgép robbant az afgán fővárosban</h1>
      <address><time datetime="2019-11-13T06:53:00+00:00">13 Nov 2019, 06:53</time> by <a rel="author">Infostart</a></address>
      <h3>Legkevesebb hét ember meghalt, hét másik megsebesült az öngyilkos merényletben.</h3>
      <p>A merénylő robbanóanyaggal megrakott járművével nekihajtott egy páncélozott terepjárónak az út mentén a belügyminisztérium kabuli épületegyüttesének hátoldalában.</p>
      <figure>
        <iframe data-src="https://twitter.com/CGTNOfficial/status/1194505504426352640?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A terepjáró valószínűleg rangos tisztviselőt szállított. A biztonsági erők lezárták a merénylet helyszínét. A területet sűrű, fekete füst lepte el. A hatalmas robbanásban megrongálódtak a közeli épületek, közte számos üzlet, valamint több jármű. A képek tanúsága szerint az áldozatok között gyerekek is vannak.</p>
      <figure>
        <iframe data-src="https://twitter.com/gowharbegom/status/1194500438726512640?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Egyelőre egy szervezet sem vállalta a terrortámadás elkövetésének felelősségét.</p>
      <p>
        <i>Nyitókép: MTI/EPA/Hedajatullah Amid</i>
      </p>
    </article>
  </body>
</html>