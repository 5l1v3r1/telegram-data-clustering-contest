<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/13/sports/nva-sarotikos-o-gouat-tyfonas-oi-leikers/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-13T06:30:50+00:00"/>
    <meta property="og:title" content="ΝΒΑ : Σαρωτικός ο Γουάτ – «Τυφώνας» οι Λέικερς"/>
    <meta property="og:description" content="Ήταν ντέρμπι για τρία δεκάλεπτα. Μπήκαν στην τελική ευθεία ισόπαλοι, αφού το ταμπλό έδειχνε 85-85 μετά το τέλος της τρίτης περιόδου. Κι εκεί που όλοι περίμεναν ένα… θρίλερ, ανέλαβε δράση ο Κόμπι Γουάιτ για να οδηγήσει τους Σικάγο Μπουλς στο τελικό 120-102 απέναντι στους Νικς. Εφτά τρίποντα σε μια περίοδο, τα τέσσερα εκ των οποίων"/>
  </head>
  <body>
    <article>
      <h1>ΝΒΑ : Σαρωτικός ο Γουάτ – «Τυφώνας» οι Λέικερς</h1>
      <h2>Ήταν ντέρμπι για τρία δεκάλεπτα. Μπήκαν στην τελική ευθεία ισόπαλοι, αφού το ταμπλό έδειχνε 85-85 μετά το τέλος της τρίτης περιόδου. Κι εκεί που όλοι περίμεναν ένα… θρίλερ, ανέλαβε δράση ο Κόμπι Γουάιτ για να οδηγήσει τους Σικάγο Μπουλς στο τελικό 120-102 απέναντι στους Νικς. Εφτά τρίποντα σε μια περίοδο, τα τέσσερα εκ των οποίων […]</h2>
      <address><time datetime="2019-11-13T06:30:50+00:00">13 Nov 2019, 06:30</time> by <a rel="author">ΤοΒΗΜΑ Team</a></address>
      <p>Ήταν ντέρμπι για τρία δεκάλεπτα. Μπήκαν στην τελική ευθεία ισόπαλοι, αφού το ταμπλό έδειχνε 85-85 μετά το τέλος της τρίτης περιόδου. Κι εκεί που όλοι περίμεναν ένα… θρίλερ, ανέλαβε δράση ο Κόμπι Γουάιτ για να οδηγήσει τους Σικάγο Μπουλς στο τελικό 120-102 απέναντι στους Νικς.</p>
      <p>Εφτά τρίποντα σε μια περίοδο, τα τέσσερα εκ των οποίων συνεχόμενα, μετέτρεψαν το 85-85 σε 109-89 τελειώνοντας ουσιαστικά την υπόθεση νίκη.</p>
      <p>
        <a href="https://www.in.gr/2019/11/13/economy/dnt-epimenei-gia-meiosi-syntakseon-kai-aforologitou/">ΔΝΤ : Επιμένει για μείωση συντάξεων και αφορολογήτου</a>
      </p>
      <p>Ο Γουάιτ ήταν τελικά και ο πρώτος σκόρερ των Μπουλς, ολοκληρώνοντας τον αγώνα με 27 πόντους. Από κοντά τον ακολούθησε ο Ζακ ΛαΒίν με 25 πόντους, με τον Γουέντελ Κάρτερ να προσθέτει 17 πόντους και 12 ριμπάουντ.</p>
      <figure>
        <iframe src="https://www.youtube.com/embed/uNWPH1PPZ9I" width="640" height="360" data-service="Youtube" scrolling="no"/>
      </figure>
      <p>Για τους Νικς, ο Μάρκους Μόρις είχε 22 πόντους, ο Αρ Τζέι Μπάρετ 21 πόντους και 9 ασίστ και οι Ταζ Γκίμπσον και Τζούλιους Ραντλ από 17 πόντους.</p>
      <p><b>Τα δωδεκάλεπτα</b>: 30-22, 60-54, 85-85, 120-102</p>
      <p>ΜΠΟΥΛΣ: Μάρκανεν 13 (1 τρίποντο, 8 ριμπάουντ), Χάτσινσον 7 (1), Κάρτερ 17 (12 ριμπάουντ), ΛαΒίν 25 (3 τρίποντα, 6 ασίστ), Σατοράνσκι 5 (1), Γιανγκ 8 (7 ριμπάουντ), Γκάφορντ, Γουάιτ 27 (7), Αρκιντιάκονο 5, Νταν 13 (1 τρίποντο, 5 ριμπάουντ), Χάρισον, Βάλενταϊν</p>
      <p>ΝΙΚΣ: Γκίμπσον 17 (5 ριμπάουντ), Ραντλ 17 (5/15 σουτ, 1 τρίποντο, 6 ριμπάουντ), Μόρις 22 (3 τρίποντα, 9 ριμπάουντ, 6 λάθη), Ντιλικίνα 3, Μπάρετ 21 (2 τρίποντα, 6 ριμπάουντ, 9 ασίστ), Μπραζντέικις, Νοξ 10 (2), Πόρτις 7 (1), Σμιθ, Τρίερ, Ντότσον 5 (1)</p>
      <p>
        <b>Σανς – Λέικερς 115-123</b>
      </p>
      <p>Δεν σταματούν πουθενά οι Λέικερς με τους… λιμνάνθρωπους να περνάνε και από το Φοίνιξ επικρατώντας των μαχητικών Σανς με 123-115.</p>
      <p>Ο αγώνας στο Φοίνιξ ανάμεσα στους Σανς και τους Λέικερς θέλει 3:10 για να τελειώσει και το σκορ είναι 111-111 με τους… ήλιους να χτυπάνε στα ίσια την παρέα του ΛεΜπρόν. Εκεί ωστόσο η ομάδα του Λος Άντζελες έδειξε για ακόμα μία φορά φέτος πως είναι φτιαγμένη για μεγάλα πράγματα. Με τρία συνεχόμενα τρίποντα (ένα του «Βασιλιά» και δύο του Κούζμα) έκανε το 111-120 τελειώνοντας ουσιαστικά το ματς. Ένα ματς που ήταν αμφίρροπο με τους γηπεδούχους να παλεύουν και με το παραπάνω, αλλά στο τέλος να φεύγουν απογοητευμένοι από το γήπεδο.</p>
      <figure>
        <iframe src="https://www.youtube.com/embed/1OMntp-IgbY" width="640" height="360" data-service="Youtube" scrolling="no"/>
      </figure>
      <p>Με τη νίκη αυτή οι Λέικερς έφτασαν το 8-2 συνεχίζοντας το εξαιρετικό τους ξεκίνημα, ενώ οι Σανς έπεσαν στο 6-4. Πρώτος σκόρερ για τους νικητές ήταν ο Ντέιβις που έφτασε τους 24 πόντους και τον ακολούθησαν οι Κούζμα και ΛεΜπρόν με 23 και 19 αντίστοιχα. Για τους ηττημένους οι Ρούμπιο και Μπούκερ είχαν από 21, ο Μπέινς σταμάτησε στους 20 και ο Σάριτς έφτασε τους 18.</p>
      <p><b>Τα δωδεκάλεπτα</b>: 29-26, 58-60, 92-95, 115-123</p>
      <p>ΣΑΝΣ: Σάριτς 18 (4 τρίποντα, 7 ριμπάουντ), Ούμπρε 1, Μπέινς 20 (4 τρίποντα, 6 ριμπάουντ), Ρούμπιο 21 (3 τρίποντα, 10 ασίστ), Μπούκερ 21 (9 ασίστ), Καμίνσκι 16 (2 τρίποντα, 9 ριμπάουντ), Κ. Τζόνσον 11 (3), Μπρίτζες 3, Τ. Τζόνσον 4</p>
      <p>ΛΕΪΚΕΡΣ: Ντέιβις 24 (1 τρίποντο, 12 ριμπάουντ), Τζέιμς 19 (1 τρίποντο, 7 ριμπάουντ, 11 ασίστ), ΜακΓκί 11, Μπράντλεϊ 8 (5 ασίστ), Γκριν 14 (3), Κούζμα 23 (3), Χάουαρντ 12 (9 ριμπάουντ), Ρόντο 5 (1), Κουκ 3 (1), Κάλντγουελ-Πόουπ 2, Καρούζο 2</p>
      <p>
        <b>Πέισερς – Θάντερ 111-85</b>
      </p>
      <p>Οι Πέισερς δεν άφησαν κανένα περιθώριο στους Θάντερ. Η Ιντιάνα συνέχισε την ανοδική της πορεία και παίζοντας όμορφο μπάσκετ στο δεύτερο ημίχρονο επιβλήθηκε με 111-85 της Οκλαχόμα Σίτι. Οι Πέισερς είχαν το προβάδισμα από την αρχή του αγώνα, καθαρίζοντας το παιχνίδι στην τρίτη περίοδο, όταν με ένα επιμέρους σκορ 34-20 ξέφυγαν με 86-62, μην κοιτάζοντας ξανά πίσω.</p>
      <figure>
        <iframe src="https://www.youtube.com/embed/3t-gnc-VGp4" width="640" height="360" data-service="Youtube" scrolling="no"/>
      </figure>
      <p>Ο Τι Τζέι Γουόρεν με 23 πόντους ήταν ο πρώτος σκόρερ των νικητών, με τον Μάλκολμ Μπρόγκντον να προσθέτει 20 πόντους και τον Ντομάντας Σαμπόνις 18 πόντους και 16 ριμπάουντ.</p>
      <p>Για τους Θάντερ, ο Ντανίλο Γκαλινάρι είχε 14 πόντους και ο ΝτεΒόντε Μπάρτον 13 πόντους, ενώ ο Σάι Γκίλγκεους-Αλεξάντερ έμεινε στους 11 πόντους με 3/11 σουτ.</p>
      <p><b>Τα δωδεκάλεπτα</b>: 31-25, 52-42, 86-62, 111-85</p>
      <p>ΠΕΪΣΕΡΣ: Σαμπόνις 18 (16 ριμπάουντ), Σάμπσον 5 (1), Γουόρεν 23 (1), Μπρόγκντον 20 (2 τρίποντα, 6 ριμπάουντ, 5 ασίστ), Α. Χόλιντεϊ 17 (2), Λιφ 5, Τζόνσον 3, ΜακΝτέρμοτ 9 (1), ΜακΚόνελ 6 (6 ριμπάουντ), Μπόουεν 2, Μίτρου-Λονγκ, Τ. Χόλιντεϊ 3 (0/6 σουτ, 3/3 βολές, 6 ριμπάουντ)</p>
      <p>ΘΑΝΤΕΡ: Γκαλινάρι 14, Άνταμς 10 (5 ριμπάουντ), Πολ 7 (5 ριμπάουντ, 8 ασίστ), Ντιαλό 2, Γκίλγκεους-Αλεξάντερ 11 (1 τρίποντο, 6 ριμπάουντ), Νόελ 2, Μουσκάλα 1, Μπάζλεϊ 8 (1 τρίποντο, 6 ριμπάουντ), Ναντέρ 6, Σρούντερ 9 (3/10 σουτ, 1 τρίποντο), Χολ 2, Μπάρτον 13 (3)</p>
      <p>
        <a href="https://www.tovima.gr/2019/11/13/opinions/imeres-entasis/">Ημέρες έντασης</a>
      </p>
    </article>
  </body>
</html>