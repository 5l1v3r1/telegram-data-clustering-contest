<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kultur/for-frekk-for-tokyo/71810912"/>
    <meta property="og:site_name" content="Dagbladet.no"/>
    <meta property="article:published_time" content="2019-11-13T06:05:46+00:00"/>
    <meta property="og:title" content="For frekk for Tokyo"/>
    <meta property="og:description" content="Spillreklame måtte fjernes etter klager."/>
  </head>
  <body>
    <article>
      <h1>For frekk for Tokyo</h1>
      <h2>Spillreklame måtte fjernes etter klager.</h2>
      <address><time datetime="2019-11-13T06:05:46+00:00">13 Nov 2019, 06:05</time> by <a rel="author">Knut-Eirik Lindblad</a></address>
      <p>Ifølge spillnettstedet <a href="https://kotaku.com/adult-game-billboard-removed-in-akihabara-for-being-too-1839796052?">Kotaku</a> er en diger reklameplakat for et nytt voksenspill nylig fjernet fra hovedgaten i nabolaget rundt t-banestasjonen Akihabara i Japans hovedstad Tokyo.</p>
      <p>
        <b>For å selge spillet, som uten tvil kan sorteres under kategorien «frekt», fikk nemlig produsentene klistret opp rundt ti lettkledde animerte og svært karikerte damefigurer i kjent mangastil.</b>
      </p>
      <figure>
        <iframe data-src="https://twitter.com/m1d0r1_lineat/status/1191163053456285697?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Spillet heter ifølge Kotaku «Motto! Haramase! Honoo no Oppai Chou Ero App Gakuen!», som svært direkte oversatt til norsk skal bety noe sånt som «Mer! Unnfangelse! Heite supererotiske pupper appakademiet!». Ordet «puppeharem» skal også ha vært i bruk, skriver de.</p>
      <p>
        <b>En barneskole og en barnehage holder nemlig til rundt 300 meter fra plakaten, skriver Kotaku, som også forteller at de potente visuelle virkemidlene endte med å bli for kraftig kost for beboerne i området, som klagde til byens myndigheter.</b>
      </p>
      <p>Eieren av reklameplassen fikk gehør for at ytringsfriheten står sterkt i Japan, men fikk til svar at en slik salgsplakat tilsynelatende ikke har en sunn og positiv pedagogisk effekt på barna som bor der, og at den dermed ikke holder seg innenfor byens annonsereglement.</p>
      <p>
        <b>De ble enige om at reklamen måtte ned, og nå reklameres det angivelig for det langt mer snillere mangategneseriekonseptet «Yu-Gi-Oh!».</b>
      </p>
      <figure>
        <iframe data-src="https://twitter.com/wowwowudon/status/1192600200797249536?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>