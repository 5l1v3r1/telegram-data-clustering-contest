<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/skar-oret-av-tenaring-i-stygt-ran/71813059"/>
    <meta property="og:site_name" content="Dagbladet.no"/>
    <meta property="article:published_time" content="2019-11-13T06:40:54+00:00"/>
    <meta property="og:title" content="Skar øret av tenåring i stygt ran"/>
    <meta property="og:description" content="- Ranet skiller seg ut og er styggere enn vanlig, sier politiet."/>
  </head>
  <body>
    <article>
      <h1>Skar øret av tenåring i stygt ran</h1>
      <h2>- Ranet skiller seg ut og er styggere enn vanlig, sier politiet.</h2>
      <address><time datetime="2019-11-13T06:40:54+00:00">13 Nov 2019, 06:40</time> by <a rel="author">Torun Støbakk</a></address>
      <p>Seint tirsdag kveld ble en tenåring brutalt ranet i et garasjeanlegg av en større gjeng personer i den svenske byen Göteborg.</p>
      <p>- Det skjedde i en garasje, og det er ti mot en. Ranet skillet seg ut, og er styggere enn det som er vanlig, sier vakthavende befal Morten Gunneng i politiet til <a href="https://www.expressen.se/gt/just-nu-10-personer-ranade-ensam-tonaring/">Expressen.</a></p>
      <p>Han viser til at det både er uvanlig at så mange personer raner en person, og det grove hendelsesforløpet:</p>
      <p>- Han har fått øret helt eller delvis skåret av, <a href="https://www.expressen.se/gt/just-nu-10-personer-ranade-ensam-tonaring/">sier Gunneng.</a></p>
      <p>Tenåringen, som ifølge avisa skal være «i 18-årsalderen», får nå behandling på sykehus.</p>
      <p>Det var offeret selv som varslet politiet om saken, og det var politiet som kjørte ungdommen til sykehus etter det de selv beskriver som et svært kort avhør. Ingen er pågrepet så langt. Politiet ble varslet i 23-tiden tirsdag.</p>
    </article>
  </body>
</html>