<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elperiodico.com/es/entre-todos/participacion/cultura-del-consens-195964"/>
    <meta property="og:site_name" content="elPeriodico"/>
    <meta property="article:published_time" content="2019-11-13T06:15:00+00:00"/>
    <meta property="og:title" content="La necessària cultura del pacte a la política espanyola"/>
    <meta property="og:description" content="No és el primer cop, ni serà l'últim, que els polítics demostren la seva&amp;#160;ineptitud envers el pacte&amp;#160;i la formació de govern. Ningú cedeix. No hi ha un estira-i-arronsa, perquè&amp;#160;tampoc hi ha una escolta activa. Que no s'equivoquin, no és: qui guanya mana, és: qui guanya pacta. A la nostra democràcia li falta consens, és a dir, reconsiderar les propostes d'altres partits i cedir. La majoria absoluta no existeix, així que&amp;#160;la cultura del pacte&amp;#160;és fonamental per a la prosperitat. En canvi, sembla que els polítics juguen al bloqueig, a veure qui pot evitar que l'altre governi. Evidentment, tal com s'ha vist, això comporta&amp;#160;greus conseqüències pel poble. Hi ha un&amp;#160;desgast electoral, les esquerres deixen de creure en el seu poder de vot, i és aleshores quan les dretes aprofiten aquesta abstenció. I a tot això la meva pregunta és: quan tindrem polítics&amp;#160;que estiguin a l'altura?..."/>
  </head>
  <body>
    <article>
      <h1>La necessària cultura del pacte a la política espanyola</h1>
      <address><time datetime="2019-11-13T06:15:00+00:00">13 Nov 2019, 06:15</time> by <a rel="author">Laura Pascual López</a></address>
      <p>No és el primer cop, ni serà l'últim, que els polítics demostren la seva <b>ineptitud envers el pacte </b>i la formació de govern. Ningú cedeix. No hi ha un estira-i-arronsa, perquè <b>tampoc hi ha una escolta activa</b>. Que no s'equivoquin, no és: qui guanya mana, és: qui guanya pacta.<br/><br/><b>A la nostra democràcia li falta consens</b>, és a dir, reconsiderar les propostes d'altres partits i cedir. La majoria absoluta no existeix, així que<b> la cultura del pacte </b>és fonamental per a la prosperitat. En canvi, sembla que els polítics j<b>uguen al bloqueig</b>, a veure qui pot evitar que l'altre governi. Evidentment, tal com s'ha vist, això comporta <b>greus conseqüències pel poble</b>. Hi ha un <b>desgast electoral</b>, les esquerres deixen de creure en el seu poder de vot, i és aleshores quan les dretes aprofiten aquesta abstenció.<br/><br/>I a tot això la meva pregunta és: quan tindrem polítics <b>que estiguin a l'altura</b>?</p>
    </article>
  </body>
</html>