<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/197183/aythairetes-perikopes-se-300-000-epikoyrikes-syntaxeis-kataggellei-to-eniaio-diktyo-syntaxioyxon"/>
    <meta property="og:site_name" content="CNN.gr"/>
    <meta property="article:published_time" content="2019-11-13T06:43:50+00:00"/>
    <meta property="og:title" content="Αυθαίρετες περικοπές σε 300.000 επικουρικές συντάξεις καταγγέλλει το Ενιαίο Δίκτυο Συνταξιούχων"/>
    <meta property="og:description" content="Αναδρομικά 40 μηνών, από τον Ιούνιο του 2016, σε 300.000 επικουρικές συντάξεις διεκδικεί το Ενιαίο Δίκτυο Συνταξιούχων ( ΕΝΔΙΣΥ ), καθώς υποστηρίζει πως..."/>
  </head>
  <body>
    <article>
      <h1>Αυθαίρετες περικοπές σε 300.000 επικουρικές συντάξεις καταγγέλλει το Ενιαίο Δίκτυο Συνταξιούχων</h1>
      <h2>Αναδρομικά 40 μηνών, από τον Ιούνιο του 2016, σε 300.000 επικουρικές συντάξεις διεκδικεί το Ενιαίο Δίκτυο Συνταξιούχων (ΕΝΔΙΣΥ), καθώς υποστηρίζει πως επανυπολογίστηκαν με εντελώς αυθαίρετο τρόπο και προκύπτουν διαφορές από 80 ευρώ έως και 299,06 ευρώ τον μήνα.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 08:43 , 13 November 2019 - 09:05</p>
      <p>Από την επεξεργασία των στοιχείων που έκανε το <b>ΕΝΔΙΣΥ</b> προκύπτει ότι ο μαθηματικός τύπος που χρησιμοποιήθηκε ήταν αυθαίρετος. Δηλαδή, αυτό σημαίνει ότι δεν εφαρμόστηκε σωστά ο Ν. 4387/2016 (<b>νόμος</b> <b>Κατρούγκαλου</b>) σε ό,τι αφορά τον επανυπολογισμό των επικουρικών συντάξεων.</p>
      <p>Το ΕΝΔΙΣΥ, έχοντας μελετήσει <b>συγκεκριμένες</b> <b>περιπτώσεις</b>, διαπίστωσε διαφορές από 80 ευρώ έως και 299,06 ευρώ τον μήνα μέχρι και σήμερα. Αν γίνει ο υπολογισμός των διαφορών αυτών επί 40 μήνες, επί περίπου 300.000 συνταξιούχους, προκύπτει ένα ποσό που ξεπερνά το 1 δισ. ευρώ!</p>
      <p>Στους περίπου <b>300.000 συνταξιούχους</b>, που αφορά η αποκάλυψη, είναι όλοι όσοι έπαιρναν <b>επικουρική</b> <b>σύνταξη</b> πριν από την ψήφιση του νόμου Κατρούγκαλου από τα εξής Ταμεία: 1. ΕΤΕΑΜ, 2. ΤΕΑΥΝΤΠ, 3. ΤΕΑΠΟΖΟ, 4. ΤΕΑΥΕΚ, 5. ΤΑΠΤΠ, 6. ΤΕΑΠΕΤΕ, 7. ΤΕΑΤΤΑΘ, 8. ΤΕΑΠΥΚ, 9. ΤΕΑΔ, 10. ΤΑΣ, 11. ΚΕΑΝ, 12. ΤΕΑΙΣΥΤ (τα 12 αυτά Ταμεία έχουν συγχωνευθεί - ενταχθεί στο ΕΤΕΑΕΠ).</p>
      <h3>Σύμφωνα με τα παραδείγματα του Δικτύου:</h3>
      <p>• Απονεμηθείσα επικουρική ΙΚΑ–ΕΤΕΑΜ ποσού 493,67 ευρώ με συντάξιμες αποδοχές 2.108,50 ευρώ και 37 έτη ασφάλισης στο επικουρικό μετά τον επανυπολογισμό κατέληξε στα 138,96 ευρώ, ενώ εάν εφαρμόζονταν ορθά ο νόμος Κατρούγκαλου, ο επανυπολογισμός (2.108,50 Χ 37 Χ 0,45%) θα οδηγούσε στο αποτέλεσμα των 351,07 ευρώ.</p>
      <p>• Απονεμηθείσα επικουρική ΤΕΑΥΕΚ ποσού 544,98 ευρώ με συντάξιμες αποδοχές 2.373,50 ευρώ και 28 έτη ασφάλισης στο επικουρικό μετά τον επανυπολογισμό κατέληξε στα 200,14 ευρώ, ενώ εάν εφαρμόζονταν ορθά ο νόμος, ο επανυπολογισμός (2.373,50 Χ 28 Χ 0,45%) θα οδηγούσε στο αποτέλεσμα των 299,06 ευρώ.</p>
      <p>Όπως τόνισε ο πρόεδρος του ΕΝΔΙΣΥ Νίκος Χατζόπουλος «ως Ενιαίο Δίκτυο Συνταξιούχων αποκαλύπτουμε μια "λαθροχειρία". Μια καθαρή κλοπή, που έγινε από 1/6/2016 και συνεχίζει να γίνεται μέχρι σήμερα στις επικουρικές συντάξεις και η οποία αφορά περίπου 300.000 συνταξιούχους. Ζητάμε να εφαρμοστεί ο νόμος Κατρούγκαλου στον επανυπολογισμό- αναπροσαρμογή των επικουρικών συντάξεων.»</p>
      <p>Πάντως, τον Σεπτέμβριο του 2016 το <b>Ενιαίο Δίκτυο Συνταξιούχων</b> είχε ενημερώσει τους αρχηγούς των κομμάτων και όλους τους βουλευτές για τη μη εφαρμογή του νόμου Κατρούγκαλου. Πρόσφατα ενημερώθηκε και ο υπουργός εργασίας <b>Γιάννης</b> <b>Βρούτσης</b> ενώ άμεσα θα ενημερωθούνκαι πάλι ο πρωθυπουργός, οι αρχηγοί των κομμάτων και όλοι οι βουλευτές.</p>
      <blockquote>«Το πρώτο είναι να σταματήσει η κλοπή που συνεχίζεται μέχρι και σήμερα και το δεύτερο είναι να επιστραφούν σε εμάς τους συνταξιούχους τα λεφτά που μας έκλεψαν» κατέληξαν οι εκπρόσωποι του ΕΝΔΙΣΥ.</blockquote>
      <p> </p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/197247/syntaxeis-anadromika-apo-1-350-eos-30-000-eyro-gia-exi-katigories-syntaxioyxon">Συντάξεις: Αναδρομικά από 1.350 έως 30.000 ευρώ για έξι κατηγορίες συνταξιούχων</a>
        </li>
        <li>
          <a href="https://www.cnn.gr/oikonomia/story/197252/syntaxeis-poioi-tha-doyn-ayxiseis-apo-ton-ianoyario">Συντάξεις: Ποιοι θα δουν αυξήσεις από τον Ιανουάριο</a>
        </li>
        <li>
          <a href="https://www.cnn.gr/oikonomia/story/197137/syntaxeis-poioi-syntaxioyxoi-tha-lavoyn-anadromika-apo-1-350-eos-30-000-eyro">Συντάξεις: Αναδρομικά από 1.350 έως 30.000 ευρώ για έξι κατηγορίες συνταξιούχων</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/9187/epikoyrikes-syntaxeis">ΕΠΙΚΟΥΡΙΚΕΣ ΣΥΝΤΑΞΕΙΣ</a>
        </li>
        <li>
          <a href="https://www.cnn.gr/eidhseis/tag/28204/nomos-katroygkaloy">ΝΟΜΟΣ ΚΑΤΡΟΥΓΚΑΛΟΥ</a>
        </li>
        <li>
          <a href="https://www.cnn.gr/eidhseis/tag/56248/eniaio-diktyo-syntaxioyxon">ΕΝΙΑΙΟ ΔΙΚΤΥΟ ΣΥΝΤΑΞΙΟΥΧΩΝ</a>
        </li>
        <li>
          <a href="https://www.cnn.gr/eidhseis/tag/698/syntaxioyxoi">ΣΥΝΤΑΞΙΟΥΧΟΙ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/13/197269/snapshot/2322559.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/13/197253/snapshot/2717083.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/13/197284/snapshot/2702483.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/13/197281/snapshot/topaloudi.PNG"/>
      </figure>
    </article>
  </body>
</html>