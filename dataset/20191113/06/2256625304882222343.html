<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158250_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-13T06:21:00+00:00"/>
    <meta property="og:title" content="Добри новини за Левски! Костов в игра преди Нова година"/>
    <meta property="og:description" content="Възстановяването на нападателя на &quot;сините&quot; върви по-добре от очакваното"/>
  </head>
  <body>
    <article>
      <h1>Добри новини за Левски! Костов в игра преди Нова година</h1>
      <address><time datetime="2019-11-13T06:21:00+00:00">13 Nov 2019, 06:21</time> by <a rel="author">"Тема Спорт"</a></address>
      <p>Треньорският щаб на Левски получи добри новини. Вчера стана ясно, че нападателят Станислав Костов е много бли­зо до завръщане в игра. Очаква се до седмица благоевградча­нинът да започне тренировки наравно с основната група, съобщи dsport.bg. Това означава, че таранът ще може да бъде на разположение на Петър Хубчев за някои от последните мачове на есенния дял на първенство­то. Той за сините приключва на 15 декември, неделя. Тогава те гостуват на Локомотив Плов­див на "Лаута". В момента два­та тима водят битка за вто­рото място, като след пораже­нието от Ботев Пд Левски остана трети, на точка зад же­лезничарите.<br/><br/>Станислав Костов не е бил на терена от 1 август. Тогава той започна като титуляр в реванша от Лига Европа срещу кипърския ЛЕК Ларнака, който бе загубен с 0:4 на "Герена". След това получи дълга почивка от клуба, за да се възстанови от травма в областта на адукторите, която го измъчваше още от пролетния полусезон. Меди­каментозното лечение обаче не даде резултат и се наложи Костов да бъде опериран в Гер­мания в началото на миналия месец. Рехабилитацията му протича по програма, изготве­на от лекари в мюнхенска кли­ника. Очакваше се той да бъде напълно готов за старта на зимната подготовка, но лече­нието му върви по-добре от очакваното и той ще е на разположение на Петър Хубчев по-рано.<br/><br/>През миналия сезон 28-годишният Костов бе голмайстор на първенството - вкара 24 гола в 35 двубоя за сините. През на­стоящата кампания обаче не успя да се изяви, тъй като бе из­мъчван от травмата. Той взе участие едва в 5 мача - 3 в ели­та и 2 в Лига Европа, в които така и не успя да се разпише.</p>
    </article>
  </body>
</html>