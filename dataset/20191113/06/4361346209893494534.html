<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/evelin-iranyitja-a-gaspar-csaladot/186460"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T06:00:00+00:00"/>
    <meta property="og:title" content="Evelin irányítja a Gáspár családot"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Evelin irányítja a Gáspár családot</mark>
      </h1>
      <address><time datetime="2019-11-13T06:00:00+00:00">13 Nov 2019, 06:00</time> by <a rel="author">L. P.</a></address>
      <p>
        <b>Gáspár Evelin már egészen fiatalon megtanulta, hogyan álljon ki magáért, hogyan védje meg a véleményét, akár a családjával szemben is. Mára olyannyira megerősödött a személyisége, hogy időnként ő hozza meg a döntéseket otthon is. </b>
        <b>Gáspár Evelin már egészen fiatalon megtanulta, hogyan álljon ki magáért, hogyan védje meg a véleményét, akár a családjával szemben is. Mára olyannyira megerősödött a személyisége, hogy időnként ő hozza meg a döntéseket otthon is.</b>
      </p>
      <p>Már egészen korán, tíz­évesen bekerült a média világába, amikor a szülei, Gáspár Győző és Bea elkezdek rendszeresen a tévében szerepelni valóságshow-műsorukkal. Itt az egész ország beleláthatott a család életébe, ez pedig jelentős hatással volt Evelinre. Az akkor még kamasz lány egészen tizenöt éves koráig ki volt téve a rengeteg rosszindulatú megjegyzésnek, az ezek miatti támadásoknak, és bizony sokan előítéletesek vele szemben még a mai napig is. Legutóbb az Ázsia Expressz 2. utazós reality valóság­show-ban tűnt fel édesapja testvérével, Gáspár Zsoltival. A műsorban bebizonyította, hogy karakteres és erős felnőtt lett belőle.</p>
      <figure>
        <img src="http://media.borsonline.hu/cikk/20/192039/big-lead/650x360/2021654_screen-shot-2019-11-12-at-171350.jpg"/>
        <figcaption>Ma már nagyon jól átlátja, hogy mire van szüksége a családjának © Végh István</figcaption>
      </figure>
      <p>– Én abban nőttem fel, hogy erősnek és határozottnak kell lennem. Mindig meg kellett védeni magam, így az évek során már megedződtem – árulta el a Borsnak Gáspár Evelin, aki húszéves koráig nem igazán tudott nyitni <br/>a férfiak felé. De míg velük bizonytalan volt, addig a szüleivel igen határozottan vi­selkedett.</p>
      <p>– Sokkal tisztábban látok náluk bizonyos helyzeteket, emiatt gyakran én mondom meg a szüleimnek is, hogy mi legyen, mit tegyenek. Nem sok huszonöt éves lány mondhatja el magáról, hogy ennyire erős és karakán személyiség – mondta lapunknak Evelin.</p>
      <p>Gáspár Evelin azt is elárulta, hogy a nem mindennapi gyermekévek miatt megedzett lelkének köszönhetően ma már jóval könnyebben szelektál az élet minden területén.</p>
      <figure>
        <img src="http://media.borsonline.hu/cikk/20/192039/gallery-picture/645w/2021663_azsia-expressz.jpg"/>
        <figcaption>Az Ázsia Expressz 2. műsorban már látható volt, hogy Evelin megerősödött lelkileg</figcaption>
      </figure>
      <p>– Most már tudom, hogy mi az, ami jó, és mi az, ami nem kedvező a számomra. Ezért könnyen nemet tudok mondani olyan dolgokra, amelyek nem megfelelőek nekem. Tudom, hogy az ember egyben a saját maga előítélete is, és amit mondok, az könnyen kiforgatható, így muszáj ezeket a helyzeteket is a helyén kezelni – mondta Gáspár Evelin, aki a témában bővebben beszél a Life Tv Nyugi, köztünk marad! című ma esti műsorában.</p>
    </article>
  </body>
</html>