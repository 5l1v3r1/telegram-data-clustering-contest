<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.repubblica.it/cronaca/2019/11/13/news/da_oggi_nella_ztl_di_torino_scatta_il_nuovo_limite_di_velocita_al_massimo_30_l_ora-240970333/"/>
    <meta property="og:site_name" content="Repubblica.it"/>
    <meta property="article:published_time" content="2019-11-13T06:29:00+00:00"/>
    <meta property="og:title" content="Da oggi nella Ztl di Torino scatta il nuovo limite di velocità: al massimo 30 l'ora"/>
    <meta property="og:description" content="La svolta legata alla sperimentazione dei monopattini. Un anticipo della &quot;rivoluzione&quot; futura del traffico"/>
  </head>
  <body>
    <article>
      <h1>Da oggi nella Ztl di Torino scatta il nuovo limite di velocità: al massimo 30 l'ora</h1>
      <h2>La svolta legata alla sperimentazione dei monopattini. Un anticipo della "rivoluzione" futura del traffico</h2>
      <address><time datetime="2019-11-13T06:29:00+00:00">13 Nov 2019, 06:29</time> by <a rel="author">JACOPO RICCA</a></address>
      <p>Da oggi "rivoluzione" nel traffico del centro. Parte la sperimentazione <a href="https://torino.repubblica.it/cronaca/2019/11/12/news/torino_da_domani_via_libera_ai_monopattini_su_piste_ciclabili_zone_30_e_nella_ztl_centrale-240916751/">per i monopattini</a> e tutta l'area della Ztl, la zona a traffico limitato, diventa una zona 30. Dunque in tutte le vie comprese nel perimetro della Ztl non si potrà superare i nuovi limiti di velocità. In qualsiasi ora della giornata. Ben lo raccontano i nuovi cartelli comparsi all'ingresso dei varchi della Ztl. Una misura che forse i torinesi non hanno ancora introiettato ma che rappresenta un assaggio della visione green e slow che arriverà, se mai arriverà, con la rivoluzione di Torino Centro Aperto.  Resta da capire quali saranno le conseguenze sul traffico e, soprattutto, se i vigili urbani si posizioneranno con gli autovelox per far rispettare i nuovi limiti. "Siamo orgogliosi che Torino possa partire con la sperimentazione, si tratta di un progetto in linea con i nostri obiettivi sulla micromobilità" ribadice la sindaca Chiara Appendino. I monopattini elettrici potranno circolare, senza rischiare multe, nell'area con la velocità limitata e nelle piste ciclabili rispettando le regole che il codice della strada impone alle biciclette.Dunque dovranno avere luci e campanello.</p>
    </article>
  </body>
</html>