<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/nvidia-ecco-i-driver-per-star-wars-jedi-fallen-order-e-stormland/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T07:30:00+00:00"/>
    <meta property="og:title" content="Nvidia, ecco i driver per Star Wars Jedi: Fallen Order e Stormland"/>
    <meta property="og:description" content="I nuovi driver GeForce Game Ready 441.20 WHQL di Nvidia aggiungono il supporto a Star Wars Jedi: Fallen Order e Stormland."/>
  </head>
  <body>
    <article>
      <h1>Nvidia, ecco i driver per Star Wars Jedi: Fallen Order e Stormland</h1>
      <address><time datetime="2019-11-13T07:30:00+00:00">13 Nov 2019, 07:30</time> by <a rel="author">Jacopo Ferrante</a></address>
      <p><b>Nvidia</b> ha reso disponibili i driver <b>GeForce Game Ready 441.20 WHQL </b>con supporto a<b> Star Wars Jedi: Fallen Order</b> di Respawn Entertainment. Il gioco gode di ottimizzazioni prestazionali che interessano sia i sistemi a singola scheda video che quelli SLI, grazie a un profilo dedicato. Potete scaricare i driver da GeForce Experience o dal sito di Nvidia a questo <a href="https://www.geforce.com/drivers">indirizzo</a>.</p>
      <figure>
        <iframe src="https://www.youtube.com/embed/0GLbwkfhYZk" width="500" height="281" data-service="Youtube" scrolling="no"/>
      </figure>
      <p>Star Wars Jedi: Fallen Order sarà in vendita dal 15 novembre; il gioco vi metterà nei panni di uno Jedi Padawan che è sfuggito per un pelo all’epurazione dell’Ordine 66 a seguito degli eventi di Star Wars: Episodio III – Revenge of the Sith.</p>
      <p>La missione consiste nel ricostruire l’Ordine Jedi, ritrovare la memoria e completare l’addestramento; svilupperete nuove potenti abilità della Forza e padroneggerete l’arte dell’iconica spada laser, il tutto rimanendo un passo avanti rispetto all’Impero e ai suoi Inquisitori.</p>
      <p>I nuovi driver Game Ready Driver certificano il <b>supporto G-Sync Compatible</b>, termine che indica la possibilità di usare il G-Sync anche su monitor FreeSync, su tre ulteriori monitor: l’<b>Acer XB273U, l’XV273U e l’Asus VG259Q </b>(acquistabile <a href="https://toms.it/bjVN1">su Amazon a circa 300 euro</a>).</p>
      <p>I driver supportano anche <b>Stormland</b>, un nuovo sparatutto d’azione Oculus VR di Insomniac Games, lo studio dietro Ratchet &amp; Clank, Spider-Man, Sunset Overdrive della Marvel e altri giochi molto amati. Del gioco abbiamo <a href="https://www.tomshw.it/altro/stormland-ed-echo-combat-due-interessanti-esperienze-vr/">scritto l’anno passato</a>, dopo un hands-on che ci aveva “decisamente convinto”.</p>
      <p>“La tempesta ha danneggiato il tuo corpo robotico. Viaggia immergendoti in un paesaggio di nubi in continuo cambiamento, per trovare potenziamenti e salvare i tuoi amici. Esplora un mondo in continua espansione, in totale libertà: arrampicati sulle scogliere, sorvola voragini e librati in volo attraverso le correnti alla massima velocità. Fai detonare esplosivi, domina l’elettricità e impugna armi improvvisate per sconfiggere le sentinelle di titanio e i colossali guardiani. Affronta la modalità a giocatore singolo o esplora rovine abbandonate con gli amici”, così viene rappresentato il titolo sul sito di Oculus.</p>
      <figure>
        <iframe src="https://www.youtube.com/embed/nKLcG5m1huA" width="500" height="281" data-service="Youtube" scrolling="no"/>
      </figure>
    </article>
  </body>
</html>