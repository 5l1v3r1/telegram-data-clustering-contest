<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-supreme-court-to-pronounce-tomorrow-its-judgement-on-rafale-and-sabarimala-temple-review-petitions-2846676.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T07:03:31+00:00"/>
    <meta property="og:title" content="राफेल और सबरीमाला रिव्यू पिटिशन पर सुप्रीम कोर्ट आज सुनाएगा फैसला"/>
    <meta property="og:description" content="सुप्रीम कोर्ट आज दो अहम मामलों पर अपना फैसला सुनाएगा। इसमें पहला ममला जो कि 14 दिसंबर, 2018 को 36 राफेल जेट विमानों के सौदे को बरकरार रखने के फैसले के खिलाफ दायर समीक्षा याचिका पर और दूसरा..."/>
  </head>
  <body>
    <article>
      <h1>राफेल और सबरीमाला रिव्यू पिटिशन पर सुप्रीम कोर्ट आज सुनाएगा फैसला</h1>
      <address><time datetime="2019-11-13T07:03:31+00:00">13 Nov 2019, 07:03</time> by <a rel="author">लाइव हिन्दुस्तान टीम,नई दिल्ली</a></address>
      <p>सुप्रीम कोर्ट आज दो अहम मामलों पर अपना फैसला सुनाएगा। इसमें पहला ममला जो कि 14 दिसंबर, 2018 को 36 राफेल जेट विमानों के सौदे को बरकरार रखने के फैसले के खिलाफ दायर समीक्षा याचिका पर और दूसरा सबरीमाला मंदिर को लेकर के हैं। क्योंकि सबरीमाला मंदिर में सभी आयु वर्ग की महिलाओं के प्रवेश की अनुमति देने के फैसले के खिलाफ समीक्षा याचिका लगाई गई है जिसपर कोर्ट फैसला सुनाएगा। </p>
      <p>चीफ जस्टिस रंजन गोगोई की अगुवाई वाली बेंच कल सुबह 10.30 बजे फैसला सुनाएगी। इसके अलावा सुप्रीम कोर्ट कांग्रेस के पूर्व अध्यक्ष राहुल गांधी पर अवमानना  के मामले पर भी फैसला सुनाएगा। ये याचिका भारतीय जनता पार्टी की नेता और सांसद मीनाक्षी लेखी की ओर से दायर की गई थी। जिसमें उन्होंने आरोप लगाया था राहुल गांधी ने सुप्रीम कोर्ट के बयानों को राजानीति से जोड़ दिया है। </p>
      <p>गौरतलब रहे सुनवाई के दौरान केन्द्र की ओर से अटार्नी जनरल के के वेणुगोपाल ने इन पुनर्विचार याचिका पर आपत्ति जताई थी और कहा था कि फैसले पर पुनर्विचार के लिये मूल आधार मुख्य याचिका में उठाये गये बिन्दुओं जैसे ही हैं। उन्होंने कहा था कि याचिकाकर्ता चुराये गये गोपनीय दस्तोवजों के आधार पर फैसले पर पुनर्विचार चाहते हैं। </p>
      <p>अटार्नी जनरल ने भारत और फ्रांस के बीच हुये अंतर-सरकार समझौते के गोपनीयता वाले उपबंध का हवाला दिया और कहा कि यह किसी फ्लाईओवर या बांध के निर्माण का ठेका देने से संबंधित नहीं, बल्कि रक्षा सौदे से संबंधित मामला है। वेणुगोपाल ने पीठ से पुनर्विचार याचिकायें खारिज करने का अनुरोध किया।</p>
    </article>
  </body>
</html>