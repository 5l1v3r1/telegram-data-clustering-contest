<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822015.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T07:30:00+00:00"/>
    <meta property="og:title" content="جواب منفی برانکو به ۳ پیشنهاد ایرانی"/>
    <meta property="og:description" content=" روزنامه خبرورزشی نوشت: عملکرد درخشان برانکو ایوانکوویچ در پرسپولیس سبب شد این مربی پس از ترک ایران باز هم مشتریان خود را از تیم‌های لیگ برتری داشته باشد. در همین راستا شنیدیم سه تیم شهرستانی از طریق یکی از دوستان برانکو در تهران به او پیشنهاد همکاری داده‌اند. یک باشگاه متمول شهرستانی که از سرمربی فعلی خود هم حمایت جانانه‌ای داشته برای دومین بار نامه رسمی برای مدیربرنامه‌های برانکو فرستاد، اما با پاسخ سریع و صریح او روبه‌رو شد چراکه هواداران پرسپولیس نسبت به این تیم حساسیت دارند."/>
  </head>
  <body>
    <article>
      <h1>جواب منفی برانکو به ۳ پیشنهاد ایرانی</h1>
      <address>
        <time datetime="2019-11-13T07:30:00+00:00">13 Nov 2019, 07:30</time>
      </address>
      <p>سرمربی سابق پرسپولیس پس از اخراج از الاهلی حالا با پیشنهاداتی از داخل ایران مواجه شده است.</p>
      <p> روزنامه خبرورزشی نوشت: عملکرد درخشان برانکو ایوانکوویچ در پرسپولیس سبب شد این مربی پس از ترک ایران باز هم مشتریان خود را از تیم‌های لیگ برتری داشته باشد. در همین راستا شنیدیم سه تیم شهرستانی از طریق یکی از دوستان برانکو در تهران به او پیشنهاد همکاری داده‌اند. یک باشگاه متمول شهرستانی که از سرمربی فعلی خود هم حمایت جانانه‌ای داشته برای دومین بار نامه رسمی برای مدیربرنامه‌های برانکو فرستاد، اما با پاسخ سریع و صریح او روبه‌رو شد چراکه هواداران پرسپولیس نسبت به این تیم حساسیت دارند.</p>
      <p>دومین و سومین باشگاه‌ها نیز صنعتی هستند که در فصل جاری عملکرد خوبی نداشته و از کادر فنی خود رضایت ندارند. این دو باشگاه پیشنهاداتی به برانکو داده‌اند که از نظر مالی خواسته‌های این مربی کروات را تأمین نمی‌کند. ضمن آن‌که به برانکو اطلاع داده‌اند این دو تیم صنعتی خوب بسته نشده‌اند.</p>
      <p>شنیدیم سرمربی کروات و سابق پرسپولیس اعلام کرده تا زمانی که تکلیف مطالباتش با پرسپولیس روشن نشود به ایران بازنمی‌گردد. دیروز یک منبع موثق به ما خبر داد برانکو هنوز به فکر پرسپولیس است و می‌داند در صورت عدم نتیجه‌گیری گابریل کالدرون می‌تواند تبدیل به اولین گزینه سرمربی‌گری این تیم شود.</p>
    </article>
  </body>
</html>