<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191113-osoblyvyj-status-donbasu-kreml-u-minsku-vysunuv-novi-umovy/"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T07:54:30+00:00"/>
    <meta property="og:title" content="Особливий статус Донбасу: Кремль у Мінську висунув нові умови"/>
    <meta property="og:description" content="Москва хоче, щоб Україна почала переговори з бойовиками “ЛНР” і “ДНР” щодо внесення правок до закону про особливий статус Донбасу."/>
  </head>
  <body>
    <article>
      <h1>Особливий статус Донбасу: Кремль у Мінську висунув нові умови</h1>
      <address>
        <time datetime="2019-11-13T07:54:30+00:00">13 Nov 2019, 07:54</time>
      </address>
      <p>Москва хоче, щоб Україна почала переговори з бойовиками “ЛНР” і “ДНР” щодо внесення правок до закону про особливий статус Донбасу.</p>
      <p>Росія зажадала, щоб Київ напряму з бойовиками “ДНР” і “ЛНР” обговорив новий закон про особливий статус окупованих районів Донбасу.</p>
      <p>Про це заявив представник РФ у Тристоронній контактній групі Борис Гризлов та нагадав, що дія чинного закону закінчується 31 грудня цього року.</p>
      <p>Він вважає, що українська влада і бойовики мають спільно виробити правки до закону, необхідні для імплементації так званої формули Штайнмаєра.</p>
      <p><b>Читайте:</b> <a href="https://fakty.com.ua/ua/ukraine/20191007-chervonyh-linij-v-zakoni-pro-osoblyvyj-status-donbasu-ne-peretnut-razumkov/">Червоних ліній в законі про особливий статус Донбасу не перетнуть – Разумков</a></p>
      <p>Крім того, Гризлов підкреслив, що закон повноцінно запрацює тоді, коли особливий статус буде закріплено у Конституції України.</p>
      <p>Нагадаємо, у Верховній Раді України заявляли, що <a href="https://fakty.com.ua/ua/ukraine/20191031-zakon-pro-status-donbasu-rozroblyat-pislya-zustrichi-v-normandskomu-formati/">законопроект про особливий статус Донбасу</a> почнуть розробляти після нормандської зустрічі.</p>
    </article>
  </body>
</html>