<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/3-500-eyro-i-tarifa-gia-asylo-varytates-kataggelies-gia-mizes-armodion-tis-ypiresias-asyloy-apo-ton-ekprosopo-ton-syron-tis-elladas/"/>
    <meta property="og:site_name" content="europost.gr"/>
    <meta property="article:published_time" content="2019-11-13T07:45:36+00:00"/>
    <meta property="og:title" content="«3.500 ευρώ η ταρίφα για άσυλο!» Βαρύτατες καταγγελίες για μίζες αρμοδίων της Υπηρεσίας Ασύλου από τον εκπρόσωπο των Σύρων της Ελλάδας"/>
    <meta property="og:description" content="Βαρύτατες καταγγελίες για εκβιασμούς και μίζες με ταρίφα που φτάνει τα 3.500 ευρώ κατά κεφαλήν σε βάρος προσφύγων και μεταναστών, έκανε ο Γ.Γ. των Σύρων της Ελλάδας Ανουάρ Μπάκρι, μιλώντας στη Θεσσαλονίκη. Ο ίδιος χαρακτήρισε"/>
  </head>
  <body>
    <article>
      <h1>«3.500 ευρώ η ταρίφα για άσυλο!» Βαρύτατες καταγγελίες για μίζες αρμοδίων της Υπηρεσίας Ασύλου από τον εκπρόσωπο των Σύρων της Ελλάδας</h1>
      <address>
        <time datetime="2019-11-13T07:45:36+00:00">13 Nov 2019, 07:45</time>
      </address>
      <p>Βαρύτατες καταγγελίες για εκβιασμούς και μίζες με ταρίφα που φτάνει τα 3.500 ευρώ κατά κεφαλήν σε βάρος προσφύγων και μεταναστών, έκανε ο Γ.Γ. των Σύρων της Ελλάδας Ανουάρ Μπάκρι, μιλώντας στη Θεσσαλονίκη. Ο ίδιος χαρακτήρισε την Υπηρεσία Ασύλου ως «διεφθαρμένη υπηρεσία», που «καθυστερεί την διεκπεραίωση των χαρτιών όλων των προσφύγων και κυρίως των Σύρων».</p>
      <p>Ο εκπρόσωπος των Σύρων προσφύγων, που βρίσκονται στην Ελλάδα, αποκάλυψε ότι όταν ορκίστηκε η κυβέρνηση της Ν.Δ, μίλησε τηλεφωνικά με τον υπουργό Προστασίας Του Πολίτη, Μιχάλη Χρυσοχοΐδη και του έδωσε τα σχετικά στοιχεία,ζητώντας του ταυτόχρονα «να κλείσει η Ελλάδα τα σύνορά της» για όλους όσους μπαίνουν παράνομα στη χώρα.</p>
      <p>«Υπάρχουν χιλιάδες λαθροεισβολείς, που δεν προέρχονται από τη Β. Συρία, όπου γίνεται πόλεμος και δεν μπορούν να χαρακτηριστούν ως πρόσφυγες», τόνισε χαρακτηριστικά ο κ. Μπάκρι.</p>
      <p>Σε άλλα σημεία των δηλώσεών του ο Γ.Γ. των Σϋρων της Ελλάδας, έκανε σκληρή κριτική στον πρ. Πρωθυπουργό Αλέξη Τσίπρα και στους υπουργούς του ΣΥΡΙΖΑ, υπογραμμίζοντας ότι τα δικά τους λάθη δημιούργησαν τις συνθήκες για να υπάρξει η «βιομηχανία εισόδου», που έχει στηθεί σήμερα από την Τουρκία για να περνούν παράνομα χιλιάδες μετανάστες προς την Ελλάδα.</p>
    </article>
  </body>
</html>