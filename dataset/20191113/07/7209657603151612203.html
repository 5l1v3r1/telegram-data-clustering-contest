<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/fermo/meteo/maltempo-1.4883272"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-13T07:55:29+00:00"/>
    <meta property="og:title" content="Maltempo Fermo, la mareggiata devasta gli chalet di Porto Sant'Elpidio"/>
    <meta property="og:description" content="Poco prima di mezzanotte il mare in tempesta ha invaso il lungomare sud, arrivando fino alla strada. Danni ingenti"/>
  </head>
  <body>
    <article>
      <h1>Maltempo Fermo, la mareggiata devasta gli chalet di Porto Sant'Elpidio</h1>
      <h2>Poco prima di mezzanotte il mare in tempesta ha invaso il lungomare sud, arrivando fino alla strada. Danni ingenti</h2>
      <address><time datetime="2019-11-13T07:55:29+00:00">13 Nov 2019, 07:55</time> by <a rel="author">MARISA COLIBAZZI</a></address>
      <p>Porto Sabnt'Elpidio, 13 novembre 2019 - Lo avevano detto i concessionari di spiaggia che la notte appena passata sarebbe stata molto critica, essendo attese <b>mareggiate particolarmente violente</b>. E così è stato, anche se i timori della vigilia sono stati pesantemente superati dalla realtà di quanto accaduto (<b><a href="https://www.ilrestodelcarlino.it/fermo/meteo/foto/mareggiata-chalet-1.4883270">foto</a></b>).</p>
      <p>Intorno alle 23,30, il mare si è fatto tempestoso e minaccioso, onde più violente che mai hanno, letteralmente, invaso il lungomare sud, arrivando fino alla strada. Ma, soprattutto, <b>i danni sono stati devastanti per gli stabilimenti balneari</b>: vetrate sfondate, locali interamente allagati, recinzioni distrutte, impianti elettrici saltati. L o stringato commento di Stefano Alessandrini, titolare dello chalet 37.</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4883261.1573631751%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=371&amp;fmt=jpg"/>
          <figcaption>Mareggiata novembre 2019</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4883262.1573631729%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=371&amp;fmt=jpg"/>
          <figcaption>Mareggiata novembre 2019</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4883263.1573631751%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=371&amp;fmt=jpg"/>
          <figcaption>Mareggiata novembre 2019</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4883264.1573631751%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=375&amp;h=500&amp;fmt=jpg"/>
          <figcaption>Mareggiata novembre 2019</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4883265.1573631751%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=375&amp;h=500&amp;fmt=jpg"/>
          <figcaption>Mareggiata 2019, chalet 37</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4883266.1573631751%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=375&amp;h=500&amp;fmt=jpg"/>
          <figcaption>mareggiata 2019 chalet 37</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4883267.1573631752%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=375&amp;h=500&amp;fmt=jpg"/>
          <figcaption>Mareggiata 2019, chalet 37</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4883268.1573631729%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=375&amp;h=500&amp;fmt=jpg"/>
          <figcaption>Mareggiata novembre 2019, lo chalet 37</figcaption>
        </figure>
        <figcaption>
          <a href="https://www.ilrestodelcarlino.it/fermo/meteo/foto/mareggiata-chalet-1.4883270">Maltempo Fermo, la mareggiata devasta gli chalet di Porto Sant'Elpidio / FOTO</a>
        </figcaption>
      </slideshow>
      <p>"Le scogliere radenti, i massi in cemento posti a difesa degli chalet, nulla hanno potuto contro la potenza del mare in tempesta e i balneari non hanno potuto fare altro che arrendersi e guardare, impotenti, la propria attività in balia del mare".</p>
      <p>Il sindaco <b>Nazareno Franchellucci</b>, sul posto insieme ai concessionari fin dalla mezzanotte, ha fornito aggiornamenti della situazione sulla sua pagina Facebook, informando che stamattina, già intorno alle 5, gli operai dell’ufficio tecnico e l’Ecoelpidiense erano al lavoro per tentare di ripristinare al meglio la carreggiata del lungomare sud, devastata dalla mareggiata. Un tratto del lungomare è stato interdetto al traffico giusto il tempo di consentire la rimozione di sassi e detriti.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/fermo/meteo/foto/mareggiata-chalet-1.4883270"/>
      </related>
    </article>
  </body>
</html>