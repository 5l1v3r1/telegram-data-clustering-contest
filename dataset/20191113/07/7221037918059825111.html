<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/ahmet-altani-bir-hafta-arayla-hapisten-cikaran-tekrar-hapse-atan-guc-nedir/926816"/>
    <meta property="og:site_name" content="medya faresi"/>
    <meta property="article:published_time" content="2019-11-13T07:14:00+00:00"/>
    <meta property="og:title" content="Ahmet Altan'ı bir hafta arayla hapisten çıkaran, tekrar hapse atan güç nedir?"/>
    <meta property="og:description" content="T24 yazarı Hasan Cemal çarpıcı bir yazı kaleme aldı."/>
  </head>
  <body>
    <article>
      <h1>Ahmet Altan'ı bir hafta arayla hapisten çıkaran, tekrar hapse atan güç nedir?</h1>
      <h2>T24 yazarı Hasan Cemal çarpıcı bir yazı kaleme aldı.</h2>
      <address>
        <time datetime="2019-11-13T07:14:00+00:00">13 Nov 2019, 07:14</time>
      </address>
      <p>
        <i>
          <b>
            <a href="https://t24.com.tr/yazarlar/hasan-cemal/ahmet-altan-i-bir-hafta-arayla-hapisten-cikaran-tekrar-hapse-atan-guc-nedir,24474">İşte o yazı:</a>
          </b>
        </i>
      </p>
      <p>Devlet düzeninde bir kavga, ülkede kanlı bir kaosun kapısını açabilecek bir iç kavga mı yaşanmakta?..</p>
      <p>Polisleri bekliyoruz.<br/><b>Ahmet Altan</b>'ı alıp götürecekler.<br/>Akşama doğru yakalama kararı çıktı.<br/>Evde sessizlik var.<br/>Ahmet etrafı neşelendirmek için ara sıra hapishane hayatıyla ilgili espriler yapıyor.<br/>Gülüyoruz ama...<br/>Hepimizin halinden belli, bir sıkıntı yumağı içimizde büyüdükçe büyüyor.<br/>Bir hafta önce ne kadar sevinmiştik.<br/>Şimdi ise içimize hüzün çöktü.<br/>Üst üste iki tweet atıyorum:</p>
      <p>
        <i>Bir hukuk cinayeti daha...<br/></i>
        <i>Adalet, hukuk, vicdan bunun</i>
        <i>neresinde?.. </i>
      </p>
      <p>Ahmet arada bir pencereden bakıyor, polisler geldi mi diye...<br/><i>Tuhaf bakışlı adamla</i>yüz yüze geliyoruz.<br/>Hukuk ve adaletin ırzına geçen mahkumiyet kararını, son günlerdeki '<b>linç kampanyası</b>'nı bir kez daha düşünüyorum.<br/>Demek Ahmet<b>darbeci</b>...<br/>Demek Ahmet<b>terör iş birlikçisi...</b>Demek Ahmet<b>FETÖ'cü...<br/></b>Hayır, bin kere hayır.<br/>Ahmet her zaman demokrasi dedi.<br/>Hukuk dedi.<br/>Adalet dedi.<br/>Özgürlük dedi.<br/>Ve her zaman darbelere karşı çıktı.<br/><b>Asker</b>-<b>sivil</b>darbecilerin karşısına dikildi.<br/><b>Darbeci, cuntacı</b>geleneğin temsilcileriyle sürekli mücadele etti.<br/>Yazın bir kenara:<br/>Ahmet Altan darbeci olduğu için hapse atılmadı.<br/>Tam tersine...<br/>Darbecilerle mücadele ettiği için, bu ülkede yazılarıyla, romanlarıyla darbeci zihniyetin ipliğini pazara çıkardığı için hapse atıldı.<br/>Tekrarlıyorum:<br/>​Ahmet Altan'ı hapse<b>asker-sivil darbeci</b>zihniyet attı.<br/>Düşünüyorum.<br/>Bir hafta önce Ahmet'i hapisten çıkaran<b>güç</b>neydi, bir hafta sonra Ahmet'i tekrar hapse atan<b>güç</b>nedir?..<br/>Bir soru aklıma takılıyor:<br/>Yoksa devlet düzeninde bir<b>kavga</b>, ülkede kanlı bir kaosun kapısını açabilecek bir<b>iç kavga</b>mı yaşanmakta?..<br/>Bilemiyorum ama bu düşünceler hiç hayra alamet değil.<br/>Apartmanın önünde gazeteciler...<br/>Polislerin az sonra kapıya dayanacaklarının işareti...<br/>Sessizleşiyoruz.<br/>Ahmet'le dayanışma fotoğrafları...</p>
      <p>2018'in Şubat ayında Ahmet'ler ilk defa mahkum olduklarında Varşova'dan yazdığım yazı aklıma geliyor.</p>
      <p>
        <i>
          <b>
            <u>Heyy sen!</u>
          </b>
        </i>
        <br/>
        <i>Kulağını iyi aç, dinle.</i>
        <br/>
        <i>Bak Ahmet Altan savunmasında ne diyor:</i>
        <br/>
        <i>Her zorba, her zalim, her diktatör hukuku öldürmek ister ama hiçbirinin gücü buna yetmez.</i>
        <br/>
        <i>Duydun mu?</i>
        <br/>
        <i>Bak, ne diyor savunmasında:</i>
        <br/>
        <i>Hukuk ölümsüzdür.</i>
        <br/>
        <i>İnsanlardan uzakta, kendisine ihtiyaç duyanların gelip kendisine sığınması için sabırla bekler.</i>
        <br/>
        <i>Hukuku, bulunduğu yüce zirvelerden alıp topluma taşıyacak olan yargıdır.</i>
        <br/>
        <i>Her zorbanın, her diktatörün ilk hedefi yargı olur.</i>
        <br/>
        <i>Kulağını iyi aç, bak Ahmet Altan ne diyor:</i>
        <br/>
        <i>Artık generaller değil, yazarlar darbeci.</i>
        <br/>
        <i>Niye böyle? Çünkü artık siyasi iktidar generallerden korkmuyor, askerî vesayet döneminin generallerinin bütün özlemlerini yerine getiren politikalarıyla generallerden korkacakları bir şey yok.</i>
        <br/>
        <i>Ama yazarlardan korkuyorlar. Silahlar değil kalemler korkutuyor onları. Çünkü kalem, silahın ulaşamayacağı bir yere, toplumun vicdanına ulaşıyor.</i>
      </p>
      <p>Kapının zili derin derin çalıyor.<br/>Polisler...<br/>Bir kez daha sarılıyoruz Ahmet'e...<br/>Polislerin arasında asansöre biniyor, birbirimize son kez el sallıyoruz.<br/>Bir hafta önceki sevinç...<br/>Bir hafta sonraki hüzün...<br/>Çok yazık.<br/>Toplumda öylesine derin yaralar açıyorsunuz ki, memlekette kutuplaşmaları öylesine keskinleştiriyorsunuz ki, ülke olarak inşallah bir cehennem çukuruna yuvarlanmayız.<br/>Sevgili Ahmet kardeşim;<br/>Sen de biliyorsun.<br/>Hiç kimse eleştiri hakkımızı elimizden alamaz.<br/>Farklı düşünme hakkımızı yok edemez.<br/>Özgürlük, en başta ifade özgürlüğü bizim alın yazımızdır.<br/>Bak,<b>Edward Said</b>ne demiş '<b>Entelektüel'</b>adını taşıyan kitabında:</p>
      <p>
        <i>Entelektüelin tek dayanağı, tavizsiz düşünce ve ifade</i>
        <i>özgürlüğüdür.<br/></i>
        <i>Bu özgürlüğün savunma hattını gevşetmek veya dayandığı temellerden herhangi birinin kurcalanmasına göz yummak,</i>
        <i>entelektüelin işine ihanet etmesi demektir.</i>
      </p>
      <p>Bizim ihanetle işimiz yok.<br/>Adalet, hukuk, özgürlük kavgamız devam edecek sevgili Ahmet, yine kucaklaşacağımız, hasret gidereceğimiz günler uzak değil.<br/>Kendine iyi bak kardeşim.</p>
    </article>
  </body>
</html>