<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/artalmatlanok-a-lakasban-megbujo-rovarok/186459"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T07:30:00+00:00"/>
    <meta property="og:title" content="Ártalmatlanok a lakásban megbújó rovarok"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Ártalmatlanok a lakásban megbújó rovarok</mark>
      </h1>
      <address><time datetime="2019-11-13T07:30:00+00:00">13 Nov 2019, 07:30</time> by <a rel="author">Bors</a></address>
      <p>
        <b>Soklábúak, szőrösek, visszataszítóak – az elmúlt években egészen különleges rovarok jelentek meg az otthonokban. Mennyire kártékonyak és hogyan űzzük el őket? </b>
        <b>Soklábúak, szőrösek, visszataszítóak – az elmúlt években egészen különleges rovarok jelentek meg az otthonokban. Mennyire kártékonyak és hogyan űzzük el őket?</b>
      </p>
      <p>Képzelje el, még egy tisztaságmániás patyolattiszta otthonában is előfordulhatnak különféle állatkák, rovarok. Fôleg ilyenkor me­nekülnek a melegre.</p>
      <p>– Minden lakásban minimum 5-6-féle ízeltlábú bújik meg. Általában éjszaka mozognak és teljesen ártalmatlanok az emberre. Ha lehet, próbáljon meg velük együtt élni, mert a rovarok nagyon fontos szereplôi a világnak – kezdte a Borsnak Sár József entomológus.</p>
      <blockquote><b>Még a hagyma is lehet fegyver </b><br/>Hangya: ecet, fahéj, fekete bors, sütőpor, babahintőpor Légy: szétspriccelt bazsalikomolaj Muslica: borba öntött mosogatószer Csótány: feldarabolt hagymát keverjen össze egy kanál szódabikarbónával és szórja a lakás sarkaiba! Zsizsik: babérlevél, szegfűszeg</blockquote>
      <blockquote><b>Álskorpió</b> <br/>Ez a pókszabású állat egyáltalán nem veszélyes. Az alig néhány milliméteres ragadozó kisebb ízeltlábúakkal, atkákkal táplálkozik. Nem nagyon hatnak rá a természetes szerek.</blockquote>
      <figure>
        <img src="http://media.borsonline.hu/cikk/20/192038/big-lead/650x360/2021645_shutterstock-696991528.jpg"/>
        <figcaption>Az ízeltlábúaktól sokan félnek, pedig az emberre nem igazán jelentenek veszélyt © Shutterstock</figcaption>
      </figure>
      <blockquote><b>Légyölő pókszázlábú</b> <br/>Légyölő pókszázlábú Ez az éjszakai ragadozó akár hét évig is elél. – Igazán hasznos állat a lakásokban, rengeteg kártevőre vadászik. Általában nem támad az emberre, de ha mégis, a csípése fájdalmas. Ha el tud tekinteni félelmetes külsejétől, azt ajánlanám, hogy hagyja, hadd végezze a dolgát, amivel önnek is segít – mondja József. Ha mégis el szeretné tüntetni a százlábút, akkor egyszerűen csak tessékelje ki a lakásból, semmi­képpen se tapossa el!</blockquote>
      <blockquote><b>Ezüstös pikkelyke </b><br/>Ezüstös pikkelyke Teljesen ártalmatlan az emberre, nem úgy, mint a könyvekre és a ruhákra, azokat megrágja. Szereti a párás helyeket, ezért legtöbbször a fürdőszobában, a konyhában bukkan fel. – A tapétaragasztót is szereti megenni, vagy a földre hullott kisebb faldarabokat. Igazi kis túlélő, igazából semmilyen természetes otthoni praktika nincs ellene – mondja Sár József. Érdekessége, hogy évekig elél, és egy évig is bírja élelem nélkül. Csupán egyet tehet ellene: szellőztessen rendszeresen, próbálja csökkenteni a páratartalmat például a fürdőben.</blockquote>
      <blockquote><b>Pókok</b> <br/>Szinte nincs olyan lakás, ahol ne jelennének meg pókok. Szerencsére a hazai fajok nem veszélyesek az emberre, de hálóiktól és látványuktól sokan irtóznak. Ha szeretné megakadályozni, hogy otthonában tanyázzanak, keverjen össze 200 milli­liter vizet egy negyed teáskanál mosogatószerrel és 5-10 csepp borsmentaolajjal. Ezzel fújja be az összes helyet, ahol megbújhatnak. Irtóznak ugyanis a borsmentaolaj illatától.</blockquote>
      <h3>Tömeg</h3>
      <p>Ha tömegesen jelennek meg az ízeltlábúak, akkor mindenképpen szakember kell az irtáshoz.</p>
    </article>
  </body>
</html>