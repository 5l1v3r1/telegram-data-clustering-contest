<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/13/ki-kell-hagynia-a-sorsdonto-merkozest-a-magyar-valogatott-kulcsemberenek"/>
    <meta property="og:site_name" content="infostart"/>
    <meta property="article:published_time" content="2019-11-13T07:54:10+00:00"/>
    <meta property="og:title" content="Ki kell hagynia a sorsdöntő mérkőzést a magyar válogatott kulcsemberének"/>
    <meta property="og:description" content="Willi Orban, az RB Leipzig magyar válogatott labdarúgója sérülés miatt nem játszhat a Wales elleni, továbbjutás szempontjából sorsdöntő Európa-bajnoki selejtezőmérkőzésen jövő kedden"/>
  </head>
  <body>
    <article>
      <h1>Ki kell hagynia a sorsdöntő mérkőzést a magyar válogatott kulcsemberének</h1>
      <address><time datetime="2019-11-13T07:54:10+00:00">13 Nov 2019, 07:54</time> by <a rel="author">Infostart</a></address>
      <h3>Willi Orban, az RB Leipzig magyar válogatott labdarúgója sérülés miatt nem játszhat a Wales elleni, továbbjutás szempontjából sorsdöntő Európa-bajnoki selejtezőmérkőzésen jövő kedden</h3>
      <p>A magyar szövetség (MLSZ) honlapján szerdán közölte, hogy a válogatott védelmének oszlopa meg sem érkezett Telkibe az együttes összetartására.</p>
      <p>Emlékeztettek: Willi Orbán két héttel ezelőtt, <a href="https://infostart.hu/sport/2019/10/31/megserult-willi-orban">a lipcseiek Német Kupa-mérkőzésén sérült meg</a>. Kedden újabb vizsgálatoknak vetették alá, amelyeket követően eldőlt, hogy</p>
      <blockquote>a 26 éves futballistának a válogatott két novemberi mérkőzését ki kell hagynia.</blockquote>
      <p>A magyar válogatott pénteken Uruguay csapatát fogadja a jövő évi Európa-bajnokságon három csoporttalálkozónak és egy nyolcaddöntőnek otthont adó Puskás Aréna avatásán, majd Cardiffban lép pályára az Eb-selejtező zárófordulójában, s ha nyer, biztosan kijut a kontinensviadalra.</p>
      <p>
        <i>Nyitókép: MTI/EPA/Valda Kalnina</i>
      </p>
    </article>
  </body>
</html>