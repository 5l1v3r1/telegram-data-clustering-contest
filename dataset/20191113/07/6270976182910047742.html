<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/13/bundestag-13-lystopada-rozglyane-zakonoproyekt-shhodo-zahystu-pivnichnogo-potoku-2/"/>
    <meta property="og:site_name" content="Рубрика"/>
    <meta property="article:published_time" content="2019-11-13T07:08:01+00:00"/>
    <meta property="og:title" content="Бундестаг 13 листопада розгляне законопроєкт щодо захисту &quot;Північного потоку-2&quot;"/>
    <meta property="og:description" content="Бундестаг 13 листопада має розглянути законопроєкт про “поширення правил внутрішнього ринку газу на трубопроводи між державами-членами ЄС та державами – не членами ЄС”. Про це повідомляє “Європейська правда” з посиланням на порядок денний на сайті німецького парламенту. Розгляд в другому і третьому читанні законопроєкту федерального уряду про внесення змін до Закону “Про енергетику” з метою […]"/>
  </head>
  <body>
    <article>
      <h1>Бундестаг 13 листопада розгляне законопроєкт щодо захисту "Північного потоку-2"</h1>
      <address><time datetime="2019-11-13T07:08:01+00:00">13 Nov 2019, 07:08</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/07/630_360_1458166685-4517-620x360.jpg"/>
      </figure>
      <p>
        <b>
          <b>Бундестаг 13 листопада має розглянути законопроєкт про “поширення правил внутрішнього ринку газу на трубопроводи між державами-членами ЄС та державами – не членами ЄС”.</b>
        </b>
      </p>
      <p>Про це повідомляє <a href="https://www.eurointegration.com.ua/news/2019/11/13/7102967/">“Європейська правда”</a> з посиланням на порядок денний на сайті німецького парламенту.</p>
      <p>Розгляд в другому і третьому читанні законопроєкту федерального уряду про внесення змін до Закону “Про енергетику” з метою реалізації Директиви ЄС 2019/692 “Про загальні правила внутрішнього ринку природного газу” запланований на 18:40 середи (за Києвом).</p>
      <p>У ніч на 8 листопада німецький Бундестаг мав розглянути внесений урядом законопроєкт, покликаний створити умови для виведення газогону “Північний потік-2” з-під дії нової редакції Третього енергопакету ЄС. <b>Таким чином це дозволило б прибрати останні перепони для завершення будівництва газопроводу і його запуску в експлуатацію.</b></p>
      <p>Проте голосування зірвала ультраправа “Альтернатива для Німеччини”, домігшись підтвердження відсутності кворуму у сесійній залі.</p>
    </article>
  </body>
</html>