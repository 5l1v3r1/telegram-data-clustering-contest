<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/13/mareggiata-sulla-costa-sprofonda-un-marciapiede-balneari-in-ginocchio-foto/1324233/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-13T07:46:35+00:00"/>
    <meta property="og:title" content="Mareggiata sulla costa: sprofonda un marciapiede, balneari in ginocchio (FOTO)"/>
    <meta property="og:description" content="MALTEMPO - Crollate parti di marciapiedi della strada provinciale a Porto Recanati in zona Scossicci. Chiuso il ponte sul fiume Musone. Danni agli chalet, disagi anche a Porto Potenza e a Civitanova sul lungomare nord"/>
  </head>
  <body>
    <article>
      <h1>Mareggiata sulla costa: sprofonda un marciapiede, balneari in ginocchio (FOTO)</h1>
      <h2>MALTEMPO - Crollate parti di marciapiedi della strada provinciale a Porto Recanati in zona Scossicci. Chiuso il ponte sul fiume Musone. Danni agli chalet, disagi anche a Porto Potenza e a Civitanova sul lungomare nord</h2>
      <address><time datetime="2019-11-13T07:46:35+00:00">13 Nov 2019, 07:46</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F13%2Fmareggiata-sulla-costa-sprofonda-un-marciapiede-balneari-in-ginocchio-foto%2F1324233%2F">Condividi2K</a><a href="https://twitter.com/intent/tweet?text=Mareggiata+sulla+costa%3A++sprofonda+un+marciapiede%2C++balneari+in+ginocchio++%28FOTO%29+&amp;url=https%3A%2F%2Fwww.cronachemaceratesi.it%2F2019%2F11%2F13%2Fmareggiata-sulla-costa-sprofonda-un-marciapiede-balneari-in-ginocchio-foto%2F1324233%2F">Tweet</a>Email2K Condivisioni</p>
      <p> </p>
      <p>di <b>Laura Boccanera</b></p>
      <p><b>Mareggiata sulla costa, l’acqua si mangia marciapiedi e strade. Adriatico agitato e una forte mareggiata unita al maltempo e al vento hanno provocato danni lungo la costa maceratese. La situazione critica attorno a mezzanotte, Porto Recanati la più danneggiata</b>.</p>
      <figure>
        <img src="https://cdn.cronachemaceratesi.it/wp-content/uploads/2019/11/porto-recanati-mareggiata-2-325x182.jpg"/>
        <figcaption>La balaustra dell’Hotel Brigantino, distrutta dalla mareggiata</figcaption>
      </figure>
      <p>Il mare ha divorato il cemento sotto la carreggiata e ha fatto crollare una parte, circa 80-100 metri, del marciapiede sul lungomare di Scossicci: caduti i pali della luce e saltata l’elettricità nella notte. Chiuso il ponte sul Musone perché il fiume sta straripando e l’acqua sta invadendo la provinciale, che è stata chiusa al traffico. Due ristoranti, “Da Dario” e “Le voci del mare” completamente allagati cosi come la pista dei go kart. Danni ingenti agli chalet, invasi dai detriti e allagati, vetri rotti e impianti elettrici in tilt. All’Hotel Brigantino distrutta la balaustra sul mare dalla forza delle onde. Diversi gli allagamenti in centro mentre nella zona a sud di Porto Recanati, in via Marinai d’Italia, danni ingenti allo chalet Acapulco. La Protezione Civile comunale insieme ai vigili del fuoco ha lavorato tutta la notte e questa mattina dalle 7 il Comune assieme all’ufficio tecnico ha predisposto l’inizio della pulizia delle strade per ripristinare la normale viabilità. Sul posto il sindaco Roberto Mozzicafreddo, i carabinieri, il comandante della polizia locale Sirio Vignoni. Disagi anche a Porto Potenza e a Civitanova dove sul lungomare nord la mareggiata ha riversato sulla spiaggia e sulla pista ciclabile detriti e resti di materiale organico. La presenza delle scogliere ha limitato però i danni.</p>
      <p>
        <i>(aggiornamento delle 11,45)</i>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/porto-recanati-mareggiata-acapulco-4-650x365.jpg"/>
        <figcaption>Porto Recanati, via Marinai d’Italia dopo la mareggiata</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/porto-recanati-mareggiata-strada-chiusa-scossicci-650x365.jpg"/>
        <figcaption>Strada bloccata a Scossicci</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/porto-recanati-mareggiata-4-650x365.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/porto-recanati-mareggiata-31-650x365.jpg"/>
        <figcaption>Allagamenti nella zona dei ristoranti “Da Dario” e “Le voci del mare”</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-civitanova-1-650x488.jpg"/>
        <figcaption>Civitanova</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-civitanova-2-650x488.jpg"/>
        <figcaption>Civitanova</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-civitanova-3-650x488.jpg"/>
        <figcaption>Civitanova</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/porto-recanati-mareggiata-acapulco-5-650x365.jpg"/>
        <figcaption>Porto Recanati</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/porto-recanati-mareggiata-acapulco-6-650x365.jpg"/>
        <figcaption>Porto Recanati</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/porto-recanati-mareggiata-acapulco-1-650x365.jpg"/>
        <figcaption>Porto Recanati</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/porto-recanati-mareggiata-acapulco-2-650x365.jpg"/>
        <figcaption>Porto Recanati</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-porto-recanati-2-650x488.jpg"/>
        <figcaption>Porto Recanati</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-porto-recanati-3-650x488.jpg"/>
        <figcaption>Porto Recanati</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-porto-recanati-5-650x488.jpg"/>
        <figcaption>Porto Recanati</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-porto-recanati-8-650x488.jpg"/>
        <figcaption>Porto Recanati</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-porto-recanati-1-650x488.jpg"/>
        <figcaption>Porto Recanati</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-porto-recanati-4-650x488.jpg"/>
        <figcaption>Porto Recanati</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-porto-recanati-6-488x650.jpg"/>
        <figcaption>Porto Recanati</figcaption>
      </figure>
    </article>
  </body>
</html>