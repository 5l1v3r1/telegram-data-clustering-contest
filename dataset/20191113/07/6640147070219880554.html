<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/tremors-7-svelati-titolo-cast-e-trama-del-nuovo-capitolo-della-saga/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T07:00:00+00:00"/>
    <meta property="og:title" content="Tremors 7: svelati titolo, cast e trama del nuovo capitolo della saga"/>
    <meta property="og:description" content="Tremors, la leggendaria saga horror comedy incentrata sui giganteschi mostri verme conosciuti come Graboid, tornerà con un settimo capitolo direct to video."/>
  </head>
  <body>
    <article>
      <h1>Tremors 7: svelati titolo, cast e trama del nuovo capitolo della saga</h1>
      <address><time datetime="2019-11-13T07:00:00+00:00">13 Nov 2019, 07:00</time> by <a rel="author">Roberto Tavecchia</a></address>
      <p>A volte ritornano, o come nel caso di <b>Tremors</b>, per fortuna, non se ne sono mai andati via. La popolare saga cinematografica inaugurata nel 1990 da <b>Kevin Bacon</b>, tornerà con un settimo capitolo, direct to video, che si presenta con un titolo, una sinossi preliminare ed un cast nuovo di zecca.</p>
      <p>La notizia arriva niente poco di meno che da <b>Michael Gross</b>, l’unica star che dal primissimo film continua ad essere presente in tutte le derivazioni del franchise, dalla sfortunata serie TV dedicata ai successivi cinque film.</p>
      <figure>
        <embed-post data-src="https://www.instagram.com/p/B4i-zVwJzhc" data-service="Instagram"/>
      </figure>
      <p>Gross ha divulgato il titolo del settimo capitolo,<b> Tremors: Island Fury</b>, ed una breve trama che anticipa il contesto in cui la storia andrà a muoversi:</p>
      <blockquote>“Un playboy milionario fa trasportare illegalmente un gruppo di Graboid in un esclusivo resort su un’isola di sua proprietà allo scopo di organizzare un safari estremo dove i giganteschi vermi saranno i trofei di caccia più ambiti.”</blockquote>
      <p>Sul suo account, l’interprete di Burt Gummer pubblica la lavagna del cast, da cui è possibile estrapolare un po’ di informazioni sui nomi chiamati in causa: la prima grande star è <b>John Heder <i>(Napoleon Dynamite)</i></b>, apparentemente il sostituto di<b> Jamie Kennedy</b>, che ha deciso per motivi ancora ignoti di non riprendere il ruolo di Travis che aveva già interpretato in <b><i>Tremors 5: Bloodlines</i></b> e <b><i>Tremors: A Cold Day in Hell</i></b>; Heder interpreterà il “braccio destro” di Burt, conosciuto come Jimmy.  Successivamente troviamo <b>Richard Brake <i>(31, 3 From Hell)</i></b> nel ruolo di Bill, <b>Jackie Cruz <i>(Orange Is the New Black)</i></b> sarà Freddie, <b>Caroline Langrishe</b> sarà Jas, <b>Cassie Clare</b> sarà Anna,<b> Sahajak Boonthanakit</b> sarà Mr. Bowtie, <b>Matthew Douglas</b> sarà Dr. Richards, <b>Randy Kalsi</b> come Wall Street, <b>Bear Williams</b> come Mohawk, <b>David Asavanond</b> sarà Pretty Boy, <b>Boonma Lamphon</b> sarà Ishimon, <b>Aukrawut Rojaunawat</b> sarà Parkour Boy, <b>Iris Park</b> e <b>Mikey Black</b> saranno invece i ricercatori Iris e Mikey, infine <b>Owen Macrae</b> interpreterà una “copia” di Burt.</p>
      <figure>
        <img src="https://www.tomshw.it/images/images/2019/11/tremors-61826.jpg"/>
      </figure>
      <p>Le riprese di <b>Tremors: Island Fury</b> inizieranno a dicembre.</p>
      <blockquote>In attesa del settimo capitolo, recupera il cofanetto con i primi sei film di Tremors su <a href="https://toms.it/30ql8">Amazon</a>!</blockquote>
    </article>
  </body>
</html>