<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/tech/2019/11/facebooks-nyhetssjef-involvert-i-nettsted-som-angriper-demokratenes-elisabeth-warren/"/>
    <meta property="og:site_name" content="Kampanje"/>
    <meta property="article:published_time" content="2019-11-13T07:18:14+00:00"/>
    <meta property="og:title" content="Facebooks politiske nøytralitet under lupen - nyhetssjefen er co-grunnlegger av nettsted som angriper Elisabeth Warren"/>
    <meta property="og:description" content="Mark Zuckerberg har donert 5,4 millioner kroner til nettstedet som angriper demokratenes potensielle presidentkandidat."/>
  </head>
  <body>
    <article>
      <h1>Facebooks politiske nøytralitet under lupen - nyhetssjefen er co-grunnlegger av nettsted som angriper Elisabeth Warren</h1>
      <address><time datetime="2019-11-13T07:18:14+00:00">13 Nov 2019, 07:18</time> by <a rel="author" href="https://kampanje.com/users/jacob-andersen/" target="_blank">Jacob Andersen</a></address>
      <p>
        <b>Mark Zuckerberg har donert 5,4 millioner kroner til nettstedet som angriper demokratenes potensielle presidentkandidat.</b>
      </p>
      <p>Facebook ser ikke ut til å slippe unna kontroverser. Nå stilles det spørsmål ved selskapets egen nyhetssjef Campell Browns deltagelse i nettstedet The 74. Nyhetsbrevet <a href="https://popular.info/p/facebooks-top-news-executive-has?token=eyJ1c2VyX2lkIjoyODA5ODYwLCJwb3N0X2lkIjoxNjY3MDYsIl8iOiJyMkVGeSIsImlhdCI6MTU3MzQ4MzIyNSwiZXhwIjoxNTczNDg2ODI1LCJpc3MiOiJwdWItMTY2NCIsInN1YiI6InBvc3QtcmVhY3Rpb24ifQ.R06lEhiQ0AIhU7byqstEkxNL3ACY6-OAEHqYgMLNoUo">Popular Information</a> skrev først om saken, gjengitt av <a href="https://www.newsweek.com/facebook-news-boss-campbell-brown-website-attacking-elizabeth-warren-1471054">Newsweek</a> og <a href="https://www.nytimes.com/2019/11/11/business/campbell-brown-facebook-news.html">The New York Times.</a><br/><br/>Campell Brown er nemlig co-grunlegger av The 74 og sitter i selskapets styre, dette samtidig som hun er ansvarlig for «Facebook News» som ifølge Newsweek er Facebooks eget forsøk om å inneholde kvalitetsnyheter på siden. Brown ble i januar 2017 ansatt i Facebook for å lede selskapets «news partnerships team». </p>
      <p>Nettstedet The 74 har i høst gått til kraftig angrep på demokratenes potensielle presidentkandidat Elisabeth Warren. Bare i oktober måned fant Popular Information fire artikler som kritiserte Warren. </p>
      <p>En artikkel kaller Warren en millionær som snakker om sosialisme, mens en annen publisert kronikk kaller henne «The second coming of Karl Marx».<br/><br/><b>Vil splitte Facebook</b><br/>Warren har sagt at hun vil <a href="https://www.aftenposten.no/verden/i/0nOLKG/elizabeth-warren-har-overtatt-den-demokratiske-ledertroeyen-men-kan-hun-slaa-trump">splitte opp</a> de store teknologiselskapene som Facebook, hvis hun blir president. Mark Zuckerberg har <a href="https://www.theverge.com/2019/10/1/20892354/mark-zuckerberg-full-transcript-leaked-facebook-meetings">sagt</a> at det ville være negativt om Warren kom til makten nettopp på grunn av dette målet.</p>
      <p>Zuckerberg har sagt at han vil kjempe for Facebook hvis noen vil splitte det opp. Nyhetssjefen hans sin involvering i et nettsted som stadig kritiserer Warren gjør det derfor mulig å stille spørsmålstegn ved den politiske nøytraliteten til Facebook.</p>
      <figure>
        <img src="https://kampanje.com/link/43f098effeb94e9aa2f64dd787ec35b3.aspx"/>
      </figure>
      <p><i>Kritiseres: Demokratens Elisabeth Warren blir stadig kritisert i The 74. Foto: REUTERS/Jonathan Drake.<br/><br/></i><b>Donerte 5,4 millioner<br/></b>Zuckerberg og hans kone Priscilla Chan har gjennom initiativet deres <a href="https://chanzuckerberg.com/grants-ventures/grants/">Chan Zuckerberg Initative</a> gitt 600 000 amerikanske dollar til The 74 tidligere i år, omtrent 5,4 millioner norske kroner. Initativet omtaler The 74 som «non-profit, nonpartisan», altså upolitsk. </p>
      <p>Popular Info skriver at nyhetssjef Brown og The 74 begge er tilknyttet president<b> Donald Trump</b> sin utdanningsminister <b>Betsy DeVos, </b>som er venn med Brown og ga støtte til lanseringen av The 74.</p>
      <p>En talsperson for Facebook har sagt at The 74 ikke vil være blant nettstedene som har artikler i Facebook sine utvalgte «top stories» for nyheter. Brown gikk i går ut på <a href="https://twitter.com/campbell_brown/status/1193920129593159680">Twitter</a> og sa at The 74 ikke er en del av Facebook nyheter og at Facebook sin nyhetsavdeling ikke støtter nettsiden.</p>
    </article>
  </body>
</html>