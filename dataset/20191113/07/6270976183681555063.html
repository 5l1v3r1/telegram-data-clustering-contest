<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/13/bajden-zayavyv-pro-nepohytne-rishennya-braty-uchast-u-prezydentskyh-vyborah-ssha/"/>
    <meta property="og:site_name" content="Рубрика"/>
    <meta property="article:published_time" content="2019-11-13T07:22:38+00:00"/>
    <meta property="og:title" content="Байден заявив про непохитне рішення брати участь у президентських виборах США"/>
    <meta property="og:description" content="Колишній віце-президент США, демократ Джо Байден заявив, що обов’язково братиме участь у передвиборній гонці за пост президента. Передає Інтерфакс, посилаючись на видання The Hill. “За останні пару тижнів я зрозумів дві речі. Перша – те, що Путін не хоче, щоб я був президентом. І друга – те, що цей хлопець Трамп не хоче, щоб я […]"/>
  </head>
  <body>
    <article>
      <h1>Байден заявив про непохитне рішення брати участь у президентських виборах США</h1>
      <address><time datetime="2019-11-13T07:22:38+00:00">13 Nov 2019, 07:22</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/08/2-109-1024x767-620x420.jpg"/>
      </figure>
      <p>
        <b>
          <b>Колишній віце-президент США, демократ Джо Байден заявив, що обов’язково братиме участь у передвиборній гонці за пост президента.</b>
        </b>
      </p>
      <p>Передає <a href="https://ua.interfax.com.ua/news/general/624315.html">Інтерфакс,</a> посилаючись на видання The Hill.</p>
      <p>“За останні пару тижнів я зрозумів дві речі. Перша – те, що Путін не хоче, щоб я був президентом. І друга – те, що цей хлопець Трамп не хоче, щоб я був кандидатом (у президенти). Але я кажу їм, що я піду”, – цитує The Hill слова Байдена.</p>
      <p>Минулого тижня повідомлялося, що комітети палати представників США в ході розслідування намагаються з’ясувати, чи була домовленість між Вашингтоном і Києвом організувати візит президента України Володимира Зеленського в Білий дім в обмін на розслідування щодо одного з імовірних конкурентів Трампа на виборах Джо Байдена і його сина. Цю умову конгресмени в своєму розслідуванні називають “послуга за послугу”.</p>
      <p>Восени 2019 року в США розгорівся політичний скандал навколо розмови Трампа і президента України Володимира Зеленського. Причиною стали публікації ЗМІ, які посилаються на інформатора, що <a href="https://rubryka.com/2019/10/24/shhe-do-inavguratsiyi-zelenskyj-vidchuv-tysk-iz-boku-prezydenta-ssha-detali/">Трамп нібито чинив тиск на Зеленського,</a> щоб той почав розслідування стосовно одного з основних кандидатів в президенти США від Демократичної партії Джо Байдена і його сина Хантера.</p>
      <p>В результаті “українського скандалу” демократи в палаті представників 24 вересня ініціювали процедуру імпічменту Трампа.</p>
      <p>Джо Байден має намір балотуватися від демократів на пост глави держави на виборах США 2020 року.</p>
    </article>
  </body>
</html>