<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76487-Kim-Kardashian-potajomky-najala-5-psychologov-ktori-maju-dohliadat-na-mentalne-zdravie-Kanyeho-Westa-na-turne"/>
    <meta property="og:site_name" content="REFRESHER"/>
    <meta property="article:published_time" content="2019-11-13T07:53:00+00:00"/>
    <meta property="og:title" content="Kim Kardashian potajomky najala 5 psychológov, ktorí majú dohliadať na mentálne zdravie Kanyeho Westa na turné"/>
    <meta property="og:description" content="Kanye West sa počas posledného turné psychicky zrútil natoľko, že prerušil koncert, vynadal najznámejším ľuďom na planéte a zvyšok koncertov neodohral."/>
  </head>
  <body>
    <article>
      <h1>Kim Kardashian potajomky najala 5 psychológov, ktorí majú dohliadať na mentálne zdravie Kanyeho Westa na turné</h1>
      <address><time datetime="2019-11-13T07:53:00+00:00">13 Nov 2019, 07:53</time> by <a rel="author">Viktor Kniš</a></address>
      <p>
        <b>Kanye West sa počas posledného turné psychicky zrútil natoľko, že prerušil koncert, vynadal najznámejším ľuďom na planéte a zvyšok koncertov neodohral.</b>
      </p>
      <p><b>Kim Kardashian</b> ešte nezabudla, čo sa stalo počas Saint Pablo tour k albumu The Life of Pablo <b>Kanyeho Westa</b> a nechce, aby sa problémy opakovali opäť. Raper psychicky nezvládol tlak počas série zastávok naprieč Spojenými štátmi a na jednom z koncertov vybuchol natoľko, že ho už ani nedokončil.</p>
      <p>Na internet sa potom dostalo<a href="https://www.youtube.com/watch?v=bkUr99epJh8"> 17-minútové video</a>, v ktorom na pódiu otvorene a tvrdo kritizuje napríklad Beyoncé, Jay Zho, vtedajšiu kandidátku na prezidentku Hillary Clinton alebo CEO Facebooku Marka Zuckerberga. Následne zrušil všetky ďalšie zastávky turné a bol na istý čas hospitalizovaný. </p>
      <related>
        <a href="https://refresher.sk/70436-Kanye-West-skoro-skoncil-s-rapom-pretoze-je-to-diabolska-hudba-Farar-ho-naviedol-aby-rapoval-pre-Boha"/>
      </related>
      <p>Aktuálne ako prevenciu Kim potajomky najala <b>5 psychológov</b>, ktorí majú Kanyeho mentálne zdravie sledovať počas chystaného turné k nedávno vydanému gospelovému projektu Jesus is King, informuje <a href="https://radaronline.com/exclusives/2019/11/kim-kardashian-hires-therapists-concerned-husband-kanye-new-tour/">Radar Online</a> na základe informácií od ľudí blízkych rodine.</p>
      <p>Zatiaľ nie je jasné, akým spôsobom by mali byť profesionálni terapeuti maskovaní, keďže je však už informácia medializovaná, pravdepodobne sa o tom aj tak Kanye dozvie. Kim však konštatuje, že keby mu o svojich plánoch povedala skôr, ako ich zabezpečila, jej manžel by nebol nadšený. </p>
      <related>
        <a href="https://refresher.sk/76359-Kanye-West-oznamil-kandidaturu-na-prezidenta-Spojenych-statov-publikum-ho-vysmialo"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/32484-Co-maju-spolocne-Kanye-West-a-Einstein-Na-to-ti-odpovie-Yeezyho-novy-vyborny-track"/>
        <a href="https://refresher.sk/31687-Kanye-West-oslavuje-na-The-Life-of-Pablo-rozne-podoby-hudby-ktore-s-jeho-citom-zneju-vyborne-Recenzia"/>
        <a href="https://refresher.sk/31003-Kanye-West-opat-zmenil-nazov-jeho-ocakavaneho-albumu-Uz-sa-nevola-Swish-ale-Waves"/>
        <a href="https://refresher.sk/29468-Travis-Scott-a-Kanye-West-prehovaraju-k-hrobu-nenasytnych-vydavatelstiev-vo-videu-Piss-On-Your-Grave"/>
        <a href="https://refresher.sk/30391-Hviezdna-kolaboracia-Na-Pusha-Tho-tracku-s-beatom-od-J-Colea-sa-stretol-Kanye-West-a-AsAP-Rocky"/>
        <a href="https://refresher.sk/26875-Big-Sean-venuje-emotivny-videoklip-na-skladbu-One-Man-Can-Change-the-World-svojej-starej-mame-ktora-dokazala-zmenit-jeho-svet"/>
        <a href="https://refresher.sk/26458-Venoval-AsAP-Rocky-zosnulemu-Yamsovi-plnohodnotne-dielo-vo-forme-ALLA-Recenzia"/>
        <a href="https://refresher.sk/76498-Pohoda-patri-medzi-10-festivalov-s-najlepsim-lineupom-v-Europe"/>
      </related>
    </article>
  </body>
</html>