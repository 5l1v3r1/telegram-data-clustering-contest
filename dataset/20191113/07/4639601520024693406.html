<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/13/sports/mia-omada-monos-tou-o-giankg-niki-ton-xoks-epi-ton-xornets/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-13T07:42:43+00:00"/>
    <meta property="og:title" content="Μία ομάδα μόνος του ο Γιανκγ – Νίκη των Χοκς επί των Χόρνετς"/>
    <meta property="og:description" content="Με 42 πόντους του Τρέι Γιανγκ οι Χόκς έκαναν την έκπληξη απέναντι στους Χόρνετς. Γύρισαν από το -15 οι Τζαζ, 119-114 τους Νετς."/>
  </head>
  <body>
    <article>
      <h1>Μία ομάδα μόνος του ο Γιανκγ – Νίκη των Χοκς επί των Χόρνετς</h1>
      <h2>Με 42 πόντους του Τρέι Γιανγκ οι Χόκς έκαναν την έκπληξη απέναντι στους Χόρνετς. Γύρισαν από το -15 οι Τζαζ, 119-114 τους Νετς.</h2>
      <address><time datetime="2019-11-13T07:42:43+00:00">13 Nov 2019, 07:42</time> by <a rel="author">ΤοΒΗΜΑ Team</a></address>
      <p>Με τον Τρέι Γιανγκ να κάνει… όργια, πετυχαίνοντας 42 πόντους και δίνοντας 11 ασίστ, οι Χοκς έκαναν την έκπληξη απέναντι στους Νάγκετς, επικρατώντας με 125-121 σε ένα τρομερό παιχνίδι.</p>
      <p>Ο Γιανγκ είχε το εντυπωσιακό 8/11 τρίποντα, κάνοντας φετινό ρεκόρ πόντων με τους 42 που σημείωσε, ενώ τον ακολούθησαν Πάρκερ και Λεν, που σημείωσαν 20 και 17 πόντους αντίστοιχα.</p>
      <p>
        <a href="https://www.in.gr/2019/11/13/economy/dnt-epimenei-gia-meiosi-syntakseon-kai-aforologitou/">ΔΝΤ : Επιμένει για μείωση συντάξεων και αφορολογήτου</a>
      </p>
      <p>21 πόντους είχε ο Μπάρτον, 20 ο Γιόκιτς, 19 ο Μίλσαπ και 18 ο Μάρεϊ για τους ηττημένους.</p>
      <p><b>Τα δωδεκάλεπτα</b>: 34-25, 54-63, 89-98, 121-125</p>
      <p>ΝΑΓΚΕΤΣ: Μίλσαπ 19 (2 τρίποντα, 6 ριμπάουντ), Μπάρτον 21 (4 τρίποντα, 9 ριμπάουντ), Γιόκιτς 20 (1/8 τρίποντα, 6 ριμπάουντ, 7 ασίστ), Μάρεϊ 18 (8 ασίστ), Χάρις 10 (2/10 τρίποντα), Πόρτερ 2, Γκραντ 10 (1), Κρεγκ, Πλάμλι 7 (8 ριμπάουντ), Μόρις 14 (1)</p>
      <figure>
        <iframe src="https://www.youtube.com/embed/BivSCok7sNY" width="640" height="360" data-service="Youtube" scrolling="no"/>
      </figure>
      <p>ΧΟΚΣ: Πάρκερ 20 (1 τρίποντο, 9 ριμπάουντ), Χάντερ 12 (2 τρίποντα, 6 ριμπάουντ), Τζόουνς 8, Γιανγκ 42 (8/13 τρίποντα, 11 ασίστ), Χέρτερ 11 (3), Φερνάντο 3, Λεν 17 (1 τρίποντο, 7 ριμπάουντ), Ρέντις 5, Μπέμπρι 4, Γουάλας 3</p>
      <p>
        <b>Τζαζ – Νετς 119-114</b>
      </p>
      <p>Οι Τζαζ τα χρειάστηκαν κόντρα στους Νετς στην Γιούτα. Κλήθηκαν να καλύψουν διαφορά 15 πόντων στο δεύτερο ημίχρονο. Τελικά όμως βρήκαν τα ψυχικά αποθέματα να φέρουν τούμπα το ματς, να πάρουν τη νίκη με 119-114 και να διατηρήσουν το αήττητο της έδρας τους έπειτα από 6 αγώνες.</p>
      <p>Το πρώτο ημίχρονο άνηκε ολοκληρωτικά στο Μπρούκλιν, το οποίο έκανε καταπληκτικό παιχνίδι και προηγήθηκε στα… μισά του δρόμου με 15 πόντους (68-53). Οι Τζαζ γύρισαν το ματς, καταφέρνοντας να το φτάσουν στο 116-114 λίγα δευτερόλεπτα πριν από το τέλος, με τους Νετς να έχουν την ευκαιρία να το πάρουν, αλλά το σουτ του Ίρβινγκ δε βρήκε στόχο, με τους Κόνλεϊ και Μίτσελ να διαμορφώνουν το τελικό 119-114 από τη γραμμή των βολών.</p>
      <p>Ο Μίτσελ με 30 πόντους ήταν ο πρώτος σκόρερ των νικητών, με τους Κόνλεί και Ρούντι Γκομπέρ να προσθέτουν από 18 πόντους.</p>
      <p>Για τους Νετς, ο Ίρβινγκ είχε 27 πόντους, αλλά με 10/30 σουτ (2/12 εκ των οποίων τρίποντα), ο Σπένσερ Ντίνγουιντι 21 πόντους και οι ΝτιΆντρε Τζόρνταν και Ταουρίν Πρινς από 15 πόντους.</p>
      <p><b>Τα δωδεκάλεπτα</b>: 29-35, 53-68, 84-92, 119-114</p>
      <p>ΤΖΑΖ: Μπογκντάνοβιτς 12 (5/13 σουτ, 1 τρίποντο), Ο’Νιλ 8 (2), Γκομπέρ 18 (15 ριμπάουντ), Κόνλεϊ 18 (6/15 σουτ, 5 ασίστ), Μίτσελ 30 (6 ριμπάουντ), Γκριν 13 (3), Ίνγκλις 3 (0/6 σουτ, 5 ριμπάουντ), Μπράντλεϊ 2, Μούντιε 15</p>
      <p>ΝΕΤΣ: Πρινς 15 (3 τρίποντα, 6 ριμπάουντ), Χάρις 11 (2 τρίποντα, 5 ριμπάουντ), Άλεν 4 (7 ριμπάουντ), Ίρβινγκ 27 (10/30 σουτ, 2/12 τρίποντα, 5 ασίστ), Τεμπλ 10 (1), Κλάξτον, Τζόρνταν 15 (17 ριμπάουντ), Ντίνγουιντι 21 (2), Μούσα 9 (1), Νουάμπα 2</p>
      <p>
        <b>Κινγκς – Μπλέιζερς 107-99</b>
      </p>
      <p>Οι Κινγκς είχαν περισσότερη ενέργεια από το ξεκίνημα του αγώνα, έφτασαν να προηγούνται ακόμα και με 15 πόντους διαφορά και στο τέλος είχαν την απαιτούμενη υπομονή για να φτάσουν στη νίκη. Έριξαν έτσι ακόμα πιο χαμηλά τους Μπλέιζερς, που πλέον έχουν ρεκόρ 4-7.</p>
      <p>Ο Μπόγκνταν Μπογκντάνοβιτς με 25 πόντους και 10 ασίστ ήταν ο ηγέτης του Σακραμέντο, με τον Μπάντι Χιλντ να προσθέτει 20 πόντους και τον Νεμάνια Μπιέλιτσα 19 πόντους και 12 ριμπάουντ.</p>
      <figure>
        <iframe src="https://www.youtube.com/embed/trBKW6h5DxY" width="640" height="360" data-service="Youtube" scrolling="no"/>
      </figure>
      <p>Για τους Μπλέιζερς, ο Ντάμιεν Λίλαρντ είχε 27 πόντους, ο Σι Τζέι ΜακΚόλουμ 24 πόντους και ο Χασάν Γουάιτσαϊντ 17 πόντους και 7 ριμπάουντ.</p>
      <p><b>Τα δωδεκάλεπτα</b>: 21-24, 46-49, 81-70, 107-99</p>
      <p><b>ΚΙΝΓΚΣ</b>: Μπιέλιτσα 19 (3 τρίποντα, 12 ριμπάουντ), Χολμς 11 (10 ριμπάουντ), Μπαρνς 16 (1), Τζόζεφ 3 (1), Χιλντ 20 (2/11 τρίποντα), Τζάιλς 2, Αρίζα, Ντέντμον 2, Φέρελ 9 (1), Μπογκντάνοβιτς 25 (3 τρίποντα, 10 ασίστ)</p>
      <p><b>ΜΠΛΕΪΖΕΡΣ</b>: Χεζόνια 2, Γουάιτσαϊντ 17 (7 ριμπάουντ), Λίλαρντ 27 (2 τρίποντα, 5 ασίστ), Μπέιζμορ 12 (1 τρίποντο, 5 ριμπάουντ), ΜακΚόλουμ 24 (1 τρίποντο, 5 ριμπάουντ), Λαμπισιέρ 3 (6 ριμπάουντ), Τόλιβερ 3 (1/6 τρίποντα), Λιτλ, Μπράουν, Τρεντ 6 (2), Σάιμονς 5 (2/11 σουτ, 1/5 τρίποντα)</p>
      <p>
        <a href="https://www.tovima.gr/2019/11/13/opinions/imeres-entasis/">Ημέρες έντασης</a>
      </p>
    </article>
  </body>
</html>