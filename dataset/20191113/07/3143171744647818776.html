<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/la-stagione-del-teatro-vittorio-emanuele-inizia-alla-grande-con-lina-sastri.html"/>
    <meta property="og:site_name" content="Tempostretto"/>
    <meta property="article:published_time" content="2019-11-13T07:00:34+00:00"/>
    <meta property="og:title" content="La stagione del Teatro Vittorio Emanuele inizia alla grande con Lina Sastri"/>
    <meta property="og:description" content="Lina Sastri apre la stagione teatrale del Vittorio Emanuele con due appuntamenti: sabato 16 novembre alle 21,00 e domenica 17 novembre alle 17,30 con il recital “Appunti di Viaggio”."/>
  </head>
  <body>
    <article>
      <h1>La stagione del Teatro Vittorio Emanuele inizia alla grande con Lina Sastri</h1>
      <address><time datetime="2019-11-13T07:00:34+00:00">13 Nov 2019, 07:00</time> by <a rel="author" href="https://www.tempostretto.it/author/emanuela-giorgianni" target="_blank">Emanuela Giorgianni</a></address>
      <p>
        <i>Lina Sastri apre la stagione teatrale del Vittorio Emanuele con due appuntamenti: sabato 16 novembre alle 21,00 e domenica 17 novembre alle 17,30 con il recital “Appunti di Viaggio”.</i>
      </p>
      <p>La stagione 2019-2020 del Teatro Vittorio Emanuele conta una svariata serie di appuntamenti d’eccezione, per la quale sono stati venduti, già, più di mille abbonamenti. <br/>Si inizia alla grande, sabato 16 novembre alle 21,00 e domenica 17 novembre alle 17,30 con “<b>Appunti di Viaggio</b>”, il recital scritto interpretato e diretto da <b>Lina Sastri</b>.</p>
      <p>Lina Sastri è vincitrice di due <b>David di Donatello</b> come migliore attrice protagonista, per <i>Mi manda Picone</i>(1984) e per <i>Segreti segreti</i> (1985) e di un David di Donatello come migliore attrice non protagonista, per <i>L’inchiesta</i> (1987); voce di numerose canzoni, principalmente napoletane, partecipa a Sanremo nel 1992 con <i>Femmene ‘e mare</i>, e registra nel 2008 il suo ultimo CD <i>Reginella</i>; nel giugno 2011 è stata insignita del titolo di commendatore al merito dal Presidente della Repubblica Giorgio Napolitano e, adesso, arriva a Messina con un recital sulla sua vita.</p>
      <p>“Appunti di viaggio” è un diario sulla vita dell’attrice e cantante, una <b>biografia in musica</b> che passa dal cinema, dal teatro, dalla canzone, dalla poesia. Alle esibizioni dal vivo si alternano, infatti, ricordi passati, immagini e proiezioni della sua carriera e omaggi ai grandi che l’hanno accompagnata, da Tornatore a Woody Allen, da Nanni Moretti a Pino Daniele con i suoi meravigliosi brani.</p>
      <p>Un racconto a cuore aperto, un grande viaggio all’interno di una vita, di un amore, di un’anima, che coinvolge tutti.</p>
    </article>
  </body>
</html>