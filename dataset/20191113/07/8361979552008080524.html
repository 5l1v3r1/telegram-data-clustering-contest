<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/experts/stislo-i-zrozumilo-doki-misiya-mvf-letit-do-kiyeva-nabu-zatrimuye-oleksandra-pisaruka-dzheyms-bruk-50053204.html"/>
    <meta property="og:site_name" content="НВ"/>
    <meta property="article:published_time" content="2019-11-13T07:49:00+00:00"/>
    <meta property="og:title" content="Стисло і зрозуміло: доки місія МВФ летить до Києва, НАБУ затримує Олександра Писарука"/>
    <meta property="og:description" content="Середа, 13 листопада. Щоденний моніторинг головних новин про бізнес та економіку в Україні"/>
  </head>
  <body>
    <article>
      <h1>Стисло і зрозуміло: доки місія МВФ летить до Києва, НАБУ затримує Олександра Писарука</h1>
      <h2>Середа, 13 листопада. Щоденний моніторинг головних новин про бізнес та економіку в Україні</h2>
      <address><time datetime="2019-11-13T07:49:00+00:00">13 Nov 2019, 07:49</time> by <a rel="author">Джеймс Брук</a></address>
      <figure>
        <img src="https://nv.ua/upload/UBN_NV_banner_660X80.jpg"/>
      </figure>
      <ul>
        <li><b>Сьогодні, коли команда МВФ летить до Києва, їх колишній вашингтонський колега Олександр Писарук може потрапити у в'язницю в очікуванні звільнення під заставу.</b> Писарук пропрацював в МВФ три роки, прибув в серпні до Києва, щоб обійняти нову посаду — голови австрійського Райффайзен Банку Аваль, найбільшого приватного банку України. Затримання Писарука в понеділок пов'язане з його роботою в 2014-2015 роках в Національному банку України, де він обіймав посаду першого заступника голови. На думку декого з аналітиків, затримання одного з найбільш шанованих банкірів України під час прибуття МВФ не є випадковим.</li>
      </ul>
      <ul>
        <li><b>«Нинішні і колишні чиновники НБУ тепер є пішаками в битві з МВФ», — пише український аналітик Тімоті Еш з Лондона.</b> «Дехто з колишніх власників [банків] намагається надіслати повідомлення: Послухайте, ми всі допустили помилки, навіть працівники з НБУ і навіть МВФ. Якщо МВФ буде наполягати занадто сильно, тоді хороші люди будуть придушені поганими». Ці хлопці готові грати в гру з високими ставками. Вони хочуть сісти і домовитися: в'язниці немає, тоді вони йдуть без втрат".</li>
      </ul>
      <ul>
        <li><b>МВФ тисне на новий уряд України, щоб змусити колишніх власників банків повернути активи, які випарувалися під час банківської кризи 2014-2015 років.</b> У справі Писарука ордери на арешт було видано в понеділок ще на шістьох осіб — колишніх співробітників Національного банку України і колишніх керівників VAB банку. Національне антикорупційне бюро, або НАБУ, звинувачує Писарука і його колег у видачі екстреного кредиту в розмірі $50 млн банкруту. Заставою була нерухомість, а оцінки, як повідомляється, були сфальсифіковані в 25 разів вищими за реальну вартість. Через місяць центральний банк закрив VAB. Гроші так і не були повернуті. НАБУ каже, що кількість обвинувачених банкірів — державних і приватних — може перевищити 15.</li>
      </ul>
      <ul>
        <li><b>Коли Писарук був другим номером у НБУ, банк очолювала Валерія Гонтарєва.</b> У той період були закриті майже 100 неплатоспроможних банків. Сьогодні Гонтарєва проживає в Лондоні, скаржиться на погрози життю і відмовляється повернутися в Україну. «Терор посилюється», — заявила вона про затримання Писарука. «Він і я прибирали всі ці авгейські стайні». Центральний банк підтримує Писарука. Яків Смолій, нинішній глава НБУ, перервав поїздку за кордон і повернувся до Києва. У вівторок вище керівництво банку звернулося до суду і запропонувало внести заставу за трьох колишніх чиновників. Заставу Писарука було встановлено в розмірі $1,25 млн. Центральний банк наголосив у своїй заяві: «Він був одним із початківців реформи банківського сектора, завдяки чому у нас зараз здорові, прозорі та надійні банки».</li>
      </ul>
      <ul>
        <li><b>Глави міжнародних компаній негативно відреагували на арешт відомого банкіра.</b> Перш ніж долучитися до центрального банку під час банківської кризи, Писарук пропрацював в ING group майже десять років. Всього за 48 годин до арешту Писарук виступив перед 500 бізнесменами на Київському міжнародному економічному форумі на панелі «Інвестиційна привабливість ринків, що розвиваються: ризики та можливості».</li>
      </ul>
      <ul>
        <li><b>Вчора ввечері чотири бізнес-палати, на чолі з американською і європейською, виступили із заявою, де виголосили «занепокоєння останніми подіями,</b> що відбуваються навколо чинного голови правління Райффайзен Банку Аваль і колишнього першого заступника голови НБУ Олександра Писарука. Бізнес-спільнота уважно стежить за подібними подіями, приймаючи інвестиційні рішення. Ділове співтовариство закликає відповідальні державні органи належним чином реагувати на такі випадки, зважаючи на принципи справедливості, рівності і захисту всіх громадян, незалежно від їх посад і політичних поглядів».</li>
      </ul>
      <ul>
        <li><b>Олександр Паращій з Concorde Capital пише:</b> «У Писарука потужна репутація в банківському секторі України. Він працював в МВФ і найбільшому міжнародному банку України. Швидше за все, МВФ не потішать дії НАБУ».</li>
      </ul>
      <ul>
        <li><b>Завтра нова місія МВФ розпочне роботу в Києві</b> з метою домовитися про трирічну розширену програму фонду, яка може надати Україні до $6 мільярдів. Місію очолює Рон Ван Руден, досвідчений ветеран в переговорах МВФ з Україною. Він очолював останню місію МВФ з 12 по 26 вересня.</li>
      </ul>
      <ul>
        <li><b>Програма МВФ має бути прив'язана до бюджетної економії і глибоких структурних змін.</b> Цієї осені Україна домоглася прогресу в більшій частині основного списку. Проект бюджету 2020 року відповідає межі дефіциту в 2%. Рада прийняла конституційно обґрунтований закон проти незаконного збагачення. Видобуток і трубопроводи Нафтогазу «розділені». Внутрішні ціни на газ тепер встановлюються на рівні регіональних ринків. Законопроекти про ринок землі, про подальше розширення можливостей уряду щодо закриття неплатоспроможних банків і про зміцнення антимонопольного комітету перебувають на розгляді у Верховній Раді.</li>
      </ul>
      <ul>
        <li><b>Великою перешкодою для МВФ була спроба Ігоря Коломойського, головного медіапокровителя президента Зеленського, зупинити націоналізацію ПриватБанку, найбільшого банку України.</b> Щоб врятувати ПриватБанк, уряд України виділив $5,5 мільярда. Після декількох тижнів тиску Зеленський заявив в суботу: «Наша команда, уряд, Національний банк України, Фонд гарантування вкладів і я особисто докладемо всіх необхідних зусиль, щоб повернути кошти, витрачені на погашення вкладників в збанкрутілих і націоналізованих банках, а також кошти, що використовуються для рекапіталізації державних банків, які зазнали збитків через несумлінних позичальників».</li>
      </ul>
      <ul>
        <li><b>Еш, незалежний аналітик Blue Bay Asset Management, написав на це з Лондона:</b> «Йшлося про гонитву за недобросовісними позичальниками. Але головною проблемою були все-таки власники. Так чому б не сказати "колишні власники"? Таке враження, ніби Зеленський просто не може ствердно заявити, що він готовий ветси боротьбу з такими особами, як Коломойський».</li>
      </ul>
      <ul>
        <li><b>Високий попит з боку інвесторів дозволив Міністерству фінансів знизити процентні ставки у вівторок в усіх напрямках на щотижневому аукціоні по облігаціях.</b> Запропонувавши дворічні доларові облігації вперше за два місяці, міністерство виявило, що попит в 2,2 рази перевищуа пропозицію. Уряд розмістив облігації на суму $305 мільйонів, знизивши ставку відсікання з 5,5% у вересні до 4,25% річних.</li>
      </ul>
      <ul>
        <li><b>На гривневих аукціонах попит на трирічні облігації майже в чотири рази перевищував пропозицію,</b> що еквівалентно $100 мільйонів. Порівняно з аукціоном три тижні тому ціна продажу була на 2% менше і становила 13,12%. Попит на річні і 6-місячні цінні папери був близький до пропозиції. Незважаючи на слабкий попит, прибутковість знизилася на 0.25% у кожному цінному папері — до 13,75% для річних облігацій; і до 14,1% — для 6-місячних облігацій.</li>
      </ul>
      <ul>
        <li><b>Доки триває збір врожаю зерна, українські фермери вже досягли рекордних 70,8 млн тонн,</b> порівняно з урожаєм за весь минулий рік, який становив 70,1 млн тонн, що також було рекордним. До кінця року урожай зерна в Україні зросте на 5,5%, до 74 млн тонн, прогнозує міністр економічного розвитку, торгівлі та сільського господарства Тимофій Милованов. Чемпіонами зі збору врожаю є такі області: Вінницька — 5,8 млн тонн; Полтавська — 5,4 млн тонн; Черкаська — 4,4 млн тонн; і Харківська — 4,3 млн тонн. У зв'язку з теплою погодою останніх тижнів посів озимих культур майже завершено.</li>
      </ul>
      <p>Результати збуту зернових культур, який зазвичай розпочинається 1 липня, показали, що експорт зерна і бобів зріс на 40%, до 21 млн тонн, повідомило в понеділок Міністерство сільського господарства. Протягом всього року міністерство сільського господарства США прогнозує, що український експорт зерна зросте на 10% в річному розрахунку, до рекордних 55 млн тонн.</p>
      <p><i>Стисло і зрозуміло </i>—<i> щоденний моніторинг ділових новин. Публікується в партнерстві з <a href="https://www.ubn.news/">Ukrainian Business News (UBN)</a>. Републікацію повної версії тексту заборонено.</i></p>
      <p>Натисніть <a href="https://www.ubn.news/subscribe">підписатися</a>, щоб отримувати ранкову розсилку UBN з новинами, що ґрунтуються на фактах, для інвесторів та інвестиційних менеджерів в Україні.</p>
    </article>
  </body>
</html>