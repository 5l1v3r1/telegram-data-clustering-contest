<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158253_1068.html"/>
    <meta property="og:site_name" content="Novsport"/>
    <meta property="article:published_time" content="2019-11-13T07:08:00+00:00"/>
    <meta property="og:title" content="Ботев Пд се включва в битката за подписа на Бодуров"/>
    <meta property="og:description" content="&quot;Канарчетата&quot; се разделят с футболисти, за да освободят бюджет за бранителя на ЦСКА"/>
  </head>
  <body>
    <article>
      <h1>Ботев Пд се включва в битката за подписа на Бодуров</h1>
      <address>
        <time datetime="2019-11-13T07:08:00+00:00">13 Nov 2019, 07:08</time>
      </address>
      <p>Ботев Пловдив е поред­ният клуб, който проявява интерес към привличането на Николай Бодуров. Канарче­тата са провели разговор с бранителя подобно на Арда и австрийския Щурм Грац, съобщава "Тема Спорт". Жълто-черните трудно ще отго­ворят на финансовите изис­квания на Бодуров. Въпреки това опитният състезател е проявил интерес към евенту­ално преминаване в Ботев. В момента канарчетата се опитват да разтрогнат с ня­колко от по-скъпоплатени играчи, с което биха освобо­дили бюджет за Бодуров. Ос­вен това през зимата не е из­ключена и продажба на Кристиан Димитров в посока Левски, така че в Ботев ще се нуждаят от качествен за­местник на своя кадър.<br/><br/>Очаква се след края на есен­ния дял Бодуров да разтрогне с ЦСКА. На този етап той е получил предложения от бив­шите си треньори на "Армията" Стамен Белчев в Арда и Нестор Ел Маестро в Щурм. В австрийския тим е и футбо­лист №1 на България Кирил Десподов, който призна, че би било много добре, ако Бо­дуров отиде там.<br/><br/>В Ботев работят сериозно по зимната селекция, а вече се разделиха с левия бек Еберт Кардосо. Същото ще се случи и с холандските игра­чи Родни Клустър и Филип Ван Арнем. Клуба ще напусне и Атанас Зехиров, който в последната година беше пре­следван от контузии. 30-годишният бранител/крило не е бил на терена от 15 март -80 минути при 1:1 с Ботев Враца. Този сезон не е попадал в групата на канарчетата. Интересно ще е да се види и кой всъщност ще води тима напролет, Ферарио Спасов беше назначен с договор до края на годината. Спасов из­веде Ботев до поредни поб­еди над Дунав (2:1) и Левски (1:0).</p>
    </article>
  </body>
</html>