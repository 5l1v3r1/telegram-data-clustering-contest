<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/13/viktoria-saronei-attiki-vid/"/>
    <meta property="og:site_name" content="neolaia.gr"/>
    <meta property="article:published_time" content="2019-11-13T07:33:16+00:00"/>
    <meta property="og:title" content="Η «Βικτώρια» σαρώνει την Αττική: Πώς θα κινηθεί κατά τις επόμενες ώρες (vid)"/>
    <meta property="og:description" content="Έντονες βροχοπτώσεις που θα συνεχιστούν για αρκετή ώρα σημειώνονται πάνω από την Αττική, με τους δρόμους να έχουν  πλημμυρίσει, όπως είχαν προβλέψει οι μετεωρολόγοι."/>
  </head>
  <body>
    <article>
      <h1>Η «Βικτώρια» σαρώνει την Αττική: Πώς θα κινηθεί κατά τις επόμενες ώρες (vid)</h1>
      <h2>Αστραπές και καταιγίδες όλο το βράδυ έφερε μαζί της η κακοκαιρία "Βικτώρια", για την οποία είχαν προειδοποιήσει οι μετεωρολόγοι</h2>
      <address><time datetime="2019-11-13T07:33:16+00:00">13 Nov 2019, 07:33</time> by <a rel="author">neolaia.gr Team</a></address>
      <p>Έντονες βροχοπτώσεις που θα συνεχιστούν για αρκετή ώρα σημειώνονται πάνω από την Αττική, με τους δρόμους να έχουν  πλημμυρίσει, όπως είχαν προβλέψει οι μετεωρολόγοι.</p>
      <p>Λίγο μετά τις 22:00 το χτεσινό βράδυ της Τρίτης, ξέσπασε μεγάλη καταιγίδα με κεραυνούς στην Αθήνα, ενώ σύμφωνα με την ΕΜΥ, για την Αττική προβλέπονται και σήμερα, Τετάρτη  13/11, νεφώσεις με βροχές και καταιγίδες, κατά τόπους ισχυρές. Τα φαινόμενα θα εξασθενήσουν μετά το μεσημέρι.</p>
      <p>Η Κέρκυρα και γενικά η Ήπειρος ήταν από τις πρώτες περιοχές που έπληξε η κακοκαιρία «Βικτώρια», από το μεσημέρι της Τρίτης, καθώς οι δρόμοι πλημμύρισαν εξαιτίας της καταρρακτώδους βροχής, ξεριζώθηκαν δέντρα, ενώ στους Οθωνούς κόπηκαν καλώδια της ΔΕΗ και προκλήθηκαν κι άλλες ζημιές, εξαιτίας των θυελλωδών ανέμων.</p>
      <p>Σήμερα Τετάρτη (13/11), τα σχολεία στην Κέρκυρα θα παραμείνουν κλειστά.</p>
      <p>Από τις πρωινές ώρες και μέχρι το μεσημέρι έντονα φαινόμενα θα εκδηλωθούν στη κεντρική Μακεδονία, Ανατολική Πελοπόννησο, Ανατολική Στερεά (συμπεριλαμβανομένης της Αττικής), στην Εύβοια και πιθανώς πρόσκαιρα στη Θεσσαλία και τις Βόρειες Σποράδες.</p>
      <p>Μέχρι το βράδυ, η «Βικτώρια» αναμένεται να πλήξει τη δυτική Κρήτη, σταδιακά τις Κυκλάδες, την Ανατολική Μακεδονία και την υπόλοιπη Κρήτη.</p>
      <p>Σύμφωνα πρόγνωση της Εθνικής Μετεωρολογικής Υπηρεσίας, απόψε το βράδυ αργά, τα φαινόμενα θα επεκταθούν στη Θράκη, τα νησιά του Ανατολικού Αιγαίου και τα Δωδεκάνησα.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FForecastweather.Greece%2Fvideos%2F412318639656863%2F&amp;show_text=0&amp;width=560" width="560" height="322" data-service="Facebook" scrolling="no"/>
      </figure>
      <p>Οι άνεμοι θα πνέουν νότιοι νοτιοανατολικοί 6 με 7 και στα πελάγη πρόσκαιρα τοπικά 8 μποφόρ, ενώ η θερμοκρασία θα σημειώσει μικρή πτώση.</p>
      <p>
        <b>Ακολουθεί η αναλυτική πρόγνωση της ΕΜΥ:</b>
      </p>
      <p>
        <b>Αττική</b>
      </p>
      <p>Καιρός: Νεφώσεις με βροχές και καταιγίδες, κατά τόπους ισχυρές. Εξασθένηση των φαινομένων μετά το μεσημέρι.<br/>Άνεμοι: Νοτιοανατολικοί 5 με 6 μποφόρ, που το βράδυ θα στραφούν σε νοτιοδυτικούς και θα εξασθενήσουν.<br/>Θερμοκρασία: Από 15 έως 21 βαθμούς Κελσίου.</p>
      <p>
        <b>Θεσσαλονίκη</b>
      </p>
      <p>Καιρός: Νεφώσεις με βροχές και καταιγίδες, κατά τόπους ισχυρές. Εξασθένηση των φαινομένων μετά το μεσημέρι.<br/>Άνεμοι: Νοτιοανατολικοί 5 με 6 και στο Θερμαϊκό τοπικά 7 μποφόρ με εξασθένηση από το βράδυ.<br/>Θερμοκρασία: Από 14 έως 21 βαθμούς Κελσίου.</p>
      <p>
        <b>Μακεδονία, Θράκη</b>
      </p>
      <p>Καιρός: Νεφώσεις με βροχές και καταιγίδες, κατά τόπους ισχυρές αρχικά στη Μακεδονία και από το βράδυ στη Θράκη. Εξασθένηση των φαινομένων αρχικά στη δυτική και μετά το μεσημέρι στην κεντρική Μακεδονία.<br/>Άνεμοι: Ανατολικοί νοτιοανατολικοί 4 με 6 και πρόσκαιρα στα θαλάσσια τοπικά 7 μποφόρ.<br/>Θερμοκρασία: Από 14 έως 20 βαθμούς Κελσίου. Στη δυτική Μακεδονία 4 με 5 βαθμούς χαμηλότερη.</p>
      <p>
        <b>Νησιά Ιονίου, Ήπειρος, Δυτική Στερεά, Δυτική Πελοπόννησος</b>
      </p>
      <p>Καιρός: Νεφώσεις με βροχές και καταιγίδες, κατά τόπους ισχυρές. Εξασθένηση των φαινομένων από αργά το απόγευμα.<br/>Άνεμοι: Νότιοι νοτιοανατολικοί 6 με 7 και στο Ιόνιο τις πρωινές ώρες τοπικά 8 μποφόρ. Από το απόγευμα θα στραφούν σε νοτιοδυτικούς και θα εξασθενήσουν.<br/>Θερμοκρασία: Από 15 έως 21 βαθμούς Κελσίου. Στην Ήπειρο 3 με 5 βαθμούς χαμηλότερη.</p>
      <p>
        <b>Θεσσαλία, Ανατολική Στερεά, Εύβοια, Ανατολική Πελοπόννησος</b>
      </p>
      <p>Καιρός: Νεφώσεις με βροχές και καταιγίδες, κατά τόπους ισχυρές στην ανατολική Πελοπόννησο, την ανατολική Στερεά, την Εύβοια και πιθανώς πρόσκαιρα στη Θεσσαλία και τις Σποράδες. Εξασθένηση των φαινομένων μετά το μεσημέρι.<br/>Άνεμοι: Από νότιες διευθύνσεις 6 με 7 μποφόρ με εξασθένηση από το βράδυ.<br/>Θερμοκρασία: Από 14 έως 22 βαθμούς Κελσίου. Στα βόρεια 4 με 5 βαθμούς χαμηλότερη.</p>
      <p>
        <b>Κυκλάδες, Κρήτη</b>
      </p>
      <p>Καιρός: Νεφώσεις με βροχές και καταιγίδες, κατά τόπους ισχυρές αρχικά στη δυτική Κρήτη και βαθμιαία και στα υπόλοιπα. Εξασθένηση των φαινομένων από το βράδυ και από τα δυτικά.<br/>Άνεμοι: Νοτιοανατολικοί 7 με 8 μποφόρ που από το απόγευμα από τα δυτικά θα στραφούν σε νοτιοδυτικούς και θα εξασθενήσουν.<br/>Θερμοκρασία: Από 18 έως 24 βαθμούς Κελσίου.</p>
      <p>
        <b>Νησιά Ανατολικού Αιγαίου, Δωδεκάνησα</b>
      </p>
      <p>Καιρός: Νεφώσεις που γρήγορα θα αυξηθούν και θα εκδηλωθούν τοπικές βροχές και από το απόγευμα σποραδικές καταιγίδες. Αργά το βράδυ τα φαινόμενα θα είναι κατά τόπους ισχυρά.<br/>Άνεμοι: Νοτιοανατολικοί 6 με 7 και πρόσκαιρα εως 8 μποφόρ.<br/>Θερμοκρασία: Από 19 έως 25 βαθμούς Κελσίου. Στα βόρεια 2 με 4 βαθμούς χαμηλότερ</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/13/deite-oles-tis-argies-2019-se-idiotiko-ke-dimosio-tomea/"/>
        <a href="https://neolaia.gr/neo/"/>
        <a href="https://neolaia.gr/2019/11/13/selena-gomez-milise-gia-to-body-shaming/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/13/o-takis-zaharatos-sto-theatro-palas-zo-gia-sena-show/"/>
        <a href="https://neolaia.gr/neo/stekia-paw-volta"/>
        <a href="https://neolaia.gr/2019/11/13/koinoniko-merisma-2019-agona-gia-dikeouhus-kai-posa/"/>
        <a href="https://neolaia.gr/neo/ergasia"/>
        <a href="https://neolaia.gr/2019/11/13/meteo-nea-proeidopoiisi-gia-kakokeria-biktoria/"/>
      </related>
    </article>
  </body>
</html>