<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/elif-bayram/unlulerin-takibi-birakip-sonra-da-yalanlama-sevdasi-2218939"/>
    <meta property="og:site_name" content="Posta"/>
    <meta property="article:published_time" content="2019-11-13T07:28:48+00:00"/>
    <meta property="og:title" content="Ünlülerin takibi bırakıp sonra da yalanlama sevdası"/>
    <meta property="og:description" content="Son zamanlarda en çok karşılaştığımız magazin haberi: Ünlü çift birbirini takip etmeyi bıraktı, yoksa ayrıldılar mı? Yakın arkadaşlar takipleşmeyi bıraktı, yoksa aralarına kara kedi mi girdi? Bu haberleri görünce muhtemelen şöyle diyorsunuz: ‘Ne olacak canım yanlışlıkla olmuştur’ ya da ‘Birbirlerini takip etmek zorundalar mı?’ Hiç olmadı, Burcu Esmersoy gibi ‘Hesaplarında bir şey deniyorlardır’ da diyebilirsiniz. Ancak o işler öyle olmuyor."/>
  </head>
  <body>
    <article>
      <h1>Ünlülerin takibi bırakıp sonra da yalanlama sevdası</h1>
      <address><time datetime="2019-11-13T07:28:48+00:00">13 Nov 2019, 07:28</time> by <a rel="author">Elif Bayram</a></address>
      <p>Son zamanlarda en çok karşılaştığımız magazin haberi: Ünlü çift birbirini takip etmeyi bıraktı, yoksa ayrıldılar mı? Yakın arkadaşlar takipleşmeyi bıraktı, yoksa aralarına kara kedi mi girdi? Bu haberleri görünce muhtemelen şöyle diyorsunuz: ‘Ne olacak canım yanlışlıkla olmuştur’ ya da ‘Birbirlerini takip etmek zorundalar mı?’ Hiç olmadı, Burcu Esmersoy gibi ‘Hesaplarında bir şey deniyorlardır’ da diyebilirsiniz. Ancak o işler öyle olmuyor. </p>
      <h3>Haberlere promosyon olarak gelen yalanlamalar</h3>
      <p>Dikkat edin ne zaman bu tarz haberler çıksa, şu tip yalanlamalar da yanında promosyon olarak gelir: ‘Yanlışlıkla oldu’, ‘Öyle miymiş farkında değiliz’.</p>
      <p>Bunlar yine neyse de; bence en kötü cevap da ‘Sevgilim diye takip etmek zorunda mıyım?’ olan.</p>
      <h3>Altı boş olmuyor</h3>
      <p>Ne kadar yalanlanırsa yalanlansın bunun üstünden bir hafta veya bir ay geçiyor ayrılık, küslük haberi de şak diye karşımıza çıkıyor. Bu tarz şeylerin altı boş olmuyor yani.</p>
      <h3>‘Beni takipten çıkmışsın bacım’</h3>
      <p>Demet Akalın geçenlerde Burcu Esmersoy’a isyan etti. ‘Beni takipten çıkmışsın bacım’ diye, Burcu Esmersoy da ‘Hesapta bir şey deniyorduk’ dedi. Yoo baya çıkarmışsın işte takipten, denediğin şeyi sadece Demet Akalın'ın üzerinde mi deniyordun? Bariz yalan. Kaldı ki kimse kimseyi takip etmek zorunda da değil.</p>
      <h3>'Yok yahu değilsin tabii, bir de engel yapıştır en iyisi'</h3>
      <p>Diğer bir örnek de Ahmet Kural. Sevgilisini takipten çıkarmış, sonra da ayrılık haberlerine isyan ediyor. E ne bekliyordun? Tabii ki ayrılık haberi çıkacak. En tuhafı da yaptığı açıklama: 'Sevgilim diye takip etmek zorunda mıyım?' Yok yahu değilsin tabii, sen bir de engel yapıştır en iyisi.</p>
      <h3>Bazen susmak en güzeli</h3>
      <p>Bu açıklamasının ardından sevgilisi ne yaptı bilmiyorum ama bana göre hoş değil. Açıklama yapma daha iyi. Bazen susmak en güzeli…</p>
      <p>Yani diyeceğim o ki; kimse kimseyi takip etmek zorunda değil, bu konuda açıklama yapmak zorunda da değil. Ama takibi bırakıp üstüne bir de tuhaf tuhaf açıklamalar yapmak olayı bozuyor. Benden söylemesi…</p>
    </article>
  </body>
</html>