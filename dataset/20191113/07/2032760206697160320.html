<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89459"/>
    <meta property="og:site_name" content="Denník politika"/>
    <meta property="article:published_time" content="2019-11-13T07:35:12+00:00"/>
    <meta property="og:title" content="Česko nutne potrebuje nové vrtuľníky, za stovky miliónov ich nakúpi od Američanov"/>
    <meta property="og:description" content="13.11.2019 (Webnoviny.sk) – České ministerstvo obrany kúpi od Spojených štátov 12 vrtuľníkov za 14,6 miliardy českých korún (572 miliónov eur). Armáda by mala mať vrtuľníky k dispozícii v roku 2023. Na tlačovej konferencii po rokovaní vlády to uviedol minister obrany Lubomír Metnar."/>
  </head>
  <body>
    <article>
      <h1>Česko nutne potrebuje nové vrtuľníky, za stovky miliónov ich nakúpi od Američanov</h1>
      <address><time datetime="2019-11-13T07:35:12+00:00">13 Nov 2019, 07:35</time> by <a rel="author">Webnoviny</a></address>
      <p>13.11.2019 (Webnoviny.sk) – České ministerstvo obrany kúpi od Spojených štátov 12 vrtuľníkov za 14,6 miliardy českých korún (572 miliónov eur). Armáda by mala mať vrtuľníky k dispozícii v roku 2023. Na tlačovej konferencii po rokovaní vlády to uviedol minister obrany Lubomír Metnar.</p>
      <p>Česko kúpi osem viacúčelových vrtuľníkov UH-1Y Venom a štyri bojové vrtuľníky AH-1Z Viper. V cene je podľa Metnara zahrnutá tiež výzbroj, munícia, výcvikový simulátor či prvotné preškolenia. <i>„Nové vrtuľníky armáda nutne potrebuje, potrebujeme nahradiť súčasné Mi-24, ktoré sú na hrane životnosti. A potrebujeme sa odviazať od závislosti na ruskej proveniencii,“</i> dodal Metnar.</p>
      <p>S nákupom nových viacúčelových vrtuľníkov prišlo ministerstvo už pred šiestimi rokmi práve s odôvodnením, že sa chce zbaviť 17 ruských bojových vrtuľníkov Mi-24/35, pretože nechce byť závislé na dodávkach ruských náhradných dielov, uvádza český spravodajský portál Novinky.cz.</p>
      <p>Viac k témam: <a href="https://www.webnoviny.sk/tag/armada-ceskej-republiky/"><u>Armáda Českej republiky</u></a><br/>Zdroj: Webnoviny.sk – <a href="https://www.webnoviny.sk/cesko-nutne-potrebuje-nove-vrtulniky-za-stovky-milionov-ich-nakupi-od-americanov/"><u>Česko nutne potrebuje nové vrtuľníky, za stovky miliónov ich nakúpi od Američanov</u></a> © SITA Všetky práva vyhradené.</p>
    </article>
  </body>
</html>