<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Chetvurti-den-izdirvat-izcheznalata-turistka-v-Rila-913323"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T07:00:00+00:00"/>
    <meta property="og:title" content="Четвърти ден издирват изчезналата туристка в Рила"/>
    <meta property="og:description" content="Продължава мащабната спасителна акция в Рила. Четвърти ден планинските спасители издирват 65-годишна..."/>
  </head>
  <body>
    <article>
      <h1>Четвърти ден издирват изчезналата туристка в Рила</h1>
      <address>
        <time datetime="2019-11-13T07:00:00+00:00">13 Nov 2019, 07:00</time>
      </address>
      <p>Продължава мащабната спасителна акция в Рила. Четвърти ден планинските спасители издирват 65-годишна туристка. Жената е предприела сама преход в планината. От следобедните часове в неделя нейните близки са загубили контакт с нея. Екип на Планинската спасителна служба се отправя към хижа "Мальовица", където жената е забелязана за последен път. В акцията участват доброволци с кучета. Спасителите са обходили целия маршрут, по който тя е трябвало да мине, но следи от нея няма.</p>
      <p>Вчера в акцията по издирването трябваше да се включи и хеликоптер, но лошите метеорологични условия не позволиха операция по въздух. От спасителната служба обмислят да оглеждат района с помощта на дронове. Условията в планината в момента са изключително тежки, а температурите през нощта падат под нулата. По данни от нейните близки, жената е с тъмни дрехи, сливащи се с каменистия терен.</p>
    </article>
  </body>
</html>