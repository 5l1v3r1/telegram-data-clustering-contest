<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/navidezna-resnicnost-kot-nadomestek-za-anestezijo.html?RSS67df5a1d0d808ee7168b0c261e38188b"/>
    <meta property="og:site_name" content="Računalniške novice"/>
    <meta property="article:published_time" content="2019-11-13T07:27:00+00:00"/>
    <meta property="og:title" content="Navidezna resničnost kot nadomestek za anestezijo?"/>
    <meta property="og:description" content="Navidezna in razširjena resničnost sta nedvomno eni izmed glavnih tem na tehnološkem področju, saj je ta namreč dovolj napredovala in postala dovolj zmogljiva."/>
  </head>
  <body>
    <article>
      <h1>Navidezna resničnost kot nadomestek za anestezijo?</h1>
      <address>
        <time datetime="2019-11-13T07:27:00+00:00">13 Nov 2019, 07:27</time>
      </address>
      <p>Navidezna in razširjena resničnost sta nedvomno eni izmed glavnih tem na tehnološkem področju, saj je ta namreč dovolj napredovala in postala dovolj zmogljiva, da zna prikazovati že zelo realistične navidezne svetove, to pa prinaša ogromen potencial na področju zabave in igranju računalniških iger. Pri podjetju Lenovo pa so prepričani, da bi lahko navidezna resničnost pomagala otrokom med operacijami in sicer do te mere, da splošna anestezija za manjše posege sploh ne bi bila potrebna.</p>
      <p>Lenovo in otroška fundacija Starlight v okviru pilotnega projekta raziskujeta, kako navidezna resničnost vpliva na razpoloženje otrok med stresnimi dogodki, kot je na primer operacija. Z igranjem iger v navidezni resničnost pa strah pri otrocih povsem izgine, saj so njihove misli usmerjene v igranje iger. Zaradi tega za manjše operacije splošna anestezija ne bi bila več potrebna, saj bi lahko kirurgi uporabili lokalno anestezijo in s tem zmanjšali dejavnike tveganja.</p>
      <p>V nekaterih primerih, kjer se običajno uporablja lokalno anestezijo,  pa so kirurgi postopek lahko opravili brez anestezije, medtem ko so otroci uživali v svetu navidezne resničnosti. Poleg tega uporaba tovrstne tehnologije pospeši postopek okrevanja, saj je stres za otroke majhen. Če bo pilotni projekt uspešen, bi to metodo lahko kmalu uporabili kot običajno »prakso« v bolnišnicah.</p>
      <figure>
        <iframe src="https://www.youtube.com/embed/i4Zt3JZejbg" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.lenovo.com/gb/en/">Lenovo</a></footer>
    </article>
  </body>
</html>