<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/strasna-nesreca-na-razcepu-malence-tovornjak-prebil-ograjo-248651"/>
    <meta property="og:site_name" content="Slovenske novice"/>
    <meta property="article:published_time" content="2019-11-13T07:40:00+00:00"/>
    <meta property="og:title" content="Strašna nesreča na razcepu Malence, tovornjak prebil ograjo"/>
    <meta property="og:description" content="LJUBLJANA – Ceste po državi so mokre, ponekod tudi zasnežene, in spolzke. Na razcepu Malence v smeri predora Golovec se je nekaj po 8. uri zgodila prometna nesreča z udeležbo tovornega vozila s..."/>
  </head>
  <body>
    <article>
      <h1>Strašna nesreča na razcepu Malence, tovornjak prebil ograjo</h1>
      <h2>Padel je na spodnjo cesto.</h2>
      <address><time datetime="2019-11-13T07:40:00+00:00">13 Nov 2019, 07:40</time> by <a rel="author">T. V.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/13/1637530.jpg"/>
          <figcaption>Viadukt na razcepu Malence. FOTO: Dars, spletna kamera</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1637419.jpg"/>
          <figcaption>Zastoj na razcepu Malence. FOTO: Dars, spletna kamera</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1637420.jpg"/>
          <figcaption>Zastoj na razcepu Malence. FOTO: Dars, spletna kamera</figcaption>
        </figure>
      </slideshow>
      <p>LJUBLJANA – Ceste po državi so mokre, ponekod tudi zasnežene, in spolzke. Na razcepu Malence v smeri predora Golovec se je nekaj po 8. uri zgodila prometna nesreča z udeležbo tovornega vozila s cisterno.<br/><br/>Vozilo je prebilo ograjo in padlo na spodnjo cesto. Viadukt Reber, ki je eden izmed največjih v Sloveniji, ima največjo višino stebrov 37 metrov. V cisterni ni bilo nevarnih snovi. Promet je močno oviran, zaprta sta vozni in odstavni pas. Zastoj je dolg 2,5 kilometra. Priporočajo obvoz po zahodni in severni obvoznici.<br/><br/>Na kraju dogodka so vse pristojne reševalno-gasilske službe.<br/><br/>Nesreča naj bi bila hujša, udeleženo pa naj bi bilo tudi eno osebno vozilo, je povedal tiskovni predstavnik PU Ljubljana<b> Tomaž Tomaževic</b> in dodal, da so policisti še na kraju nesreče.<br/><br/>Zaradi prometne nesreče je promet oviran tudi na vzhodni mariborski obvoznici na razcepu Dragučova iz smeri Šentilja proti Lendavi.<br/><br/>Zaradi jutranje prometne konice nastajajo zastoji proti mestnim središčem.<br/><br/>Zimske razmere:<br/>– prelaz Vršič je prevozen samo za osebna vozila z verigami;<br/>– prelaz Korensko sedlo je na avstrijski strani zaprt;<br/>– na višje ležečih cestah ponekod sneži. Kjer se sneg oprijema cestišča, je obvezna uporaba zimske opreme.</p>
    </article>
  </body>
</html>