<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158255_1.html"/>
    <meta property="og:site_name" content="Novsport"/>
    <meta property="article:published_time" content="2019-11-13T07:40:00+00:00"/>
    <meta property="og:title" content="Сензациите в пресата: ЦСКА следи халф от френската Лига 2"/>
    <meta property="og:description" content="В Ботев отричат за раздяла с Перван, Акрапович тества чужденец в контролата със Струмска слава"/>
  </head>
  <body>
    <article>
      <h1>Сензациите в пресата: ЦСКА следи халф от френската Лига 2</h1>
      <address>
        <time datetime="2019-11-13T07:40:00+00:00">13 Nov 2019, 07:40</time>
      </address>
      <p><i>Сензациите в родната преса на 13 ноември, сряда, 2019 година:</i><br/><br/><b>Тема Спорт: ЦСКА следи хлаф от френската Лига 2</b><br/><br/>ЦСКА следи изявите на халф с френски паспорт от Лига 2. През миналата седми­ца армейците имаха свой съ­гледвач в Западна Европа. Въ­просният полузащитник е в полезрението на клуба от ня­колко месеца и е гледан на жи­во поне в 3 двубоя. Блиц Спорт пише, че халфът напомня като стил на игра на Тиаго Родригес.<br/><br/>Главният мениджър Стойчо Стоилов е гледал мачове в няколко страни. Той не беше забелязан на трибуните на мача ЦСКА - Славия, макар присъствието му на "Армията да е неизменно.<br/><br/>В плановете на армейците по традиция попадат и юж­ноамерикански футболисти. Сред тях са колумбиец и бразилец, които са съответно краен защитник и крило. Привличането на състезатели извън ЕС в този момент обаче не е приоритет пред клуба, тъй като квотата е надхвърлена от Жеферсон, Давидов, Евандро и Coy. Един от тях трябва да остава из­вън групата и това обикно­вено е Давидов. Дългоочаква­ният бг паспорт на Евандро още не е факт.<br/><br/><b>Тема Спорт: В Ботев Пд отричат за раздяла с Перван</b><br/><br/>Анонимен източник от Бо­тев Пд твърди, че клубът ня­ма намерение да се разделя с офанзивния халф Марко Пер­ван. Информацията беше пу­бликувана в plovdivnews.bg, който не уточнява кой е на­правил коментара за Перван. Хърватинът е може би най-успешното лятно попълне­ние, като се представи на ни­во в няколко от срещите, включително в най-тежките моменти през сезона под ръ­ководството на Желко Петрович. Заплатата на Пер­ван обаче е доста солидна, а, от друга страна, в Ботев предпочитат да налагат своя кадър Станислав Шопов. 17-годишното крило вече на­трупа 11 участия и 440 мину­ти. Той имаше много добра възможност да реши двубоя с Левски (1:0), но изпусна от чи­ста позиция. Роденият през 2002 г. Шопов още търси деб­ютния си гол. Иначе има 16 участия в елита за Ботев и още 2 за купата. Той беше титуляр във всеки от 4-те мача под ръководството на Феро - 0:1 от Лудогорец, 1:1 с Арда, 2:1 над Дунав и 1:0 над Левски.<br/><br/>Перван пък е с 15 участия, 850 минути и 3 гола. При успе­хите над русенци и сините той записа съответно 11 и 5 минути.<br/><br/>Припомняме, че до края на сезона от Ботев под наем в Порто е друго младо крило -Крис Добрев. 18-годишният бургазлия е в състава до 19 г. на португалския гранд. Информацията около тази фор­мация е оскъдна и не е ясно да­ли Добрев играе в шампионатните срещи. Порто е част от Младежката ШЛ, като е имал двубои със словенския Домжале и латвийския Лиепая, в които Добрев не е взел участие.<br/><br/><b>Тема Спорт: Локо Пд пробва халф срещу Струмска слава</b><br/><br/>Локо Пловдив очаква чужде­нец на проби в близките дни. Бруно Акрапович иска да се за­познае отблизо с качествата на играча, който може да дей­ства като вътрешен халф, но е използван и на върха на ата­ката, футболистът е имал проблеми с документацията, иначе е трябвало да се присъе­дини към Локо на по-ранен етап.<br/><br/>Акрапович ще има възмож­ността да тества чужденеца, ако дойде навреме, в контрола със Струмска слава. Мачът с втородивизионния тим ще е на "Лаута" в събота, 16 ноември, от 14:00 часа. Радо­мирци заемат 13-о място от 17 от­бора и са в битка­та за оцеляване.<br/><br/>Смърфовете се стягат за сблъсък с Лудогорец след пауза­та за националните тимове. Дуелът е в Разград на 23 ноем­ври, събота, от 17:30 часа. Двата тима са лидери в класирането, но разликата между тях е 6 точки в полза на разградчани. Сблъсъкът им на "Лаута" завърши 1:1, като Ло­ко е един от трите отбора, наред с ЦСКА и Славия, които не загубиха от зелените този сезон.</p>
    </article>
  </body>
</html>