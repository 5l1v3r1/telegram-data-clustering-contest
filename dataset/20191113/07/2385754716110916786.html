<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597072/se-triori-apoxi-katerxontai-simera-oi-eidikevomenoi-iatroi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T07:19:00+00:00"/>
    <meta property="og:title" content="Σε τρίωρη αποχή κατέρχονται σήμερα οι ειδικευόμενοι ιατροί"/>
    <meta property="og:description" content="Σε τρίωρη αποχή από τα ιατρικά τους  καθήκοντα σε όλα τα δημόσια νοσηλευτήρια της Κύπρου, κατέρχονται σήμερα οι ειδικευόμενοι ιατροί. Το..."/>
  </head>
  <body>
    <article>
      <h1>Σε τρίωρη αποχή κατέρχονται σήμερα οι ειδικευόμενοι ιατροί</h1>
      <address><time datetime="2019-11-13T07:19:00+00:00">13 Nov 2019, 07:19</time> by <a rel="author">SigmaLive</a></address>
      <p>Σε τρίωρη αποχή από τα ιατρικά τους  καθήκοντα σε όλα τα δημόσια νοσηλευτήρια της Κύπρου, κατέρχονται σήμερα οι ειδικευόμενοι ιατροί.</p>
      <p>Το Συμβούλιο  Ειδικευομένων Ιατρών Κύπρου ανακοίνωσε αποχή, από 10:00-13:00,  σημειώνοντας ότι "αποτελεί έσχατο τρόπο έκφρασης της δυσαρέσκειας μας, για τη μη επίλυση των προβλημάτων που αφορούν τη συμμετοχή μας στις εξετάσεις για απόκτηση του τίτλου Ιατρικής Ειδικότητας στην Ελλάδα", αναφέρουν σε γραπτή ανακοίνωσή τους.</p>
      <p>Προσθέτουν ότι οι γιατροί έχουν δείξει αρκετή υπομονή αλλά παρά τις διαβεβαιώσεις των υπευθύνων του Υπουργείου Υγείας της Κύπρου ότι το ζήτημα θα λυθεί, δεν φαίνεται να υπάρχει η σχετική ανταπόκριση από τους ομολόγους τους στην Ελλάδα. Αποτέλεσμα αυτού, γιατρός έχει αποκλειστεί από εξεταστική του περασμένου μήνα και άλλοι οκτώ συνάδελφοι είναι σε αβεβαιότητα για τις εξετάσεις του επομένου μήνα.<br/><br/>Ως εκ των ανωτέρω είναι μονόδρομος η ανακοίνωση της αποχής από τα καθήκοντα μας, αρχικά ολιγόωρης και εάν το πρόβλημα δεν λυθεί κλιμάκωση των μέτρων τις επόμενες μέρες.</p>
      <p>Το ζήτημα αυτό πέρα από τις αρνητικές επιπτώσεις σε προσωπικό επίπεδο αναμένεται μεσοπρόθεσμα να στερήσει αφενός ειδικούς και αφετέρου ειδικευόμενους στη χώρα "αφού θα αναγκαστούμε να μεταβούμε σε πιο αξιόπιστες χώρες για την εξάσκηση μας".</p>
      <p>Πηγή: ΚΥΠΕ</p>
    </article>
  </body>
</html>