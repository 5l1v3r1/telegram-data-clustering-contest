<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/diablo-junior-game-boy/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T07:24:00+00:00"/>
    <meta property="og:title" content="Diablo Junior poteva essere uno spin-off per Game Boy"/>
    <meta property="og:description" content="È esistito in passato uno spin-off della saga di Diablo mai uscito in commercio soprannominato Diablo Junior per Game Boy!"/>
  </head>
  <body>
    <article>
      <h1>Diablo Junior poteva essere uno spin-off per Game Boy</h1>
      <address><time datetime="2019-11-13T07:24:00+00:00">13 Nov 2019, 07:24</time> by <a rel="author">Alessandro Niro</a></address>
      <p>Durante la cerimonia di apertura della <b>BlizzCon 2019</b>, Blizzard ha annunciato ufficialmente al mondo il nuovo <b>Diablo 4</b> tramite due trailer. Dai filmati, si evince come questo nuovo capitolo, <b>avrà uno stile più oscuro e sanguinolento</b>, molto più simile a Diablo 2. Quello che non tutti sanno, è che è esistito in passato uno spin-off della saga in fase di sviluppo prima per Game Boy, poi per Game Boy Color e infine per GBA, salvo poi essere cancellato, soprannominato <b>Diablo Junior</b>.</p>
      <p>Diablo Junior avrebbe dovuto essere a tutti gli effetti uno <b>spin-off della serie</b> per piattaforme portatili. Sviluppato inizialmente per <b>Game Boy monocromatico</b> a fine anni ’90, in seguito su <b>Game Boy Color</b> ed infine su <b>Game Boy Advance</b> nei primi anni 2000 con scarso successo, i lavori sono stati chiusi ed il titolo Diablo Junior <b>definitivamente cancellato</b>.</p>
      <p>Leggi anche: <a href="https://www.tomshw.it/?post_type=culturapop&amp;p=562101">Super Dragon Ball Heroes mostra Trunks trasformato in Super-Saiyan God</a></p>
      <figure>
        <img src="https://www.tomshw.it/images/images/2019/11/diablo-iv-59887.jpg"/>
      </figure>
      <p>Ad oggi del progetto rimangono esclusivamente alcuni <b>documenti di design</b> e <b>report interni</b>. Purtroppo non c’è nulla di testabile, in quanto le fasi di demo, beta o alpha, non sono mai state raggiunte durante la lavorazione. I motivi della cancellazione del titolo sono molteplici: la <b>scarsa esperienza</b> del team di sviluppo, un <b>mercato ridotto</b> per i giochi adulti di terze parti su Game Boy e la necessità di dover <b>prevedere in anticipo</b> quante cartucce acquistare per procedere con la produzione, sono solo alcune di queste.</p>
      <p>Dato l’elevato rischio commerciale quindi, si è deciso di cancellare definitivamente il progetto.</p>
      <p>E voi cosa ne pensate? Vi sarebbe piaciuto avere tra le mani un’episodio della serie Diablo su Game Boy?</p>
      <blockquote>Sei in hype per il nuovo Diablo 4 ma non hai ancora giocato al capitolo precedente? <a href="https://toms.it/2axp4">Acquista ora</a> l’Eternal Collection di Diablo 3 su Amazon ad un prezzo speciale! Non perdere questa occasione!</blockquote>
    </article>
  </body>
</html>