<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903569/transfer-in-de-maak-trebel-anderlecht-op-bezoek-in-saoedi-arabi-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T07:31:00+00:00"/>
    <meta property="og:title" content="Transfer in de maak: 'Trebel (Anderlecht) op bezoek in Saoedi-Arabië'"/>
    <meta property="og:description" content="RSC Anderlecht"/>
  </head>
  <body>
    <article>
      <h1>Transfer in de maak: 'Trebel (Anderlecht) op bezoek in Saoedi-Arabië'</h1>
      <address>
        <time datetime="2019-11-13T07:31:00+00:00">13 Nov 2019, 07:31</time>
      </address>
      <p>
        <b><a href="https://www.voetbalprimeur.be/clubs/rsc-anderlecht">RSC Anderlecht</a> wil net als vorige zomer van een aantal spelers af tijdens de wintermercato. Eén van hen is mogelijk Adrien Trebel. De Fransman bezocht samen met zijn makelaar Mogi Bayat de Saoedische topclub Al Shabab.</b>
      </p>
      <p>Zo wordt volgens <a href="https://www.nieuwsblad.be/cnt/dmf20191112_04712659"><i>Het Nieuwsblad</i></a> de kans steeds groter dat Trebel toch vertrekt bij Anderlecht. Onder Frank Vercauteren kende de middenvelder een opflakkering, tot een knieblessure roet in het eten gooide. In tussentijd ging Bayat dan maar een kijkje nemen bij Al Shabab, de club die afgelopen zomer al aan zijn mouw trok.</p>
      <aside>Lees meer<br/><a href="https://www.voetbalprimeur.be/nieuws/903448/-rangers-scout-roofe-maar-heeft-nog-een-anderlecht-speler-in-het-vizier-.html?itm_source=www.voetbalprimeur.be&amp;itm_medium=highlighted-content">'Rangers scout Roofe, maar heeft nog een Anderlecht-speler in het vizier'</a></aside>
      <p>Een transfer was dichtbij. Zo hadden Anderlecht en Al Shabab <a href="https://www.voetbalprimeur.be/nieuws/893253/-anderlecht-vindt-akkoord-over-trebel-grootverdiener-wacht-op-franse-ploeg-.html">een akkoord over een uitleenbeurt met aankoopoptie</a>. Trebel zelf weigerde echter om te vertrekken. De Fransman zag een verhuis naar het verre oosten met vrouw en zoon niet zitten. Daarnaast speelt ook het contract bij Anderlecht een rol. In het Lotto Park strijkt Trebel maar liefst 2,71 miljoen euro per jaar op, dat nog tot 2023.<br/><br/><b>Welgekomen transfersom</b><br/>Bij Anderlecht houden ze alvast rekening met een winters vertrek. Meer nog: een transfer voor Trebel biedt de recordkampioen opties om tijdens de aankomende mercato zelf op zoek te gaan naar versterking. Zo kan Trebel, die nog steeds een marktwaarde heeft van vijf miljoen euro, Anderlecht een aardig bedrag opleveren.</p>
      <aside>Lees meer<br/><a href="https://www.voetbalprimeur.be/nieuws/903461/anderlecht-getipt-voor-po1-met-vercauteren-het-gevoel-dat-het-kan-.html?itm_source=www.voetbalprimeur.be&amp;itm_medium=highlighted-content">Anderlecht getipt voor PO1: "Met Vercauteren het gevoel dat het kan"</a></aside>
    </article>
  </body>
</html>