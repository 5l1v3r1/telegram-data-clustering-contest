<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sw.rfi.fr/mashariki-ya-kati/20191113-afghanistan-watu-saba-wauawa-katika-shambulio-la-bomu"/>
    <meta property="og:site_name" content="RFI"/>
    <meta property="article:published_time" content="2019-11-13T07:30:19+00:00"/>
    <meta property="og:title" content="Afghanistan: Watu saba wauawa katika shambulio la bomu"/>
    <meta property="og:description" content="Takribani watu saba wameuawa na wengine saba wamejeruhiwa katika mlipuko wa bomu lililotegwa katika gari, ambao ulitokea saa 7:25 asubuhi katika eneo la PD15, kaskazini mwa mji mkuu, karibu na makao makuu ya Wizara ya Mambo ya ndani."/>
  </head>
  <body>
    <article>
      <h1>Afghanistan: Watu saba wauawa katika shambulio la bomu</h1>
      <address><time datetime="2019-11-13T07:30:19+00:00">13 Nov 2019, 07:30</time> by <a rel="author">RFI</a></address>
      <p>
        <b>Takribani watu saba wameuawa na wengine saba wamejeruhiwa katika mlipuko wa bomu lililotegwa katika gari, ambao ulitokea saa 7:25 asubuhi katika eneo la PD15, kaskazini mwa mji mkuu, karibu na makao makuu ya Wizara ya Mambo ya ndani.</b>
      </p>
      <p>Taarifa hii imetolewa na msemaji wa Wizara ya Mambo ya Ndani, Nasrat Rahimi.</p>
      <p>Chanzo kingine katika wizara hiyo kimesema shambulio hilo limekuwa limelenga msafara wa magari ya serikali kwenye barabara kuu. Hata hivyo hakuna kundi hata moja ambalo limedai kuhusika na shambulio hilo.</p>
      <p>Afghanistan imeendelea kukumbwa na mashambulizi ya hapa na pale, mashambulizi ambayo yanadaiwa kutekelezwa na makundi mbalimbali yenye silaha, hasa kundi la Taliban.</p>
      <p>Mashambulizi hayo yamesababisha watu wengi kupoteza maisha na mamia kupoteza baadhi ya viungo vyao vya mwili, kama mikono na miguu.</p>
      <p>Umoja wa Mataifa umeendelea kulaani mashambulizi hayo yanayowalenga raia na kusababisha nchi hiyo kuendelea kukosa utulivu.</p>
    </article>
  </body>
</html>