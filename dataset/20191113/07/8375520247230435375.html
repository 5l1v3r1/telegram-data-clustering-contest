<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/tomenko-uryad-goncharuka-shche-zhodnogo-razu-ne-obgovoryuvav-pidgotovku-ukrajini-do-olimpiadi-2020-639561.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T07:22:32+00:00"/>
    <meta property="og:title" content="Томенко: Уряд Гончарука ще жодного разу не обговорював підготовку України до Олімпіади-2020"/>
    <meta property="og:description" content="Відповідальний за спорт наразі зайнятий вивченням української мови"/>
  </head>
  <body>
    <article>
      <h1>Томенко: Уряд Гончарука ще жодного разу не обговорював підготовку України до Олімпіади-2020</h1>
      <address>
        <time datetime="2019-11-13T07:22:32+00:00">13 Nov 2019, 07:22</time>
      </address>
      <h4>Відповідальний за спорт наразі зайнятий вивченням української мови</h4>
      <p>
        <i>Народний депутат України п’яти скликань, а нині почесний президент Федерації біатлону України Микола Томенко звернув увагу на байдуже ставлення нинішнього уряду до проблем спорту найвищих досягнень.</i>
      </p>
      <p>«Що там з підготовкою до Олімпіади-2020?</p>
      <p>Сьогодні <i>(12 листопада –</i> <b>прим.</b><i>)</i> на засіданні виконкому Національного олімпійського комітету України мова йшла про відсутність розуміння урядом значення участі України в літній Олімпіаді-2020 в Токіо.</p>
      <p>До сьогодні Уряд жодного разу не обговорював підготовку України до головного світового спортивного форуму, який відбудеться вже через вісім місяців у Японії.</p>
      <p>Натомість, в урядовій версії бюджету на 2020 рік зникли доплати провідним тренерам, які готують олімпійців,</p>
      <p>досі не вирішена фінансова складова питання з трансляцією Олімпіади,</p>
      <p>зупинено проекти будівництва спортивної інфраструктури, які вже розпочаті в 2019 році...</p>
      <p>Нагадаю, що в Стратегії сталого розвитку «Україна-2020», яку ніхто не відміняв, передбачено виконання завдання ... здобути 35 медалей на Олімпіаді в Токіо», <i>- написав пан Томенко у себе в «Фейсбуку».</i></p>
      <p>
        <i>Також Микола Володимирович зауважив, що відповідальний за спорт в об’єднаному Міністерстві культури і спорту Володимир Шумілін нині зайнятий вивченням української мови, бо нещодавно не зміг навіть доповісти законопроект у профільному комітеті.</i>
      </p>
      <p>
        <i>Зауважимо, що народний депутат, дворазовий чемпіон світу з греко-римської боротьби Жан Беленюк вчора проінформував, що <a href="https://glavcom.ua/sport/news/deputat-belenyuk-u-proekti-byudzhetu-peredbacheno-vidiliti-450-milyoniv-na-budivnictvo-sportivnih-objektiv-639508.html">в проекті бюджету на 2020 рік заплановано виділення 450 мільйонів гривень на будівництво і реконструкцію спортивних об’єктів</a>.</i>
      </p>
      <related>
        <a href="https://glavcom.ua/sport/news/viznachilisya-vsi-uchasniki-basketbolnoji-olimpiyskoji-kvalifikaciji-626509.html"/>
      </related>
    </article>
  </body>
</html>