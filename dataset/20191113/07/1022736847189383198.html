<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sw.rfi.fr/asia/20191113-hong-kong-yaendelea-kukumbwa-na-maandamano-makubwa"/>
    <meta property="og:site_name" content="RFI"/>
    <meta property="article:published_time" content="2019-11-13T07:38:31+00:00"/>
    <meta property="og:title" content="Hong Kong yaendelea kukumbwa na maandamano makubwa"/>
    <meta property="og:description" content="Makabiliano makali yameshuhudiwa kati ya waandamanaji na polisi wa kutuliza ghasia jijini Hong Kong, katika maandamano ambayo yameendelea kwa miezi kadhaa sasa."/>
  </head>
  <body>
    <article>
      <h1>Hong Kong yaendelea kukumbwa na maandamano makubwa</h1>
      <address><time datetime="2019-11-13T07:38:31+00:00">13 Nov 2019, 07:38</time> by <a rel="author">RFI</a></address>
      <p>
        <b>Makabiliano makali yameshuhudiwa kati ya waandamanaji na polisi wa kutuliza ghasia jijini Hong Kong, katika maandamano ambayo yameendelea kwa miezi kadhaa sasa.</b>
      </p>
      <p>Waandamanaji hao wengi wakiwa wanafunzi wametumia matofali kupambana na polisi, huku polisi wakitumia mabomu ya kutoa machozi na risasi za mpira kuwakabili.</p>
      <p>Baadhi ya waandamanaji wameonekana wakipambana na polisi na hata kuangushana, katika makabiliano mabaya yaliyotokea katika Chuo Kikuu cha China, katika mji huo wa Hong Kong.</p>
      <p>Maafisa wa afya wanasema zaidi ya watu 60 wamejeruhiwa katika makabiliano hayo, huku Umoja wa Ulaya ukitoa wito kwa pande zote mbili kuacha kukabiliana na kuvumiliana.</p>
      <p>Marekani pia nayo imesema inasikitishwa na kuendelea kwa maandamano haya ambayo sasa yanatishia hali ya uchumi wa Hong Kong.</p>
      <p>Waandamanaji wanasema wataendelea kwa sababu wanapigiania demokrasia ya kisiasa katika eneo hilo, suala ambalo serikali ya China inasema haliwezi kufanyika.</p>
    </article>
  </body>
</html>