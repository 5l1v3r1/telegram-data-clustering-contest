<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/u-rf-prokomentuvali-zayavu-ukrayini-pro-usunennya-usih-pereshkod-dlya-normandskogo-samitu-329535_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T16:40:00+00:00"/>
    <meta property="og:title" content="У РФ прокоментували заяву України про усунення усіх перешкод для нормандського саміту"/>
    <meta property="og:description" content="Ми констатуємо позитивну динаміку, - заявив прессекретар Путіна."/>
  </head>
  <body>
    <article>
      <h1>У РФ прокоментували заяву України про усунення усіх перешкод для нормандського саміту</h1>
      <h2>"Ми констатуємо позитивну динаміку", - заявив прессекретар Путіна.</h2>
      <address>
        <time datetime="2019-11-13T16:40:00+00:00">13 Nov 2019, 16:40</time>
      </address>
      <p>Прессекретар російського президента Дмитро Пєсков заявив про позитивну динаміку підготовки до "нормандскому саміту" за підсумками розведення сил на сході України та засідання Тристоронньої контактної групи. Про це він сказав журналістам у середу, 13 листопада, передає "Інтерфакс".</p>
      <p>"Ми констатуємо позитивну динаміку за цілою низкою напрямів підготовки "нормандського формату", - сказав Пєсков.</p>
      <p>Таким чином він відповів на питання про те, чи згодні у Кремлі із заявою України після засідання ТКГ, що <a href="https://dt.ua/POLITICS/v-minsku-znyali-vsi-pereponi-dlya-zustrichi-v-normandskomu-formati-pressekretarka-kuchmi-329391_.html"><b>всі перешкоди для проведення "нормандського саміту" усунено</b></a>.</p>
      <p>Раніше <b><a href="https://dt.ua/">DT.UA</a> </b>з посиланням на джерело повідомило, що<b> <a href="https://dt.ua/POLITICS/zustrich-normandskoyi-chetvirki-mozhe-vidbutisya-24-abo-26-listopada-329128_.html">зустріч "Нормандської четвірки" може відбутися 24 або 26 листопада</a></b>. За словами поінформованого співрозмовника, якщо зустріч не відбудеться цими днями, то до кінця року вона не відбудеться взагалі.</p>
      <p>14 липня в Парижі і 2 вересня у Берліні відбулися зустрічі зовнішньополітичних радників лідерів України, Німеччини, Франції і Росії з метою <b><a href="https://dt.ua/POLITICS/u-berlini-zavershilasya-zustrich-radnikiv-lideriv-normandske-chetvirki-322400_.html">відновлення роботи "нормандського формату"</a></b>. Зустріч лідерів <b><a href="https://dt.ua/POLITICS/zustrich-normandskogo-formatu-mala-vidbutisya-vchora-pristayko-323919_.html">"Нормандської четвірки" було заплановано на 17 вересня</a></b>, але її скасували за ініціативою Росії.</p>
      <p>Президент РФ Володимир Путін не брав участі в роботі "Нормандської четвірки" з березня 2018 року, коли було зроблено спільну заяву лідерів чотирьох держав. Остання на сьогодні зустріч лідерів України, Франції, Німеччини та Росії відбулася в Берліні в жовтні 2016 року.</p>
      <footer>За матеріалами: <a href="https://dt.ua/go/aHR0cDovL3d3dy5pbnRlcmZheC5ydS8=">Интерфакс</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>