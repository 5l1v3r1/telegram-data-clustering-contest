<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158302_1.html"/>
    <meta property="og:site_name" content="Novsport"/>
    <meta property="article:published_time" content="2019-11-13T16:59:00+00:00"/>
    <meta property="og:title" content="ОФИЦИАЛНО: Арсен Венгер си намери работа"/>
    <meta property="og:description" content="Бившият мениджър на Арсенал бе спряган за треньорския пост в Байерн (Мюнхен)"/>
  </head>
  <body>
    <article>
      <h1>ОФИЦИАЛНО: Арсен Венгер си намери работа</h1>
      <address><time datetime="2019-11-13T16:59:00+00:00">13 Nov 2019, 16:59</time> by <a rel="author">Велизар Антов</a></address>
      <p>Бившият мениджър на Арсенал Арсен Венгер официално започна работа във ФИФА. <br/><br/>Французинът ще отговаря за глобалното футболно развитие, като лично президентът на световната футбола централа Джани Инфантино го представи в новата му роля.<br/><br/>В последните седмици Венгер бе спряган като един от кандидатите за треньорския пост в Байерн (Мюнхен), но след днешното назначение очевидно такъв развой вече е невъзможен.<br/><br/>От ФИФА обясняват, че ролята на Венгер ще бъде да отговаря за надзора и развитието на спорта както при мъжете, така и при жените.<br/><br/>"С нетърпение очаквам да се заема с това изключително важно предизвикателство. Не само защото винаги съм се интересувал да анализирам футбола от по-широка гледна точка, но и защото мисията на ФИФА като ръководен орган на световния футбол е наистина глобална", заяви 70-годишният Венгер, който бе без работа, след като бе освободен от Арсенал през 2018-а след 22 години в лондонския клуб.</p>
    </article>
  </body>
</html>