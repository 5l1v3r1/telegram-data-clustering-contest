<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/684004/tropologia-tou-kinal-gia-tin-kakourgimatiki-apistia-trapezikon-st"/>
    <meta property="og:site_name" content="enikos.gr"/>
    <meta property="article:published_time" content="2019-11-13T16:57:00+00:00"/>
    <meta property="og:title" content="Τροπολογία του ΚΙΝΑΛ για την κακουργηματική απιστία τραπεζικών στελεχών"/>
    <meta property="og:description" content="Τροπολογία που επιδιώκει την αποτροπή ακαταδίωκτου για τα τραπεζικά στελέχη σε υποθέσεις κακουργηματικής απιστίας..."/>
  </head>
  <body>
    <article>
      <h1>Τροπολογία του ΚΙΝΑΛ για την κακουργηματική απιστία τραπεζικών στελεχών</h1>
      <address>
        <time datetime="2019-11-13T16:57:00+00:00">13 Nov 2019, 16:57</time>
      </address>
      <p>Τροπολογία που επιδιώκει την αποτροπή ακαταδίωκτου για τα τραπεζικά στελέχη σε υποθέσεις κακουργηματικής απιστίας επιδιώκει τροπολογία που κατατέθηκε από 5 βουλευτές του <a href="http://www.enikonomia.gr/timeliness/225506,kinal-gia-mitsotaki-epanelave-tous-orkous-pistis-tou-stin-tirisi-.html">Κινήματος Αλλαγής.</a></p>
      <p>Ειδικότερα, οι βουλευτές προτείνουν τη διατήρηση των γενικών καθοδηγητικών κανόνων του Ποινικού Κώδικα (άρθρο 390 ΠΚ), χωρίς την «αδόκιμη» αναφορά σε περιπτώσεις εξαιρέσεων, για την ποινική δίωξη του αδικήματος της κακουργηματικής απιστίας όταν αυτή στρέφεται κατά τραπεζικού ιδρύματος. Με την τροπολογία που κατατέθηκε από τους βουλευτές του Κινήματος Αλλαγής στο νομοσχέδιο με τις τροποποιήσεις στον Ποινικό Κώδικα, προτείνεται να ενταχθεί σε ειδικό νόμο (ν.4472/2017), ρύθμιση με την οποία για την άσκηση ποινικής δίωξης για το συγκεκριμένο αδίκημα να υπάρχει προηγούμενη βεβαίωση από την ΤτΕ σχετικά με την πρόκληση ζημίας, κατά παράβαση των κανόνων της χρηστής διοίκησης και επιμελούς διαχείρισης.</p>
      <p>«Έτσι, διατηρείται ο κανόνας της αυτεπάγγελτης δίωξης όλων των περιπτώσεων κακουργηματικής απιστίας και, συνεπώς, δεν υπάρχει η δαμόκλειος σπάθη της τρίμηνης προθεσμίας για την υποβολή εγκλήσεως, η οποία αν παρέλθει άπρακτη επιφέρει το ακαταδίωκτο των στελεχών που επέφεραν εν γνώσει τους βλάβη στην περιουσία του τραπεζικού ιδρύματος», αναφέρουν οι υπογράφοντες την τροπολογία Νάντια Γιαννακοπούλου, Χαράλαμπος Καστανίδης, Ευαγγελία Λιακούλη, Γεώργιος Καμίνης, Ανδρέας Λοβέρδος.</p>
      <related>
        <h4>σχετικά άρθρα</h4>
        <a href="http://www.enikos.gr/politics/683871/syriza-gia-proanakritiki-oi-maskes-epesan-simera-nd-kai-kinal-ape%0A%20%20%20%20%0A"/>
        <a href="http://www.enikos.gr/politics/683841/kinal-i-touloupaki-prosthese-ena-akomi-kommati-sto-pazl-tis-skeyo%0A%20%20%20%20%0A"/>
        <a href="http://www.enikos.gr/politics/683796/syriza-gia-proanakritiki-prokaloume-nd-kai-kinal-na-efarmosoun-gi%0A%20%20%20%20%0A"/>
        <a href="http://www.enikos.gr/politics/683734/tropologia-kikilia-gia-epanakathorismo-tou-systimatos-timologisis%0A%20%20%20%20%0A"/>
        <a href="http://www.enikos.gr/politics/683606/kinal-ochi-stin-anomia-nai-stin-eleftheri-diakinisi-ton-ideon%0A%20%20%20%20%0A"/>
        <a href="http://www.enikos.gr/politics/683518/o-andreas-loverdos-ston-realfm-978-gia-to-protoselido-tis-realnew%0A%20%20%20%20%0A"/>
        <a href="http://www.enikos.gr/politics/683362/kinal-gia-mitsotaki-epanelave-tous-orkous-pistis-tou-stin-tirisi-%0A%20%20%20%20%0A"/>
        <a href="http://www.enikos.gr/politics/683163/kinal-to-forologiko-nomoschedio-den-apeleftheronei-tin-oikonomia-%0A%20%20%20%20%0A"/>
        <a href="http://www.enikos.gr/politics/683123/pyra-kinal-kata-tsipra-enorchistronei-akomi-mia-athlia-energeia-e%0A%20%20%20%20%0A"/>
      </related>
    </article>
  </body>
</html>