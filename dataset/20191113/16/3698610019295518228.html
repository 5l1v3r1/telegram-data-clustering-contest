<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/tramp-razom-iz-senatskimi-yastrubami-zibravsya-zaspokoyiti-vidnosini-z-turechchinoyu-329531_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T16:21:00+00:00"/>
    <meta property="og:title" content="Трамп разом із сенатськими яструбами зібрався заспокоїти відносини з Туреччиною"/>
    <meta property="og:description" content="Президенти США і Туреччини зустрінуться сьогодні. Трамп спробує відмовити Ердогана купувати російські ЗРК."/>
  </head>
  <body>
    <article>
      <h1>Трамп разом із сенатськими яструбами зібрався заспокоїти відносини з Туреччиною</h1>
      <h2>Президенти США і Туреччини зустрінуться сьогодні. Трамп спробує відмовити Ердогана купувати російські ЗРК.</h2>
      <address>
        <time datetime="2019-11-13T16:21:00+00:00">13 Nov 2019, 16:21</time>
      </address>
      <p>Невелика група сенаторів-республіканців, які традиційно займаються питаннями зовнішньої політики, була запрошена в Білий дім на зустріч з президентом США Дональдом Трампом і президентом Туреччини Реджепом Таїпом Ердоганом. Серед запрошених був і голова комітету Сенату з міжнародних відносин Джим Ріш, пише <a href="https://www.cnn.com/2019/11/13/politics/trump-erdogan-republican-senators/index.html?utm_source=feedburner&amp;utm_medium=feed&amp;utm_campaign=Feed%3A+rss%2Fcnn_allpolitics+%28RSS%3A+CNN+-+Politics%29">CNN</a>.</p>
      <p>Зустріч організували, щоб "провітрити" відносини з союзником по НАТО, провести серйозну і відверту дискусію про реальні проблеми між двома країнами. Серед проблемних моментів обурення США з приводу купівлі Туреччиною російських зенітно-ракетних комплексів.</p>
      <p>Але джерело телеканалу також визнало, що ніхто не впевнений, чого очікувати від зустрічі.</p>
      <p>Як повідомлялося, Туреччина та Росія уклали контракт на поставку систем С-400 на суму 2,5 млрд доларів у 2017 році. У липні 2019 року були здійснені перші поставки в Туреччину компонентів ЗРК, доставка компонентів другої батареї почалася 27 серпня. У середині вересня 2019 року стало відомо про постачання інших компонентів другої батареї. Введення в експлуатацію заплановано на квітень 2020 року.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>