<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/teylor-pro-poziciyu-trampa-po-ukrajini-50053361.html"/>
    <meta property="og:site_name" content="НВ"/>
    <meta property="article:published_time" content="2019-11-13T16:44:00+00:00"/>
    <meta property="og:title" content="Трампа більше турбувало розслідування проти Байдена, ніж Україна — Тейлор"/>
    <meta property="og:description" content="Тимчасовий повірений у справах США в Україні Вільям Тейлор під час відкритих слухань в Конгресі розповів нові деталі, які вказують на корисливу позицію Дональда Трампа щодо України."/>
  </head>
  <body>
    <article>
      <h1>Трампа більше турбувало розслідування проти Байдена, ніж Україна — Тейлор</h1>
      <h2>Тимчасовий повірений у справах США в Україні Вільям Тейлор під час відкритих слухань в Конгресі розповів нові деталі, які вказують на корисливу позицію Дональда Трампа щодо України.</h2>
      <address>
        <time datetime="2019-11-13T16:44:00+00:00">13 Nov 2019, 16:44</time>
      </address>
      <p>Про це пише <a href="https://edition.cnn.com/politics/live-news/impeachment-hearing-11-13-19/index.html">CNN.</a></p>
      <p>За словами американського дипломата, посол США в ЄС Гордон Сондленд подзвонив Трампу і «розповів йому про свої зустрічі в Києві».</p>
      <p>«Після розмови з президентом Трампом член мого штабу запитав посла Сондленда, що президент Трамп думає про Україну. Посол Сондленд відповів, що президента Трампа більше цікавило розслідування проти Байдена, на яке наполягав [адвокат Трампа Рудольф] Джуліані», — сказав він.</p>
      <p>За словами Тейлора, під час перших свідчень 22 жовтня він не знав про цю інформацію.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/014/488/original/9d1082aac111b161cf77d140ff2338b5.png?stamp=1&amp;q=85&amp;w=115"/>
      </figure>
      <p>Юрій Поляківський<br/>Болото імпічменту. Як Україні не втратити підтримку США</p>
      <p>Скарга інформатора, який повідомив про липневу телефонну розмову між Дональдом Трампом і Володимиром Зеленським, привела до <a href="https://nv.ua/world/countries/impichment-trampa-palata-predstaviteley-prinyala-rezolyuciyu-v-podderzhku-novosti-ssha-50050930.html">запуску процедури імпічменту.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Тепер демократи намагаються з’ясувати, чи пов’язано рішення Трампа заблокувати військову допомогу Україні зі спробами змусити Київ почати політично мотивоване розслідування проти головного опонента Трампа — Джо Байдена.</p>
      <p>Трамп наполягає, що розмова з Зеленським була «ідеальною» і що в контактах з українською владою не було quid pro quo (послуга за послугу).</p>
    </article>
  </body>
</html>