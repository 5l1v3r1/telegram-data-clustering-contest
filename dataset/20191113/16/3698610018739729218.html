<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/na-blagodiynomu-aukcioni-v-shveycariyi-prodali-naydorozhchiy-godinnik-u-sviti-329538_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T16:53:00+00:00"/>
    <meta property="og:title" content="На благодійному аукціоні в Швейцарії продали найдорожчий годинник у світі"/>
    <meta property="og:description" content="Вартість годинника склала 31,6 мільйона доларів."/>
  </head>
  <body>
    <article>
      <h1>На благодійному аукціоні в Швейцарії продали найдорожчий годинник у світі</h1>
      <h2>Вартість годинника склала 31,6 мільйона доларів.</h2>
      <address>
        <time datetime="2019-11-13T16:53:00+00:00">13 Nov 2019, 16:53</time>
      </address>
      <p>Годинник Patek Philippe продали на благодійному <a href="https://dt.ua/TECHNOLOGIES/stvoreniy-u-hih-stolitti-elektrokar-prodadut-na-aukcioni-318279_.html"><b>аукціоні,</b></a> який проходив у Швейцарії, за рекордну суму. Як повідомляє <a href="https://www.theguardian.com/lifeandstyle/2019/nov/11/worlds-most-expensive-watch-sells-for-242m-in-charity-auction">The Guardian</a>, вартість лота склала 31 мільйон швейцарських франків (31,6 мільйона доларів).</p>
      <p>Наголошується, що модель Grandmaster Chime 6300A-010 була створена спеціально для благодійного аукціону Only Watch. Її купив приватний покупець по телефону в ході торгів, які тривали п'ять хвилин. Годиннику вдалося побити попередній рекорд, який був встановлений Rolex Daytona, що колись належали Полу Ньюману, в 2017 році.</p>
      <p>Представники аукціонного будинку Сhristie's, який проводив торги, стверджують, що лот – "це найскладніші наручний годинник з усіх, які коли-небудь виготовлялися. Він робить практично всі, крім приготування кави". В годинник вмістили 20 функцій, дві з яких були реалізовані вперше в світі. Зокрема, годинник отримав запатентований корпус з двома циферблатами: один — з рожевого золота, інший — з чорного дерева.</p>
      <p>Всі виручені в ході торгів кошти підуть на дослідження м'язової дистрофії Дюшенна.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше <b><a href="https://dt.ua/WORLD/na-amerikanskomu-aukcioni-prodali-nedopalok-sigari-cherchillya-256871_.html">на аукціоні в США продали недопалок сигари Черчілля.</a> </b>Експонат являє собою недопалену кубинську сигару марки La Corona, виготовлену на замовлення. Недопалок досягає 10 см в довжину.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>