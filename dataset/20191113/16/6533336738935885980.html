<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/quot-aprivo-concerti-guccini-gente-mi-urlava-39-scema-39-218943.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-13T16:23:42+00:00"/>
    <meta property="og:title" content="gianna ‘nonnini’, il nuovo disco e il rock: aprivo i concerti di guccini e la gente mi urlava:scema"/>
    <meta property="og:description" content="&quot;APRIVO I CONCERTI DI GUCCINI E LA GENTE MI URLAVA: 'SCEMA!' E MI TIRAVA I POMODORI&quot; – GIANNA 'NONNINI' RACCONTA IL DISCO NATO “PER COLPA” DELLA FIGLIA PENOLOPE E RICORDA: &quot;SONO STATA LA PRIMA A FARE IL ROCK IN ITALIA. MA HO AVUTO SUCCESSO PRIMA IN GERMANIA, DOVE ERANO PIÙ PRONTI. IO HO IMPARATO A CANTARE COSÌ PERCHÉ NON AVEVO GLI AURICOLARI SUL PALCO. SFORZAVO LA VOCE PER FARMI SENTIRE. E HO CREATO UNO STILE&quot; – &quot;IN NEPAL MI SONO MESSA A CANTARE JANIS JOPLIN E…&quot; - VIDEO"/>
  </head>
  <body>
    <article>
      <h1>gianna ‘nonnini’, il nuovo disco e il rock: aprivo i concerti di guccini e la gente mi urlava:scema</h1>
      <address>
        <time datetime="2019-11-13T16:23:42+00:00">13 Nov 2019, 16:23</time>
      </address>
      <p>
        <b>"APRIVO I CONCERTI DI GUCCINI E LA GENTE MI URLAVA: 'SCEMA!' E MI TIRAVA I POMODORI" – GIANNA 'NONNINI' RACCONTA IL DISCO NATO “PER COLPA” DELLA FIGLIA PENOLOPE E RICORDA: "SONO STATA LA PRIMA A FARE IL ROCK IN ITALIA. MA HO AVUTO SUCCESSO PRIMA IN GERMANIA, DOVE ERANO PIÙ PRONTI. IO HO IMPARATO A CANTARE COSÌ PERCHÉ NON AVEVO GLI AURICOLARI SUL PALCO. SFORZAVO LA VOCE PER FARMI SENTIRE. E HO CREATO UNO STILE" – "IN NEPAL MI SONO MESSA A CANTARE JANIS JOPLIN E…" - VIDEO</b>
      </p>
      <hr/>
      <figure>
        <iframe src="https://www.youtube.com/embed/tXGBd2QTa9I" width="560" height="315" data-service="Youtube" scrolling="no"/>
      </figure>
      <p>
        <b>Massimo Cotto per <a href="http://www.ilmessaggero.it/">“il Messaggero”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255368/1237920.htm">
          <img src="https://cdn-static.dagospia.com/img/foto/11-2019/gianna-nannini-1237920.png"/>
        </a>
        <figcaption>gianna nannini</figcaption>
      </figure>
      <p>«Bel disco, io lo comprerei».</p>
      <p>Ride, Gianna Nannini, prima di parlare del nuovo disco (La differenza, venerdì nei negozi) e del prossimo tour europeo (si parte a maggio 2020, il 30 si plana all'Artemio Franchi di Firenze). Il disco è un concentrato di blues, folk e rock alla vecchia maniera, a cui hanno collaborato Dave Stewart, Mauro Paoluzzi, Davide Tagliapietra, Fabio Pianigiani e il collaudatissimo Pacifico: «Io e lui siamo come basso e batteria.</p>
      <p>Stavolta, però, abbiamo cambiato metodo. Negli altri dischi scriveva i testi e li mandava per mail, stavolta mi raggiungeva per fare in modo che le parole si adattassero e fondessero subito con il suono della mia voce».</p>
      <figure>
        <a href="https://www.dagospia.com/mediagallery/Dago_fotogallery-255368/1237919.htm">
          <img src="https://cdn-static.dagospia.com/img/foto/11-2019/gianna-nannini-1237919.png"/>
        </a>
        <figcaption>gianna nannini</figcaption>
      </figure>
      <p>
        <b>Sono passati due anni da Amore gigante.</b>
      </p>
      <p>«Il disco è nato per colpa di Penelope. Dico proprio colpa, perché è difficile vivere con una figlia che ti interrompe in continuazione e chiede: Mamma, quando smetti di cantare?. Così mi sono detta che avevo bisogno di un posto dove stare da sola, lontano da tutti. Ho trovato un piccolo appartamento a Londra, a Gloucester Road, una stanza tutta per me, come diceva Virginia Wolf. Lì sono nate le canzoni».</p>
      <p>
        <b>Poi va a registrarlo a Nashville.</b>
      </p>
      <p>«C'è un mondo nuovo, laggiù. Mica solo country, come in passato. Molti si trasferiscono da Los Angeles, perché c'è più umanità e apertura mentale. Sono partita al buio. Avevo solo il numero di telefono e l'indirizzo di Tom Bukovac, il produttore che mi aveva consigliato Dave Stewart. L'ho raggiunto, mi sono presentata. Non mi conosceva. Però, poi mi ha ascoltata cantare».</p>
      <p>
        <b>E quando canta la Nannini</b>
      </p>
      <figure>
        <a href="https://www.dagospia.com/mediagallery/Dago_fotogallery-255368/1237918.htm">
          <img src="https://cdn-static.dagospia.com/img/foto/11-2019/gianna-nannini-1237918.png"/>
        </a>
        <figcaption>gianna nannini</figcaption>
      </figure>
      <p>«Modestamente, credo di saperlo fare. Persino in Nepal, mentre facevo trekking, a un certo punto mi sono messa a cantare Janis Joplin e la gente si è fermata, rapita».</p>
      <p>
        <b>Così è entrata in studio.</b>
      </p>
      <p>«Abbiamo registrato in presa diretta, come si faceva una volta. Una o due take, al massimo. Nemmeno i Foo Fighters, oggi, fanno dischi così».</p>
      <p>
        <b>Il disco è blues nell'attitudine, più che nel suono.</b>
      </p>
      <p>«Ognuno ha il suo blues. Io ho il mio, che nasce dalla cultura popolare. Per me blues è tirare fuori l'anima, attraversare le emozioni. Devo anche ringraziare l'incidente al ginocchio, che mi ha costretta a stare seduta a lungo. Non potevo muovermi, cantavo da ferma e spingevo con l'utero. E ho capito che questo è blues».</p>
      <p>
        <b>Perché ha intitolato il disco La differenza?</b>
      </p>
      <figure>
        <a href="https://www.dagospia.com/mediagallery/Dago_fotogallery-255368/1218100.htm">
          <img src="https://cdn-static.dagospia.com/img/foto/10-2019/gianna-nannini-da-giovane-1218100.jpg"/>
        </a>
        <figcaption>GIANNA NANNINI DA GIOVANE</figcaption>
      </figure>
      <p>«Perché i miei dischi fanno la differenza. A parte gli scherzi, le differenze sono il bene e il male di questa società. Nel bene, perché ognuno di noi, con la propria unicità e bellezza, può fare la differenza; nel male, perché non accettiamo la diversità. Il diverso ci fa paura. È caduto il Muro di Berlino, ma sono stati eretti altri muri, che separano gli esseri umani. Il razzismo nasce in famiglia e nelle istituzioni. Va estirpato sul nascere».</p>
      <p>
        <b>A proposito di famiglia, Penelope ha ormai nove anni. Che mamma è?</b>
      </p>
      <p>«Difficile fare il genitore. Cerco di insegnarle poco. Le lascio vivere la sua libertà. Per diventare grandi non hai bisogno di qualcuno vicino che ti spieghi tutto».</p>
      <p>Canterà per la prima volta allo stadio di Firenze. Come la vive, lei che è senese?</p>
      <p>«Da ghibellina. A Firenze mi sento a casa. È una città che mi ha dato molto. Non vedo l'ora di salire sul palco e parlare toscano».</p>
      <figure>
        <a href="https://www.dagospia.com/mediagallery/Dago_fotogallery-255368/1011058.htm">
          <img src="https://cdn-static.dagospia.com/img/foto/05-2018/gianna-nannini-1011058.png"/>
        </a>
        <figcaption>gianna nannini</figcaption>
      </figure>
      <p>
        <b>Nel disco c'è un duetto con Coez.</b>
      </p>
      <p>«Mi piace tantissimo. Come mi piacciono Salmo e Massimo Pericolo. Anche Achille Lauro. C'è buona roba, tra i rapper, anche se a volte dimenticano la melodia. Il problema è che in Italia mancano produttori e ingegneri del suono bravi».</p>
      <p>
        <b>Con questo disco si torna in qualche modo ad America, un disco diretto, forte e chiaro.</b>
      </p>
      <figure>
        <a href="https://www.dagospia.com/mediagallery/Dago_fotogallery-255368/1011053.htm">
          <img src="https://cdn-static.dagospia.com/img/foto/05-2018/gianna-nannini-1011053.png"/>
        </a>
        <figcaption>gianna nannini</figcaption>
      </figure>
      <p>«Sono stata la prima a fare il rock in Italia, vorrei che questo fosse chiaro. Sono arrivata così in anticipo sui tempi che ho avuto successo prima in Germania, dove erano più pronti, e poi in Italia. Aprivo i concerti di Guccini e la gente mi urlava: Scema! Scema!. E mi tirava i pomodori. E dire che Guccini è il più rock dei nostri cantautori. Dio è morto è rock a bestia. Nel secondo disco tributo a Francesco ci sarò anch'io, con Quelli che non».</p>
      <p>
        <b>Cos'è il rock, oggi?</b>
      </p>
      <p>«Spaccare. Io ho imparato a cantare così perché non avevo gli auricolari sul palco. Sforzavo la voce per farmi sentire. E ho creato uno stile. Che, dai, diciamolo, fa ancora la differenza».</p>
      <figure>
        <a href="https://www.dagospia.com/mediagallery/Dago_fotogallery-255368/1114285.htm">
          <img src="https://cdn-static.dagospia.com/img/foto/02-2019/pasticceria-nannini-siena-1-1114285.jpg"/>
        </a>
        <figcaption>pasticceria nannini siena 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255368/1011057.htm">
          <img src="https://cdn-static.dagospia.com/img/foto/05-2018/gianna-nannini-1011057.png"/>
        </a>
        <figcaption>gianna nannini</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255368/944963.htm">
          <img src="https://cdn-static.dagospia.com/img/foto/10-2017/nannini-944963.jpg"/>
        </a>
        <figcaption>NANNINI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255368/917106.htm">
          <img src="https://cdn-static.dagospia.com/img/foto/07-2017/gianna-nannini-con-la-figlia-penelope-917106.jpg"/>
        </a>
        <figcaption>gianna nannini con la figlia penelope</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255368/893072.htm">
          <img src="https://cdn-static.dagospia.com/img/foto/04-2017/gianna-nannini-893072.jpg"/>
        </a>
        <figcaption>GIANNA NANNINI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255368/893073.htm">
          <img src="https://cdn-static.dagospia.com/img/foto/04-2017/gianna-nannini-893073.jpg"/>
        </a>
        <figcaption>GIANNA NANNINI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255368/961695.htm">
          <img src="https://cdn-static.dagospia.com/img/foto/11-2017/gianna-nannini-in-playback-961695.jpg"/>
        </a>
        <figcaption>gianna nannini in playback</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255368/944959.htm">
          <img src="https://cdn-static.dagospia.com/img/foto/10-2017/gianna-nannini-1-944959.jpg"/>
        </a>
        <figcaption>gianna nannini-1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255368/944960.htm">
          <img src="https://cdn-static.dagospia.com/img/foto/10-2017/gianna-nannini-944960.jpg"/>
        </a>
        <figcaption>gianna nannini</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255368/944961.htm">
          <img src="https://cdn-static.dagospia.com/img/foto/10-2017/gianna-nannini-944961.png"/>
        </a>
        <figcaption>GIANNA NANNINI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255368/944962.htm">
          <img src="https://cdn-static.dagospia.com/img/foto/10-2017/nannini-944962.png"/>
        </a>
        <figcaption>NANNINI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255368/961730.htm">
          <img src="https://cdn-static.dagospia.com/img/foto/11-2017/gianna-nannini-falangi-mancanti-961730.jpg"/>
        </a>
        <figcaption>gianna nannini falangi mancanti</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255368/961731.htm">
          <img src="https://cdn-static.dagospia.com/img/foto/11-2017/gianna-nannini-le-falangi-mancanti-961731.jpg"/>
        </a>
        <figcaption>gianna nannini le falangi mancanti</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255368/974224.htm">
          <img src="https://cdn-static.dagospia.com/img/foto/01-2018/gianna-nannini-alba-parietti-974224.jpg"/>
        </a>
        <figcaption>gianna nannini alba parietti</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255368/981808.htm">
          <img src="https://cdn-static.dagospia.com/img/foto/02-2018/giorgia-gianna-nannini-981808.jpg"/>
        </a>
        <figcaption>giorgia gianna nannini</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255368/983928.htm">
          <img src="https://cdn-static.dagospia.com/img/foto/02-2018/baglioni-nannini-983928.jpg"/>
        </a>
        <figcaption>baglioni nannini</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255368/1001527.htm">
          <img src="https://cdn-static.dagospia.com/img/foto/04-2018/gianna-nannini-1001527.png"/>
        </a>
        <figcaption>gianna nannini</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255368/1114287.htm">
          <img src="https://cdn-static.dagospia.com/img/foto/02-2019/pasticceria-nannini-siena-1114287.jpg"/>
        </a>
        <figcaption>pasticceria nannini siena</figcaption>
      </figure>
    </article>
  </body>
</html>