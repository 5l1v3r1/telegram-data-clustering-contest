<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/zo-wil-netflix-ouderen-een-abbonement-aansmeren-33118"/>
    <meta property="og:site_name" content="Apparata"/>
    <meta property="article:published_time" content="2019-11-13T16:13:00+00:00"/>
    <meta property="og:title" content="Zo wil Netflix ouderen een abbonement aansmeren"/>
    <meta property="og:description" content="Een slimme zet?"/>
  </head>
  <body>
    <article>
      <h1>Zo wil Netflix ouderen een abbonement aansmeren</h1>
      <h2>Een slimme zet?</h2>
      <address><time datetime="2019-11-13T16:13:00+00:00">13 Nov 2019, 16:13</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Jij als lezer van Apparata weet <a href="https://www.apparata.nl/nieuws/deze-samsung-tvs-werken-straks-niet-meer-met-netflix-33072">Netflix</a> wel te vinden. Een abonnement afsluiten moet ook geen puzzel zijn. Hoe anders is dat voor oudere mensen die niet met Netflix, laat staan het internet, zijn opgegroeid.</p>
      <p>Grote kans dat oude mensen stellen dat Netflix niets voor hen is. Ze zijn tevreden met wat er op televisie is en vinden het wel goed zo. Netflix wil daarentegen toch die doelgroep bereiken: maar hoe?</p>
      <p>De Amerikaanse streamingdienst heeft iets slims bedacht. In het Verenigd Koninkrijk zal de eerste aflevering van het derde seizoen van <a href="https://www.apparata.nl/nieuws/top-5-netflix-originals-die-je-in-november-kunt-checken-32992">The Crown</a> gratis te zien zijn. Om de rest te bekijken moet je een abonnement afsluiten. The Crown is zo’n typische serie die wel in de smaak kan vallen bij een ouder publiek.</p>
      <p>Het is niet de eerste keer dat Netflix zo’n actie doet. Eerder deed de dienst dit al in onder andere India en delen van Zuid-Amerika. Het derde seizoen van The Crown verschijnt op 17 november en vanaf die datum is de eerste aflevering in Engeland gratis te zien. De oudjes moeten er wel snel bij zijn: op 15 december verloopt de actie.</p>
    </article>
  </body>
</html>