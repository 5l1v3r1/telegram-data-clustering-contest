<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/13/nove-teske-optuzbe-muslin-mi-je-trazio-novac-da-igram/"/>
    <meta property="og:site_name" content="Sportska centrala"/>
    <meta property="article:published_time" content="2019-11-13T16:37:11+00:00"/>
    <meta property="og:title" content="Nove teške optužbe: Muslin mi je tražio novac da igram"/>
    <meta property="og:description" content="Slavoljub Muslin se suočio sa novim optužbama da je od igrača tražio novac da bi ih pustio da igraju za njegov tim. Ovoga puta bivšeg selektora Srbije i trenera Crvene zvezde optužio je Isa Kanjenda, nekadašnji igrač Lokomotive iz Moskve. Kanjenda je za ruske medije izjavio da mu je srpski stručnjak tražio 2,5 hiljade dolara […]"/>
  </head>
  <body>
    <article>
      <h1>Nove teške optužbe: Muslin mi je tražio novac da igram</h1>
      <address><time datetime="2019-11-13T16:37:11+00:00">13 Nov 2019, 16:37</time> by <a rel="author">Darko</a></address>
      <p>Slavoljub Muslin se suočio sa novim optužbama da je od igrača tražio novac da bi ih pustio da igraju za njegov tim.</p>
      <p>Ovoga puta bivšeg selektora Srbije i trenera Crvene zvezde optužio je Isa Kanjenda, nekadašnji igrač Lokomotive iz Moskve. Kanjenda je za ruske medije izjavio da mu je srpski stručnjak tražio 2,5 hiljade dolara mesečno za mesto u timu Lokomotive.</p>
      <p><b>– Muslin mi je rekao da ako želim da igram moram da platim. U Lokomotivi su u to vreme igrači imali velike plate, ali ja nisam mnogo zarađivao. Odmah sam odbio tu ponudu i posle šest meseci sam se vratio u Rostov</b>, rekao je Kanjenda.</p>
      <p>Muslin se već nekoliko puta suočavao sa sličnim optužbama. Oleg Samsonov je tvrdio da mu je srpski stručnjak tražio novac dok je vodio Krasnodar, menadžer Jaje Turea je izjavljivao da njegov klijent nije igrao u Metalurgu iz Donjecka jer nije želeo da plati Muslinu, a Mateja Kežman je tvrdio da Sergej Milinković-Savić nije imao mesto u reprezentaciji Srbije jer nije pristao na „kombinacije“ sa tadašnjim selektorom.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/05/10/muslin-prvi-izbor/"/>
        <a href="https://www.sportskacentrala.com/2019/04/04/muslin-na-novom-zadatku/"/>
        <a href="https://www.sportskacentrala.com/2019/03/10/muslin-partizan-nema-kvalitetan-tim-ne-pamtim-ovakvu-razliku-u-odnosu-na-zvezdu/"/>
        <a href="https://www.sportskacentrala.com/2019/02/02/muslin-dobio-otkaz/"/>
        <a href="https://www.sportskacentrala.com/2018/12/14/tavamba-bolji-od-muslina-het-trik-bivseg-napadaca-partizana-video/"/>
        <a href="https://www.sportskacentrala.com/2018/12/05/priznanja-za-muslina-i-bivseg-igraca-partizana-foto/"/>
        <a href="https://www.sportskacentrala.com/2018/10/24/muslin-se-nudi-moskovskom-gigantu/"/>
        <a href="https://www.sportskacentrala.com/2018/10/16/postignut-dogovor-muslin-uskoro-na-novom-poslu/"/>
        <a href="https://www.sportskacentrala.com/2018/07/18/muslin-blizu-povratka-konkurent-mu-je-srpski-trener/"/>
      </related>
    </article>
  </body>
</html>