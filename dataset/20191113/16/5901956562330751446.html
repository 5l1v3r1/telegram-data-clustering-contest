<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/severina-poskrbela-za-najvecjo-cistko-v-karieri-ostal-je-samo-on-248841"/>
    <meta property="og:site_name" content="Slovenske novice"/>
    <meta property="article:published_time" content="2019-11-13T16:21:00+00:00"/>
    <meta property="og:title" content="Severina poskrbela za največjo čistko v karieri, ostal je samo on"/>
    <meta property="og:description" content="Severina je pred kratkim prekinila dolgoletno sodelovanje s stilistom Petrom Trbovićem in razkrila, da bosta odslej za njeno garderobo skrbela Metod Črešnar in Peter Movrin. Movrin velja za..."/>
  </head>
  <body>
    <article>
      <h1>Severina poskrbela za največjo čistko v karieri, ostal je samo on</h1>
      <h2>Hrvaška zvezdnica je odrezala kar nekaj ljudi.</h2>
      <address><time datetime="2019-11-13T16:21:00+00:00">13 Nov 2019, 16:21</time> by <a rel="author">P. K.</a></address>
      <p><b>Severina </b>je pred kratkim prekinila dolgoletno sodelovanje s stilistom <b>Petrom Trbovićem </b>in razkrila, da bosta odslej za njeno garderobo skrbela <b>Metod Črešnar </b>in <b>Peter Movrin</b>.<br/><br/>Movrin velja za enega najbolj nadarjenih oblikovalcev na svetu. Slovenec je doslej sodeloval z zvezdami, kot so <b>Björk</b>, <b>Lady Gaga</b>, <b>Beyonce</b> in <b>Rihanna</b>. Trenutno kot svobodnjak oblikuje za znamko Burberry. <br/><br/>Pevka, ki se trenutno pripravlja na turnejo in pridno vadi za svoje nastope, je že pred časom odpustila dolgoletnega menedžerja <b>Tomico Petrovića</b>, ki je bil dolga leta njen zaveznik. Z njim je odšel tudi <b>Edvin Softić</b>, ki naj bi jo celo spoznal s sedanjim možem <b>Igorjem Kojićem</b>. Na hitro je Severino zapustil tudi njen basist <b>Henry Radanović</b>. Eden redkih, ki ostaja v njeni ožji ekipi, je frizer <b>Mijo Majhen</b>, ki je poskrbel za njeno nedavno preobrazbo.<br/><br/>Za njim je odšla še vizažistka <b>Dajana Pajkić</b>, zdaj pa so hrvaški mediji razkrili še, da Severina ne dela več z dolgoletno fotografinjo <b>Jeleno Balić</b>, s katero sta sodelovali šest let, poroča <i>24sata</i>.</p>
      <figure>
        <embed-post data-src="https://www.instagram.com/p/B4u8yDyBjhS" data-service="Instagram"/>
      </figure>
    </article>
  </body>
</html>