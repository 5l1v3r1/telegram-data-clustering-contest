<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/13/infografika/polityka/rada-poperedno-sxvalyla-zaprovadzhennya-rynku-zemli-yak-holosuvaly-nardepy"/>
    <meta property="og:site_name" content="Слово і Діло"/>
    <meta property="article:published_time" content="2019-11-13T16:16:10+00:00"/>
    <meta property="og:title" content="Рада попередньо схвалила запровадження ринку землі: як голосували нардепи"/>
    <meta property="og:description" content="Відкриття ринку землі в Україні Верховна рада схвалила в першому читанні. Підтримали 240 депутатів – Слуга народу і позафракційні."/>
  </head>
  <body>
    <article>
      <h1>Рада попередньо схвалила запровадження ринку землі: як голосували нардепи</h1>
      <address>
        <time datetime="2019-11-13T16:16:10+00:00">13 Nov 2019, 16:16</time>
      </address>
      <p>
        <b><a href="https://www.slovoidilo.ua/2019/11/13/novyna/polityka/vr-proholosuvala-znyattya-moratoriyu-zemlyu-pershomu-chytanni">Верховна рада схвалила в першому читанні законопроект</a> №2178-10 про запровадження ринку сільськогосподарської землі в Україні. Згідно з документом мораторій на продаж землі припинить діяти з 1 жовтня 2020 року, а купувати землю зможуть громадяни України, держави і територіальні громади. «Слово і Діло» подивилося, як розподілилися голоси в залі.</b>
      </p>
      <p>За законопроект проголосували 240 народних депутатів, 52 виступили «проти», 57 – утрималися, 16 – не голосували.</p>
      <p>Фракція «Слуга народу» дала 227 голосів (і могла сама забезпечити ухвалення законопроекту), три нардепи голосували «проти» (Георгій Мазурашу, Сергій Нагорняк і Анна Скороход), 16 – утрималися, один не голосував, п'ятеро депутатів були відсутні.</p>
      <p>Ще 13 голосів «за» дали позафракційні депутати, 7 депутатів виступили «проти», 8 – утрималися, 6 – не голосували. Решта фракцій і група запровадження землі не підтримали.</p>
      <p>У «Опозиційній платформі – За життя» більшість нардепів були відсутні (в цей момент вони блокували парламентську трибуну), двоє голосували «проти», один не голосував. Від «Європейської солідарності» було 20 голосів «проти», троє депутатів не голосували і троє – були відсутні.</p>
      <p>У «Батьківщині» 17 членів фракції виступили проти ініціативи, 7 – були відсутні. Група «За майбутнє» в основному утрималася при голосуванні (16 депутатів), троє були «проти», четверо не голосували. Утрималися також 17 депутатів «Голосу», один був відсутній, 2 нардепи не голосували.</p>
      <figure>
        <img src="http://media.slovoidilo.ua/media/infographics/10/98989/98989-1_uk_origin.jpg"/>
      </figure>
      <p>Нагадаємо, раніше ми писали про те, <a href="https://www.slovoidilo.ua/2019/11/13/infografika/ekonomika/rynok-zemli-vartist-hektara-krayinax-yevropy-ta-pivnichnoyi-ameryky">скільки коштує гектар сільськогосподарської землі в країнах Європи та Північної Америки</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/13/pogljad/suspilstvo/2200-hektar-yaki-chynnyky-vplyvatymut-vartist-zemli"/>
        <a href="https://www.slovoidilo.ua/2019/11/13/novyna/polityka/yes-pidtrymav-vidkryttya-rynku-zemli-ukrayini"/>
        <a href="https://www.slovoidilo.ua/2019/10/29/pogljad/ekonomika/zemelna-reforma-inozemczi-ta-yurosoby-komu-mozhna-prodavaty-payi"/>
      </related>
    </article>
  </body>
</html>