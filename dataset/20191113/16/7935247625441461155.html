<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/suikast-gerginligi-214969h.htm"/>
    <meta property="og:site_name" content="OLAY"/>
    <meta property="article:published_time" content="2019-11-13T16:42:47+00:00"/>
    <meta property="og:title" content="Suikast  gerginliği"/>
    <meta property="og:description" content="İsrail'in İslami Cihat örgütünün üst düzey liderlerini hedef aldığı saldırılar sonrası bölgede gerilim tırmanıyor. Gazze'den İsrail'e yaklaşık 200 roket atılırken, Filistin tarafında ölü sayısı 22'ye yükseldi. Hamas gözdağı verdi."/>
  </head>
  <body>
    <article>
      <h1>Suikast  gerginliği</h1>
      <h2>İsrail'in İslami Cihat örgütünün üst düzey liderlerini hedef aldığı saldırılar sonrası bölgede gerilim tırmanıyor. Gazze'den İsrail'e yaklaşık 200 roket atılırken, Filistin tarafında ölü sayısı 22'ye yükseldi. Hamas gözdağı verdi.</h2>
      <address>
        <time datetime="2019-11-13T16:42:47+00:00">13 Nov 2019, 16:42</time>
      </address>
      <p>İsrail ordusunun önceki gün İslami Cihad Hareketinin askeri kanadı Kudüs Seriyyelerinin önde gelen komutanlarından Baha Ebu'l Ata'yı, abluka altındaki Gazze Şeridi'ne düzenlediği saldırıda öldürmesinin ardından başlayan gerginlik devam ediyor. </p>
      <p>Dün sabah baatlerinden itibaren Gazze'den İsrail tarafına yaklaşık 200  roket atıldığı bildirildi.Dün sabah saatlerinde de İsrail tarafında roket saldırılarına karşı alarmların duyulduğu bildirildi. İsrail Başbakanı Binyamin Netanyahu, İslami Cihat örgütünün Gazze'deki en üst komutanının öldürülmesi sonrası “gerilimin artmasını istemiyoruz ama kendimizi korumak için gerekli her şeyi yaparız” dedi.</p>
      <p>
        <b>HAVA SALDIRILARI SÜRDÜ</b>
      </p>
      <p>Öte yandan İsrail ordusunun Gazze Şeridi'ne yönelik hava saldırıları dün de devam etti. Hava saldırılarında Gazze'nin güneyindeki Refah kentinde bir ev ile bazı tarım arazilerinin vurulduğu ifade edildi.</p>
      <p>Bölgedeki gerginlik devam ederken, İsrail'in Gazze'ye düzenlediği saldırılarda toplam 22 Filistinlinin hayatını kaybettiği, 50 Filistinlinin yaralandığı açıklandı. İsrail'in başkenti Tel Aviv'de artan gerilim nedeniyle eğitime verilen bir günlük ara bugün sona ererken, ülkenin güneyindeki okullar ise dün de kapalıydı. Yerel basın, ülkenin güneyinde okulların yanı sıra birçok iş yerinin de kapalı olduğunu yazdı.</p>
      <p>
        <b>HAMAS'TAN GÖZDAĞI</b>
      </p>
      <p>Hamas Sözcüsü Fevzi Berhum, İsrail'in saldırılarının devam etmesi durumunda Filistin direnişinin elinde pek çok seçenek olduğunu belirtti.</p>
      <p>Berhum, Hamas hareketine bağlı El-Aksa televizyonuna yaptığı açıklamada, Filistin Direniş Grupları Ortak Operasyon Odası'nın bu saldırılara karşılık vermek için arı kovanı gibi çalıştığını vurguladı.<br/> </p>
    </article>
  </body>
</html>