<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10081924-kremenchuck-komunalniki-pochali-schos-robiti-z-drkoyu-na-pivzavodvskomu-mostu.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-13T16:03:00+00:00"/>
    <meta property="og:title" content="Кременчуцькі комунальники почали щось робити з діркою на пивзаводівському мосту"/>
    <meta property="og:description" content=" Схоже, дірку розширюють, але запевняють, що це ремонтні роботи, які допоможуть усунути аварійну ситуацію Кременчуцькі комунальники шляхового ремонтно-будівельного управління (ШРБУ) почали щось"/>
  </head>
  <body>
    <article>
      <h1>Кременчуцькі комунальники почали щось робити з діркою на пивзаводівському мосту</h1>
      <address><time datetime="2019-11-13T16:03:00+00:00">13 Nov 2019, 16:03</time> by <a rel="author">Татьяна Донченко</a></address>
      <figure>
        <img src="https://www.telegraf.in.ua/uploads/posts/2019-11/1573651957_dra3.jpg"/>
      </figure>
      <p>
        <b>Схоже, дірку розширюють, але запевняють, що це - ремонтні роботи, які допоможуть усунути аварійну ситуацію</b>
      </p>
      <slideshow>
        <figure>
          <img src="https://www.telegraf.in.ua/uploads/posts/2019-11/1573651938_dra4.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573651977_dra5.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573651993_dyra1.jpg"/>
        </figure>
      </slideshow>
      <p>Кременчуцькі комунальники шляхового ремонтно-будівельного управління (ШРБУ) почали щось робити з діркою на пивзаводівському мосту. Світлини розмістила пресслужба виконкому. На фото видно, що наразі дірку, що утворилася на шляхопроводі, огородили та розширюють.</p>
      <figure>
        <img src="https://www.telegraf.in.ua/uploads/posts/2019-11/1573651930_dyra2.jpg"/>
      </figure>
      <p>Пресслужба назвала ці роботи дуже офіційно - «низка заходів щодо недопущення подальшої руйнації прогонної частини та несучих конструкцій» для забезпечення безаварійної експлуатації шляхопроводу. А також послалася на інформацію головного інженера ШРБУ Олексія Загорулька: дорожники демонтують асфальтобетонне покриття мосту, щоб визначити технічний стан конструкцій.</p>
      <p>Що надалі збираються робити шляховики — не уточнюється. Зв'язатися з керівництвом ШРБУ нам поки що не вдалося.</p>
      <p>Як повідомлялося раніше, 15 жовтня <a href="https://www.telegraf.in.ua/kremenchug/10081270-nove-prosdannya-gruntu-na-pivzavodvskomu-shlyahoprovod-u-kremenchuc-obcyayut-usunuti.html">комісія обстежила шляхопровід</a> після того, як на ньому помітили просідання. Тоді ж пообіцяли аварійні роботи на мосту.</p>
      <p>Нагадаємо, капітальний ремонт проїжджої частини шляхопроводу запланований в 2020 році, у цьому році (якщо проєкт пройде експертизу і встигнуть провести тендер) почнуть ремонтувати опори.</p>
      <p>14 серпня цього року дірка на пивзаводівському мосту відсвяткувала перший ювілей - один рік.</p>
      <blockquote>
        <a href="https://www.telegraf.in.ua/kremenchug/10079937-prelest.html">Кременчужане поздравили дыру в Пивзаводском мосту с Днём рождения</a>
      </blockquote>
      <p>Автор: <a href="https://www.telegraf.in.ua/user/%D2%E0%F2%FC%FF%ED%E0+%C4%EE%ED%F7%E5%ED%EA%EE/">Татьяна Донченко</a></p>
    </article>
  </body>
</html>