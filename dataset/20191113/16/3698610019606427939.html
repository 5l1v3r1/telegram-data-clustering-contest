<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/prostrilyuyutsya-70-bronezhiletiv-dbr-pro-rezultati-ekspertizi-u-spravi-generala-marchenka-329533_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T16:36:00+00:00"/>
    <meta property="og:title" content="Прострілюються 70% бронежилетів: ДБР про результати експертизи у справі генерала Марченка"/>
    <meta property="og:description" content="Військовому планують оголосити нові підозри.  "/>
  </head>
  <body>
    <article>
      <h1>Прострілюються 70% бронежилетів: ДБР про результати експертизи у справі генерала Марченка</h1>
      <h2>Військовому планують оголосити нові підозри.  </h2>
      <address>
        <time datetime="2019-11-13T16:36:00+00:00">13 Nov 2019, 16:36</time>
      </address>
      <p>Начальнику Головного управління розвитку і супроводу матеріального забезпечення Збройних сил України Дмитру Марченку оголосять нові підозри в рамках <a href="https://dt.ua/UKRAINE/zakupivlya-neyakisnih-bronezhiletiv-p-yatom-chinovnikam-minoboroni-ogolosheno-pidozri-328599_.html"><b>справи про закупівлі неякісних бронежилетів,</b></a> повідомив у своєму Telegram-каналі директор Державного бюро розслідувань Роман Труба.</p>
      <p>За його словами, балістична експертиза, яку провела спеціалізована державна установа, показала, що прострілюються 70% бронежилетів.</p>
      <p>"Шість пуль отримав солдат та вже пойняв, що ми – підораси". Ці слова належать генерал-майору, якому ДБР повідомило про підозру. Він знав, що бронежилети мають необроблені пластини, які не відповідають технічним вимогам. Знав, що у частині бронежилетів є пластини, по яким не проводилися балістичні випробування, а на частину партії немає протоколів лабораторних випробувань. Але після цього він не поверне їх, а дасть вказівку підлеглим приймати наступні партії", - написав Труба.</p>
      <p>26 червня стало відомо, що співробітники ДБР та Генпрокуратури України<a href="https://dt.ua/POLITICS/dbr-provelo-obshuk-u-eksradnika-poroshenka-biryukova-viluchili-fleshku-i-dvi-chernetki-315721_.html"><b> провели близько 40 обшуків за місцями проживання низки посадових осіб Миноборони</b></a>, працівників комерційних структур і в офісних приміщеннях в рамках розслідування кримінального провадження про закупівлю для потреб Збройних сил України майна за завищеними цінами.</p>
      <p>За словами Труби, попередня сума збитків, понесених Міноборони внаслідок завищення цін, становить близько 100 млн грн. Зокрема, мова йде про закупівлю 100 тис. комплектів військової форми за завищеними цінами і 20 тис. бронежилетів, велика частина з яких не відповідає заявленим характеристикам.</p>
      <p>У понеділок, 11 листопада, Печерський суд Києва заарештував на 60 днів з правом внесення застави в 76 млн грн начальника Головного управління розвитку і супроводу матеріального забезпечення Збройних сил України Дмитра Марченка.</p>
      <p>Більше про історію з бронежилетами читайте у статті Сергія Смирнова "<a href="https://dt.ua/internal/general-vid-korupcioneriyi-329408_.html"><b>Генерал від корупціонери</b></a>" для "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>