<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/deputati-dozvolili-v-reklami-porivnyannya-z-produkciyeyu-konkurentiv-329528_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T16:03:00+00:00"/>
    <meta property="og:title" content="Депутати дозволили в рекламі порівняння з продукцією конкурентів"/>
    <meta property="og:description" content="За законопроект проголосували 326 депутатів."/>
  </head>
  <body>
    <article>
      <h1>Депутати дозволили в рекламі порівняння з продукцією конкурентів</h1>
      <h2>За законопроект проголосували 326 депутатів.</h2>
      <address>
        <time datetime="2019-11-13T16:03:00+00:00">13 Nov 2019, 16:03</time>
      </address>
      <p><b><a href="https://dt.ua/POLITICS/rada-priynyala-v-pershomu-chitanni-zakonoproyekt-pro-rinok-zemli-329523_.html">Верховна Рада прийняла</a></b> у другому читанні законопроект, який дозволяє використовувати в Україні порівняльну рекламу. Даний документ повинен привести у відповідність законодавство у сфері порівняльної реклами з правом Євросоюзу. За відповідний законопроект проголосували 326 депутатів.</p>
      <p>За словами авторів, документ спрямований на адаптацію законодавства України до норм ЄС у сфері порівняльної реклами.</p>
      <p>Наголошується, що в рекламі дозволять використовувати зображення, посилання на товар, торгові марки, під якими випускається інший товар. Крім цього, можна буде згадувати комерційне найменування конкурентів, з яким порівнюють продукцію.</p>
      <p>Порівнювати між собою дозволять подібні товари, що використовуються для однакових потреб. У рекламі також допускають можливість порівнювати лікарські засоби, медичні вироби, методи профілактики, діагностики, лікування і реабілітації.</p>
      <p>У той же час, забороняється в рекламі вводити споживачів в оману і діяти недобросовісно щодо конкурентів. Відповідальність за неправомірне порівняння в рекламі несе рекламодавець.</p>
      <p>Нагадаємо, що законопроект повинні підписати голова Верховної Ради Дмитро Разумков і президент Володимир Зеленський. Закон вступає в силу на наступний день після його опублікування.</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>