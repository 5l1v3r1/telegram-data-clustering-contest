<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903633/wisselspelers-maken-het-thorup-gemakkelijk-gent-krijgt-pandoering-in-oefenmatch.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T16:35:00+00:00"/>
    <meta property="og:title" content="Wisselspelers maken het Thorup gemakkelijk: Gent krijgt pandoering in oefenmatch"/>
    <meta property="og:description" content="KAA Gent rukte de voorbije weken op naar plek twee in de Jupiler Pro League én een waarschijnlijke Europese lente dankzij een duidelijk spelsysteem met vaste krachten. Deze woensdag kregen enkele wisselspelers de kans om zich te bewijzen in een oefenpot tegen NAC Breda. Dat liep faliekant af: de Nederlanders wonnen met 4-0."/>
  </head>
  <body>
    <article>
      <h1>Wisselspelers maken het Thorup gemakkelijk: Gent krijgt pandoering in oefenmatch</h1>
      <address>
        <time datetime="2019-11-13T16:35:00+00:00">13 Nov 2019, 16:35</time>
      </address>
      <p>
        <b>KAA Gent rukte de voorbije weken op naar plek twee in de Jupiler Pro League én een waarschijnlijke Europese lente dankzij een duidelijk spelsysteem met vaste krachten. Deze woensdag kregen enkele wisselspelers de kans om zich te bewijzen in een oefenpot tegen NAC Breda. Dat liep faliekant af: de Nederlanders wonnen met 4-0.</b>
      </p>
      <p>Hoewel Gent liefst tien internationals moest missen (waaronder sterkhouders als Michael Ngadeau, Roman Yaremchuk en Jonathan David), zou dat geen verklaring mogen zijn voor een nederlaag van de runner-up in België tegen een club uit de Nederlandse Tweede Divisie. De finale eindscore oogt zelfs bijzonder zwaar: 4-0. Bovendien keerde invallersdoelman Colin Coosemans nog heel wat Nederlandse pogingen.</p>
      <p>Van het basiselftal van Jess Thorup kregen enkel Brecht Dejaegere, Jean-Luc Dompé en Alessio Castro-Montes dit seizoen al heel wat speelkansen. Voor het overige was het aan enkele mindere goden om zich in de kijker te voetballen. Dat lukte dus niet. Via doelpunten van Boussaid, El Allouchi, Dogan en Kudimbana liep NAC eenvoudig weg naar 4-0.</p>
      <figure>
        <iframe data-src="https://twitter.com/NACnl/status/1194624281633624066?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/903570/-kaa-gent-kreeg-concreet-bod-binnen-van-fc-porto-maar-hield-voet-bij-stuk-.html?itm_source=www.voetbalprimeur.be&amp;itm_medium=highlighted-content">'KAA Gent kreeg concreet bod binnen van FC Porto, maar hield voet bij stuk'</a></aside>
    </article>
  </body>
</html>