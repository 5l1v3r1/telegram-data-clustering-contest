<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/13/scelta-e-passione-al-centro-di-fondazione-milan-in-the-community/153278/"/>
    <meta property="og:site_name" content="VITA"/>
    <meta property="article:published_time" content="2019-11-13T16:03:00+00:00"/>
    <meta property="og:title" content="Scelta e passione al centro di Fondazione Milan in the Community"/>
    <meta property="og:description" content="Il quarto incontro del percorso promosso dalla Fondazione da Vita vedrà protagonisti Massimo Ambrosini e Raffaella Manieri presso l’Istituto Comprensivo De Andreis di Milano"/>
  </head>
  <body>
    <article>
      <h1>Scelta e passione al centro di Fondazione Milan in the Community</h1>
      <address><time datetime="2019-11-13T16:03:00+00:00">13 Nov 2019, 16:03</time> by <a rel="author">Redazione</a></address>
      <p>
        <b>Il quarto incontro del percorso promosso dalla Fondazione da Vita vedrà protagonisti Massimo Ambrosini e Raffaella Manieri presso l’Istituto Comprensivo De Andreis di Milano</b>
      </p>
      <p>
        <b>Si terrà il giorno 18 novembre 2019 alle ore 11, il terzo incontro di “Fondazione Milan in the Community”, un ciclo di eventi organizzato da Fondazione Milan in collaborazione con Vita.</b>
      </p>
      <p>L’incontro, che si svolgerà presso l’<b>Istituto Comprensivo De Andreis di Milano</b>, sarà impreziosito dalla presenza di due campioni legati fortemente alla maglia del Milan, <b>Massimo Ambrosini</b>, ex centrocampista rossonero e <b>Raffaella Manieri</b>, difensore della prima squadra femminile.</p>
      <p>La discussione verterà principalmente su due tematiche: “Scelta e Passione”, argomenti di particolare rilevanza per i ragazzi che iniziano a confrontarsi con questi fattori già in età adolescenziale. I partecipanti avranno l’opportunità di raccogliere le testimonianze dei due relatori, che hanno fatto della loro più grande passione, il calcio, una scelta di vita.</p>
      <p>I due Rossoneri Ambrosini e Manieri partendo dalla loro esperienza si presteranno alle domande e curiosità dei ragazzi dell’Istituto Comprensivo De Andreis, rimarcando l’importanza del rispetto delle regole e dei valori dello Sport, elementi necessari per maturare ed inserirsi al meglio nella società.</p>
    </article>
  </body>
</html>