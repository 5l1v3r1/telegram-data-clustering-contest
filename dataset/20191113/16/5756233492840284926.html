<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621379/%D8%B3%D9%86%DB%8C%D9%88%D8%B1%D9%87-%D8%AE%D9%88%D8%A7%D8%B3%D8%AA%D8%A7%D8%B1-%D8%AA%D8%AD%D9%82%DB%8C%D9%82%D8%A7%D8%AA-%D8%A7%D8%B2-%D9%86%D8%AE%D8%B3%D8%AA%E2%80%8C%D9%88%D8%B2%DB%8C%D8%B1%D8%A7%D9%86-%D9%84%D8%A8%D9%86%D8%A7%D9%86-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-13T16:06:00+00:00"/>
    <meta property="og:title" content="سنیوره خواستار تحقیقات از نخست‌وزیران لبنان شد"/>
    <meta property="og:description" content="نخست‌وزیر پیشین لبنان اظهارات اخیر سید حسن نصرالله درباره فساد را ستود."/>
  </head>
  <body>
    <article>
      <h1>سنیوره خواستار تحقیقات از نخست‌وزیران لبنان شد</h1>
      <address>
        <time datetime="2019-11-13T16:06:00+00:00">13 Nov 2019, 16:06</time>
      </address>
      <p>
        <i>نخست‌وزیر پیشین لبنان اظهارات اخیر سید حسن نصرالله درباره فساد را ستود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از خبرگزاری فرانسه، فؤاد سنیوره، نخست‌وزیر پیشین لبنان گفت: اگر بگویند که من اقدام غیرقانونی انجام داده‌ام به این معناست که دولت‌های بعد از دولت من نیز اشتباه کرده‌اند. در نتیجه تحقیقات نباید تنها درخصوص من صورت گیرد بلکه باید شامل وزرای دارایی سابق از جهاد ازعور گرفته تا علی حسن خلیل و نخست‌وزیران سابق از جمله سعد حریری، نجیب میقاتی و تمام سلام نیز باشد.</p>
      <p>وی گفت: چرا روی من تمرکز می‌کنند و دیگران را نادیده می‌گیرند؟ کاملا واضح است که هدفشان ترور شخصیتی من است. دستگاه قضایی لبنان امروز در این پرونده در معرض آزمون سرنوشت‌سازی است و من امیدوارم که در آن موفق شود.</p>
      <figure>
        <img src="https://aftabnews.ir/files/fa/news/1398/8/22/358954_263.jpg"/>
      </figure>
      <p>سنیوره همچنین اظهارات سید حسن نصرالله، دبیرکل حزب الله لبنان را ستود و بر اهمیت مرجع بودن دستگاه قضایی و ضرورت ایفای نقش این دستگاه در شفافیت و عدالت تأکید کرد.</p>
      <p>وی گفت: اظهارات سید حسن نصرالله در این راستا بسیار مهم است و در این مساله کاملا برحق است که نباید کورکورانه و بدون سند و مدرک موثق کسی را به رشوه‌گیری و فساد متهم کرد.</p>
      <p>اخیرا دادستان مالی لبنان سنیوره را برای بازجویی درباره ۱۱ میلیارد دلار که در دوره نخست‌وزیری وی صرف شده، احضار کرد.</p>
    </article>
  </body>
</html>