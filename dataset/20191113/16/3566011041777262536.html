<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547036.html/%D8%A7%DB%8C%D8%AC%D8%A7%D8%AF-%D8%AD%D8%A7%D8%B4%DB%8C%D9%87-%D8%A8%D8%B1%D8%A7%DB%8C-%D9%82%D9%88%D9%87-%D9%82%D8%B6%D8%A7%D8%A6%DB%8C%D9%87-%D8%A8%D9%87-%D8%AF%D9%84%DB%8C%D9%84-%D9%86%D8%AC%D8%A7%D8%AA-%D8%A8%D8%B1%D8%AE%DB%8C-%D8%AF%D9%88%D9%84%D8%AA%DB%8C-%D9%87%D8%A7-%D8%A7%D8%B2-%D9%BE%D8%A7%DB%8C-%D9%85%DB%8C%D8%B2-%D9%85%D8%AD%D8%A7%DA%A9%D9%85%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T16:12:00+00:00"/>
    <meta property="og:title" content="ایجاد حاشیه برای قوه قضائیه به دلیل نجات برخی دولتی‌ها از پای میز محاکمه است"/>
    <meta property="og:description" content="کارشناس مسائل سیاسی گفت: نجات برخی دولتی‌ها و افراد نزدیک به دولت از پای میز محاکمه، دلیل آقای روحانی برای ایجاد حاشیه در رابطه با قوه قضائیه است."/>
  </head>
  <body>
    <article>
      <h1>ایجاد حاشیه برای قوه قضائیه به دلیل نجات برخی دولتی‌ها از پای میز محاکمه است</h1>
      <h2>کارشناس مسائل سیاسی:</h2>
      <address>
        <time datetime="2019-11-13T16:12:00+00:00">13 Nov 2019, 16:12</time>
      </address>
      <p>کارشناس مسائل سیاسی گفت: نجات برخی دولتی‌ها و افراد نزدیک به دولت از پای میز محاکمه، دلیل آقای روحانی برای ایجاد حاشیه در رابطه با قوه قضائیه است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سیدجلال حسینی در گفت و گو با خبرنگار <a href="https://sahebnews.ir/">صاحب نیوز</a> با بیان اینکه اقدامات قوه قضائیه در برخورد با فساد غیرجناحی بود‌، اظهار کرد: این قوه برای برخورد با فساد به مجموعه های مختلفی مانند دولت ورود کرد و در این جریان یک سری افراد مهم و تأثیرگذار مانند برادر رئیس جمهور و برادر معاون اول رئیس جمهور دستگیر شدند.</p>
      <p>کارشناس مسائل سیاسی گفت: قوه قضائیه در حال برداشت قدم های بلندتر برای برخورد با فساد است، امّا دولت آقای روحانی بعد از شش سال مدیریت کشور بدون هیچ دستاوردی سعی بر ایجاد حاشیه دارد تا جلوی برخی از اقدامات قوه قضائیه را بگیرد.</p>
      <p>وی افزود: نجات برخی دولتی ها و افراد نزدیک به دولت روحانی از پای میز محاکمه، دلیل آقای روحانی برای ایجاد حاشیه در رابطه با قوه قضائیه است.</p>
      <p>حسینی در پایان با اشاره به هدف دیگر رئیس جمهور در فرار رو به جلو برای مبارزه با فساد بیان کرد: تخریب قوه قضائیه توسط آقای روحانی شاید هم به دلیل انتخابات پیش رو باشد که می خواهد از حامیانی سابق که در زمان کنونی حمایتی از دولت نمی کنند دلجویی شود.</p>
      <p>انتهای پیام/</p>
    </article>
  </body>
</html>