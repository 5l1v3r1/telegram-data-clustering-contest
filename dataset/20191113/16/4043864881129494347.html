<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/13/7231876/"/>
    <meta property="og:site_name" content="Українська правда"/>
    <meta property="article:published_time" content="2019-11-13T16:43:12+00:00"/>
    <meta property="og:title" content="Посадовиці Офісу Зеленського Кондзелі та ще двом повідомили про підозру"/>
    <meta property="og:description" content="Детективи Антикорупційного бюро повідомили про підозру керівниці департаменту доступу до інформації в Офісі президента Світлані Кондзелі, ексзаступниці міністра культури Вікторії Лісничій та посереднику, яких 12 листопада затримали за підозрою у шахрайстві."/>
  </head>
  <body>
    <article>
      <h1>Посадовиці Офісу Зеленського Кондзелі та ще двом повідомили про підозру</h1>
      <address>
        <time datetime="2019-11-13T16:43:12+00:00">13 Nov 2019, 16:43</time>
      </address>
      <p>Детективи Антикорупційного бюро повідомили про підозру керівниці департаменту доступу до інформації в Офісі президента Світлані Кондзелі, ексзаступниці міністра культури Вікторії Лісничій та посереднику, яких 12 листопада затримали за підозрою у шахрайстві.</p>
      <p><b>Джерело:</b> <a href="https://nabu.gov.ua/novyny/posadovyci-ofisu-prezydenta-ta-shche-dvom-osobam-povidomleno-pro-pidozru?fbclid=IwAR0A8AgFlRXzrydOWSOchBgMuhwTnBG6O4HEtAoTn8zKazg0VtScWbiZ6ik">НАБУ</a></p>
      <p><b>Деталі:</b> Підозри учасникам злочинної групи вручені за процесуального керівництва прокурорів Спеціалізованої антикорупційної прокуратури.</p>
      <p>Дії підозрюваних кваліфікували за ч.2 ст.15 (замах на злочин), ч.4 ст.190 (шахрайство), ч.2 ст.27 (співучасть у злочині безпосередньо чи шляхом використання інших осіб), ч.4 ст.369 (пропозиція, обіцянка або надання неправомірної вигоди службовій особі) Кримінального кодексу.</p>
      <p>
        <b>Передісторія: </b>
      </p>
      <ul>
        <li>12 листопада внаслідок операції "під прикриттям" (негласних слідчих розшукових дій) була затримана директорка департаменту забезпечення доступу до публічної інформації в Офісі президента <a href="https://www.pravda.com.ua/news/2019/11/12/7231778/">Світлана Кондзеля</a>, її спільниця <a href="https://www.pravda.com.ua/news/2019/11/12/7231788/">Вікторія Ліснича</a> та інші учасники угруповання.</li>
        <li>Детективи НАБУ задокументували вимагання 300 тисяч доларів за "допомогу" влаштуватися на керівну посаду до НАК "Нафтогаз України".</li>
        <li>Затримання відбулося безпосередньо після одержання першого траншу неправомірної вигоди у сумі 150 тис. дол. США.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/12/7231778/"/>
        <a href="https://www.pravda.com.ua/news/2019/11/8/7231325/"/>
        <a href="https://www.pravda.com.ua/news/2019/11/3/7230848/"/>
      </related>
    </article>
  </body>
</html>