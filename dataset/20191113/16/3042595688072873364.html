<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/utestengt-ut-2019-etter-overfallet/71816358"/>
    <meta property="og:site_name" content="Dagbladet.no"/>
    <meta property="article:published_time" content="2019-11-13T16:28:58+00:00"/>
    <meta property="og:title" content="Utestengt ut 2019 etter overfallet"/>
    <meta property="og:description" content="Eintracht Frankfurt-kaptein David Abraham er utestengt resten av året etter at han løp ned Freiburg-trener Christian Streich i tysk Bundesliga søndag."/>
  </head>
  <body>
    <article>
      <h1>Utestengt ut 2019 etter overfallet</h1>
      <h2>Eintracht Frankfurt-kaptein David Abraham er utestengt resten av året etter at han løp ned Freiburg-trener Christian Streich i tysk Bundesliga søndag.</h2>
      <address><time datetime="2019-11-13T16:28:58+00:00">13 Nov 2019, 16:28</time> by <a rel="author">NTB I</a></address>
      <p>Abraham fikk rødt kort etter den meget spesielle episoden som fant sted på overtid av kampen.</p>
      <p>Freiburg ledet 1-0 da ballen gikk utover sidelinjen og passerte rett forbi trener Streich.</p>
      <p>
        <b>Abraham kom stormende for å hente den, men la samtidig skulderen til i det han passerte Freiburg-treneren og sendte sistnevnte brutalt på ryggen rett i gresset.</b>
      </p>
      <p>Nå har det tyske fotballforbundet (DFB) gitt 33-åringen en karantene på sju uker, gjeldende fra dagen da hendelen fant sted.</p>
      <p>Det betyr at argentineren mister seks Bundesliga-kamper dette året, men han kan ta del i Eintracht Frankfurts kamper i europaligaen.</p>
      <p>
        <b>Abraham er også ilagt en bot på 25.000 euro, drøye 250.000 kroner, men klubben har gitt uttrykk for at straffen vil bli anket.</b>
      </p>
      <p>Da gemyttene hadde roet seg søndag trakk dommeren også opp det røde kortet til Freiburgs Vincenzo Grifo. Han har fått tre kampers karantene etter at han gikk i konfrontasjon med Eintracht-kapteinen fra sin posisjon på benken. Også denne avgjørelsen vil bli anket.</p>
      <p>Freiburg vant til slutt kampen takket være Niels Petersens scoring etter 77 minutter.</p>
    </article>
  </body>
</html>