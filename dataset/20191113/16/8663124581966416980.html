<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/ukrayina-estoniya-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-13T16:12:00+00:00"/>
    <meta property="og:title" content="Україна – Естонія. Прогноз і ставка Вадима Скічка"/>
    <meta property="og:description" content="Зазвичай товариські матчі вкрай непередбачувані. Втім у Запоріжжі зустрінуться суперники зовсім різного рівня, тому постійний прогнозист «Рейтингу Букмекерів» і коментатор MEGOGO Вадим Скічко вважає, що господарі мають домінувати впродовж усієї гри."/>
  </head>
  <body>
    <article>
      <h1>Україна – Естонія. Прогноз і ставка Вадима Скічка</h1>
      <address><time datetime="2019-11-13T16:12:00+00:00">13 Nov 2019, 16:12</time> by <a rel="author">Вадим Скічко</a></address>
      <p>Зазвичай товариські матчі вкрай непередбачувані. Втім у Запоріжжі зустрінуться суперники зовсім різного рівня, тому постійний прогнозист «Рейтингу Букмекерів» і коментатор MEGOGO Вадим Скічко вважає, що господарі мають домінувати впродовж усієї гри.</p>
      <p>
        <b>19:00, 14 лис 2019</b>
      </p>
      <p>Для команди Андрія Шевченка листопадові матчі збірної є формальністю. Втім, виходити грати без настрою та бажання – неприпустимо. Дебютний матч дорослої чоловічої збірної України у Запоріжжі – чудовий шанс потішити місцеву публіку та водночас поліпшити власний настрій перед вояжем до Белграда. На мою думку, Андрій Шевченко не знехтує можливістю переглянути ледь не усіх гравців, а тому кожен, хто з’явиться на полі «Славутич-Арени», матиме свою особисту мотивацію та мету довести тренерському штабу, що саме він гідний грати у основі національної збірної. У Запоріжжі точно не зіграють Руслан Малиновський, Марлос і Жуніор Мораес, тож це шанс для інших.</p>
      <related>
        <a href="https://bookmaker-ratings.com.ua/ukrayina-estoniya-stavky-prognozy-i-koefitsiyenty-bukmekeriv-na-match-14-lystopada-2019-roku/"/>
      </related>
      <p>Збірна Естонії хоч розташовується у рейтингу ФІФА вище за Литву, але плюс-мінус є командою такого ж рівня. З литовцями Україна нещодавно впевнено розбиралася та забивала балтійцям у обох таймах. Оборона естонців це не щось видатне – он німці місяць тому їм аж вісім набили. Авжеж, нема сенсу порівнювати Німеччину та Україну, а також офіційний матч із товариським, проте забити в обох таймах гостям українці точно здатні.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/rumuniya-shvetsiya-prognoz-i-stavka-oleksandra-zolotogors-kogo/"/>
        <a href="https://bookmaker-ratings.com.ua/tips/bosniya-i-gertsegovyna-italiya-prognoz-i-stavka-yuriya-shevchenka/"/>
        <a href="https://bookmaker-ratings.com.ua/tips/prognoz-i-stavka-virmeniya-gretsiya-prymarni-shansy-virmen/"/>
      </related>
    </article>
  </body>
</html>