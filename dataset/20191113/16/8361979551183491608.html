<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/sprava-timura-tumgoyeva-eks-zastupnik-lucenka-zrobiv-novu-zayavu-novini-ukrajini-50053362.html"/>
    <meta property="og:site_name" content="НВ"/>
    <meta property="article:published_time" content="2019-11-13T16:58:00+00:00"/>
    <meta property="og:title" content="Екс-заступник Луценка назвав міфом інформацію про участь в АТО Тимура Тумгоєва, виданого Україною ФСБ"/>
    <meta property="og:description" content="Уродженець Інгушетії Тимур Тумгоев, в кінці 2018 року рішенням ГПУ виданий спецслужбам РФ за підозрою у членстві в ІДІЛ, не брав участі в АТО на сході України, заявив екс-заступник генпрокурора Євгеній Єнін."/>
  </head>
  <body>
    <article>
      <h1>Екс-заступник Луценка назвав міфом інформацію про участь в АТО Тимура Тумгоєва, виданого Україною ФСБ</h1>
      <h2>Уродженець Інгушетії Тимур Тумгоев, в кінці 2018 року рішенням ГПУ виданий спецслужбам РФ за підозрою у членстві в ІДІЛ, не брав участі в АТО на сході України, заявив екс-заступник генпрокурора Євгеній Єнін.</h2>
      <address>
        <time datetime="2019-11-13T16:58:00+00:00">13 Nov 2019, 16:58</time>
      </address>
      <p>В інтерв'ю <a href="https://radio.nv.ua/">Радіо НВ</a> він повідомив, що відповідна інформація є "міфом".</p>
      <p>"Це абсолютний міф - те, що пан Тумгоєв був добровольцем або брав участь у конкретних бойових операціях [на боці України]. З цього приводу навіть проводилося досудове розслідування - жодна особа не підтвердила прямо і безпосередньо, що вона брала участь спільно з паном Тумгоєвим у якійсь спеціальній військовій операції на території зони АТО", - сказав Енин.</p>
      <p>За словами екс-співробітника ГПУ, ані захист Тумгоєва в судах, ані він сам не заявляли про участь в операціях на Донбасі.</p>
      <p>"Я тримав на особистому контролі виявлення можливих фактів нелюдського поводження, катування, я був на прямому зв'язку із адвокатом пана Тумгоєва - жодних письмових звернень, які б підтвердили застосування до нього фактів катування, до цього часу виявлено не було", - додав він.</p>
      <p>Крім цього, Єнін стверджує, що ГПУ направляла запит до Генпрокуратури РФ з вимогою допуску українських консулів до Тумгоєва "за першою його вимогою".</p>
      <p>12 вересня 2018 року Генпрокуратури України <a href="https://nv.ua/ukr/ukraine/events/hpu-peredala-fsb-cholovika-prosila-vojuvati-za-ukrajinu-na-donbasi-zmi-2494107.html">екстрадувала в Росію уродженця Інгушетії Тимура Тумгоєва</a>, який, за даними деяких ЗМІ, воював на боці України на Донбасі. Тумгоєв знаходився в розшуку в РФ за підозрою в участі у терористичному угрупованні ІДІЛ.</p>
    </article>
  </body>
</html>