<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460492/%E0%A6%B8%E0%A7%87%E0%A6%B2%E0%A6%BF%E0%A6%AE-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A7%87%E0%A6%B0-%E0%A6%B8%E0%A6%BE%E0%A6%A4-%E0%A6%A6%E0%A6%BF%E0%A6%A8%E0%A7%87%E0%A6%B0-%E0%A6%B0%E0%A6%BF%E0%A6%AE%E0%A6%BE%E0%A6%A8%E0%A7%8D%E0%A6%A1-%E0%A6%AE%E0%A6%9E%E0%A7%8D%E0%A6%9C%E0%A7%81%E0%A6%B0"/>
    <meta property="og:site_name" content="Daily Janakantha"/>
    <meta property="article:published_time" content="2019-11-13T16:05:00+00:00"/>
    <meta property="og:title" content="সেলিম প্রধানের সাত দিনের রিমান্ড মঞ্জুর"/>
    <meta property="og:description" content="অনলাইন ডেস্ক ॥ অনলাইন ক্যাসিনোর মূল হোতা সেলিম প্রধানের সাত দিনের রিমান্ড মঞ্জুর করেছেন আদালত। অবৈধ সম্পদ অর্জনের অভিযোগে দুর্নীতি দমন কমিশনের (দুদক) এই মামলা দয়ের করে। আজ বুধবার শুনানি শেষে ঢাকার সিনিয়র স্পেশাল জজ কে এম ইমরুল কায়েস এ আদেশ দেন। এর আগে গত ..."/>
  </head>
  <body>
    <article>
      <h1>সেলিম প্রধানের সাত দিনের রিমান্ড মঞ্জুর</h1>
      <address>
        <time datetime="2019-11-13T16:05:00+00:00">13 Nov 2019, 16:05</time>
      </address>
      <figure>
        <img src="http://www.dailyjanakantha.com/files/201911/1573664647_39.jpg"/>
      </figure>
      <p>অনলাইন ডেস্ক ॥ অনলাইন ক্যাসিনোর মূল হোতা সেলিম প্রধানের সাত দিনের রিমান্ড মঞ্জুর করেছেন আদালত। অবৈধ সম্পদ অর্জনের অভিযোগে দুর্নীতি দমন কমিশনের (দুদক) এই মামলা দয়ের করে।</p>
      <p>আজ বুধবার শুনানি শেষে ঢাকার সিনিয়র স্পেশাল জজ কে এম ইমরুল কায়েস এ আদেশ দেন।</p>
      <p>এর আগে গত ৩১ অক্টোবর ঢাকা মহানগর দায়রা জজ আদালতে মামলার সুষ্ঠু তদন্তের জন্য সেলিম প্রধানকে ১০ দিনের রিমান্ডে নেওয়ার আবেদন করেন মামলার তদন্তকারী কর্মকর্তা। এরপর বিচারক রিমান্ডের আবেদনটি আসামির উপস্থিতিতে শুনানির জন্য ৩ নবেম্বর দিন ধার্য করেন।ওই দিন (৩ নবেম্বর) আসামি সেলিম প্রধান অসুস্থ থাকায় ফের শুনানির জন্য ১৩ নবেম্বর দিন ধার্য করেন।</p>
      <p>গত ২৭ অক্টোবর সেলিম প্রধানের বিরুদ্ধে ১২ কোটি ২৭ লাখ টাকা অবৈধ সম্পদ অর্জনের অভিযোগে মামলা করে দুদক।</p>
      <p>প্রসঙ্গত, গত ৩০ সেপ্টেম্বর থাই এয়ারওয়েজের টিজি-৩২২ নম্বর ফ্লাইট ছাড়ার আগ মুহূর্তে সেলিম প্রধানকে আটক করা হয়। পরদিন গুলশান থানায় তার বিরুদ্ধে মাদকদ্রব্য নিয়ন্ত্রণ ও মুদ্রাপাচার প্রতিরোধ আইনে দুটি মামলা দায়ের করে র‌্যাব।</p>
    </article>
  </body>
</html>