<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/shcho-treba-zrobiti-z-avtomobilem-pered-poholodannyam-4-lajfhaki-dlya-vodiyiv_n169510"/>
    <meta property="og:site_name" content="Радіо Максимум"/>
    <meta property="article:published_time" content="2019-11-13T16:15:00+00:00"/>
    <meta property="og:title" content="ЗАМІНИТИ ... КИЛИМКИ"/>
    <meta property="og:description" content="Зазвичай підготовка до зими у водіїв зводиться до заміни літніх шин на зимові. Однак цього недостатньо, щоб спокійно і без проблем зустріти похолодання. Розповідаємо, що потрібно зробити перед зимою, щоб машина не підкинула неприємні сюрпризи."/>
  </head>
  <body>
    <article>
      <h1>ЗАМІНИТИ ... КИЛИМКИ</h1>
      <address><time datetime="2019-11-13T16:15:00+00:00">13 Nov 2019, 16:15</time> by <a rel="author">Русінкевич Тетяна</a></address>
      <p>
        <b>Зазвичай підготовка до зими у водіїв зводиться до заміни літніх шин на зимові. Однак цього недостатньо, щоб спокійно і без проблем зустріти похолодання. Розповідаємо, що потрібно зробити перед зимою, щоб машина не підкинула неприємні сюрпризи.</b>
      </p>
      <p>Почнемо з простої, але корисної поради. Салонні килимки бажано замінити на ті, які мають високий борт. Інакше вода, що залишається від танучого снігу, буде потрапляти на оббивку підлоги. У результаті вона буде сирою, що з часом може призвести до корозії.</p>
      <p>Гумові килимки з високим бортом не дозволять воді потрапити на підлогу. А після нічної стоянки, коли скупчена на килимку вода замерзне і перетвориться в лід, його можна спокійно витрусити.</p>
      <figure>
        <img src="https://maximum.fm/uploads/640w_DIR/media_news/2019/11/5dcc13aaa0d53627773995.jpg"/>
      </figure>
      <related>
        <h4>ТЕСТ:</h4>
        <a href="https://maximum.fm/test-perevir-naskilki-dobre-ti-znayesh-pravila-dorozhnogo-ruhu_n169044"/>
      </related>
      <h3>ВИКОРИСТОВУЄМО ГАЛьмівнІ РІДИНИ І ТОСОЛ НЕ ЗА ПРИЗНАЧЕННЯМ</h3>
      <p>У мороз або після крижаного дощу гумові ущільнювачі примерзають до дверей, а при спробі відчинити двері "гумки" можна відірвати. Щоб цього не сталося, ущільнювачі потрібно змастити силіконовою змазкою або тонким шаром тосола. А серцевини замків можна захистити від замерзання, капнувши всередину трохи гальмівної рідини.</p>
      <h3>ПЕРЕВІРИТИ ПІЧКУ</h3>
      <p>Перед зимою перевірка обігрівача салону просто необхідна. Якщо з ним проблема, краще поїхати на сервіс і віддати певну суму за ремонт (нехай і немаленьку), ніж їздити в холодному салоні з замерзлими вікнами, ризикуючи потрапити в аварію або підхопити застуду. І те, й інше обійдеться набагато дорожче за обслуговування пічки.</p>
      <figure>
        <img src="https://maximum.fm/uploads/640w_DIR/media_news/2019/11/5dcc0dd519acf073252082.jpg"/>
      </figure>
      <h3>ЗАЗИРНУТИ ПІД КАПОТ</h3>
      <p>Важливо впевнитись, що під капотом немає патьоків моторної оливи, антифризу і гальмівної рідини. Також слід перевірити зарядку акумуляторної батареї і зарядити її при необхідності. Напруга АКБ повинна бути 12,5-12,7 Вольт.</p>
      <p>Клеми варто зачистити і змастити їх струмопровідною змазкою, щоб захистити від корозії. "Укутування" батареї так само допоможе їй повільніше розряджатися в мороз. Готові чохли можна купити в автомагазинах або ж зробити їх самостійно: наприклад, з голкопробивної повсті, склотканини або пінопласту.</p>
      <related>
        <h4>Читайте також:</h4>
        <a href="https://maximum.fm/v-odesi-bachili-unikalne-avto-za-miljon-dolariv_n169445"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/pogoda-v-ukrayini-14-listopada-silnij-viter-ta-doshchi-v-karpatah_n169521"/>
        <a href="https://maximum.fm/nazvano-najsportivnishu-spivachku-ukrayini-pikantni-foto-peremozhnici_n169525"/>
        <a href="https://maximum.fm/apple-predstavila-macbook-pro-16-harakteristiki-cina-ta-oglyad-novinki_n169529"/>
      </related>
    </article>
  </body>
</html>