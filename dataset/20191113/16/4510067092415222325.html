<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-49/de-vineri-pornesc-cursele-tramvaielor-pe-noua-linie-8-vezi-traseul-si-programul-152772.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-13T16:05:00+00:00"/>
    <meta property="og:title" content="De vineri pornesc tramvaiele pe noua linie 8. Vezi traseul şi programul!"/>
    <meta property="og:description" content="În scopul îmbunătăţirii serviciului de transport public de persoane cu tramvaie, începând cu data de 15 noiembrie 2019, se înfiinţează linia 8 de tramvai. Traseul liniei 8, prezentat în schiţa de mai jos, va uni, fără transbordare, zonele: Ioşia, Calea Aradului, Splaiul Crişanei, Decebal-Dacia, Olosig şi Rogerius. "/>
  </head>
  <body>
    <article>
      <h1>De vineri pornesc tramvaiele pe noua linie 8. Vezi traseul şi programul!</h1>
      <address>
        <time datetime="2019-11-13T16:05:00+00:00">13 Nov 2019, 16:05</time>
      </address>
      <figure>
        <img src="https://cdn.ebihoreanul.ro/static/gallery_big/tramvaisecondhand13112019.jpg"/>
        <figcaption>(foto: arhivă)</figcaption>
      </figure>
      <p>În scopul îmbunătăţirii serviciului de transport public de persoane cu tramvaie, începând cu data de 15 noiembrie 2019, se <a href="https://www.ebihoreanul.ro/stiri/ultima-or-31-48/o-nou-linie-de-tramvai-n-ora-ordenii-vor-putea-circula-din-rogerius-n-ioia-pe-linia-8-152421.html">înfiinţează</a> linia 8 de tramvai. </p>
      <p>Traseul liniei 8, prezentat în schiţa de mai jos, va uni, fără transbordare, zonele: Ioşia, Calea Aradului, Splaiul Crişanei, Decebal-Dacia, Olosig şi Rogerius. </p>
      <p>Traseul este următorul: Lipovei (staţie cap linie Ioşia) - Aviatorilor - Calea Aradului - b-dul Decebal - Eroul Necunoscut - Corneliu Coposu - Transilvaniei - Bdul Dacia (staţie cap linie Pod CFR) şi retur pe acelaşi traseu.</p>
      <p>În zilele lucrătoare cu şcoală, pe linia 8, între orele 5:00 şi 21:00, tramvaiele vor circula la intervale de succedare de 20 minute şi de 30 minute în afara acestui interval.</p>
      <p>În zilele de sâmbătă, duminică şi sărbători legale, pe această linie, tramvaiele vor circula la intervale de succedare de 30 minute.</p>
      <figure>
        <img src="https://www.ebihoreanul.ro/user_files/hartatraseulinia8bun.jpg"/>
      </figure>
    </article>
  </body>
</html>