<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903635/bayat-eist-nu-al-plekje-op-voor-charleroi-in-beneliga-dan-is-dat-onvermijdelijk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T16:51:00+00:00"/>
    <meta property="og:title" content="Bayat eist nu al plekje op voor Charleroi in BeNeLiga: &quot;Dan is dat onvermijdelijk&quot;"/>
    <meta property="og:description" content="De laatste dagen is het stof rond de mogelijke invoering van een BeNeLiga weer wat gaan liggen, maar Mehdi Bayat brengt daar woensdag verandering in. De voorzitter van Sporting Charleroi én de Belgische voetbalbond eist meteen een plekje op voor zijn club."/>
  </head>
  <body>
    <article>
      <h1>Bayat eist nu al plekje op voor Charleroi in BeNeLiga: "Dan is dat onvermijdelijk"</h1>
      <address>
        <time datetime="2019-11-13T16:51:00+00:00">13 Nov 2019, 16:51</time>
      </address>
      <p>
        <b>De laatste dagen is het stof rond de mogelijke invoering van een BeNeLiga weer wat gaan liggen, maar Mehdi Bayat brengt daar woensdag verandering in. De voorzitter van Sporting Charleroi én de Belgische voetbalbond eist meteen een plekje op voor zijn club.</b>
      </p>
      <p>"De initiatiefnemers van deze hypothetische competitie kondigden aan dat er plaats zou zijn voor acht Belgische clubs. Dan is het onvermijdelijk dat Charleroi erbij zou zijn", windt Bayat er geen drukjes om bij <i>Sport/Voetbalmagazine</i>. "Maar heeft een club als Charleroi zin om mee te draaien in zo'n competitie?"</p>
      <aside>Lees meer<br/><a href="https://www.voetbalprimeur.be/nieuws/903627/emotionele-getuigenis-over-racisme-ik-draag-nog-veel-rancune-en-haat-met-me-mee-.html?itm_source=www.voetbalprimeur.be&amp;itm_medium=highlighted-content">Mununga komt fel getuigen: "Racistische spreekkoren, dat is pure verkrachting"</a></aside>
      <p>"Over een onderwerp praten dat nog niet verder is geraakt dan de theorie is tijdverlies", wil Bayat toch niet te veel in zijn kaarten laten kijken. "Laat het mij zo stellen: ik zal de BeNeLiga steunen op voorwaarde dat het geen enkele club verweesd achterlaat. Ik moet erover waken dat mensen die iets in beweging zetten niet te veel schade aanrichten. En ik moet een compromis zoeken waarbij niemand aan zijn lot wordt overgelaten."</p>
      <aside>Lees meer<br/><a href="https://www.voetbalprimeur.be/nieuws/900495/mehdi-verdedigt-broer-mogi-bayat-nog-altijd-onschuldig-tot-tegendeel-bewezen-is-.html?itm_source=www.voetbalprimeur.be&amp;itm_medium=highlighted-content">Mehdi verdedigt broer Mogi Bayat: “Nog altijd onschuldig tot tegendeel bewezen is”</a></aside>
      <p>De vrees leeft voornamelijk dat enkel de clubs die uiteindelijk in de BeNeLiga zullen geraken, kunnen profiteren van de financiële winst die zo'n competitie zal opleveren. Voor de andere Belgische profclubs zou de invoering van een BeNeLiga dramatische gevolgen kunnen hebben.</p>
    </article>
  </body>
</html>