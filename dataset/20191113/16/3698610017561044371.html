<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/kolomoyskiy-i-bogolyubov-splatili-privatbanku-sudovi-vitrati-za-londonskim-arbitrazhem-329537_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T16:35:00+00:00"/>
    <meta property="og:title" content="Коломойський і Боголюбов сплатили Приватбанку судові витрати за Лондонським арбітражем"/>
    <meta property="og:description" content="Банку виплачено понад 10 млн фунтів."/>
  </head>
  <body>
    <article>
      <h1>Коломойський і Боголюбов сплатили Приватбанку судові витрати за Лондонським арбітражем</h1>
      <h2>Банку виплачено понад 10 млн фунтів.</h2>
      <address>
        <time datetime="2019-11-13T16:35:00+00:00">13 Nov 2019, 16:35</time>
      </address>
      <p>Екс-власники Приватбанку Ігор Коломойський і Геннадій Боголюбов, а також компанії, які пов'язані з ними, виплатили банку понад 10 млн фунтів <b><a href="https://dt.ua/ECONOMICS/apelyaciyniy-sud-londona-zobov-yazav-kolomoyskogo-ta-bogolyubova-splatiti-vitrati-privatbanku-327106_.html">стерлінгів судових витрат за рішенням Апеляційного суду Лондона</a></b>. Про це повідомила прес-служба фінустанови.</p>
      <p>"За рішенням Апеляційного суду від 15 жовтня 2019 року, який підтвердив наявність юрисдикції англійського суду розглядати позов Приватбанку щодо шахрайства, вчиненого за попередньою змовою осіб, проти пана Ігоря Коломойського і Геннадія Боголюбова, банк підтверджує, що відповідачі сплатили понад 10 млн фунтів стерлінгів витрат щодо слухання суду першої інстанції у Високому суді Лондона в 2018 році і слухання апеляційної інстанції в Лондоні раніше в цьому році", - зазначено в повідомленні.</p>
      <p>Однак не всі відповідачі виявилися дисциплінованими.</p>
      <p>"У той час як пан пан Коломойський і Боголюбов виплатили свою частину зобов'язань, шість корпоративних відповідачів оплатили лише частину зобов'язань та подали клопотання до суду з вимогою надати більше часу для сплати залишку", - повідомили в Приватбанку.</p>
      <p>Наголошується, що мова йде про англійські компанії і фірми, зареєстровані на Британських Віргінських островах, які є підставними і контролюються Коломойським і Боголюбовим.</p>
      <p>Нагадаємо, що <b><a href="https://zn.ua/ECONOMICS/privatbank-vyigral-apellyaciyu-v-londonskom-sude-v-dele-protiv-eks-vladelcev-332701_.html">Апеляційний суд Англії та Уельсу став на бік Приватбанку</a></b> у справі проти колишніх власників Ігоря Коломойського і Геннадія Боголюбова. Таким чином, всесвітньої арешт, накладений на активи олігархів, збережеться.</p>
      <p>8 жовтня, Госпсуд в закритому режимі завершив розгляд зустрічного позову Приватбанку по цій справі і призначив судові дебати між сторонами конфлікту на 17 жовтня. Таким чином, рішення у справі поки немає.</p>
      <p>21 грудня 2016 року <b><a href="https://zn.ua/ECONOMICS/privatbank-oficialno-stal-gosudarstvennym-233971_.html">"Приватбанк" перейшов у державну власність</a>.</b> Держава отримала 100% в його капіталі, фінустанову було докапитализировано на суму 116,8 млрд грн. В кінці червня 2017 року Кабмін вирішив докапіталізувати банк ще на 38,5 млрд гривень на підставі пропозицій НБУ та висновку незалежного аудитора - компанії EY.</p>
      <p>Сьогодні суди різних інстанцій<b> <a href="https://dt.ua/ECONOMICS/v-sudah-znahoditsya-blizko-238-tisyach-sprav-po-privatbanku-finustanova-313782_.html">розглядають сотні проваджень, пов'язаних із "Приватбанком".</a></b></p>
      <p>Докладніше читайте в статті Юлії Самаєвої <b>"<a href="https://dt.ua/internal/shema-optima-313836_.html">Схема Optima</a>"</b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>