<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/karvahal-predpochitam-barselona-da-otpadne-v-grupite-na-shampionska-liga-1405919.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T16:49:00+00:00"/>
    <meta property="og:title" content="Карвахал: Предпочитам Барселона да отпадне в групите на Шампионска лига"/>
    <meta property="og:description" content="Испанският защитник на Реал Мадрид Даниел Карвахал направи интересно изказване, което надали изненадва някого Карвахал заяви, че иска вечният враг на Реал Барселона да отпадне още в груповата фаза на Шампионската лига"/>
  </head>
  <body>
    <article>
      <h1>Карвахал: Предпочитам Барселона да отпадне в групите на Шампионска лига</h1>
      <address><time datetime="2019-11-13T16:49:00+00:00">13 Nov 2019, 16:49</time> by <a rel="author">Sportlive.bg</a></address>
      <p>Испанският защитник на Реал Мадрид <a href="https://www.sportlive.bg/tags/46034">Даниел Карвахал</a> направи интересно изказване, което надали изненадва някого. Карвахал заяви, че иска вечният враг на Реал Барселона да отпадне още в груповата фаза на <a href="https://www.sportlive.bg/tags/3387">Шампионската лига</a>. 27-годишният бек смята, че ще е доста по-лесно за „белия балет“ да спечели трофея, ако „каталунците“ напуснат турнира още на този етап.</p>
      <p><a href="https://www.sportlive.bg/tags/2223">Барселона</a> заемат първото място в група F в Шампионската лига, като са точка пред Борусия Дортмунд и четири пред Интер. В двете си срещи до края „Блауграна“ са домакини на Дортмунд, след което гостуват на „нерадзурите“ в Милано. При победа в една от двете срещи, „каталунците“ със сигурност ще продължат напред. „Няма да лъжа, предпочитам да отпаднат. Искам да губят и в Ла Лига, те са най-големият ни опонент и ще бъде по-добре за нас, ако не са в турнира“ заяви Карвахал.</p>
      <p><a href="https://www.sportlive.bg/tags/3457">Реал Мадрид</a> също започнаха трудно участието си в груповата фаза на турнира. „Кралският клуб“ записа само точка в първите си два мача в турнира, но след два успеха срещу Галатасарай изглежда като фаворит за излизане от групата. В следващия мач от Шампионската лига Карвахал и компания са домакини на Пари Сен Жермен. <i><a href="https://www.sportlive.bg/worldfootball/spain/Obqviha-oficialno-data-i-chasa-na-El-Klasiko-1405903.html">А ето кога двата тима ще играят първото Ел Класико за сезона.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/spain/As-na-Real-Madrid-otnovo-grabna-zlatna-individualna-nagrada-1405719.html"/>
        <a href="https://www.sportlive.bg/worldfootball/france/Ot-PSZh-iskat-zvezda-na-Barselona-za-zamestnik-na-Mbape-1405615.html"/>
        <a href="https://www.sportlive.bg/worldfootball/spain/Mesi-s-poveche-golove-ot-prqk-svobodni-ot-Yuventus-i-Real-Madrid-1405572.html"/>
        <a href="https://www.sportlive.bg/worldfootball/spain/Plyusove-i-minusi-na-evolyuciqta-v-Superkupata-na-Ispaniq-1405498.html"/>
        <a href="https://www.sportlive.bg/worldfootball/spain/Tyzhno-Legendarniqt-golmajstor-ot-Asturiq-slozhi-kraj-na-brilqntnata-si-kariera-1405696.html"/>
      </related>
    </article>
  </body>
</html>