<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/eventi/percorsi-in-irpinia-peppe-servillo-solis-string-quartet.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-13T16:50:00+00:00"/>
    <meta property="og:title" content="Percorsi in Irpinia, arte, natura e cultura: Peppe Servillo e Solis String Quartet ad Avellino"/>
    <meta property="og:description" content="E’ in programma venerdì prossimo, 15 novembre, alle ore 21.00 presso l’auditorium del Conservatorio “Domenico Cimarosa” di Avellino, il concerto di Peppe Servillo con i Solis String Quartet."/>
  </head>
  <body>
    <article>
      <h1>Percorsi in Irpinia, arte, natura e cultura: Peppe Servillo e Solis String Quartet ad Avellino</h1>
      <address><time datetime="2019-11-13T16:50:00+00:00">13 Nov 2019, 16:50</time> by <a rel="author">Redazione</a></address>
      <ul>
        <li><b>Quando</b> <br/>Dal 15/11/2019 al 15/11/2019</li>
      </ul>
      <p>E’ in programma venerdì prossimo, 15 novembre, alle ore 21.00 presso l’auditorium del Conservatorio “Domenico Cimarosa” di Avellino, il concerto di Peppe Servillo con i Solis String Quartet.</p>
      <p>La serata rientra nel più ampio progetto “Percorsi in Irpinia” della Provincia di Avellino, guidata dal Presidente Domenico Biancardi, che dall’estate sta animando diversi comuni irpini con numerosi e appuntamenti. Come per le altre iniziative anche venerdì l’ingresso sarà gratuito. Con “Presentimento”, questo il nome dello spettacolo, Peppe Servillo, accompagnato dai Solis String Quartet, propone un suo percorso intenso nella canzone d’autore.</p>
      <p>Da Gil a Viviani, da E.A. Mario a Cioffi/Pisano, da Scalinatella a Mmiez'o grano a M'aggia curà, la lista di autori e canzoni testimonia l’entità di uno spettacolo, sempre in bilico tra musica e teatro.</p>
      <p>L’ingresso è gratuito fino a esaurimento posti. E’ possibile ritirare l’invito venerdì 15 dalle 11.00 alle 12.00 presso Palazzo Caracciolo e dalle 17.00 alle 19.00 presso l’auditorium del Conservatorio.</p>
    </article>
  </body>
</html>