<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903658/cobbaut-geeft-toe-ik-had-mijn-selectie-voor-de-rode-duivels-nooit-zien-aankomen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T20:46:00+00:00"/>
    <meta property="og:title" content="Cobbaut na selectie Rode Duivels: “Het is heel snel gegaan voor mij”"/>
    <meta property="og:description" content="Elias Cobbaut zit bij de selectie van de Rode Duivels. De keuze van bondscoach Roberto Martinez kwam als een grote verrassing, ook bij de verdediger van RSC Anderlecht zelf."/>
  </head>
  <body>
    <article>
      <h1>Cobbaut na selectie Rode Duivels: “Het is heel snel gegaan voor mij”</h1>
      <address>
        <time datetime="2019-11-13T20:46:00+00:00">13 Nov 2019, 20:46</time>
      </address>
      <p>
        <b>Elias Cobbaut zit bij de selectie van de Rode Duivels. De keuze van bondscoach Roberto Martinez kwam als een grote verrassing, ook bij de verdediger van RSC Anderlecht zelf.</b>
      </p>
      <p>"Ik besef het nog niet helemaal", wordt Cobbaut geciteerd door <a href="https://sporza.be/nl/2019/11/13/rd-cobbaut/"><i>Sporza</i></a>. "Dit is wel als een eerste schooldag. Je bent wel nerveus voor je nieuwe omgeving. Maar een voetballer moet zijn zenuwen onder controle krijgen."</p>
      <p>"Ik denk dat de mensen rond mij het meer beseffen dan ik”, gaat Cobbaut verder. “Ik was zelf ook wel geschrokken van het nieuws. Ik had met mijn vriendin een weekendje Amsterdam gepland, maar dat hebben we dus afgezegd. Ik had mijn selectie totaal niet zien aankomen."</p>
      <p>Martinez heeft linksvoetige verdedigers nodig. "Ik zal vooral genieten op training en probeer zo veel mogelijk op te pikken voor de toekomst. Ik kijk naar hoe de anderen trainen en leven en wil zo veel mogelijk leren. Het is een kans en daar ben ik heel blij mee.”</p>
      <p><b>Speelminuten?</b><br/>“Je kunt wel zeggen dat het heel snel is gegaan voor mij. Het is heel fijn, maar ik moet met mijn voeten op de grond blijven en moet blijven werken. En ik moet ervoor zorgen dat deze opportuniteit nog meerdere keren kan voorvallen." Vertonghen en Vermaelen kampen met blessures, speelkansen zitten er dus zeker in. "Wie weet. Het zou mooi zijn als ik een minuut of 30 seconden kan spelen."</p>
      <aside>Lees meer<br/><a href="https://www.voetbalprimeur.be/nieuws/903646/zenuwen-sloegen-toe-bij-cobbaut-na-selectie-voor-duivels-dat-lukt-toen-niet-.html?itm_source=www.voetbalprimeur.be&amp;itm_medium=highlighted-content">Zenuwen sloegen toe bij Cobbaut na selectie voor Duivels: "Dat lukt toen niet"</a></aside>
    </article>
  </body>
</html>