<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547173.html/%D8%A2%DB%8C%D8%AA-%D8%A7%D9%84%D9%84%D9%87-%D8%B9%D9%84%D9%88%DB%8C-%DA%AF%D8%B1%DA%AF%D8%A7%D9%86%DB%8C--%D9%86%D9%85%DB%8C-%D8%AA%D9%88%D8%A7%D9%86%D9%85-%D8%A7%D8%B2-%DA%A9%D9%86%D8%A7%D8%B1-%D9%85%D8%B4%DA%A9%D9%84%D8%A7%D8%AA-%D9%85%D8%B1%D8%AF%D9%85-%D8%A8%DB%8C-%D8%AA%D9%81%D8%A7%D9%88%D8%AA-%D8%B9%D8%A8%D9%88%D8%B1-%DA%A9%D9%86%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T20:46:00+00:00"/>
    <meta property="og:title" content="آیت‌الله علوی گرگانی: نمی‌توانم از کنار مشکلات مردم بی‌تفاوت عبور کنم"/>
    <meta property="og:description" content="مرجع تقلید شیعیان گفت: اینکه برخی مردم نیازمند هستند و توانایی خرید مایحتاج زندگی خود را ندارند زجرم می‌دهد و نمی‌توانم بی‌تفاوت از کنار آن عبور کنم."/>
  </head>
  <body>
    <article>
      <h1>آیت‌الله علوی گرگانی: نمی‌توانم از کنار مشکلات مردم بی‌تفاوت عبور کنم</h1>
      <address>
        <time datetime="2019-11-13T20:46:00+00:00">13 Nov 2019, 20:46</time>
      </address>
      <p>مرجع تقلید شیعیان گفت: اینکه برخی مردم نیازمند هستند و توانایی خرید مایحتاج زندگی خود را ندارند زجرم می‌دهد و نمی‌توانم بی‌تفاوت از کنار آن عبور کنم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ ،آیت‌الله علوی گرگانی مرجع تقلید شیعیان در دیدار رئیس تعزیرات حکومتی تهران که در دفتر معظم له برگزار شد، اظهار داشت:سازمان تعزیرات بسیار مهم است و نقش مؤثری در کشور دارد.</p>
      <p>وی افزود: در شرایط فعلی کشور وظیفه سازمان تعزیرات بیش از گذشته است، عامه مردم به قانون پایبند بوده و عمل می‌کنند ولی برخی افراد  سودجو در کشور به دنبال رسیدن به اهداف خود هستند.</p>
      <p>مرجع تقلید شیعیان تصریح کرد: برخی افراد سودجو در کشور تنها به فکر خودشان هستند و با سوءاستفاده برای رسیدن به اهداف خود تلاش می‌کنند، باید کشور به‌گونه‌ای اداره شود که مردم گرسنه نمانده و مشکلات کشور رفع شود.</p>
      <p>استاد سطوح عالی حوزه علمیه تصریح کرد:نمی‌خواهم بگویم که تحریم اثری ندارد ولی این‌گونه نیست که همه مشکلات را سر تحریم بشکنیم، وزیران دولت در دفتر ما حضور پیدا کردند و نسبت به رفع مشکلات جامعه به آن‌ها تذکر دادیم ولی گاهی توجهی نمی‌شود.</p>
      <p>آیت‌الله علوی گرگانی با تأکید بر اینکه از مسئولان تقاضا می‌کنیم به مشکلات مردم توجه کنند،عنوان کرد: گزارش‌هایی به بنده رسیده که واقعاً تأسف‌برانگیز است، برخی مردم نمی‌توانند شیر برای نوزاد خود تهیه کنند و واقعاً دل انسان می‌سوزد و زجرآور است.</p>
      <p>وی خاطرنشان کرد:اینکه برخی مردم نیازمند هستند و توانایی خرید مایحتاج زندگی خود را نداشته و گرسنه هستند زجرمان می‌دهد و نمی‌توانم بی‌تفاوت از کنار آن عبور کنم.</p>
      <p>انتهای پیام</p>
    </article>
  </body>
</html>