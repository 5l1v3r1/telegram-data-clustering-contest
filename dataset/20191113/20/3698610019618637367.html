<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/sud-prodovzhiv-aresht-mineru-mostu-metro-na-dva-misyaci-329564_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T20:02:00+00:00"/>
    <meta property="og:title" content="Суд продовжив арешт &quot;мінеру&quot; мосту Метро на два місяці"/>
    <meta property="og:description" content="За Белька досі ніхто не вніс заставу."/>
  </head>
  <body>
    <article>
      <h1>Суд продовжив арешт "мінеру" мосту Метро на два місяці</h1>
      <h2>За Белька досі ніхто не вніс заставу.</h2>
      <address>
        <time datetime="2019-11-13T20:02:00+00:00">13 Nov 2019, 20:02</time>
      </address>
      <p>Ветерану ООС Олексію Бельку, який 18 вересня <b><a href="https://dt.ua/UKRAINE/mineru-mostu-metro-u-kiyevi-ogolosili-pidozru-324031_.html">захопив столичний міст Метро</a></b>, продовжили запобіжний захід у вигляді утримання під вартою на два місяці. Таке рішення на засіданні в середу, 13 листопада, прийняв Дніпровський районний суд Києва, повідомляє прес-служба столичної прокуратури.</p>
      <p>Підозрюваний перебуватиме під вартою до 12 січня 2020 року. У прокуратурі зазначили, що підозрюваний може вийти під заставу в розмірі 288 тисяч гривень, проте станом на 13 листопада застави не була внесена.</p>
      <p>Зазначимо, Бельку інкримінують "завідомо неправдиве повідомлення про загрозу безпеки громадян, підготовку вибуху, що спричинило тяжкі наслідки" та "хуліганство із застосуванням вогнепальної зброї" КК України.</p>
      <p>20 вересня Дніпровський райсуд Києва <b><a href="https://dt.ua/UKRAINE/minera-kiyivskogo-mostu-metro-belka-zaareshtuvali-na-60-dib-324131_.html">обрав чоловікові запобіжний захід</a></b> у вигляді арешту на 60 діб. Глава МВС Арсен <b><a href="https://zn.ua/UKRAINE/minera-mosta-metro-hochet-vzyat-na-poruki-avakov-i-esche-dva-cheloveka-330459_.html">Аваков заявляв про готовність взяти Белька</a></b> на поруки і внести за нього заставу. Однак станом на 13 листопада заставу не внесено.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>