<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/glasba-in-film/clanek/glasbeniki-opozarjajo-da-je-prevec-razvez-247324"/>
    <meta property="og:site_name" content="Slovenske novice"/>
    <meta property="article:published_time" content="2019-11-13T20:44:00+00:00"/>
    <meta property="og:title" content="Glasbeniki opozarjajo, da je preveč razvez"/>
    <meta property="og:description" content="S pesmijo Lepa kot nekoč člani skupine Calypso dokazujejo, da niso zgolj bend za žur, temveč da se odlično znajdejo tudi v drugih žanrih. Prvič so namreč posneli balado z naslovom Lepa kot nek..."/>
  </head>
  <body>
    <article>
      <h1>Glasbeniki opozarjajo, da je preveč razvez</h1>
      <h2>Skupina Calypso bo prihodnje leto praznovala 20-letnico glasbenega delovanja. Znani so po številnih uspešnicah, prvič pa so posneli balado Lepa kot nekoč.</h2>
      <address><time datetime="2019-11-13T20:44:00+00:00">13 Nov 2019, 20:44</time> by <a rel="author">Mojca Marot</a></address>
      <slideshow>
        <figure>
          <img src="https://www.slovenskenovice.si/images/slike/2019/11/09/1609361.jpg"/>
          <figcaption>Skupina Calypso se pripravlja na 20-letnico z novo balado, s katero ljudem sporočajo, da je med partnerji premalo potrpežljivosti in zato preveč razvez.</figcaption>
        </figure>
        <figure>
          <img src="https://www.slovenskenovice.si/images/slike/2019/11/09/1609360.jpg"/>
          <figcaption>Utrinek s snemanja videospota FOTOGRAFIJI: OSEBNI ARHIV</figcaption>
        </figure>
      </slideshow>
      <p>S pesmijo Lepa kot nekoč člani skupine Calypso dokazujejo, da niso zgolj bend za žur, temveč da se odlično znajdejo tudi v drugih žanrih. Prvič so namreč posneli balado z naslovom Lepa kot nekoč, avtor glasbe in besedila je<b> Rok Lunaček</b>. Z njo se nameravajo predstaviti publiki tudi prihodnjega maja, ko v Komendi pripravljajo koncert ob 20-letnici delovanja. Tam pa ne bodo sami, pridružila se jim bo skupina Pop Design. Posebnost balade, za katero so z ambicioznim mladim<b> Luko Zailacom</b> v idiličnem okolju Završnice, primernem za sprehode in dejavnosti z družino in prijatelji, že posneli videospot, pa je vsebina pesmi. V njej namreč opozarjajo na prepogoste razhode partnerjev. V videospotu so zato predstavili ganljivo zgodbo družine, v kateri se partnerja, kljub otroku in lepim trenutkom, ki so jih preživeli skupaj, razvežeta. »Danes smo vsi preveč nepotrpežljivi, napeti, hiter tempo življenja in moderna tehnologija še otežujeta položaj. Večkrat bi se morali za trenutek ustaviti, zamisliti, biti hvaležni za ljudi, ki jih imamo ob sebi, in se znati tudi prilagoditi. Na koncu nam ostane le iskrena ljubezen med partnerjema, ki pa lahko premaga marsikatero oviro,« je povedal Domen, pevec skupine Calypso, ki na žurih igra raznovrstno, tako pop kot narodno-zabavno glasbo. <br/>Večkrat bi se morali za trenutek ustaviti in zamisliti.</p>
    </article>
  </body>
</html>