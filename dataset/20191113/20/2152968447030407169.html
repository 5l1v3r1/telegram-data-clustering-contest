<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/13/haznata-e-na-plius-kym-septemvri-no-i-razhodite-sa-poveche.429548"/>
    <meta property="og:site_name" content="Dnes.bg"/>
    <meta property="article:published_time" content="2019-11-13T20:15:00+00:00"/>
    <meta property="og:title" content="Хазната е на плюс към септември, но и разходите са повече"/>
    <meta property="og:description" content="Размерът на фискалния резерв е 10 млрд. лв. | Dnes.bg"/>
  </head>
  <body>
    <article>
      <h1>Хазната е на плюс към септември, но и разходите са повече</h1>
      <h2>Размерът на фискалния резерв е 10 млрд. лв.</h2>
      <address><time datetime="2019-11-13T20:15:00+00:00">13 Nov 2019, 20:15</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Бюджетното салдо на касова основа към септември е положително в размер на 1 264,5 млн. лв. (1,1 % от прогнозния БВП).</p>
      <p>То се формира от превишение на приходите над разходите по националния бюджет в размер на 1 205,7 млн. лв. и по европейските средства в размер на 58,8 млн. лева.</p>
      <p>Разходите по КФП (вкл. вноската на Република България в бюджета на ЕС) към септември 2019 г. възлизат на 31 533,4 млн. лв., което е 68,1 % от годишните разчети.</p>
      <p>Номиналното нарастване на разходите спрямо същия период на предходната година се дължи както на извършените разходи по бюджета на Министерството на отбраната за придобиване на нов тип боен самолет за Военновъздушните сили, така и на по-високия размер на разходите за персонал (увеличение с 10 на сто на средствата за заплати, възнаграждения и осигурителни вноски на заетите в бюджетния сектор и поредната стъпка на увеличение на възнагражденията в сектор "Образование") и др.</p>
      <p>Размерът на фискалния резерв към 30.09.2019 г. е 10,14 млрд. лв., в т.ч. 10,12 млрд. лв. депозити на фискалния резерв в БНБ и банки и 0,02 млрд. лв. вземания от фондовете на Европейския съюз за сертифицирани разходи, аванси и други.</p>
      <p> </p>
    </article>
  </body>
</html>