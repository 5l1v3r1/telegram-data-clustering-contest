<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/13/4-years-after-paris-attack-homage-to-the-victims-of-series-of-attacks"/>
    <meta property="og:site_name" content="euronews"/>
    <meta property="article:published_time" content="2019-11-13T20:25:09+00:00"/>
    <meta property="og:title" content="بزرگداشت یاد قربانیان حملات ۱۳ نوامبر ۲۰۱۵ پاریس"/>
    <meta property="og:description" content="استایوم فوتبال «استد دو فرانس»، تراس چند رستوران، سالن کنسرت و تئاتر بتکلان، مکانهایی بودند که روز ۱۳ نوامبر ۲۰۱۵ مورد حمله مهاجمان قرار گرفتند که در مجموع ۱۳۰ کشته و ۳۵۰ زخمی بر جای گذاشت."/>
  </head>
  <body>
    <article>
      <h1>بزرگداشت یاد قربانیان حملات ۱۳ نوامبر ۲۰۱۵ پاریس</h1>
      <address><time datetime="2019-11-13T20:25:09+00:00">13 Nov 2019, 20:25</time> by <a rel="author">یورونیوز فارسی </a></address>
      <p>چهار سال پس از مرگبارترین حملI تروریستی در پاریس، پایتخت فرانسه، روز چهارشنبه ۱۳ نوامبر مراسم گرامیداشت قربانیان این حملات که بیش از ۱۳۰ کشته و ۳۵۰ کشته برجای گذاشت، با حضور مقامات فرانسوی برگزار شد.</p>
      <p>استایوم فوتبال «استد دو فرانس»، تراس چند رستوران و سالن کنسرت و تئاتر بتکلان، مکانهایی بودند که روز ۱۳ نوامبر ۲۰۱۵ مورد حمله مهاجمان قرار گرفتند.</p>
      <p>روز چهارشنبه وزراری دادگستری و کشور به همراه شهردار پاریس به مکان‌هایی که مورد حمله قرار گرفته بود رفتند و از قربانیان این حملات یاد کردند.</p>
      <p>مراسم از ساعت ۹ صبح در «استد دو فرانسه» در منطقه «سن دونی» و با اهدای تاج گل و دقایقی سکوت برگزار شد. آنها سپس به پاریس رفتند و از تراس رستوران‌ها و بارهایی که مهاجمان به روی مردم آتش گشوده بودند و ۳۹ قربانی برجای گذاشت، دیدار کردند.</p>
      <p>آخرین مرحله از این بزرگداشت نیز در برابر سالن کنسرت بتکلان برگزار شد جایی که مهاجمان ۹۰ نفر از کسانی که برای شرکت در کنسرت یک گروه راک آمریکایی حضور یافته بودند را کشتند.</p>
      <p>امانوئل مکرون، رئیس جمهوری فرانسه با انتشار توئیتی درباره این حملات نوشت: «به یاد بیاورید، هرجا که بودید و هر کاری که می کردید. به یاد بیاوریم قولی را که به خودمان دادیم: متحد بمانیم تا کسانی که این اعمال را مرتکب شدند هرگز برنده نشوند. امروز، ۱۳ نوامبر و قربانیان آن روز را به یاد بیاوریم.»</p>
      <figure>
        <iframe data-src="https://twitter.com/euronewses/status/1194545233805099008" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>وزیر امور خارجه فرانسه در مصاحبه با «فرانس انتر» با اشاره به چهارمین سالگرد این حملات گفت که «تهدیدات تروریستی هنوز جدی است و باید همچنان هشیار بود».</p>
      <figure>
        <iframe data-src="https://twitter.com/euronewses/status/1194586620957274112" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>اکثر مهاجمان این حملات در روزهای بعدی شناسایی و در درگیری با پلیس کشته شدند. حملاتی که گروه داعش مسئولیت آنها را بر عهده گرفت. تحقیقات گسترده پلیس فرانسه درباره همدستان این حملات در ماه نوامبر به پایان می رسد و دادگاه متمهمان قرار است در سال ۲۰۲۱ برگزار شود.</p>
      <p>در مجموع ۱۴ نفر از جمله صلاح عبدالسلام، تنها عضو زنده مانده از مهاجمان ۱۳ نوامبر در بازداشت هستند. صلاح عبدالسلام از زمان بازداشت تاکنون سکوت کرده است.</p>
    </article>
  </body>
</html>