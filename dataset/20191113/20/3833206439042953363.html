<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/1300-stopani-na-domashni-kucheta-v-Plovdiv-ne-sa-si-zaplatili-godishnata-taksa-913651"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T20:55:00+00:00"/>
    <meta property="og:title" content="1300 стопани на домашни кучета в Пловдив не са си заплатили годишната такса"/>
    <meta property="og:description" content="1300 притежатели на домашни кучета, отглеждани в Пловдив, все още не са заплатили в съответната райо..."/>
  </head>
  <body>
    <article>
      <h1>1300 стопани на домашни кучета в Пловдив не са си заплатили годишната такса</h1>
      <address>
        <time datetime="2019-11-13T20:55:00+00:00">13 Nov 2019, 20:55</time>
      </address>
      <p>1300 притежатели на домашни кучета, отглеждани в Пловдив, все още не са заплатили в съответната районна администрация дължимите 30.00 лв. годишна такса за своя любимец. Това съобщиха от Общината. Една от категориите кучета, освободени от т.нар.“такса куче“, са кастрираните кучета. Средствата от тази такса се събират по реда на Закона за местни данъци и такси и се влагат обратно в дейности по реализиране на мероприятия за овладяване популацията на уличните кучета, както и за провеждане на редица кампании в полза на домашните животни в Пловдив.</p>
      <p>От Общината напомнят, че на 10-ти декември приключва кампанията за 2019-та година по подпомагане кастрацията на домашни кучета и котки. Не по-късно от тази дата, собствениците на домашни кучета и котки, които са получили талони за отстъпка от стойността на манипулацията "кастрация на куче/котка“, трябва да заявят и реализират самата манипулация. Партньори на Община Пловдив в тази инициатива са седем ветеринарни клиники, завършва "Фокус".</p>
    </article>
  </body>
</html>