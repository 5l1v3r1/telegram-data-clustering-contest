<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/svezho/plashat-s-ubiystvo-sina-na-golyama-zvezda_443075.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-13T20:11:00+00:00"/>
    <meta property="og:title" content="Плашат с убийство сина на голяма звезда"/>
    <meta property="og:description" content="Плюшченко и съпругата му подали сигнал в полицията"/>
  </head>
  <body>
    <article>
      <h1>Плашат с убийство сина на голяма звезда</h1>
      <h2>Плюшченко и съпругата му подали сигнал в полицията</h2>
      <address>
        <time datetime="2019-11-13T20:11:00+00:00">13 Nov 2019, 20:11</time>
      </address>
      <figure>
        <img src="https://static.blitz.bg/documents/thumbnails/sport/780/201911/15736445865.jpg"/>
      </figure>
      <p>Двукратният олимпийски шампион по фигурно пързаляне Евгений Плюшченко и съпругата му Яна Рудовская се подали сигнал в полицията, че към сина им Александър е заплашен с убийство.</p>
      <p>Според информация на „РЕН ТВ“, заканите към шестгодишното момче са пратени чрез социалните мрежи. Подробности по случая не са известни. Властите извършват проверка. Синът на легендарния фигурист има над 300 000 последователи в „Инстаграм“, въпреки крехката си възраст.</p>
      <p>„Да, вярно е! Има такъв случай“, потвърди Плюшченко пред телевизията, но не пожела да разкрива подробности.</p>
      <p>През август Александър Плюшченко претърпя тежка контузия по време на тренировка по фигурно пързаляне. При изпълнение на двоен ритбергер той не успя да запази равновесие, падна лошо и си сцепи брадичката. Заради травмата малчуганът по спешност беше приет в болница, за да бъде зашита раната.</p>
      <p>Евгений Плюшченко има два златни и два сребърни олимпийски медала. Той е трикратен световен и седемкратен европейски шампион. Съпругата му Яна Рудковская работи като продуцент. От първата си съпруга Мария Ермак легендарният фигурист има още един син – Егор, който носи фамилията на майка си.</p>
      <figure>
        <img src="http://static.blitz.bg/documents/editor/1573644655a3c04f.jpg"/>
      </figure>
    </article>
  </body>
</html>