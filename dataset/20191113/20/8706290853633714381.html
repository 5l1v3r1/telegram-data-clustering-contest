<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/international/684103/poiniko-adikima-to-upskirting-sti-germania"/>
    <meta property="og:site_name" content="enikos.gr"/>
    <meta property="article:published_time" content="2019-11-13T20:36:00+00:00"/>
    <meta property="og:title" content="Ποινικό αδίκημα το upskirting στη Γερμανία"/>
    <meta property="og:description" content="Αυστηροποιείται το νομοθετικό πλαίσιο για όσους φωτογραφίζουν κάτω από φούστες και διανέμουν το υλικό χωρίς συναίνεση..."/>
  </head>
  <body>
    <article>
      <h1>Ποινικό αδίκημα το upskirting στη Γερμανία</h1>
      <address>
        <time datetime="2019-11-13T20:36:00+00:00">13 Nov 2019, 20:36</time>
      </address>
      <p>Η ομοσπονδιακή κυβέρνηση της<a href="https://www.enikos.gr/international/683943/titloi-telous-kai-gia-ti-germaniki-thomas-cook-akyronei-ola-ta-pr"> Γερμανίας</a> αποφάσισε να αυστηροποιήσει το νομοθετικό πλαίσιο και να κάνει ποινικό αδίκημα το "upskirting", δηλαδή τη συνήθεια κάποιων να βγάζουν <a href="https://www.enikos.gr/society/683344/photografies-apo-ta-evrimata-stin-asoee-video-ntokoumento-apo-tin">φωτογραφίες</a> κάτω από φούστες ή από απόκρυφα σημεία χωρίς συναίνεση. Επίσης, ποινικό θα θεωρείται πλέον να φωτογραφίζει κάποιος θύματα δυστυχημάτων.</p>
      <p>Το σχέδιο νόμου παρουσιάστηκε την Τετάρτη, ενώ απαιτείται η κοινοβουλευτική έγκριση ώστε να γίνει νόμος κράτους και να καταστεί έτσι ποινικό αδίκημα να βγάζει κάποιος και να διανέμει τέτοιες φωτογραφίες.</p>
      <p>Η Γερμανία ακολουθεί στην απόφαση αυτή την αντίστοιχη που ελήφθη στη Βρετανία και την Ουαλία όπου θεωρούνται παράνομες, πλέον, οι φωτογραφίες "upskirting".</p>
      <p>Επιπλέον, παράνομες θεωρούνται οι φωτογραφίες που απεικονίζουν έναν νεκρό με φριχτό, προσβλητικό τρόπο. Μία τέτοια πράξη θα τιμωρείται με δύο χρόνια φυλάκιση.</p>
      <p>Η υπουργός Δικαιοσύνης Κριστίν Λάμπρεχτ, μιλώντας στο ARD, είπε ότι "πρέπει να σώσουμε τους συγγενείς από επιπλέον πόνο από τη διανομή των νεκρών αγαπημένων τους να διανέμονται παντού" και πως "πρέπει να αυστηροποιήσουμε το νομοθετικό πλαίσιο". Σχετικά με το "upskirting" η υπουργός είπε στη "Neue Osnabrucker Zeitung: "Είναι κάτι ταπεινωτικό και επώδυνο. Πλήττει τις γυναίκες πολύ όταν τις αντιμετωπίζουν σαν αντικείμενα".</p>
      <p>Στη διάρκεια συνέντευξης Τύπου, ο εκπρόσωπος Τύπου της γερμανικής κυβέρνησης Στέφεν Ζάιμπερτ τόνισε πως: "Η παραγωγή φωτογραφιών και βίντεο, που εικονίζουν απόκρυφα σημεία άλλων προσώπων, τα οποία φωτογραφήθηκαν ή βιντεοσκοπήθηκαν, χωρίς την άδειά τους, κάτω από τα ρούχα τους θα αποτελεί ποινικό αδίκημα".</p>
      <p>Το φαινόμενο της φωτογραφίας κάτω από φούστες δεν περιλαμβανόταν στον ποινικό κώδικα μέχρι σήμερα γιατί οι γυναίκες συνήθως δεν αντιλαμβάνονταν τη στιγμή που τις φωτογράφιζαν και ο δράστης δεν τις άγγιζε. Μέχρι στιγμής το upskirting θεωρείτο πλημμέλημα και ο δράστης τιμωρείτο μόνο αν ο δράστης άγγιζε το θύμα ή το προσέβαλε και το ταπείνωνε.</p>
      <p>Πηγή: Zeit.de, Associated Press</p>
      <related>
        <h4>σχετικά άρθρα</h4>
        <a href="http://www.enikos.gr/international/683943/titloi-telous-kai-gia-ti-germaniki-thomas-cook-akyronei-ola-ta-pr%0A%20%20%20%20%0A"/>
        <a href="http://www.enikos.gr/international/683836/proin-germanos-presvis-stin-ellada-to-verolino-den-prokeitai-na-p%0A%20%20%20%20%0A"/>
        <a href="http://www.enikos.gr/international/683655/germania-i-symfonia-gia-ti-vasiki-syntaxi-apomakrynei-tis-ekloges%0A%20%20%20%20%0A"/>
        <a href="http://www.enikos.gr/international/683226/i-exomologisi-tis-merkel-gia-ti-zoi-tis-stin-anatoliki-germania%0A%20%20%20%20%0A"/>
        <a href="http://www.enikos.gr/international/682908/ti-ekane-i-merkel-ti-nychta-tis-ptosis-tou-teichous-tou-verolinou%0A%20%20%20%20%0A"/>
        <a href="http://www.enikos.gr/international/682765/i-nychta-pou-allaxe-i-istoria-30-chronia-apo-tin-ptosi-tou-teicho%0A%20%20%20%20%0A"/>
        <a href="http://www.enikos.gr/international/683107/ekrixi-se-orycheio-sti-germania-diasothikan-oi-35-ergates-pou-eic%0A%20%20%20%20%0A"/>
        <a href="http://www.enikos.gr/international/683054/ekrixi-se-orycheio-sti-germania-anafores-gia-pagidevmenous-ergate%0A%20%20%20%20%0A"/>
        <a href="http://www.enikos.gr/international/682888/germanos-politikos-katerrefse-kata-ti-diarkeia-tis-omilias-tou-vi%0A%20%20%20%20%0A"/>
      </related>
    </article>
  </body>
</html>