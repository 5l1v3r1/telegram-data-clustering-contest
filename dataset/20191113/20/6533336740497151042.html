<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/avventure-matteo-mara-carfagna-ha-deciso-vuole-fare-gruppi-218966.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-13T20:14:37+00:00"/>
    <meta property="og:title" content="Ultime dal fortino renziano: matteuccio spera ardentemente che i nuovi sondaggi arrivino a…"/>
    <meta property="og:description" content="LE AVVENTURE DI MATTEO E MARA - LA CARFAGNA HA DECISO: VUOLE FARE I GRUPPI AUTONOMI FUORI DA FORZA ITALIA MENTRE RENZI ARDENTEMENTE SPERA CHE I NUOVI SONDAGGI DIANO LA SUA ITALIA VIVA SOPRA IL 6%, MIRANDO AL 10% ENTRO LA PRIMAVERA, PER DIMOSTRARE DI NON ESSERE ANDATO IN BAMBOLA TRA DUELLI TV E INTERVISTE CONCESSE PURE AL CITOFONO DELLA VICINA DI CASA - L'OBIETTIVO DEI DUE È DI EVITARE IL VOTO ANTICIPATO..."/>
  </head>
  <body>
    <article>
      <h1>Ultime dal fortino renziano: matteuccio spera ardentemente che i nuovi sondaggi arrivino a…</h1>
      <address>
        <time datetime="2019-11-13T20:14:37+00:00">13 Nov 2019, 20:14</time>
      </address>
      <p>
        <b>LE AVVENTURE DI MATTEO E MARA - LA CARFAGNA HA DECISO: VUOLE FARE I GRUPPI AUTONOMI FUORI DA FORZA ITALIA MENTRE RENZI ARDENTEMENTE SPERA CHE I NUOVI SONDAGGI DIANO LA SUA ITALIA VIVA SOPRA IL 6%, MIRANDO AL 10% ENTRO LA PRIMAVERA, PER DIMOSTRARE DI NON ESSERE ANDATO IN BAMBOLA TRA DUELLI TV E INTERVISTE CONCESSE PURE AL CITOFONO DELLA VICINA DI CASA - L'OBIETTIVO DEI DUE È DI EVITARE IL VOTO ANTICIPATO...</b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-255391/774385.htm">
          <img src="https://cdn-static.dagospia.com/img/foto/03-2016/carfagna-renzi-774385.jpg"/>
        </a>
        <figcaption>CARFAGNA RENZI</figcaption>
      </figure>
      <p>
        <b>DAGONEWS</b>
      </p>
      <p>Ultime dal fortino renziano: Matteuccio spera ardentemente che i nuovi sondaggi diano la sua Italia Viva sopra il 6%, per dimostrare di non essere andato in stallo dopo il suo <i>blitzkrieg</i> tra duelli tv e interviste concesse pure al citofono della vicina di casa. L'obiettivo è arrivare al 10% entro la primavera, drenando voti sia dal Pd che da Forza Italia.</p>
      <p>D'altra parte, Mara Carfagna non intende confluire in Italia Viva ma si è ormai decisa a creare i suoi gruppi autonomi fuori da FI, sia alla Camera che al Senato. Lei, come Renzi, pensa che sia troppo presto per andare alle elezioni e ha bisogno che il partito renziano si consolidi: se davvero arriva alla doppia cifra, in caso di voto avrà qualche strapuntino da offrire a Mara e qualche fedelissimo. Il conflitto con la Boschi viene smentito da entrambe. Anzi, Maria Elena sarebbe solo felice di avere un'altra ''bella'' nel partito che tolga l'attenzione (quella sgradita) da lei.</p>
      <figure>
        <a href="https://www.dagospia.com/mediagallery/Dago_fotogallery-255391/1226413.htm">
          <img src="https://cdn-static.dagospia.com/img/foto/10-2019/maria-elena-boschi-e-matteo-renzi-1226413.jpg"/>
        </a>
        <figcaption>MARIA ELENA BOSCHI E MATTEO RENZI</figcaption>
      </figure>
    </article>
  </body>
</html>