<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/13/mylovanov-vyklav-foto-z-vakarchukom-ta-rozpoviv-hto-ne-kuplyav-stupeniv/"/>
    <meta property="og:site_name" content="Рубрика"/>
    <meta property="article:published_time" content="2019-11-13T20:43:51+00:00"/>
    <meta property="og:title" content="Милованов виклав фото з Вакарчуком та розповів, хто не купляв наукових ступенів"/>
    <meta property="og:description" content="Міністр розвитку економіки, торгівлі та сільського господарства Тимофій Милованов виклав фото з головою партії “Голос” Святославом Вакарчуком та розповів, хто не купляв наукових ступенів. Про це він написав у Facebook. “Фотка дня. Правда перший її сьогодні запостив Микола Азаров. Сказав, що мовляв, Вакарчук та я погані науковці. Один кандидат фізичних наук, інший доктор філософії з […]"/>
  </head>
  <body>
    <article>
      <h1>Милованов виклав фото з Вакарчуком та розповів, хто не купляв наукових ступенів</h1>
      <address><time datetime="2019-11-13T20:43:51+00:00">13 Nov 2019, 20:43</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/Mylovanov-Vakarchuk-860x580-c-1.jpg"/>
      </figure>
      <p>
        <b>
          <b>Міністр розвитку економіки, торгівлі та сільського господарства Тимофій Милованов виклав фото з головою партії “Голос” Святославом Вакарчуком та розповів, хто не купляв наукових ступенів.</b>
        </b>
      </p>
      <p>Про це він написав у Facebook.</p>
      <p>“Фотка дня. Правда перший її сьогодні запостив Микола Азаров. Сказав, що мовляв, Вакарчук та я погані науковці. Один кандидат фізичних наук, інший доктор філософії з економіки. Ну так, ми ступенів не купляли, сами чесно написали дисертації, в серйозних дисциплінах, та захистили їх. Фотка зроблена кілька років тому на благодійній події Київської Школи Економіки. І Слава і я багато робимо для розвитку науки і освіти в Україні. Через благодійність, публічні виступи, лекції, та наукову роботу”, – пише міністр.</p>
      <p>Він підкреслює, що “у Миколи Яковича також була можливість допомагати розвитку освіти та науки України”.</p>
      <p>“Але я не знаю про випадки, коли Микола Якович був благодійником або витрачав свої особисті гроші на підтримку освіти та науки”, – резюмує Милованов.</p>
    </article>
  </body>
</html>