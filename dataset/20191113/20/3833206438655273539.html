<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Britanki-vtreshteni-ot-bulgarski-tehnik-razmahal-penisa-si-pred-tyah-913645"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T20:15:00+00:00"/>
    <meta property="og:title" content="Британки втрещени от български техник, размахал пениса си пред тях"/>
    <meta property="og:description" content="Българският майстор Иван Котков, който се занимава с ремонт на вани в различни градове на Великобрит..."/>
  </head>
  <body>
    <article>
      <h1>Британки втрещени от български техник, размахал пениса си пред тях</h1>
      <address>
        <time datetime="2019-11-13T20:15:00+00:00">13 Nov 2019, 20:15</time>
      </address>
      <p>Българският майстор Иван Котков, който се занимава с ремонт на вани в различни градове на Великобритания, се появил със стърчащ пенис от панталона му на входната врата на жена, живееща в шотландския град Дънфърмлин. Нашенецът останал в същото положение, докато се занимавал с ремонтните дейности в къщата.</p>
      <p>Инцидентът е станал на 28 август миналата година, като след това, в същия ден,  Котков отишъл в дома на друга жена, където отново обикалял дома с изваден навън член. Българинът, който живее във Великобритания повече от две години, сега е вписан в регистъра на извършителите на сексуални престъпления.</p>
      <p>Той е бил нает в уелска фирма и пътувал, за да извършва ремонти на вани в домовете в Дънфермлин и Коудънбийт в същия ден. 42-годишният Котков, с постоянен адрес в Бармут, е признат за виновен след съдебно дело в Дънфърмлин. Една от жените дори е направила снимка на пениса му, стоящ извън панталона му и го е показала в съда. Жените, на 54 и 33 години, които подали жалби срещу българина за сексуално поведение, описали пениса му като "изваден“ и "изскочил“ от панталоните му, докато обикалял домовете им, извършвайки ремонтите.</p>
      <p>И двете дами били много стресирани от преживяването си, като едната от тях е казала, че след неприятната случка се чувства "травмирана“. Котков се е оправдал, че ципът на работните му панталони е счупен и не е разбрал това, когато се е появил в първата къща. Той е обяснил, че едва когато отишъл да ползва тоалетната, е забелязал, че ципът е счупен и се е опитал да го оправи с чифт клещи, информира "Дънфърмлин прес", цитирани от "Блиц"</p>
      <p>Българинът е заявил, че не носи бельо и че жените трябва да са видели пениса му през счупения цип, заради което се чувства неудобно. Котков, обаче, обвинил дамите в лъжа относно това, че пенисът му е стърчал от панталона. Случаят с втората жена от Каудънбийт е бил малко по-различен. Тя е обяснила, че всичко се е случило след като българският майстор отишъл да използва тоалетната. След това той се появил и пенисът му висял от панталона. Жената направила снимка като доказателство и казва, че от фотографията сякаш изглежда, че той носи бельо, но е поставил пениса си извън панталона. Според информацията, жените били сами в домовете си и не са влизали в конфликт с Котков. Втората жена се свързала с компанията, след като мъжът си тръгнал.</p>
      <p>Тогава от фирмата се обадили на първата клиентка, за да попитат дали е имала някакви проблеми и разбрали, че тя също е имала същата необичайна случка. Компанията се свързала с Котков и му казала да се върне в Уелс. Той отишъл на среща с шефовете си на следващия ден, облечен в панталони със счупен цип.</p>
      <p>Джон Оуен, на 25 години, работи за семейната си фирма, Tubs 2 You, която е наела Котков. Той е заявил пред съда, че фирмата е получила две жалби на клиентки за това, че Котков "върви с изваден член от панталона“. Той добавя:</p>
      <p>"Бяхме загрижени, тъй като това може да повлияе на бизнеса. Той е лицето на нашата компания, когато работи за нас". </p>
      <p>Шерифът Аластър Браун казва, че вярва на жените относно инцидентите.</p>
      <p>"И в двата случая е било за продължителен период от време. Очевидното заключение е че е било за сексуално удовлетворение. Намирам позицията на Котков за неразбираема. Няма смисъл човек, който е запознат с този проблем, да не е направил нищо по въпроса. "</p>
      <p>Той отхвърля показанията на Котков "в своята цялост по важни въпроси“ и го признава за виновен по двете обвинения. Съдът ще се произнесе за наказанието на българина на 4 декември. Котков е вписан в регистъра на хората извършили сексуални престъпления.</p>
    </article>
  </body>
</html>