<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/caro-conte-ti-scrivo-premier-ha-chiesto-39-39-nuove-idee-39-39-218979.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-13T20:01:46+00:00"/>
    <meta property="og:title" content="Salvini a 'stasera italia' scrive una lettera a conte per dare piu' soldi ai vigili del fuoco"/>
    <meta property="og:description" content="CARO CONTE TI SCRIVO - IL PREMIER HA CHIESTO ''NUOVE IDEE'' AI SUOI MINISTRI? E S'INFILA IN MEZZO SALVINI, CHE A ''STASERA ITALIA'' GLI SCRIVE UNA LETTERA PER CONVINCERLO A PAGARE I VIGILI DEL FUOCO QUANTO LE ALTRE FORZE DELL'ORDINE: ''SE TU CHIUDI LE LITI CON LA PACE FISCALE PRIMA DI ARRIVARE IN CASSAZIONE PORTI A CASA 900 MILIONI DI EURO. SIGNIFICA CHE NE AVANZANO PURE 700 PER FARE QUELLO CHE VUOI'' - DOPO, SPECIALE SU VENEZIA IN GINOCCHIO SU RETE4"/>
  </head>
  <body>
    <article>
      <h1>Salvini a 'stasera italia' scrive una lettera a conte per dare piu' soldi ai vigili del fuoco</h1>
      <address>
        <time datetime="2019-11-13T20:01:46+00:00">13 Nov 2019, 20:01</time>
      </address>
      <p>
        <b><b>CARO CONTE TI SCRIVO - IL PREMIER HA CHIESTO ''NUOVE IDEE'' AI SUOI MINISTRI? E S'INFILA IN MEZZO SALVINI, CHE A ''STASERA ITALIA'' GLI SCRIVE UNA LETTERA PER CONVINCERLO A PAGARE I VIGILI DEL FUOCO QUANTO LE ALTRE FORZE DELL'ORDINE: ''</b>SE TU CHIUDI LE LITI CON LA PACE FISCALE PRIMA DI ARRIVARE IN CASSAZIONE PORTI A CASA 900 MILIONI DI EURO. SIGNIFICA CHE NE AVANZANO PURE 700 PER FARE QUELLO CHE VUOI'' - DOPO, SPECIALE SU VENEZIA IN GINOCCHIO SU RETE4</b>
      </p>
      <hr/>
      <p>
        <b>Da ''Stasera Italia''</b>
      </p>
      <figure>
        <a href="https://www.dagospia.com/mediagallery/Dago_fotogallery-255404/1209431.htm">
          <img src="https://cdn-static.dagospia.com/img/foto/09-2019/conte-salvini-1209431.png"/>
        </a>
        <figcaption>conte salvini</figcaption>
      </figure>
      <p>Dopo l’appello del premier Giuseppe Conte che ieri, in una lettera aperta ai suoi ministri, ha chiesto di portare “nuove idee” sul tavolo del prossimo Cdm previsto per domani, anche il leader della Lega Matteo Salvini, davanti alle telecamere di “Stasera Italia” - in onda questa sera alle ore 20.30 su Retequattro - ne “firma” una e dice: «Piuttosto che tassare i tappi di plastica, le cartine delle sigarette, il Chinotto, i buoni pasto o le auto aziendali, stiamo presentando le nostre proposte, speriamo che qualcuno nella maggioranza ci ascolti».</p>
      <p>L’ex ministro dell’Interno continua a scrivere: «Caro Conte – evito tutte le mie considerazioni sul voltafaccia, la poltrona, eccetera eccetera – stamattina ho incontrato la rappresentanza dei Vigili del Fuoco che non chiede miliardi ma, nel triennio, chiede 216 milioni di euro per avere un trattamento uguale a quello delle altre Forze dell’Ordine. Oggi i Vigili del Fuoco, che amiamo e stimiamo, prendono di meno rispetto a tutti gli altri operatori della sicurezza. Sono 70 milioni in tre anni. Se tu chiudi le liti con la pace fiscale, prima di arrivare in Cassazione ne porti a casa 900 (milioni di euro ndr) significa che ne avanzano pure 700 (milioni di euro ndr) per fare quello che vuoi».</p>
      <figure>
        <a href="https://www.dagospia.com/mediagallery/Dago_fotogallery-255404/1204109.htm">
          <img src="https://cdn-static.dagospia.com/img/foto/08-2019/giuseppe-conte-contro-salvini-in-senato-1204109.jpg"/>
        </a>
        <figcaption>giuseppe conte contro salvini in senato</figcaption>
      </figure>
      <p>Nel corso della serata, tra gli ospiti di Barbara Palombelli: Gianni Cuperlo (Pd), l’ex sindaco di Milano Gabriele Albertini, i giornalisti Sergio Rizzo, Maria Giovanna Maglie e Nicola Porro.</p>
      <p>
        <b>STASERA SPECIALE TG4- VENEZIA IN GINOCCHIO 21:30-23:00 SU RETEQUATTRO:</b>
      </p>
      <p>Giuseppe Brindisi in conduzione. Tra gli ospiti: Mario Giordano, il Sindaco di Venezia Luigi Brugnaro, Sgarbi, Renato Brunetta e Katia Ricciarelli. Oltre a Venezia, collegamenti anche da tutte le regioni colpite: basilicata, Campania e Puglia...</p>
      <figure>
        <a href="https://www.dagospia.com/mediagallery/Dago_fotogallery-255404/1206318.htm">
          <img src="https://cdn-static.dagospia.com/img/foto/09-2019/giuseppe-brindisi-1206318.jpg"/>
        </a>
        <figcaption>giuseppe brindisi</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255404/1102277.htm">
          <img src="https://cdn-static.dagospia.com/img/foto/01-2019/barbara-palombelli-stasera-italia-1102277.jpg"/>
        </a>
        <figcaption>barbara palombelli stasera italia</figcaption>
      </figure>
    </article>
  </body>
</html>