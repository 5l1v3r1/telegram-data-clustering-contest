<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425775/megalh-proseleysh-sto-periptero-ths-patmoy-sthn-toyristikh-ekthesh-philoxenia"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T20:45:01+00:00"/>
    <meta property="og:title" content="Μεγάλη προσέλευση στο περίπτερο της Πάτμου στην τουριστική έκθεση Philoxenia"/>
    <meta property="og:description" content="Σμαράγδα Μουλιάτη"/>
  </head>
  <body>
    <article>
      <h1>Μεγάλη προσέλευση στο περίπτερο της Πάτμου στην τουριστική έκθεση Philoxenia</h1>
      <address>
        <time datetime="2019-11-13T20:45:01+00:00">13 Nov 2019, 20:45</time>
      </address>
      <p>Γράφει η <b>Σμαράγδα Μουλιάτη </b>στο <b>patmostimes.gr</b></p>
      <p>
        <b>Μεγάλη επιτυχία και προσέλευση στο πρότυπο επικοινωνιακό περίπτερο Η ΠΑΤΜΟΣ ΤΟΥ ΕΠΙΧΕΙΡΕΙΝ που παρουσιάστηκε για 3η χρονιά στην 35η Διεθνή Τουριστική έκθεση PHILOXENIA στη Θεσσαλονίκη από 8 έως 10 Νοεμβρίου 2019 και συμμετείχαν επιχειρήσεις της Πάτμου οι οποίες και πλήρωσαν για την εμφάνιση τους εκεί.</b>
      </p>
      <p>Αποδεικνύεται ότι η Πάτμος χρειάζεται έναν άλλο άμεσο τρόπο προβολής και αυτό ευτυχώς το έχουν καταλάβει οι επιχειρηματίες και δεν επαφίενται πλέον μόνο στην τουριστική στρατηγική του Δήμου Πάτμου αλλά προχωρούν ιδιωτικά για την ανάπτυξη τους.</p>
      <p>Ο στόχος του περιπτέρου ήταν να αναδείξει ότι η Πάτμος εκτός από μνημείο παγκόσμιας κληρονομιάς της ΟΥΝΕΣΚΟ με εξαιρετικά μνημεία και μοναδικές παραλίες, είναι και ένας προορισμός με πλούσια αγορά και επιχειρηματικότητα.</p>
      <p>Να αναδείξει, ότι η Πάτμος ζει και εργάζεται στον παλμό του ποιοτικού τουρισμού προσφέροντας ποιοτικές υπηρεσίες και προϊόντα.</p>
      <p>Έχει σημαντική αγορά, Ξενοδοχεία για όλους από πεντάστερα μέχρι στούντιος και appartments κτισμένα παραδοσιακά, εστιατόρια με πολύ καλό φαγητό, καφέ. Ήπια νυχτερινή ζωή με μπαρ και κέντρα διασκέδασης.<br/>Οργανώνονται φεστιβάλ , όπως Θρησκευτικής Μουσικής, Γαστρονομίας, Κινηματογράφου, παραδοσιακών χορών. Διοργανώνονται συναυλίες και εκθέσεις εικαστικών τεχνών και άλλα.</p>
      <p>Καθημερινά ημερόπλοια διοργανώνουν ημερήσιες εκδρομές στις μακρινές παραλίες και στα γειτονικά νησιά Λειψούς, Αρκιοί, Μαράθι.<br/>Πρακτορεία ταξιδίων αναλαμβάνουν να οργανώσουν όσο γίνεται καλύτερα τη διαμονή την ξενάγηση των επισκεπτών, τις εκδρομές.</p>
      <p>Ιδιαίτερα στοχευμένη ήταν η ανάδειξη και προβολή των παρακάτω επιχειρηματιών που λάμβαναν μέρος στο περίπτερο</p>
      <p>
        <b>H ΠΑΤΜΟΣ ΤΟΥ ΕΠΙΧΕΙΡΕΙΝ</b>
      </p>
      <p>Ένωση ξενοδόχων Πάτμου</p>
      <p>Κοσμηματοπωλεία IRIS Σκάλα<br/>ΑΩ Χώρα.</p>
      <p>Τουριστικό πρακτορείο ΑΠΟΛΛΩΝ.</p>
      <p>ΚΑΒΑ ΓΕΡΑΣΙΜΟΣ ΚΩΝΣΤΑΝΤΑΣ</p>
      <p>Εστιατόριο ΠΑΝΤΕΛΗΣ</p>
      <p>Σωματείο Λεμβούχων Πάτμου</p>
      <p>YURIY Stone success for constructions</p>
      <p>Τα γλυκά που προσφέρθηκαν στους επισκέπτες ήταν προσφορά των Ζαχαροπλαστείων ΧΡΙΣΤΟΔΟΥΛΟΣ και ΜΠΟΝΑΤΣΑ(Στούκας).</p>
      <p>Τη δράση οργάνωσε η PIXELS PATMOS και η AEGEAN LAB και υποστήριξε ο Ρ/Σ patmos radio 91</p>
      <p>Στο περίπτερο βρίσκονταν οι Κωνσταντίνος Σταμπούλης και η Σμαράγδα Μουλιάτη από την οργανώτρια Pixels patmos και ο Πρόεδρος των ξενοδόχων Ιάκωβος Κουτλάκης η ψυχή του περιπτέρου που δεν κουραζόταν να μιλάει για το νησί μας, να το διαφημίζει με επιχειρήματα, προσκαλώντας να το επισκεφθούν.</p>
      <p>Η πιο σημαντική δράση ήταν τα προγραμματισμένα ραντεβού b2b με 24 επιχειρήσεις από διάφορες χώρες στα οποία ο Ιάκωβος Κουτλάκης ανέπτυξε στον καθένα ξεχωριστά για 15 λεπτά τα πλεονεκτήματα της Πάτμου και των επιχειρηματιών –προϊόντων που συμμετείχαν στο περίπτερο Η ΠΑΤΜΟΣ ΤΟΥ ΕΠΙΧΕΙΡΕΙΝ και στους οποίους χάριζε τσάντα που περιελάμβανε τον τουριστικό οδηγό Patmos patmostimes, τα έντυπα- κάρτες των συμμετεχόντων και το παραδοσιακό γλυκό.</p>
      <p>Παράλληλα η Σμαράγδα Μουλιάτη με την ίδια τσάντα επισκέφθηκε στα περίπτερα τους, πρεσβείες χωρών, γραφεία ταξιδίων, με τον ίδιο στόχο. Την προβολή του νησιού και των επιχειρηματιών του.</p>
      <p>Να σημειώσουμε ότι το επικοινωνιακό περίπτερο "Η ΠΑΤΜΟΣ ΤΟΥ ΕΠΙΧΕΙΡΕΙΝ" ήταν κοντά στο περίπτερο της Περιφέρειας Νοτίου Αιγαίου στο οποίο συμμετείχε και ο Δήμος Πάτμου.</p>
      <p>Το περίπτερο "Η ΠΑΤΜΟΣ ΤΟΥ ΕΠΙΧΕΙΡΕΙΝ προσέλκυσε πολύ κόσμο μεταξύ αυτών το επισκέφθηκαν και δικοί μας άνθρωποι :</p>
      <p>ο παπά Δημήτρης Προκόπος από την Κανδήλα Τριπόλεως που αυτός και τα τρία του αγόρια φοίτησαν στην Πατμιάδα Σχολή. Ο Πέρος και η Κατίνα Περούλη με την κόρη τους Δήμητρα. Η φοιτήτρια Χρύσα Μπαχά με φίλη της.</p>
      <p>Ο Προκόπης και η Στέλλα Γρύλλη . Ο πρόεδρος του χορευτικού συλλόγου Γενίτσαρης Μπούλες Νάουσας Αριστείδης Τόσιος με δυο χορευτές. Ο πρόεδρος της Συνομοσπονδίας Επιχειρηματιών Τουριστικών Καταλυμάτων Ελλάδος (ΣΕΤΚΕ) Παναγιώτης Τοκούζης.</p>
      <p>Ο Τάσος Κουρουτζελίδης. Ο διευθυντής της ΠΟΞ κ. Νίκος Ζωητός . O δήμαρχος Αμπελοκήπων- Μενεμένης Θεσσαλονίκης και πρόεδρος της Περιφερειακής Ένωσης Δήμων Ελλάδας, (ΠΕΔΕ) Λάζαρος Κυρίζογλου., ο αντιδήμαρχος Τεχνικών Έργων και Υπηρεσιών Δόμησης του Δήμου Σπάρτης Καπονικολός Δημήτριος , ο αντιδήμαρχος της τιμώμενης στη PHILOXENIA Τρίπολης Γεώργιος Λαγός.</p>
      <p>Την ημέρα των εγκαινίων Παρασκευή 8 Νοεμβρίου 8 η ώρα το βράδυ, παρακολουθήσαμε την τελετή από τον υπουργό τουρισμού κ. Χάρη Θεοχάρη ο οποίος έστειλε αισιόδοξα μηνύματα για την πορεία του ελληνικού τουριστικού προϊόντος, αναφέρθηκε στην συμβολή των εκθέσεων στη συμβολή του τουρισμού στην Ελλάδα, ενώ υπογράμμισε την ανάγκη στροφής της τουριστικής βιομηχανίας σε ένα βιώσιμο και σύγχρονο μοντέλο ανάπτυξης.</p>
      <p>Από την πλευρά του ο υφυπουργός Εσωτερικών (Τομέας Μακεδονίας Θράκης), κ. Θεόδωρος Καράογλου, σημείωσε πως μέσα από την Philoxenia σφυγμομετρούμε τις τάσεις που κυριαρχούν σε παγκόσμιο επίπεδο, ενώ δίνεται η ευκαιρία για την πρώτη αξιολόγηση των αναπτυξιακών ρυθμών του ελληνικού τουριστικού προϊόντος για το καλοκαίρι του 2020.</p>
      <p>Κορυφαία διοργάνωση χαρακτήρισε την Philoxenia ο Περιφερειάρχης Κεντρικής Μακεδονίας, κ.Απόστολος Τζιτζικώστας, μια έκθεση που δίνει την ευκαιρία για την προβολή του πλούτου του τόπου μας. Τόνισε δε πως ο τουρισμός αποτελεί βασικό πυλώνα στην Κεντρική Μακεδονία, ενώ όλοι οι κρίσιμοι τουριστικοί δείκτες στην περιοχή έχουν εκτοξευθεί την τελευταία πενταετία.</p>
      <p>Βήμα προβολής και παρουσίασης των τουριστικών πλεονεκτημάτων της Τρίπολης, η οποία ήταν τιμώμενος Δήμος της φετινής Philoxenia, που ενθουσίασε για την ευρηματικότητα του, αποτέλεσε σύμφωνα με τον δήμαρχο Τρίπολης, κ. Κωνσταντίνο Τζιούμη η έκθεση.</p>
    </article>
  </body>
</html>