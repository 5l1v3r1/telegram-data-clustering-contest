<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191113_04715061"/>
    <meta property="og:site_name" content="De Standaard"/>
    <meta property="article:published_time" content="2019-11-13T20:35:00+00:00"/>
    <meta property="og:title" content="Erdogan vindt uitspraken Macron over Navo ‘onaanvaardbaar’"/>
    <meta property="og:description" content="De Turkse president Recep Tayyip Erdogan vindt de uitspraken van zijn Franse ambtsgenoot Emmanuel Macron over de NAVO ‘onaanvaardbaar’. Dat heeft hij woens..."/>
  </head>
  <body>
    <article>
      <h1>Erdogan vindt uitspraken Macron over Navo ‘onaanvaardbaar’</h1>
      <address>
        <time datetime="2019-11-13T20:35:00+00:00">13 Nov 2019, 20:35</time>
      </address>
      <p>
        <b>De Turkse president Recep Tayyip Erdogan vindt de uitspraken van zijn Franse ambtsgenoot Emmanuel Macron over de NAVO ‘onaanvaardbaar’. Dat heeft hij woensdag gezegd tijdens een bezoek aan de Amerikaanse president Donald Trump in Washington.</b>
      </p>
      <p>Macron verklaarde vorige week in een interview met het magazine <i>The Economist</i><a href="https://www.standaard.be/cnt/dmf20191107_04705992">dat de NAVO ‘hersendood’ is</a>. Onder meer het gebrek aan coördinatie leidt tot problemen binnen het bondgenootschap, luidde het. De Franse president betreurde ook de houding van Turkije in Syrië.</p>
      <p>Volgens Trump was Erdogan ‘zeer ontgoocheld’ na de uitspraken van Macron. ‘Onaanvaardbaar’, voegde de Turkse president eraan toe.</p>
      <p>Macron stelde zich openlijk vragen bij artikel 5 van het NAVO-verdrag, dat stelt dat de lidstaten militaire solidariteit moeten tonen wanneer een ander NAVO-land wordt aangevallen. ‘Wat betekent artikel 5 morgen? Als het regime van Bashar al-Assad beslist om een tegenaanval op Turkije te ondernemen, gaan we ons dan engageren?’, zei de Franse president in <i>The Economist</i>.</p>
    </article>
  </body>
</html>