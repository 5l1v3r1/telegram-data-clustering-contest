<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/sergij-sidorchuk-meni-bude-priemno-zigrati-za-nacionalnu-komandu-v-ridnomu-misti/"/>
    <meta property="og:site_name" content="МИГ"/>
    <meta property="article:published_time" content="2019-11-13T20:04:13+00:00"/>
    <meta property="og:title" content="Сергiй Сидорчук: «Менi буде приемно зiграти за нацiональну команду в рiдному мiстi»"/>
    <meta property="og:description" content="Разом із головним тренером збірної України Андрієм Шевченком участь у прес-конференції на НСК «Олімпійський» узяв півзахисник синьо-жовтих Сергій Сидорчук. — Чи не може бути в команди в матчі з Естонією недооцінки суперника? — Кожен футболіст, який приїжджає до національної збірної, має чіплят"/>
  </head>
  <body>
    <article>
      <h1>Сергiй Сидорчук: «Менi буде приемно зiграти за нацiональну команду в рiдному мiстi»</h1>
      <address><time datetime="2019-11-13T20:04:13+00:00">13 Nov 2019, 20:04</time> by <a rel="author" href="https://mig.com.ua/author/stomko/" target="_blank">Сергей Томко</a></address>
      <p>
        <b>Разом із головним тренером збірної України <a href="https://ffu.ua/article/38089">Андрієм Шевченком</a> участь у прес-конференції на НСК «Олімпійський» узяв півзахисник синьо-жовтих Сергій Сидорчук.</b>
      </p>
      <p>
        <b>— Чи не може бути в команди в матчі з Естонією недооцінки суперника?</b>
      </p>
      <p>— Кожен футболіст, який приїжджає до національної збірної, має чіплятися за шанс, який йому надається. Ці два поєдинки, з Естонією та Сербією, саме такі, в яких буде нагода проявити себе для тих виконавців, які менше грали в попередніх зустрічах. Для мене особисто це буде шанс.</p>
      <p>
        <b>— Чи не відіб’ються на мікрокліматі в колективі події в матчі «Шахтар» — «Динамо»?</b>
      </p>
      <p>— Із футболістами «Шахтаря» в нас ніяких конфліктів немає. Усі гравці «Динамо» підтримали гірників, думаю, усі бачили ці фото.</p>
      <p>
        <b>— Чи міг ти уявити в дитинстві, що будеш грати в рідному Запоріжжі за національну команду?</b>
      </p>
      <p>— Я пам’ятаю, як у цьому місті грала молодіжна збірна, і я був присутній на тому матчі. Мені завжди хотілося виступати за національну команду, але я не думав, що зможу зробити це в Запоріжжі. Завтра на стадіон прийдуть мої батьки, рідні, мені буде приємно грати вдома. Українська асоціація футболу.</p>
      <p>14 листопада у Запоріжжі на стадіоні «Славутич-Арена», відбудеться товариський поєдинок між національними збірними командами України та Естонії.</p>
    </article>
  </body>
</html>