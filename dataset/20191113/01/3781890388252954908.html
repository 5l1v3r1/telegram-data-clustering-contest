<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741264"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T01:00:00+00:00"/>
    <meta property="og:title" content="'ตะกร้าสาน'ทางมะพร้าว ทดแทนถุง-กระสอบพลาสติก"/>
    <meta property="og:description" content="พลาสติกหลบไป! ชาวฟิลิปปินส์ใช้ตะกร้าสานทางมะพร้าวใส่ผักผลไม้ทดแทนถุง-กระสอบพลาสติก!"/>
  </head>
  <body>
    <article>
      <h1>'ตะกร้าสาน'ทางมะพร้าว ทดแทนถุง-กระสอบพลาสติก</h1>
      <address>
        <time datetime="2019-11-13T01:00:00+00:00">13 Nov 2019, 01:00</time>
      </address>
      <p>
        <b>พลาสติกหลบไป! ชาวฟิลิปปินส์ใช้ตะกร้าสานทางมะพร้าวใส่ผักผลไม้ทดแทนถุง-กระสอบพลาสติก!</b>
      </p>
      <p>ปัจจุบันพลาสติกได้สร้างความสะดวกสบายให้เราในการใช้สอย แต่ด้วยส่วนใหญ่แล้วที่มีการใช้เพียงครั้งเดียวแล้วก็ทิ้ง ทำให้มันกลายเป็นขยะมหาศาลที่ใช้เวลาย่อยสลายนานหลายร้อยปี มักตกค้างในสิ่งแวดล้อมเป็นอันตรายต่อสัตว์ <br/><br/>จึงมีการหันเปลี่ยนมาใช้วัสดุที่ย่อยสลายได้ง่ายและเป็นมิตรต่อสิ่งแวดล้อม ทั้งที่เคยมีใช้อย่างมากหลายในอดีตหรือวัสดุที่ใช้ซ้ำได้มากขึ้น</p>
      <figure>
        <img src="https://www.dailynews.co.th/admin/upload/20191112/news_FfDBsChGls160545_533.jpg?v=20191117187?v=7726"/>
      </figure>
      <p>วันนี้ชวนดูตลาดในเมืองฟิลิปปินส์ที่มีการใช้<mark><b> "ตะกร้าสานทางมะพร้าว"</b></mark> ไว้ใส่ผักผลไม้แทนถุงหรือกระสอบพลาสติก <br/><br/>โดย<b> Facebook Page Kapampangan Traveller</b> ได้โพสต์ถึงเรื่องนี้ โดยระบุว่า ตลาดในเมือง <b>Bongao, Tawi Tawi</b> ประเทศฟิลิปปินส์มีการใช้ตระกร้าสานที่มีเอกลักษณ์และสร้างสรรค์ด้วยทางมะพร้าว <br/><br/>มันเอาไว้ใส่ผักผลไม้ที่พ่อค้าแม่ค้าไว้ใช้ที่มีชื่อเรียกว่า <b>Sulingkat</b> ซึ่งเป็นอีกหนึ่งไอเดียที่สามารถนำมาใช้แทนถุงหรือกระสอบพลาสติกได้ </p>
      <figure>
        <img src="https://www.dailynews.co.th/admin/upload/20191112/news_HoJyBEUZBu160546_533.jpg?v=20191117187?v=5296"/>
      </figure>
      <p>ประเทศฟิลิปปินส์ถือเป็นอีกหนึ่งประเทศที่ตั้งใจลดขยะพลาสติกมานานแล้ว มีการใช้ถุงกระดาษหรือการไปช้อปปิ้งตลาดหรือห้างที่ต้องนำถุงผ้าหรือตะกร้าไปเอง <br/><br/>ในไทยเองก็มีการสานทางมะพร้าวทำภาชนะหรือสิ่งของมากมายเช่นกันที่อาจได้รับความนิยมน้อยลงในปัจจุบัน โดยตะกร้าสานนี้ถือเป็นอีกหนึ่งไอเดียที่สามารถนำมาปรับใช้ </p>
      <figure>
        <img src="https://www.dailynews.co.th/admin/upload/20191112/news_PTuHRqVQxE160545_533.jpg?v=20191117187?v=7617"/>
      </figure>
      <p>วัสดุธรรมชาติถือเป็นอีกหนึ่งทางเลือกที่ชุมชนสามารถนำมาใช้ทดแทนพลาสติกที่อาจสร้างมูลค่าเพิ่มสร้างรายได้ให้ชาวบ้านได้อีกด้วย <br/><br/><b>ยังมีวิธีการอีกมากมายที่เราสามารถช่วยโลกในการรักษาสิ่งแวดล้อมได้ ไม่ว่าจะเป็นการลดใช้ทรัพยากร ลดสร้างขยะ ลดใช้พลังงานฟื้นฟูธรรมชาติที่ก้าวเล็กๆ ของเราทุกคนรวมกันจะเป็นการเปลี่ยนแปลงที่ยิ่งใหญ่ได้. </b><br/>...............................<br/>คอลัมน์ : <mark><b>พุ่มไม้ใบบัง</b></mark><br/>โดย <mark><b>“ร่มธรรม ขำนุรักษ์”</b></mark><br/>ขอบคุณภาพจาก : @KapampanganTraveller , Pixabay<br/><br/><b>ที่มาและข้อมูลเพิ่มเติม..</b><br/><a href="https://www.facebook.com/KapampanganTraveller/">KapampanganTraveller</a></p>
    </article>
  </body>
</html>