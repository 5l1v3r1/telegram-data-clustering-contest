<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elcorreogallego.es/tendencias/ecg/hoxe-finaliza-votacion-unha-estrela-leve-nome-rosalia-castro/idEdicion-2019-11-12/idNoticia-1213181/"/>
    <meta property="og:site_name" content="www.elcorreogallego.es"/>
    <meta property="article:published_time" content="2019-11-13T01:25:00+00:00"/>
    <meta property="og:title" content="Hoxe finaliza a votación para que unha estrela leve o nome de Rosalía de Castro"/>
    <meta property="og:description" content="Os resultados coñeceranse nun anuncio oficial da Unión Astronómica Internacional a partir de mediados de decembro"/>
  </head>
  <body>
    <article>
      <h1>Hoxe finaliza a votación para que unha estrela leve o nome de Rosalía de Castro</h1>
      <h2>Os resultados coñeceranse nun anuncio oficial da Unión Astronómica Internacional a partir de mediados de decembro</h2>
      <address><time datetime="2019-11-13T01:25:00+00:00">13 Nov 2019, 01:25</time> by <a rel="author">A CORUÑA. EUROPA PRESS   </a></address>
      <p>A Fundación Rosalía de Castro lembrou que este martes, día 12 de novembro, finaliza a votación da campaña que promove pór o nome da autora padronesa a unha estrela (HD 149143) e o do río Sar a un exoplaneta asociado (HD 149143b).</p>
      <p>A iniciativa, promovida pola Agrupación Astronómica Coruñesa Ío en colaboración coa Fundación, partiu da campaña mundial 'NameExoWorlds', que a Unión Astronómica Internacional para celebrar o seu centenario.</p>
      <p>En concreto, esta entidade permite que cada país do mundo lle poña nome a unha estrela cun exoplaneta asociado, tal e como lembrou a Fundación nun comunicado.</p>
      <p>HD 149143 é a estrela asociada a España. Situada na constelación de Ofiúco, o Serpentario, ten unha magnitude relativa de 7,89, o que a converte nun obxectivo visible con prismáticos en ceos escuros.</p>
      <p>Pola súa banda, o exoplaneta HD 149143b foi descuberto en 2005. É un xigante gaseóso un pouco maior que Júpiter que orbita a oito millóns de quilómetros da súa estrela, que rodea en só 4,1 días.</p>
      <p>Os votos para a candidatura da estrela Rosalía recóllense a través da web <a href="http://nombraexoplanetas.es/2019/10/22/los-nombres-propuestos/">http://nombraexoplanetas.es/</a> até este 12 de novembro. Os resultados finais coñeceranse nun anuncio oficial da Unión Astronómica Internacional a partir de mediados de decembro.</p>
    </article>
  </body>
</html>