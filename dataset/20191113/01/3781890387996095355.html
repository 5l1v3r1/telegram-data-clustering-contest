<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741367"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T01:30:00+00:00"/>
    <meta property="og:title" content="กปภ.ยกระดับบริการ PWA Line Official"/>
    <meta property="og:description" content="การประปาส่วนภูมิภาค (กปภ.) เปิดตัว PWA Line Official บริการข้อมูลค่าน้ำประปา ผ่านแอปพลิเคชัน Line มือถือ โดยไม่มีค่าใช้จ่าย เริ่มใช้จริง 1 พฤศจิกายน 2562"/>
  </head>
  <body>
    <article>
      <h1>กปภ.ยกระดับบริการ PWA Line Official</h1>
      <address>
        <time datetime="2019-11-13T01:30:00+00:00">13 Nov 2019, 01:30</time>
      </address>
      <p>
        <b>การประปาส่วนภูมิภาค (กปภ.) เปิดตัว PWA Line Official บริการข้อมูลค่าน้ำประปา ผ่านแอปพลิเคชัน Line มือถือ โดยไม่มีค่าใช้จ่าย เริ่มใช้จริง 1 พฤศจิกายน 2562</b>
      </p>
      <p><b>ดร.นพรัตน์ เมธาวีกุลชัย ผู้ว่าการ กปภ.</b> เปิดเผยว่า กปภ.ให้บริการน้ำประปาให้แก่ผู้ใช้น้ำมากกว่า 4 ล้านรายใน 74 จังหวัดทั่วประเทศ จึงให้ความสำคัญกับการพัฒนาบริการช่องทางดิจิทัลเพื่อเพิ่มความสะดวกรวดเร็วให้แก่ลูกค้าผู้ใช้น้ำ<br/><br/>ล่าสุด กปภ.ได้จับมือ LINE ประเทศไทย พัฒนาช่องทางให้บริการทาง LINE แพลทฟอร์ม เปิดตัว PWA Line Official เพิ่มความพึงพอใจให้กับลูกค้า ด้วยบริการที่เชื่อมสัมพันธ์การสื่อสารระหว่าง กปภ.กับลูกค้าให้ใกล้ชิดยิ่งขึ้น ด้วยขั้นตอนการสมัครง่ายๆ คือ (1) เปิดแอปพลิเคชัน LINE บนสมาร์ทโฟน ค้นหา “<b>@pwathailand</b>” เพื่อทำการ “เพิ่มเพื่อน” (2) ในกรณีที่ต้องการข้อมูลค่าน้ำประปา ให้เลือกเมนู “ตรวจสอบค่าน้ำ/ชำระค่าน้ำ” แล้วลงทะเบียนเข้าใช้งานโดยกรอกเลขที่ผู้ใช้น้ำ หมายเลขโทรศัพท์ และหมายเลขบัตรประจำตัวประชาชน หลังจากนั้นสามารถตรวจสอบค่าน้ำประปาในรอบบิลปัจจุบันได้ทันที<br/><br/>นอกจากนี้ ยังสามารถเลือกให้มีการแจ้งเตือนกำหนดชำระผ่าน Line  โดยเริ่มใช้จริง 1 พฤศจิกายน 2562 เพิ่มความสะดวกรวดเร็ว พร้อมเช็คพื้นที่หยุดจ่ายน้ำ แจ้งท่อแตกรั่ว และขอติดตั้งประปาสำหรับลูกค้าใหม่ ได้อีกด้วย  สอบถามข้อมูลเพิ่มเติมได้ที่ PWA Contact Center โทร. 1662 หรือ กปภ.สาขาที่ท่านใช้บริการอยู่<br/> </p>
    </article>
  </body>
</html>