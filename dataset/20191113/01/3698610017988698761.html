<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/sprava-vab-banku-eksgolovu-bankivskogo-naglyadu-nbu-zaareshtuvali-z-pravom-zastavi-329441_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T01:31:00+00:00"/>
    <meta property="og:title" content="Справа VAB Банку: ексголову банківського нагляду НБУ заарештували з правом застави"/>
    <meta property="og:description" content="ВАКС визначив Аллі Шульзі заставу в розмірі 15 млн гривень."/>
  </head>
  <body>
    <article>
      <h1>Справа VAB Банку: ексголову банківського нагляду НБУ заарештували з правом застави</h1>
      <h2>ВАКС визначив Аллі Шульзі заставу в розмірі 15 млн гривень.</h2>
      <address>
        <time datetime="2019-11-13T01:31:00+00:00">13 Nov 2019, 01:31</time>
      </address>
      <p>Вищий антикорруцпионный суд заарештував ексдиректорку гендепартаменту банківського нагляду Нацбанку Аллу Шульгу з правом внесення 15 млн гривень застави. Запобіжний захід підозрюваній у справі про <b><a href="https://dt.ua/POLITICS/sap-zvinuvachuye-pisaruka-v-zmovi-z-eksvlasnikom-vab-bahmatyukom-329406_.html">привласнення 1,2 млрд гривень стабілізаційного кредита для "VAB Банку"</a></b> суд обрав ввечері у вівторок, 12 листопада, повідомляє "Інтерфакс-Україна".</p>
      <p>Раніше Спеціалізованої антикорупційної прокуратурі обіцяли клопотати про арешт усіх підозрюваних у цій справі з альтернативою застави від 2,5 млн до 30 млн гривень.</p>
      <p>Увечері 11 листопада детективи НАБУ прийшли до "Райффайзен Банку Аваль" і <b><a href="https://dt.ua/UKRAINE/nabu-priyshlo-v-rayffayzen-bank-zmi-329280_.html">затримали на робочому місці голову правління Олександра Писарука</a></b>.</p>
      <p>Пізніше в НАБУ заявили, що <b><a href="https://dt.ua/UKRAINE/golovi-pravlinnya-rayffayzen-banku-ogolosili-pidozru-i-vidpustili-leschenko-329308_.html">Писарук і ще шестеро людей були затримані</a></b> у рамках кримінального провадження про розкрадання 1,2 млрд гривень коштів стабілізаційного кредиту, який НБУ надав "VAB Банку" Олега Бахматюка у 2014 році.</p>
      <p>Крім Писарука, який в 2014 році був першим заступником голови НБУ Валерії Гонтарєвої, повідомлення про підозру вручили члену Ради НБУ Миколі Каленському й екс-директору гендпартамента банківського нагляду НБУ Аллі Шульзі, а також менеджерам "VAB Банку" та інших компаній Бахматюка.</p>
      <p>У НБУ висловили обурення через оголошення підозри Писаруку, підкресливши, що він професійний банкір із бездоганною репутацією та досвідом роботи у МВФ.</p>
      <p>Нацбанк відкликав банківську ліцензію у "VAB Банку" в березні 2015 року і звернувся до суду з вимогою <b><a href="https://dt.ua/ECONOMICS/nbu-prograv-apelyaciyu-na-skasuvannya-areshtu-mayna-bahmatyuka-221302_.html">арешту активів Бахматюка</a></b>, так як він виступив фінансовим поручителем за стабкредитом, який VAB не повернув.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>