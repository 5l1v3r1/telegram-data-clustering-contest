<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741359"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T01:10:00+00:00"/>
    <meta property="og:title" content="คาดเครียดปัญหาชีวิต สาวใหญ่วัย40ดิ่งชั้น6คอนโดดับ"/>
    <meta property="og:description" content="ปีนระเบียงตัดสินใจดิ่งคอนโดกลางซอยลาซาล สาววัย40 เครียดจัดจบปัญหาชีวิต ตร.เตรียมเรียกญาติสอบหาสาเหตุ"/>
  </head>
  <body>
    <article>
      <h1>คาดเครียดปัญหาชีวิต สาวใหญ่วัย40ดิ่งชั้น6คอนโดดับ</h1>
      <address>
        <time datetime="2019-11-13T01:10:00+00:00">13 Nov 2019, 01:10</time>
      </address>
      <p>
        <b>ปีนระเบียงตัดสินใจดิ่งคอนโดกลางซอยลาซาล สาววัย40 เครียดจัดจบปัญหาชีวิต ตร.เตรียมเรียกญาติสอบหาสาเหตุ</b>
      </p>
      <p>เมื่อเวลา 04.00 น. วันที่ 13 พ.ย. ร.ต.อ.บัณฑิต มีทอง รองสว.(สอบสวน) สน.บางนา รับแจ้งมีผู้พลัดตกอาคารเสียชีวิต บริเวณคอนโดมิเนียมแห่งหนึ่งในซอยลาซาล 55-57 แขวงและเขตบางนา จึงไปตรวจสอบพร้อมด้วยแพทย์ รพ.จุฬาลงกรณ์ เจ้าหน้าที่กองพิสูจน์หลักฐาน และมูลนิธิร่วมกตัญญู ที่เกิดเหตุเป็นคอนโดมิเนียมความสูง 8 ชั้น ที่ถนนหลังคอนโดมิเนียม บริเวณสวนหย่อมข้างล่าง พบศพ น.ส.ศศิวมล (ขอสงวนนามสกุล) อายุ 40 ปี สภาพสวมชุดสีแดง นุ่งกางเกงลายจุด ไม่สวมรองเท้า นอนเสียชีวิตอยู่ในสวนหย่อมดังกล่าว</p>
      <figure>
        <img src="https://www.dailynews.co.th/admin/upload/20191113/news_AmDqlrgvSw071022_533.jpg?v=20191113126?v=8211"/>
      </figure>
      <p>สอบสวนทราบว่า น.ส.ศศิวมล พักอยู่ชั้น 6 ที่ห้องเปิดไฟทิ้งไว้ ซึ่งคาดว่าผู้ตายน่าจะโดดมาจากระเบียงดังกล่าว จากการตรวจสอบภายในห้องพัก ไม่พบร่องรอยการต่อสู้ เบื้องต้นสันนิษฐานว่าผู้ตายน่าจะมีความเครียดจากปัญหาชีวิต จึงตัดสินใจกระโดดลงมาจากระเบียงห้องพักชั้น 6 ลงมาเสียชีวิตที่สวนหย่อมด้านล่าง อย่างไรก็ตาม ทางเจ้าหน้าที่จะได้ประสานให้ญาติมาสอบปากคำเพื่อหาสาเหตุที่แท้จริง และรับศพไปบำเพ็ญกุศลตามศาสนาต่อไป.</p>
    </article>
  </body>
</html>