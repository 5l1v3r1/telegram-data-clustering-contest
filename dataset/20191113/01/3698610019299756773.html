<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/saydik-anonsuvav-pochatok-rozminuvannya-poblizu-petrivskogo-329443_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T01:53:00+00:00"/>
    <meta property="og:title" content="Сайдік анонсував початок розмінування поблизу Петрівського"/>
    <meta property="og:description" content="Спецпредставник ОБСЄ наполягає на початок робіт з розмінування вже з середи."/>
  </head>
  <body>
    <article>
      <h1>Сайдік анонсував початок розмінування поблизу Петрівського</h1>
      <h2>Спецпредставник ОБСЄ наполягає на початок робіт з розмінування вже з середи.</h2>
      <address>
        <time datetime="2019-11-13T01:53:00+00:00">13 Nov 2019, 01:53</time>
      </address>
      <p>Спецпредставник ОБСЄ у Тристоронній контактній групі Мартін Сайдік заявив, що розраховує на початок робіті з <b><a href="https://dt.ua/UKRAINE/u-shtabi-nazvali-termini-rozminuvannya-okolic-zolotogo-328346_.html">розмінування на ділянці розведення</a></b> №3 вже в середу, 13 листопада.</p>
      <p>"Як відомо, 9 листопада сторони почали поновлене відведення сил і засобів в районі Петрівського. Представники ОРДО, зі свого боку, повідомили про його завершення того ж дня, а Українська сторона – вчора, 11 листопада. СММ ОБСЄ чекає на офіційне повідомлення сторін про завершення відведення не пізніше завтрашнього дня. Також не пізніше, ніж завтра в районі Петрівського мають початися роботи з розмінування", - заявив Сайдік за підсумками чергового раунду консультацій ТКГ у Мінську у вівторок.</p>
      <p>Він також нагадав, що разминирований ділянки №2 поблизу Золотого продовжується, а в Станиці Луганській ведуться ремонтні роботи на мосту через Сіверський Донець. За словами спецпредставника ОБСЄ, вони мають бути завершені до кінця листопада.</p>
      <p>Як повідомлялося, 9-11 листопада відбулося <b><a href="https://dt.ua/UKRAINE/u-shtabi-oos-rozpovili-podrobici-rozvedennya-sil-bilya-petrivskogo-329076_.html">розведення військ у районі Богданівки і Петрівського на Донеччині</a></b>. З позицій відвели 42 українських бійців і три бойових машини піхоти. Військовослужбовці мають відійти на 1 км від своїх позицій і зайняти нові.</p>
      <p>З 29 по 31 жовтня тривало <b><a href="https://dt.ua/UKRAINE/shtab-oos-nazvav-chas-i-datu-rozvedennya-v-zolotomu-327719_.html">розведення в районі Золотого на Луганщині</a></b>. Займані позиції залишив 21 військовослужбовець Збройних сил України. Відведення ЗСУ почалося незважаючи на <b><a href="https://dt.ua/UKRAINE/zsu-viveli-z-zolotogo-nezvazhayuchi-na-obstrili-u-shtabi-oos-nazvali-neporozuminnyam-superechlivi-povidomlennya-327790_.html">відсутність семиденного режиму "тиші"</a></b> і регулярні обстріли бойовиків.</p>
      <p>У червні, ще до узгодження чергового "хлібного перемир'я", <b><a href="https://dt.ua/UKRAINE/shtab-vidzvituvav-pro-vidvedennya-u-stanici-luganskiy-ukrayinskih-pidrozdiliv-315690_.html">українські підрозділи під контролем ОБСЄ були відведені від Станиці Луганської</a></b>.</p>
      <p>Детальніше про відведення підрозділів Об'єднаних сил із займаних позицій і прогнозовані наслідки цього кроку читайте в матеріалі Юрія Бутусова <b><a href="https://dt.ua/internal/viyna-zelenskogo-chi-mozhna-zupiniti-putina-rozvedennyam-326106_.html">"Війна Зеленського: чи можна зупинити Путіна розведенням?"</a></b> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>