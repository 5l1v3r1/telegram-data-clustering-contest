<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/neymar-znovu-zayaviv-pro-bazhannya-povernutisya-v-barselonu-329515_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T14:52:00+00:00"/>
    <meta property="og:title" content="Неймар знову заявив про бажання повернутися в &quot;Барселону&quot;"/>
    <meta property="og:description" content="Бразилець має намір покинути ПСЖ."/>
  </head>
  <body>
    <article>
      <h1>Неймар знову заявив про бажання повернутися в "Барселону"</h1>
      <h2>Бразилець має намір покинути ПСЖ.</h2>
      <address>
        <time datetime="2019-11-13T14:52:00+00:00">13 Nov 2019, 14:52</time>
      </address>
      <p>Нападник ПСЖ <b><a href="https://dt.ua/SPORT/transfer-neymara-v-barselonu-zirvavsya-zmi-322301_.html">Неймар</a></b> все ще хоче повернутися в "Барселону", повідомляє Mundo Deportivo.</p>
      <p>Бразилець був помічений в столиці Каталонії і відвідав вечірку з нагоди дня народження дружини форварда "Барселони" Луїса Суареса, також там був присутній Ліонель Мессі. На святі Неймар заявив, що хоче повернутися в каталонський клуб.</p>
      <p>Неймар перейшов в ПСЖ з "Барселони" в 2017 році за 222 млн євро. За повідомленнями ЗМІ, Неймар вже встиг погодити контракт з "Барселоною" минулого літа, проте в останній момент угода не відбулася.</p>
      <p>У минулому сезоні на клубному рівні Неймар взяв участь у 28 іграх. На рахунку нападника 23 забиті м'ячі і 13 результативних передач. У нинішньому сезоні Неймар забив чотири м'ячі у п'яти матчах за ПСЖ. Контракт бразильця з паризьким клубом розрахований до літа 2022 року.</p>
      <p>Раніше повідомлялося про те, що <a href="https://dt.ua/SPORT/neymar-pidtrimav-brazilciv-shahtarya-pislya-epizodu-z-rasizmom-v-matchi-z-dinamo-329176_.html"><b>Неймар підтримав бразильців "Шахтаря" після епізоду з расизмом в матчі з "Динамо"</b></a>.</p>
      <footer>За матеріалами: <a href="https://dt.ua/go/aHR0cDovL3VhLnRyaWJ1bmEuY29tLw==">Tribuna.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>