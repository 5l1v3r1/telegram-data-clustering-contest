<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/13/politics/tourkia-pos-sxediaze-na-parei-piso-tous-8-aksiomatikous-apokalyptika-eggrafa/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-13T14:14:52+00:00"/>
    <meta property="og:title" content="Τουρκία : Πώς σχεδίαζε να πάρει πίσω τους «8» αξιωματικούς – Αποκαλυπτικά έγγραφα"/>
    <meta property="og:description" content="Απόρρητα έγγραφα με τα οποία οι Τούρκοι ετοίμαζαν στρατιωτική επιχείρηση για να πάρουν πίσω του «8» αξιωματικούς που είχαν φτάσει στην Ελλάδα με ελικόπτερο, μια μέρα μετά την απόπειρα πραξικοπήματος στην Τουρκία στις 15 Ιουλίου 2016, φέρνει στη δημοσιότητα το Nordic Monitor."/>
  </head>
  <body>
    <article>
      <h1>Τουρκία : Πώς σχεδίαζε να πάρει πίσω τους «8» αξιωματικούς – Αποκαλυπτικά έγγραφα</h1>
      <h2>Απόρρητα έγγραφα με τα οποία οι Τούρκοι ετοίμαζαν στρατιωτική επιχείρηση για να πάρουν πίσω του «8» αξιωματικούς που είχαν φτάσει στην Ελλάδα με ελικόπτερο, μια μέρα μετά την απόπειρα πραξικοπήματος στην Τουρκία στις 15 Ιουλίου 2016, φέρνει στη δημοσιότητα το Nordic Monitor.</h2>
      <address><time datetime="2019-11-13T14:14:52+00:00">13 Nov 2019, 14:14</time> by <a rel="author">ΤοΒΗΜΑ Team</a></address>
      <p>Απόρρητα έγγραφα με τα οποία οι Τούρκοι ετοίμαζαν στρατιωτική επιχείρηση για να πάρουν πίσω του «8» αξιωματικούς που είχαν φτάσει στην Ελλάδα με ελικόπτερο, μια μέρα μετά την απόπειρα πραξικοπήματος στην Τουρκία στις 15 Ιουλίου 2016, φέρνει στη δημοσιότητα το Nordic Monitor.</p>
      <p>Σε αυτό λοιπόν, φαίνονται οι οδηγίες του γενικού στρατηγείου στις 16 Ιουλίου, προκειμένου μία ειδική ομάδα να ταξιδέψει στην Αλεξανδρούπολη, ώστε να παραλάβει και να επιστρέψει τόσο τους 8, όσο και το ελικόπτερο Sikorsky με το οποίο είχαν διαφύγει, ενώ άλλη μία θα ήταν σε κατάσταση ετοιμότητας στην Κωνσταντινούπολη.</p>
      <p>
        <a href="https://www.in.gr/2019/11/13/economy/oikonomikes-eidiseis/pou-exoun-ta-lefta-tous-oi-ellines-poses-einai-oi-katatheseis-sto-eksoteriko/">Που έχουν τα λεφτά τους οι Ελληνες – Πόσες είναι οι καταθέσεις στο εξωτερικό</a>
      </p>
      <figure>
        <img src="https://www.in.gr/wp-content/uploads/2019/11/%CE%B1%CF%81%CF%87%CE%B5%CE%AF%CE%BF-%CE%BB%CE%AE%CF%88%CE%B7%CF%82-3.jpg"/>
      </figure>
      <p>Οι ελληνικές αρχές τους χορήγησαν άσυλο, ωστόσο η τουρκική κυβέρνηση συνεχίζει να επιμένει για την έκδοσή τους, υποστηρίζοντας πως είναι πραξικοπηματίες και έχουν σχέσεις με τον Φετουλάχ Γκιουλέν.</p>
      <p>Σύμφωνα, πάντα με τα έγγραφα, οι ελληνικές αρχές είχαν συμφωνήσει να επιστρέψουν όχι μόνο το ελικόπτερο, αλλά και τους οχτώ Τούρκους αξιωματικούς.</p>
      <p>Μάλιστα, επικαλείται σχετική τηλεφωνική επικοινωνία που είχε ο υπουργός Εξωτερικών Μεβλούτ Τσαβούσογλου με τον τότε ομόλογό του Νίκο Κοτζιά ο οποίος τον διαβεβαίωνε ότι θα επιστρέψουν οι «8» όσο το δυνατόν νωρίτερα.</p>
      <figure>
        <img src="https://www.in.gr/wp-content/uploads/2019/11/cavusoglu_greece_tweet.jpg"/>
      </figure>
      <p>Αν και αρχικά φάνηκε να υπήρξε μία πολιτική συμφωνία ανάμεσα σε Τούρκους και Έλληνες αξιωματούχους, στη συνέχεια το τουρκικό στρατιωτικό σχέδιο… μπλόκαρε, όταν η ελληνική δικαιοσύνη κατέγραψε τις αιτήσεις ασύλου.</p>
      <figure>
        <img src="https://www.in.gr/wp-content/uploads/2019/11/%CE%B1%CF%81%CF%87%CE%B5%CE%AF%CE%BF-%CE%BB%CE%AE%CF%88%CE%B7%CF%82-4.jpg"/>
      </figure>
      <p>Σύμφωνα με το Nordic Monitor, η στρατιωτική επιχείρηση ονομάστηκε «Harekat Yıldırım« (Επιχείρηση Αστραπή), καθώς θα έπρεπε να ξεκινήσει εντός 10 λεπτών, από τη στιγμή που θα δινόταν η διαταγή. Το Γενικό Επιτελείο της Τουρκίας διέταξε να πετάξει ένα ελικόπτερο με δεκαμελές πλήρωμα για την Αλεξανδρούπολη. Παράλληλα, το 2ο τάγμα Ειδικής Προστασίας -που εδρεύει στην Κωνσταντινούπολη και υπάγεται στην Κεντρική Διοίκηση στην Άγκυρα- διατάχθηκε να εκχωρήσει αρκετά στρατεύματα για να εξασφαλίσει την επιστροφή των οκτώ αξιωματικών.</p>
      <figure>
        <img src="https://www.in.gr/wp-content/uploads/2019/11/%CE%B1%CF%81%CF%87%CE%B5%CE%AF%CE%BF-%CE%BB%CE%AE%CF%88%CE%B7%CF%82-5.jpg"/>
      </figure>
      <p>Η επιχείρηση συντονίστηκε από το Κέντρο Διοίκησης και Επιχειρήσεων Ένοπλων Δυνάμεων του Γενικού Επιτελείου (SKKHM) και το Κέντρο Επιχειρήσεων Αεροπορικής Διοίκησης. Η εντολή γράφτηκε από τον επιθεωρητή Caner Acar, αξιωματικό πληροφοριών, και εγκρίθηκε από τον κ. Armagan Ustael, τον -τότε- επικεφαλής της υπηρεσιακής μετατόπισης του SKKHM.</p>
      <p>Το σχέδιο «μπλόκαρε» αφού οι δικαστικές αρχές στην Ελλάδα εξέφρασαν ανησυχίες για τις νομικές επιπτώσεις εάν οι 8 τούρκοι στρατιωτικοί παραδίδονταν χωρίς δίκαιη δίκη.</p>
      <p>Η ομάδα που στάλθηκε στην Ελλάδα μπορούσε μόνο να πάρει το Sikorsky το απόγευμα της 16ης Ιουλίου 2016.</p>
      <figure>
        <img src="https://www.in.gr/wp-content/uploads/2019/11/%CE%B1%CF%81%CF%87%CE%B5%CE%AF%CE%BF-%CE%BB%CE%AE%CF%88%CE%B7%CF%82-6.jpg"/>
      </figure>
      <p>
        <a href="https://www.tovima.gr/2019/11/13/society/kykloforiako-komfouzio-giati-epestrepse-stin-athina-pou-epikratei-xaos/">Γιατί επέστρεψε το κυκλοφοριακό κομφούζιο στην Αθήνα</a>
      </p>
    </article>
  </body>
</html>