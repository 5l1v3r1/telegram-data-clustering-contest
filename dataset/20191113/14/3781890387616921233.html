<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741504"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T14:20:00+00:00"/>
    <meta property="og:title" content="ปัดออกอีเว้นต์ก่อน'มาริโอ้' ย้ำรอฟังจากปาก'จันจิ'ดีกว่า"/>
    <meta property="og:description" content="เดลินิวส์ออนไลน์ หาคำตอบให้หลังคนลือ 'จันจิ ไกอา' เตรียมอัปเดตดราม่าก่อน 'มาริโอ้ 'ด้าน ผจก.นักร้องสาว ย้ำให้รอฟังจากปากเจ้าตัวเอง"/>
  </head>
  <body>
    <article>
      <h1>ปัดออกอีเว้นต์ก่อน'มาริโอ้' ย้ำรอฟังจากปาก'จันจิ'ดีกว่า</h1>
      <address>
        <time datetime="2019-11-13T14:20:00+00:00">13 Nov 2019, 14:20</time>
      </address>
      <figure>
        <img src="https://www.dailynews.co.th/admin/upload/20191113/news_JlQWRfBQoL200121_533.jpg?v=20191114147"/>
      </figure>
      <p>
        <b>เดลินิวส์ออนไลน์ หาคำตอบให้หลังคนลือ "จันจิ ไกอา" เตรียมอัปเดตดราม่าก่อน "มาริโอ้ "ด้าน ผจก.นักร้องสาว ย้ำให้รอฟังจากปากเจ้าตัวเอง</b>
      </p>
      <p>กำลังเป็นประเด็นร้อนบนโลกออนไลน์ที่ชาวเน็ตติดตามอย่างต่อเนื่อง สำหรับกรณีที่เพจดังในโลกออนไลน์ออกมาชี้เป้าข่าวลือที่พิธีกรคนดัง มดดำ-คชาภา แฉกลางรายการว่ามีดาราสาว ซึ่งเป็นอดีตนักร้องสะบั้นรักซุปตาร์หนุ่มแล้วไปกิ๊กกั๊กอยู่กับนายแบบจากพม่า ไป่ ทาคน งานนี้พอมีข่าวออกไป ก็มีชาวเน็ตพากันเข้ามาคาดเดากันว่าน่าจะเป็นคู่ของสาว จันจิ ไกอา กับหวานใจหนุ่ม มาริโอ้ เมาเร่อ เพราะฝ่ายหญิงเคยไปร่วมงานรายการ ๆ หนึ่งกับหนุ่มไป่ ซึ่งในรายการสาวจันจิก็ดูเขินและหยอดหนุ่มไป่อยู่ตลอด ตามที่เสนอข่าวไปแล้วนั้น</p>
      <figure>
        <img src="https://www.dailynews.co.th/admin/upload/20191113/news_QUhqbuRGai200122_533.jpg?v=20191114147?v=8849"/>
      </figure>
      <p> <br/>ความคืบหน้าล่าสุดผู้สื่อข่าว "เดลินิวส์ออนไลน์" ได้โทรศัพท์สอบถาม ผู้จัดการส่วนตัวของสาวจันจิ ถึงข่าวเม้าท์ล่าสุดที่ว่าในวันพรุ่งนี้ (14 พ.ย.) สาวจันจิจะออกอีเว้นต์ก่อนหนุ่มมาริโอ้ว่าเป็นเรื่องจริงไหม <br/> <br/>ผู้จัดการสาวจันจิ เปิดเผยว่า "เรื่องอีเว้นต์จันจิยังไม่ได้สรุปว่าเป็นวันไหน ตอนนี้รอผู้จ้างแจ้งวันที่ลงตัวก่อน ซึ่งข่าวลือที่บอกน้องจะออกอีเว้นต์ก่อนน้องโอ้ไม่จริง เพราะน้องยังถ่ายรายการที่ต่างจังหวัดอยู่เลย จะกลับมาวันที่ 15 พ.ย.นี้ และถ่ายต่ออีกรายการทันที จริง ๆ วันนี้พี่ก็คุยกับน้องนะ แต่คุยกันแค่เรื่องงาน ไม่ได้คุยเรื่องนี้ว่ายังไง ก็เลยยังบอกอะไรมากไม่ได้เลยว่าสภาพจิตใจเขาเป็นแบบไหน ยังไงก็อยากให้รอฟังจากปากน้องเองดีกว่า ซึ่งน้องพร้อมตอบทุกเรื่องทุกประเด็นแน่นอน"<br/> <br/>ขอบคุณภาพ : <b>@junji_junp , @mario_mm38</b><br/><br/><b>อ่านข่าวที่เกี่ยวข้อง...</b><br/><br/><b><a href="https://botech.dailynews.co.th/entertainment/741485">เคลื่อนไหวต่อเนื่อง 'จันจิ' โพสต์ไอจีทุกอย่างมีสองด้าน</a></b></p>
    </article>
  </body>
</html>