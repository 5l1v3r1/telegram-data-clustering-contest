<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/13/gerashhenko-zayavyla-shho-yevrosolidarnist-podaye-paket-pravok-do-zakonu-pro-obig-silgospzemel/"/>
    <meta property="og:site_name" content="Рубрика"/>
    <meta property="article:published_time" content="2019-11-13T14:52:31+00:00"/>
    <meta property="og:title" content="Геращенко заявила, що &quot;Євросолідарність&quot; подає пакет правок до закону про обіг сільгоспземель"/>
    <meta property="og:description" content="Фракція “Європейська солідарність” подає комплексний пакет правок до прийнятого в першому читанні закону про обіг сільськогосподарських земель. Повідомила співголова фракції Ірина Геращенко на своїй сторінці у Facebook. “Ми вимагаємо обмежити концентрацію землі в одних руках і прибрати норму про дозвіл на 210 тисяч гектарів власності, створення прозорого земельного кадастру як передумови (за рік його можна […]"/>
  </head>
  <body>
    <article>
      <h1>Геращенко заявила, що "Євросолідарність" подає пакет правок до закону про обіг сільгоспземель</h1>
      <address><time datetime="2019-11-13T14:52:31+00:00">13 Nov 2019, 14:52</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/yevrosolidarnist-v-radi-860x580.jpg"/>
      </figure>
      <p>
        <b>
          <b>Фракція “Європейська солідарність” подає комплексний пакет правок до прийнятого в першому читанні закону про обіг сільськогосподарських земель.</b>
        </b>
      </p>
      <p>Повідомила співголова фракції Ірина Геращенко на своїй сторінці у<a href="https://www.facebook.com/iryna.gerashchenko"> Facebook.</a></p>
      <p>“Ми вимагаємо обмежити концентрацію землі в одних руках і прибрати норму про дозвіл на 210 тисяч гектарів власності, створення прозорого земельного кадастру як передумови (за рік його можна створити), земельного банку, передбачити запобіжники для захисту родючості та відновлення землі, рекультивації, мінімальну ціну, щоб селяни зараз не продали свої паї за безцінь, і щоб їм заплатили ринкову вартість землі”, – заявила вона.</p>
      <p>13 листопада <a href="https://rubryka.com/2019/11/13/pislya-usih-superechok-rada-progolosuvala-za-zakonoproekt-pro-rynok-zemli/">Верховна Рада прийняла в першому читанні</a> законопроект №2178-10 “Про обіг земель сільськогосподарського призначення”, який передбачає скасування з 1 жовтня 2020 року заборони на відчуження сільгоспземель усіх форм власності.</p>
    </article>
  </body>
</html>