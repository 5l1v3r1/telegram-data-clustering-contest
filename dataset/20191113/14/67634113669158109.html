<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150457/"/>
    <meta property="og:site_name" content="AgroNews"/>
    <meta property="article:published_time" content="2019-11-13T14:53:00+00:00"/>
    <meta property="og:title" content="Річкові перевезення в Україні мають зрости втричі"/>
    <meta property="og:description" content="Річкові перевезення в Україні мають зрости втричі протягом наступних шести років. Про це заявив міністр інфраструктури Владислав Криклій під час представлення змін, які плануються у сфері інфраструктури та транспорту до кінця 2019 року, впродовж 2020 року та наступні 5 років, йдеться на Урядовомі..."/>
  </head>
  <body>
    <article>
      <h1>Річкові перевезення в Україні мають зрости втричі</h1>
      <address><time datetime="2019-11-13T14:53:00+00:00">13 Nov 2019, 14:53</time> by <a rel="author">agronews.uaode/author</a></address>
      <p>
        <b>Річкові перевезення в Україні мають зрости втричі протягом наступних шести років. Про це заявив міністр інфраструктури Владислав Криклій під час представлення змін, які плануються у сфері інфраструктури та транспорту до кінця 2019 року, впродовж 2020 року та наступні 5 років, йдеться на Урядовомі сайті.</b>
      </p>
      <p>Впровадження реформи у сфері водного транспорту стане гарним стимулом для розширення можливостей транспортної інфраструктури України.</p>
      <p>«Розвиток річкових перевезень дозволить розвантажити дороги та захистити їх від руйнування, а також сприятиме створенню нових робочих місць за рахунок збільшення замовлень для українських суднобудівельних компаній», — зазначив Владислав Криклій. У 2020 році буде відремонтовано 4 шлюзи для забезпечення безпеки судноплавства.</p>
      <p>За словами міністра, важливою ланкою, яка замикає річкові, залізничні та автомобільні перевезення в Україні є морські порти. Тому Уряд приділяє особливу увагу розвитку портової галузі.</p>
      <p>«Саме тут, у портах Ольвія та Херсон реалізуються перші концесійні проекти. На черзі Маріуполь, Миколаїв, Одеса, та поромний комплекс у морському порту Чорноморськ. Такий формат державно-приватного партнерства дозволить залучити у галузь необхідні інвестиції та забезпечити гідні умови праці для людей», — підкреслив Владислав Криклій.</p>
    </article>
  </body>
</html>