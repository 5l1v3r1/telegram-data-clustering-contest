<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/primera-division-real-madryt-nadal-chce-sprowadzic-kyliana-mbappe-mozliwy-nowy-rekord-transferowy,984962.html"/>
    <meta property="og:site_name" content="TVN24"/>
    <meta property="article:published_time" content="2019-11-13T14:13:00+00:00"/>
    <meta property="og:title" content="Real chce sprowadzić Mbappe. Możliwy nowy rekord transferowy"/>
    <meta property="og:description" content="Real Madryt nie rezygnuje z marzeń o pozyskaniu Kyliana Mbappe. Hiszpański klub nie boi się żadnych zaporowych cen. Jak informuje „Le Parisien” – Królewscy są w stanie zapłacić za Francuza nawet 40..."/>
  </head>
  <body>
    <article>
      <h1>Real chce sprowadzić Mbappe. Możliwy nowy rekord transferowy</h1>
      <address>
        <time datetime="2019-11-13T14:13:00+00:00">13 Nov 2019, 14:13</time>
      </address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/af45eac4-c3b5-4048-b262-fd23a6390ff8.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/eb7683d9-6453-4df8-9690-2665d3dbccd8-480p.mp4"/>
          <figcaption>Kylian Mbappe ustrzelił pierwszego hat-tricka w Lidze Mistrzów</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/fc4ddc15f9f4b4b06ef7844d6bb53abf/a2c2942c-5d84-4156-a018-14762d301b22-480p.mp4"/>
          <figcaption>Transferowy szał Juventusu, Mbappe może zastąpić Dybalę</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/0950ca92a4dcf426067cfd2246bb5ff3/e958eae6-4047-4e83-89d6-ea698b531327-480p.mp4"/>
          <figcaption>Kylian Mbappe zaczął mecz baseballa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/5103c3584b063c431bd1268e9b5e76fb/87cfba3b-1047-479a-b7c5-d3d54a40e23d-480p.mp4"/>
          <figcaption>Mbappe zaczął mecz baseballa</figcaption>
        </figure>
        <figcaption>W meczu z Club Brugge Kylian Mbappe ustrzelił pierwszego hat-tricka w Lidze Mistrzów Foto: Getty Images | Video: gettyimages.com/PAP/EPA</figcaption>
      </slideshow>
      <h3>Real Madryt nie rezygnuje z marzeń o pozyskaniu Kyliana Mbappe. Hiszpański klub nie boi się żadnych zaporowych cen. Jak informuje „Le Parisien” – Królewscy są w stanie zapłacić za Francuza nawet 400 mln euro.</h3>
      <related>
        <a href="https://eurosport.tvn24.pl/pilka-nozna,105/chelsea-stawia-na-dyscypline-do-sieci-wyciekl-taryfikator-kar,984862.html"/>
      </related>
      <p>Kilka dni temu dziennik „L’Equipe” poinformował, że gwiazdor Paris Saint-Germain odrzucił ofertę przedłużenia kontraktu. Ta informacja wywołała lawinę kolejnych spekulacji. „Le Parisien”, powołując się na portal calciomercato.com, uważa, że Real Madryt jest gotów zapłacić za Mbappe nawet 340 mln funtów, a więc ok. 400 mln euro.</p>
      <h3>Lepsi tylko Messi i Lewandowski</h3>
      <p>- Na ten moment jest piłkarzem Paris Saint-Germain, zobaczymy co będzie później. Kylian zawsze mówił, że jego marzeniem jest gra w Realu Madryt - wyjaśnił sprawę Zinedine Zidane, szkoleniowiec Realu.</p>
      <p>W jednym z wywiadów Mbappe przyznał, że marzy o grze na Santiago Bernabeu, media we Francji bardzo podchwyciły te słowa. Uznają, że transfer jest już bliski realizacji.</p>
      <p>Gdyby Los Blancos zapłacili za niego 400 mln euro, wyraźnie pobiliby dotychczasowy rekord transferowy. On należy oczywiście do PSG, które latem 2017 roku zapłaciło za Neymara 222 mln euro. Mbappe też do najtańszych piłkarzy nie należał. Tego samego lata PSG wypożyczyło go z AS Monaco, a rok później zapłaciło za niego 180 mln euro.</p>
      <h3>Cały czas jest bardzo młody</h3>
      <p>Mbappe w grudniu skończy dopiero 21 lat. Już zdążył trzykrotnie cieszyć się z mistrzostwa Francji, był jedną z kluczowych postaci reprezentacji, która wygrała zeszłoroczny mundial w Rosji. W tym roku zdobył już 31 bramek. Tylko Lionel Messi (39 trafień) i Robert Lewandowski (41) mają więcej.</p>
      <p>W poprzednim sezonie został królem strzelców Ligue 1, w 29 spotkaniach strzelił 32 gole. W tym zagrał jedenaście spotkań, strzelił dziewięć goli i zanotował cztery asysty. Kontrakt z PSG obowiązuje go do 2022 roku.</p>
      <p>Dziennikarze "Four Four Two" uważają, że paryżanie są już gotowi na ewentualne odejście Kyliana Mbappe. Głównym celem transferowym PSG stałby się Antoine Griezmann, który ponoć ma problemy z aklimatyzacją w FC Barcelona.</p>
      <p>Autor: MSk / Źródło: eurosport.pl</p>
    </article>
  </body>
</html>