<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/13/quanto-ci-costano-le-rimodulazioni-degli-operatori-241807/"/>
    <meta property="og:site_name" content="MobileWorld"/>
    <meta property="article:published_time" content="2019-11-13T14:42:46+00:00"/>
    <meta property="og:title" content="Quanto ci costano le rimodulazioni degli operatori?"/>
    <meta property="og:description" content="Le rimodulazioni degli operatori telefonici sono il maggiore spauracchio dei clienti italiani, nell'ultimo anno abbiamo visto diversi operatori mobili rico"/>
  </head>
  <body>
    <article>
      <h1>Quanto ci costano le rimodulazioni degli operatori?</h1>
      <h2>SosTariffe.it ha presentato un report sull'andamento delle rimodulazioni degli operatori negli ultimi due anni.</h2>
      <address><time datetime="2019-11-13T14:42:46+00:00">13 Nov 2019, 14:42</time> by <a rel="author" href="https://www.mobileworld.it/author/vincent/" target="_blank">Vincenzo Ronca</a></address>
      <p>Le <b>rimodulazioni</b> degli operatori telefonici sono il maggiore spauracchio dei clienti italiani, nell’ultimo anno abbiamo visto diversi operatori mobili ricorrere a questa pratica di modifiche unilaterali dei contratti. <i>SosTariffe.it</i> ha cercato di <b>tirare le somme</b> e quantificare quanto le rimodulazioni tariffarie hanno contribuito ad <b>aumentare la spesa</b> che gli utenti italiani devono sostenere rispetto al <b>2017</b> ed al <b>2018</b>.</p>
      <p>Ciò che ne è emerso è un trend delle rimodulazioni <b>sempre crescenti</b>, considerando a partire dal 2017 fino ad oggi. SosTariffe.it ha preso in esame <b>alcune tariffe</b> proposte dagli operatori mobili italiani a partire dal 2017 e ne ha analizzato l’andamento del prezzo fino ad oggi: nel 2018 in media si è verificato un aumento mensile <b>pari a 1,74€</b>, nel 2019 l’aumento medio mensile si è attestato sui <b>1,87€</b>. Dunque, i clienti hanno dovuto sborsare <b>annualmente 22,44€</b> in più nel 2019 rispetto all’anno precedente.</p>
      <p>Rapportando gli aumenti rispetto al 2017, i clienti hanno speso annualmente <b>43,32€ in più</b> del previsto nel corso dei due anni. Chiaramente le statistiche si riferiscono agli ipotetici clienti che dal 2017 ad oggi <b>non hanno cambiato</b> operatore o offerta.</p>
      <p>Via: <a href="https://www.corrierecomunicazioni.it/telco/telefonia-mobile-tariffe-piu-care-aumenti-del-75/">Corriere Comunicazioni</a></p>
    </article>
  </body>
</html>