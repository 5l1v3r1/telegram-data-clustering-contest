<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953972"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T14:42:33+00:00"/>
    <meta property="og:title" content="‘చంద్రబాబు పాలనలో హైదరాబాద్ ఓ వెలుగు వెలిగింది’"/>
    <meta property="og:description" content="ADVT"/>
  </head>
  <body>
    <article>
      <h1>‘చంద్రబాబు పాలనలో హైదరాబాద్ ఓ వెలుగు వెలిగింది’</h1>
      <address>
        <time datetime="2019-11-13T14:42:33+00:00">13 Nov 2019, 14:42</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్: </b>చంద్రబాబు పాలనలో హైదరాబాద్ నగరం అంతర్జాతీయ చిత్రపటంలో ఓ వెలుగు వెలిగిందని టీ టీడీపీ నేత రావుల చంద్రశేఖర్ రెడ్డి అన్నారు. హైదరాబాద్ నగరానికి క్లింటన్, టోనీబ్లెయిర్ వంటి అంతర్జాతీయ నాయకులు వచ్చారని గుర్తుచేశారు. పెద్ద ఎత్తున క్రీడలను అంతర్జాతీయ స్థాయిలో నిర్వహించినట్లు చెప్పారు. 1995లో చంద్రబాబు హయంలో అంతర్జాతీయ బాలల చలన చిత్రోత్సవం వేడుకలు ప్రారంభమయ్యాయని తెలిపారు. నవంబర్ 14న బాలల చిత్రోత్సవం జరపలేమని రాష్ట్ర ప్రభుత్వం లేఖ రాయడం చాలా దారుణమన్నారు. వరదలు, ఎన్నికలు ఉన్నాయి కాబట్టే నిర్వహించడం లేదని ప్రభుత్వం చెప్పడం విడ్డూరంగా ఉందని వ్యాఖ్యానించారు. అయినా ఇప్పుడేమి ఎన్నికలు ఉన్నాయో అర్థము కావడం లేదన్నారు. పిల్లలకు వస్తున్న అవకాశాలను మీరెలా ఆపుతారని ప్రభుత్వాన్ని ప్రశ్నించారు. గతేడాది 2 లక్షల 60వేల మంది పిల్లలు సినిమా చూసారని పేర్కొన్నారు. పిల్లలు ఏం పాపం చేశారని వారికి ఈ శిక్ష విధించారని నిలదీశారు. స్టేడియాలను క్రీడలకు కాకుండా ఫంక్షన్‌లకు వాడుకుంటున్న దుస్థితి హైదరాబాద్ నగరంలో ఉందని ఆరోపించారు. సీఎంకు వీలు కాకపోతే ప్రగతి భవన్ నుంచైనా ప్రారంభించాల్సి ఉండాల్సిందని వెల్లడించారు. ఒక్క కలం పోటుతో మెగా ఈవెంట్‌ను కేసీఆర్ చంపేశారని విమర్శించారు. ఎమ్మార్వో విజయారెడ్డిని రక్షించడానికి వెళ్లిన చంద్రయ్యను ప్రభుత్వం ఆదుకోవాలని కోరారు. హైకోర్టు ఒక రాష్ట్ర ప్రభుత్వానికి ఇంతలా వాతలు పెట్టడం తానెప్పుడూ చూడలేదన్నారు. అత్యంత దయనీయ స్థితి ఈ రాష్ట్రంలోనే ఉందని తెలిపారు. హుజూర్‌నగర్ గెలుపు... బలుపు కాదు వాపు మాత్రమేనని వ్యాఖ్యానించారు.</p>
    </article>
  </body>
</html>