<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460484/%E0%A6%86%E0%A6%AB%E0%A6%97%E0%A6%BE%E0%A6%A8%E0%A6%BF%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A7%87%E0%A6%B0-%E0%A6%B8%E0%A7%8D%E0%A6%AC%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0-%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%A3%E0%A6%BE%E0%A6%B2%E0%A7%9F%E0%A7%87%E0%A6%B0-%E0%A6%95%E0%A6%BE%E0%A6%9B%E0%A7%87-%E0%A6%AC%E0%A7%8B%E0%A6%AE%E0%A6%BE-%E0%A6%B9%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%A8%E0%A6%BF%E0%A6%B9%E0%A6%A4"/>
    <meta property="og:site_name" content="Daily Janakantha"/>
    <meta property="article:published_time" content="2019-11-13T14:37:00+00:00"/>
    <meta property="og:title" content="আফগানিস্তানের স্বরাষ্ট্র মন্ত্রণালয়ের কাছে বোমা হামলায় নিহত ৭"/>
    <meta property="og:description" content="অনলাইন ডেস্ক ॥ আফগানিস্তানের রাজধানী কাবুলে দেশটির স্বরাষ্ট্র মন্ত্রণালয়ের কাছাকাছি একটি এলকায় গাড়ি বোমা হামলায় ৭ জন নিহত হয়েছেন। এ ঘটনায় আহত হয়েছেন আরও ৭ জন। আজ বুধবার স্বরাষ্ট্র মন্ত্রণালয় ও কাবুল বিমানবন্দরের উত্তরাংশের কাছে এই বোমা হামলার ঘটনা ঘটে। এটি আত্মঘাতী হামলা ছিল। নিহত ..."/>
  </head>
  <body>
    <article>
      <h1>আফগানিস্তানের স্বরাষ্ট্র মন্ত্রণালয়ের কাছে বোমা হামলায় নিহত ৭</h1>
      <address>
        <time datetime="2019-11-13T14:37:00+00:00">13 Nov 2019, 14:37</time>
      </address>
      <figure>
        <img src="http://www.dailyjanakantha.com/files/201911/1573659448_31.jpg"/>
      </figure>
      <p>অনলাইন ডেস্ক ॥ আফগানিস্তানের রাজধানী কাবুলে দেশটির স্বরাষ্ট্র মন্ত্রণালয়ের কাছাকাছি একটি এলকায় গাড়ি বোমা হামলায় ৭ জন নিহত হয়েছেন। এ ঘটনায় আহত হয়েছেন আরও ৭ জন। আজ বুধবার স্বরাষ্ট্র মন্ত্রণালয় ও কাবুল বিমানবন্দরের উত্তরাংশের কাছে এই বোমা হামলার ঘটনা ঘটে। এটি আত্মঘাতী হামলা ছিল। নিহত সাতজনের সবাই বেসামরিক নাগরিক। আপাতত এটুকুই জানা গেছে। কেউ এখনো এই হামলার দায় স্বীকার করেনি।</p>
      <p>আফগানিস্তানের সশস্ত্র গোষ্ঠী তালেবানের দুই কমান্ডার ও হাক্কানি জঙ্গিগোষ্ঠীর এক নেতাকে মুক্তি দেওয়ার একদিন পর এ ঘটনা ঘটলো। আফগান সরকারের এক মুখপাত্র বলেন, রাজধানী কাবুলে স্বারাষ্ট্র মন্ত্রণালয়ের কাছাকাছি একটি এলাকায় গাড়ি বোমা হামলার ঘটনা ঘটেছে।</p>
      <p>এর আগে তালেবানের দুই কমান্ডার ও হাক্কানি জঙ্গিগোষ্ঠীর এক নেতাকে মুক্তি দেয় আফগান সরকার। বিপরীতে আমেরিকান ও অস্ট্রেলিয়ান দুই অধ্যাপককে মুক্তি দিয়েছে আফগানিস্তানের অধিকাংশ এলাকার ‘নিয়ন্ত্রক’ সশস্ত্র গোষ্ঠী তালেবান।</p>
      <p>বিশেষজ্ঞরা ধারণা করছেন, বন্দি বিনিময়ের এ পদক্ষেপ আফগানিস্তানে সহিংসতার মাত্রা কমাতে সহযোগিতা করবে।</p>
    </article>
  </body>
</html>