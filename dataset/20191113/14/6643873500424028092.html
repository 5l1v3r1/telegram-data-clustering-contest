<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/VbXJvl/sandnes-ulf-idoemmes-0-3-tap-etter-utsettelse-paa-grunn-av-banefrost"/>
    <meta property="og:site_name" content="Bergens Tidende"/>
    <meta property="article:published_time" content="2019-11-13T14:35:42+00:00"/>
    <meta property="og:title" content="Sandnes Ulf idømmes 0-3-tap etter utsettelse på grunn av banefrost"/>
    <meta property="og:description" content="1. divisjonskampen mellom Sandnes Ulf og Strømmen, som ble utsatt sist helg, skal ikke spilles. Hjemmelaget ilegges 0-3-tap."/>
  </head>
  <body>
    <article>
      <h1>Sandnes Ulf idømmes 0-3-tap etter utsettelse på grunn av banefrost</h1>
      <h2>1. divisjonskampen mellom Sandnes Ulf og Strømmen, som ble utsatt sist helg, skal ikke spilles. Hjemmelaget ilegges 0-3-tap.</h2>
      <address><time datetime="2019-11-13T14:35:42+00:00">13 Nov 2019, 14:35</time> by <a rel="author">NTB</a></address>
      <p>Det skriver Sandnes Ulf på sitt <a href="http://www.sandnesulf.no/nyheter/sandnes-ulf-strommen-gjennomfores-ikke">nettsted </a>og viser til et vedtak fra Norges Fotballforbund.</p>
      <p>«Basert på opplysninger, redegjørelser og fakta i saken, anser NFF at klubben ikke har stilt reglementert bane eller materiell til disposisjon, jf. kampreglementet 12-6 1. Dette medfører at arrangørklubb taper kampen, og resultatet i kampen settes til 0-3.», heter det i forbundets vedtak.</p>
      <p>
        <a href="https://www.bt.no/sport/i/70oGk3/sandnes-ulf-maa-vente-paa-reaksjon-etter-fadesen-mot-stroemmen">Les også<br/>Sandnes Ulf må vente på reaksjon etter fadesen mot Strømmen<br/></a>
        <a href="https://www.bt.no/sport/i/LAX7gR/sandnes-ulf-blir-herre-i-eget-hus-med-ny-arena-mer-penger-og-ny-trene">Les også<br/>Sandnes Ulf blir herre i eget hus med ny arena, mer penger og ny trener</a>
      </p>
      <p>Sandnes Ulf uttaler at klubben ikke er enig i hele vedtaket, men at den velger å ta det til etterretning.</p>
      <p>Kampen i siste runde i 1. divisjon kunne potensielt fått innvirkning på nedrykksstriden, men endte med ikke å få betydning ettersom Notodden tapte 0-2 for Start. Strømmen ender på 13.-plass i divisjonen, mens Sandnes Ulf blir nummer 9.</p>
      <p>Lørdagens kamp ble først utsatt en time fordi banen ikke var spillbar som følge av frost. Senere ble det bestemt at kampen ikke kunne spilles med hensyn til spillernes sikkerhet.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/vQGBAw/minnestund-i-fana-kirke-han-doede-uten-at-noen-fikk-ta-farvel-med-ha"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/lokalt/i/MRXe6m/kjetil-skal-stroe-veier-til-langt-paa-natt"/>
        <a href="https://www.bt.no/nyheter/lokalt/i/70ooxK/alf-sto-i-doeren-paa-ugla-i-37-aar"/>
        <a href="https://www.bt.no/btmeninger/kommentar/i/jdxek9/kva-var-det-ropstad-proevde-paa"/>
        <a href="https://www.bt.no/kultur/i/70oz5W/konsertarenaen-i-vaagsbunnen-kan-bli-stoppet"/>
      </related>
      <ol>
        <li>
          <a href="https://www.bt.no/tag/Sandnes_Ulf">Sandnes Ulf</a>
        </li>
      </ol>
    </article>
  </body>
</html>