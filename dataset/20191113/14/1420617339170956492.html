<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ostia-cronaca/ostia-aggressione-a-daniele-piervincenzi-il-procuratore-generale-chiede-6-anni-per-roberto-spada.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-13T14:33:57+00:00"/>
    <meta property="og:title" content="Ostia, aggressione a Daniele Piervincenzi: il Procuratore Generale chiede 6 anni per Roberto Spada"/>
    <meta property="og:description" content="La Cassazione chiede 6 anni di reclusione per Roberto Spada: nell'aggressione alla troupe Rai mise in atto lesioni aggravate con metodo mafioso."/>
  </head>
  <body>
    <article>
      <h1>Ostia, aggressione a Daniele Piervincenzi: il Procuratore Generale chiede 6 anni per Roberto Spada</h1>
      <address><time datetime="2019-11-13T14:33:57+00:00">13 Nov 2019, 14:33</time> by <a rel="author" href="https://www.ilcorrieredellacitta.com/author/andrea-rapisarda" target="_blank">Andrea Rapisarda</a></address>
      <figure>
        <img src="https://www.ilcorrieredellacitta.com/wp-content/uploads/2019/11/piervincenzi-aggressione-spada-1200x670.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Continua l’azione della giustizia contro il <b>clan Spada</b>, che per decenni ha portato la propria attività malavitosa per le strade di Ostia. </p>
      <p>Proprio in queste ore il <b>Procuratore Generale della Cassazione</b> ha chiesto <b>6 anni di reclusione per Roberto Spada</b>, leader del clan malavitoso sul Litorale Romano. La richiesta – che dovrà essere confermata – fa riferimento alla<b> violenta aggressione alla troupe Rai</b>, dove il fondatore della Femus Boxe <b>ruppe il naso al giornalista Daniele Piervincenzi</b>: il <b>PG Pasquale Fimiani</b> accusa l’esponente del noto clan del Litorale per <b>lesioni aggravate con metodo mafioso</b>. </p>
      <p>L’<b>inviato Rai venne brutalmente picchiato da Spada</b> durante un servizio che la trasmissione Nemo stava effettuando a Nuova Ostia, dove il programma stava portando avanti un indagine sui tanti voti che il movimento di CasaPound Italia aveva ottenuto nelle elezioni locali del X Municipio sul quartiere dell’Idroscalo e presso i seggi elettorali presenti alla scuola IC Amendola Guttuso di Via dell’Idroscalo. </p>
      <p>Fu la <b>ripetuta insistenza di Daniele Piervincenzi</b> a far scattare l’ira di Roberto Spada, che dopo due ore di domande sull’azione politica di CPI nel X Municipio <b>decise di allontanare il giornalista e la sua troupe con maniere violente</b> totalmente condannabili. Lo stesso reporter della Rai uscirà dalla violenta aggressione con il naso rotto per aver ricevuto una <b>violenta testata al viso da parte di Spada</b>, oltre a diverse <b>tumefazioni dovute a dei duri colpi di mazza</b> sul corpo dello stesso inviato.</p>
      <p>L’episodio rimarrà nella memoria collettiva dei telespettatori televisivi, in quanto la <b>violenta aggressione verrà ripresa e registrata dalla troupe televisiva</b> che accompagnò Piervincenzi per questo servizio sulla politica locale di Ostia. </p>
      <p>Proprio partendo da queste <b>prove video</b>, la <b>giustizia ha iniziato il suo corso sulla figura di Roberto Spada</b> e le sue attività criminali che lo legavano al territorio del Litorale Romano. Per l’aggressione del 7 Novembre 2017 il<b> PG Pasquale Fimiani</b> rileva nell’agire di Spada il <b>metodo mafioso con chiari indicatori d’intimidazione</b> verso la troupe Rai e i residenti del quartiere di Nuova Ostia, come palesato dalla <b>mancanza di soccorso alle vittime dopo la brutale aggressione</b> avvenuta ai loro danni. </p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/gaeta-arrestato-un-pregiudicato-affiliato-al-clan-spada.html"/>
        <a href="https://www.ilcorrieredellacitta.com/ostia-cronaca/il-gioco-di-lollo-uscira-il-31-ottobre-il-nuovo-libro-di-federica-angeli.html"/>
        <a href="https://www.ilcorrieredellacitta.com/ostia-cronaca/ostia-venerdi-mattina-verra-messo-il-nuovo-mattone-per-lo-skatepark-di-via-nostra-signora-di-bonaria.html"/>
        <a href="https://www.ilcorrieredellacitta.com/ostia-cronaca/roma-armando-spada-verra-processato-per-violenza-privata.html"/>
        <a href="https://www.ilcorrieredellacitta.com/news/ostia-il-29-settembre-finale-del-talent-della-legalita-giovanissimi-artisti-attivi-per-mandare-un-messaggio-importante-contro-la-mafia.html"/>
        <a href="https://www.ilcorrieredellacitta.com/ostia-cronaca/roma-il-24-settembre-il-processo-per-mafia-agli-appartenenti-al-clan-spada-noi-associazione-antimafia-presente-alla-sentenza.html"/>
      </related>
    </article>
  </body>
</html>