<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152173-byudzhet-uchasti-nazvaly-peremozhciv-konkursu-u-lucku-spysok"/>
    <meta property="og:site_name" content="ВолиньPost"/>
    <meta property="article:published_time" content="2019-11-13T14:40:00+00:00"/>
    <meta property="og:title" content="Бюджет участі: назвали переможців конкурсу у Луцьку. СПИСОК"/>
    <meta property="og:description" content="Відбулося засідання робочої групи з питань бюджетування за участю громадськості, під час якого визначили проєкти-переможці конкурсу Бюджету участі."/>
  </head>
  <body>
    <article>
      <h1>Бюджет участі: назвали переможців конкурсу у Луцьку. СПИСОК</h1>
      <address>
        <time datetime="2019-11-13T14:40:00+00:00">13 Nov 2019, 14:40</time>
      </address>
      <p>Відбулося засідання робочої групи з питань бюджетування за участю громадськості, під час якого визначили проєкти-переможці конкурсу Бюджету участі. Усі вони реалізовуватимуться у 2020 році.<br/><br/>Загальний бюджет конкурсу становить 3 мільйони гривень, - йдеться на сайті <a href="https://www.lutskrada.gov.ua/publications/13-proektiv-realizuiut-u-ramkakh-biudzhetu-uchasti">Луцької міської ради</a>.<br/><br/>“Бюджет участі” або так званий “громадський бюджет” - це інструмент, за допомогою якого будь-який лучанин міг реалізувати свою ідею для покращення міста вартістю до 250 тисяч гривень. <br/><br/>До участі у конкурсі було подано 46 проєктів. За результатами засідання комісії та оцінки проєктів структурними підрозділами міської ради до голосування було допущено 33.<br/><br/>600 тисяч гривень передбачили на проєкти, які реалізовуватимуться у бюджетних закладах. У цій категорії, за результатами голосування, найбільшу кількість голосів отримали два проєкти. <br/><br/>Зокрема, це: “Створення зони відпочинку учнів молодших класів у НВК № 26” (Бюджет проєкту 250 000 гривень) та “Безпечний НВК № 26” (Бюджет — 250 000 гривень).<br/><br/>Також реалізують 11-ть проєктів на загальну суму близько 2,4 мільйони гривень.<br/><br/><b>Так, переможцями конкурсу Бюджету участі стали:</b><br/><br/>1. “Організація та проведення 20-го Всеукраїнського турніру рукопашного бою “Рубіж” (250 000 гривень);<br/><br/>2. “Облаштування скверу та спортивно-відпочинкового комплексу з вуличними тренажерами” (249 878 гривень);<br/><br/>3. “Встановлення підземного сміттєвого контейнера для мешканців окремих будинків 55-го мікрорайону” (250 000 гривень);<br/><br/>4. “Міжнародний мистецький фестиваль для людей з інвалідністю “Барви творчості” (221 200 гривень);<br/><br/>5. “Облаштування пандусом входу в Центральний парк культури і відпочинку імені Лесі Українки” (250 000 гривень);<br/><br/>6. “Відновлення та облаштування футбольного поля (вул. Підгаєцька)” (196 810 гривень);<br/><br/>7. “Ремонт аварійної дороги у 55-му мікрорайоні” (150 350 гривень);<br/><br/>8. “Облаштування відпочинкової зони у сквері вулиць Писаревського/Відродження” (250 000 гривень);<br/><br/>9. “Проведення міжнародного дитячого футбольного турніру в м. Луцьку” (199 350 гривень);<br/><br/>10. “Створення загальнодоступної, повноцінної, активно функціонуючої секції стрільби з лука” (101 634 гривень);<br/><br/>11. “Впорядкування парку “Дубовий гай” (249 500 гривень).</p>
    </article>
  </body>
</html>