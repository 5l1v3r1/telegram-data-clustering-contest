<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/iz-lokala-ukradli-televizor-in-denar"/>
    <meta property="og:site_name" content="Primorske novice"/>
    <meta property="article:published_time" content="2019-11-13T14:17:00+00:00"/>
    <meta property="og:title" content="Iz lokala ukradli televizor in denar"/>
    <meta property="og:description" content="Danes ob 5.43 je bila policija obveščena o vlomu v gostinski lokal v Šempetru pri Gorici. Po sedaj zbranih podatkih je neznanec ukradel televizor in blagajniški minimum. S tem je oškodovancem povzročil za približno tisoč evrov škode. Policisti bodo po zaključku preiskave navedenega kaznivega dejanja podali kazensko ovadbo na Državno tožilstvo v Novi Gorici."/>
  </head>
  <body>
    <article>
      <h1>Iz lokala ukradli televizor in denar</h1>
      <address><time datetime="2019-11-13T14:17:00+00:00">13 Nov 2019, 14:17</time> by <a rel="author">Spletno uredništvo</a></address>
      <p>
        <b>Danes ob 5.43 je bila policija obveščena o vlomu v gostinski lokal v Šempetru pri Gorici. Po sedaj zbranih podatkih je neznanec ukradel televizor in blagajniški minimum. S tem je oškodovancem povzročil za približno tisoč evrov škode. Policisti bodo po zaključku preiskave navedenega kaznivega dejanja podali kazensko ovadbo na Državno tožilstvo v Novi Gorici.</b>
      </p>
      <figure>
        <img src="https://static.primorske.si/foto/highres/gnweb/719610_policijaa.jpg"/>
        <figcaption>Foto: GPU</figcaption>
      </figure>
      <p><b>PRIMORSKA</b> &gt; Včeraj dopoldne so policiste obvestili, da v središču Nove Gorice neznani moški in ženska zbirata prostovoljne prispevke pod pretvezo, da gre za gluhonemi osebi. Policisti ju kasneje kljub iskanju niso izsledili.</p>
      <p>Policisti občanom svetujejo, naj bodo v primerih pobiranja prostovoljnih prispevkov pozorni na to, ali imajo osebe, ki pobirajo prispevke, ustrezno dovoljenje.</p>
      <h3>Poskušal vlomiti v avto</h3>
      <p>Danes ob 12.51 so policisti obravnavali poskus vloma v avtomobil znamke peugeot v Novi Gorici. Neznanec je poškodoval cilindrični vložek na vratih avtomobila, vendar mu vanj ni uspelo priti. Okoliščine navedenega kaznivega dejanja novogoriški policisti še preiskujejo in bodo po zaključku preiskave podali kazensko ovadbo na Okrožno državno tožilstvo v Novi Gorici.</p>
      <h3>Pregled je odločno odklonil</h3>
      <p>Policisti so danes ob 9.45 v naselju Renče ustavili 62-letnega voznika avtomobila in mu v postopku odredili preizkus alkoholiziranosti. Rezultat je pokazal 0,31 miligrama alkohola v litru izdihanega zraka. Prav tako je bil v nadaljevanju z voznikom opravljen hitri postopek za prepoznavo simptomov vožnje pod vplivom prepovedanih drog.</p>
      <p>Rezultat je bil pozitiven, zato so mu policisti odredili strokovni pregled, vendar ga je voznik odločno odklonil. Vozniku je bila prepovedana nadaljnja vožnja in začasno odvzeto vozniško dovoljenje, čaka pa ga še srečanje s sodnikom, saj bo zoper njega podan obdolžilni predlog na pristojno okrajno sodišče.</p>
    </article>
  </body>
</html>