<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903619/-op-kantoor-hebben-ze-geprobeerd-om-mij-te-verkopen-maar-ik-blijf-bij-tottenham-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T14:31:00+00:00"/>
    <meta property="og:title" content="'Op kantoor hebben ze geprobeerd om mij te verkopen, maar ik blijf bij Tottenham'"/>
    <meta property="og:description" content="Danny Rose is niet van plan om toe te geven aan de wensen van Tottenham Hotspur. De linksback ging tijdens de voorbereiding niet mee op trainingskamp in Azië, omdat hij van zijn club 'de ruimte kreeg om mogelijkheden bij andere clubs te verkennen': Rose bleef echter waar hij zat."/>
  </head>
  <body>
    <article>
      <h1>'Op kantoor hebben ze geprobeerd om mij te verkopen, maar ik blijf bij Tottenham'</h1>
      <address>
        <time datetime="2019-11-13T14:31:00+00:00">13 Nov 2019, 14:31</time>
      </address>
      <p>
        <b>Danny Rose is niet van plan om toe te geven aan de wensen van Tottenham Hotspur. De linksback ging tijdens de voorbereiding niet mee op trainingskamp in Azië, omdat hij van zijn club 'de ruimte kreeg om mogelijkheden bij andere clubs te verkennen': Rose bleef echter waar hij zat.</b>
      </p>
      <p>De 29-voudig international van Engeland heeft nog een contract tot 2021 en het ziet ernaar uit dat hij deze verbintenis uit gaat dienen. "Daniel Levy (de voorzitter van Tottenham, red.) heeft mij afgelopen zomer verteld dat hij niet van plan was om mijn contract te verlengen. Prima, dat respecteer ik en we gaan gewoon verder", vertelt hij aan <a href="https://www.standard.co.uk/sport/football/danny-rose-tottenham-want-me-gone-but-i-will-leave-contract-expires-2021-a4285931.html">The Evening Standard</a>.</p>
      <p>Tottenham heeft vervolgens geprobeerd om Rose te slijten, vermoedt de linksback. "Duidelijk: de mensen op kantoor hebben geprobeerd wat ze moesten proberen. Maar ik heb ze verteld dat ik nergens naartoe ga, totdat mijn contract afloopt. Ik heb het geluk dat ik een manager (Mauricio Pochettino, red.) heb, die vanaf de eerste dag vertrouwen in mij heeft."</p>
    </article>
  </body>
</html>