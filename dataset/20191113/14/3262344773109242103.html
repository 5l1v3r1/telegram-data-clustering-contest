<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33057/mac-pro-uscita-italia"/>
    <meta property="og:site_name" content="DDay.it"/>
    <meta property="article:published_time" content="2019-11-13T14:30:00+00:00"/>
    <meta property="og:title" content="Il Mac Pro esce a dicembre. Migliorano le prestazioni: 6 flussi 8K tutti insieme"/>
    <meta property="og:description" content="Apple ha annunciato che il Mac Pro sarà disponibile per l’acquisto a dicembre, insieme al monitor Pro Display XDR. In questi mesi Apple lo ha migliorato ancora."/>
  </head>
  <body>
    <article>
      <h1>Il Mac Pro esce a dicembre. Migliorano le prestazioni: 6 flussi 8K tutti insieme</h1>
      <h2>Apple ha annunciato che il Mac Pro sarà disponibile per l’acquisto a dicembre, insieme al monitor Pro Display XDR. In questi mesi Apple lo ha migliorato ancora.</h2>
      <address><time datetime="2019-11-13T14:30:00+00:00">13 Nov 2019, 14:30</time> by <a rel="author">Roberto Pezzali</a></address>
      <p>L’attesa per il Mac Pro è quasi finita: Apple nel mese di dicembre renderà possibile l’acquisto della workstation più potente da lei mai costruita.</p>
      <p>Il Mac Pro se si considera il solo hardware, <b>era già pronto da tempo.</b> Apple, considerando la tipologia di computer e la necessità di un periodo di rodaggio per mettere alla prova la stabilità dei driver e delle applicazioni, ha preferito darlo in test ad una serie di partner che <b>lo sanno già usando da svariati mesi all’interno del loro workflow abituale</b>.</p>
      <p>Un periodo, quello che è passato dall’annuncio di workstation e monitor alla effettiva disponibilità, che <b>ha portato anche qualche novità</b>. Alla WWDC Apple aveva annunciato che il Mac Pro sarebbe stato in grado di lavorare con 3 flussi 8K in contemporanea, ma dopo aver ottimizzato i driver dell’acceleratore opzionale Afterburner <b>è riuscita a raddoppiare le prestazioni.</b> </p>
      <p>Abbiamo visto con i nostri occhi il Mac Pro lavorare con 6 flussi video 8K in timeline, un numero di pixel incredibile, <b>200 milioni di pixel al secondo gestiti in tempo reale</b>. Apple ha anche aggiunto l’opzione SSD integrato da 8 TB, la stessa unità storage disponibile anche sui nuovi MacBook Pro.</p>
      <p>BlackMagic ha inoltre creato alcuni prodotti dedicati al monitor: c’è un convertitore da SDI 8K a Thudnerbolt pensato proprio per usare l’Apple Pro Display come reference monitor per segnali 8K HDR. E DaVinci Resolve, il noto software di color grading, <b>gestirà direttamente il monitor Apple connesso ad un Mac via Thunderbolt, sia Mac Pro che MacBook Pro.</b></p>
      <p>Una data di disponibilità ancora non c’è, Apple ha dato solo un generico dicembre: non resta che aspettare per vedere i prezzi di tutte le configurazioni e soprattutto come i 5.999 dollari si tradurranno in euro.</p>
    </article>
  </body>
</html>