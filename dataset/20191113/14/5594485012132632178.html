<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/brat-i-sestra-udushikha-detsata-si-za-da-skriyat-che-sa-lyubovnitsi_news709050.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-13T14:34:00+00:00"/>
    <meta property="og:title" content="Брат и сестра удушиха децата си, за да скрият, че са любовници"/>
    <meta property="og:description" content="Първата жертва на двойката брат и сестра е 13-годишният Тристан"/>
  </head>
  <body>
    <article>
      <h1>Брат и сестра удушиха децата си, за да скрият, че са любовници</h1>
      <h2>Първата жертва на двойката брат и сестра е 13-годишният Тристан</h2>
      <address>
        <time datetime="2019-11-13T14:34:00+00:00">13 Nov 2019, 14:34</time>
      </address>
      <p>https://blitz.bg/svyat/brat-i-sestra-udushikha-detsata-si-za-da-skriyat-che-sa-lyubovnitsi_news709050.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573640255-3123.jpg"/>
      </figure>
      <p><b>Любовна връзка между брат и сестра завърши с убийството на две момчета, както и опит за убийство на другите им четири деца във Великобритания. </b><br/><br/>Кървавата баня е била планирана с цел да се прикрият кръвосмешението си, съобщава вестник „Сън“.<br/><br/>35-годишната Уикед Барас редовно казвала на децата си, че щом тя им е дала живот, тя има правото и да им го отнеме.<br/><br/>Първата жертва на двойката брат и сестра е 13-годишният Тристан, а следващата е 14-годишният Блейк. Действието си е развива в Шефилд през май месец.<br/><br/>Уикед и нейният партньор полубрат, 37-годишният Брандън, удушили двамата си по-големи сина.<br/><br/>Само ден преди това те обаче опитали да ликвидират всичките шест деца чрез отравяне. Майката е била обсебена от страха, че британските социални служби ще ги вземат, когато разкрият за кръвосмешението.<br/><br/>Отравянето с лекарства обаче не е довело до желания за Уикед и Барас резултат, при което започнали да търсят алтернативи.<br/><br/>Едно от по-малките деца разказва пред „Сън“, че неколкократно майка му и баща му се опитвали да го удавят във ваната.<br/><br/>Безскрупулните родители са осъдени на доживотен затвор, като трябва да са поне 35 години зад решетките, преди да апелират за предсрочно освобождаване.<br/><br/>Брандън и Уикед са от една и съща майка. В хода на съдебното дело става ясно, че двамата поддържали сексуални отношения още от тийнейджърските си години.<br/><br/>Едва сега обществено достояние стават и подробностите около двойното убийство на децата. Двете момчета са били удушени с найлонови чували.<br/><br/>Повдига се въпросът обаче дали трагедията е могла да бъде предотвратена. В серия от публикации във Facebook в месеците преди престъпното деяние родителите са писали серия от съмнителни цитати в статусите.<br/><br/>Единият от тях е на писателя Стивън Кинг, който гласи: „Убийството е като чипс – не можеш да спреш само с едно“. Друг пример е качване на илюстрация на Джак Изкормвача. Както и самопризнанието на Брендън, който открито в социалните мрежи се определил като „психопат“.</p>
    </article>
  </body>
</html>