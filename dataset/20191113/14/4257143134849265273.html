<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/13/szlovak-iskolasok-busza-utkozott-rengeteg-a-halott"/>
    <meta property="og:site_name" content="infostart"/>
    <meta property="article:published_time" content="2019-11-13T14:08:37+00:00"/>
    <meta property="og:title" content="Szlovák iskolások busza ütközött, rengeteg a halott"/>
    <meta property="og:description" content="Egy autóbusz és egy teherautó ütközött össze Szlovákiában, a nyitrai járásbeli Nyitragerencsér (Nitrianske Hrnčiarovce) község kataszterében."/>
  </head>
  <body>
    <article>
      <h1>Szlovák iskolások busza ütközött, rengeteg a halott</h1>
      <address><time datetime="2019-11-13T14:08:37+00:00">13 Nov 2019, 14:08</time> by <a rel="author">Infostart</a></address>
      <h3>Egy autóbusz és egy teherautó ütközött össze Szlovákiában, a nyitrai járásbeli Nyitragerencsér (Nitrianske Hrnčiarovce) község kataszterében.</h3>
      <p>Tűzoltósági információk szerint a balesetnek legalább 12 halálos áldozata van, 20-an pedig megsérültek - <a href="https://tachometer.parameter.sk/borzalmas-baleset-teherauto-es-kozepsulisokkal-teli-autobusz-utkozott-legalabb-12-halott">írja a Parameter.sk.</a> Az áldozatok száma várhatóan növekedni fog, mivel többen beszorultak a járműbe.</p>
      <blockquote>A Tv Noviny szerint a buszban többségében középiskolás diákok utaztak.</blockquote>
      <p>Szemtanúk beszámolója szerint a teherautó az ütközés előtt megbillent, majd a busz oldalának csapódott, amely erre felborult, és az árokba zuhant.</p>
      <p>Az egyik szemtanú arról számolt be, hogy eleinte az arra járó autósok is segítettek a mentésben, és mind kivették a kocsijaikból az egészségügyi ládáikat, hogy átadják a mentőknek.</p>
      <p>A baleset helyszínére tart Denisa Saková belügyminiszter, Érsek Árpád közlekedésügyi miniszter, Pavol Nereča országos tűzoltókapitány és Miroslav Michalčík nyitrai kerületi tűzoltókapitány is. Egy nappal korábban hazatér ciprusi szolgálati útjáról a baleset miatt Peter Pellegrini miniszterelnök is.</p>
    </article>
  </body>
</html>