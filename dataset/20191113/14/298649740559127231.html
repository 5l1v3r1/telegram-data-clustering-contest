<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/sport/2019/11/13/ct-del-portogallo-ronaldo-sta-bene-top10_20191113_155737/"/>
    <meta property="og:site_name" content="Askanews"/>
    <meta property="article:published_time" content="2019-11-13T14:57:37+00:00"/>
    <meta property="og:title" content="Ct del Portogallo: “Ronaldo sta bene”"/>
    <meta property="og:description" content="Roma, 13 nov. (askanews) – Cristiano Ronaldo sta bene e contro la Lituania giocherà regolarmente. Queste le notizie che arrivano dal ritiro del Portogallo, dove ha parlato il c.t. Fernando Santos, alla vigilia della sfida di domani a Faro. “Se l’ho convocato è perché è tutto a posto, sta bene, e giocherà”. Il tecnico poi […]"/>
  </head>
  <body>
    <article>
      <h1>Ct del Portogallo: “Ronaldo sta bene”</h1>
      <h2>Domani a Faro match contro la Lituania</h2>
      <address>
        <time datetime="2019-11-13T14:57:37+00:00">13 Nov 2019, 14:57</time>
      </address>
      <figure>
        <img src="http://www.askanews.it/wp-content/uploads/2019/11/20191113_155726_3D6D930F.jpg"/>
      </figure>
      <p>Roma, 13 nov. (askanews) – Cristiano Ronaldo sta bene e contro la Lituania giocherà regolarmente. Queste le notizie che arrivano dal ritiro del Portogallo, dove ha parlato il c.t. Fernando Santos, alla vigilia della sfida di domani a Faro. “Se l’ho convocato è perché è tutto a posto, sta bene, e giocherà”. Il tecnico poi si è irritato per una domanda di un giornalista spagnolo: lo ha interrotto nel momento in cui è stato nominato CR7: “Tutti vogliono parlare di lui perché è il miglior giocatore del mondo, ma io non sono qui per parlare di Ronaldo ma di Portogallo-Lituania: non rispondo più a nessuna domanda su di lui”. Sarri dopo Juventus-Milan aveva parlato di problemi al ginocchio ma non arrivano conferme in tal senso dal ritiro del Portogallo.</p>
      <p>Adx/Int2</p>
    </article>
  </body>
</html>