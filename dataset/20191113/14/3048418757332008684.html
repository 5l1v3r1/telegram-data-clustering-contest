<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/13/jerry-afriyie-bestorming-bijeenkomst-kozp-was-aanslag-op-democratie-moet-hard-worden-veroordeeld/"/>
    <meta property="og:site_name" content="ThePostOnline"/>
    <meta property="article:published_time" content="2019-11-13T14:32:00+00:00"/>
    <meta property="og:title" content="Jerry Afriyie: ‘Bestorming bijeenkomst KOZP was aanslag op democratie, moet hard worden veroordeeld’"/>
    <meta property="og:description" content="'Gaat niet om bezorgde burgers maar om terreurcel'"/>
  </head>
  <body>
    <article>
      <h1>Jerry Afriyie: ‘Bestorming bijeenkomst KOZP was aanslag op democratie, moet hard worden veroordeeld’</h1>
      <h2>'Gaat niet om bezorgde burgers maar om terreurcel'</h2>
      <address><time datetime="2019-11-13T14:32:00+00:00">13 Nov 2019, 14:32</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De bestorming van een bijeenkomst van Kick Out Zwarte Piet (KOZP) afgelopen vrijdag was “een aanslag op de democratie” en dit moet harder worden veroordeeld. Dat zei Jerry Afriyie, oprichter van KOZP, woensdag tijdens een vergadering van een commissie van de Haagse gemeenteraad.</p>
      <h4>Lees ook – <a href="https://tpo.nl/2019/11/12/jerry-afriyie-kozp-wat-jerry-afriyie-kozp-zei-over-regelen-eigen-beveiliging-klopt-niet/">Jerry Afriyie (KOZP): Wat Jerry Afriyie (KOZP) zei over regelen eigen beveiliging klopt niet</a></h4>
      <p>Tientallen mensen vielen vrijdag een gebouw in Den Haag aan waar KOZP aan het vergaderen was. Ramen werden ingeslagen en vuurwerk werd afgestoken. “Als we voor vrijdag nog in de naïviteit verkeerden dat het ging om bezorgde burgers, moeten we nu concluderen dat het gaat om een terreurcel die alleen maar zo kan groeien als haar geen strobreed in de weg wordt gelegd”, zei Afriyie daarover. Hij vroeg de commissieleden ook: “Hoe groot zou de verontwaardiging zijn geweest als moslims of anderen een congres van de PVV hadden bestormd? Had de burgemeester zich dan net zo onverschillig getoond?”</p>
      <p>KOZP wil zaterdag, wanneer Sinterklaas aankomt in Den Haag, demonstreren langs de route van de intocht. Na de aanval durven sommige mensen niet meer naar Den Haag te komen, zei Afriyie. “Sommige mensen zijn strijdbaar en dubbel gemotiveerd, maar anderen kunnen geen woorden geven aan hun gevoel. Zij zullen er niet bij zijn, terwijl ze niets fout doen. Mensen die slechts gebruik maken van hun grondrecht wordt met terroristisch geweld de mond gesnoerd.” Afriyie verwijt de politiek bang te zijn: “We bespeuren angst onder u om mensen keihard te vertellen dat wat ze doen, niet kan.”</p>
      <p>
        <i>Anp</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>