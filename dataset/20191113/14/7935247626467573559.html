<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/unlu-sarkici-icin-iki-yil-hapis-istemi-214948h.htm"/>
    <meta property="og:site_name" content="OLAY"/>
    <meta property="article:published_time" content="2019-11-13T14:16:37+00:00"/>
    <meta property="og:title" content="Ünlü şarkıcı için iki yıl hapis istemi"/>
    <meta property="og:description" content="Geçirdiği trafik kazası sonrasında görevli polis memuruna hakaret ettiği gerekçesiyle şarkıcı Tuğba Özerk hakkında 2 yıl hapis cezası istendi."/>
  </head>
  <body>
    <article>
      <h1>Ünlü şarkıcı için iki yıl hapis istemi</h1>
      <h2>Geçirdiği trafik kazası sonrasında görevli polis memuruna hakaret ettiği gerekçesiyle şarkıcı Tuğba Özerk hakkında 2 yıl hapis cezası istendi.</h2>
      <address>
        <time datetime="2019-11-13T14:16:37+00:00">13 Nov 2019, 14:16</time>
      </address>
      <p>Şarkıcı Tuğba Özerk hakkında, İzmir'in Çeşme ilçesinde yaptığı trafik kazası sonrası polise hakaret ettiği gerekçesiyle 2 yıla kadar hapis istemiyle dava açıldı.</p>
      <p>Çeşme Cumhuriyet Başsavcılığınca hazırlanan iddianamede, Tuğba Özerk'in, 15 Ekim 2018'deki trafik kazası sonrası işlem yapan polis memuru A.A'ya aşağılayıcı sözler söylediği ve hakaret ettiği belirtildi.</p>
      <p>İddianamede, Özerk'in alkollü araç kullanması nedeniyle karakolda ifadesi alındığı sırada da müştekiye kötü sözler sarf etmeyi sürdürdüğü kaydedildi.</p>
      <p>Özerk'in "olay günü alkollü araç kullanmadığı için alkolmetreye üflemek istemediği, bu sebeple polis memurlarıyla arasında tartışma çıktığı ancak kimseye hakaret etmediği" şeklindeki ifadesi de iddianamede yer aldı.</p>
      <p>Hakkında "kamu görevlisine hakaret" suçundan 2 yıla kadar hapis istemiyle açılan dava açılan Özerk, 21 Kasım'da Çeşme 2. Asliye Ceza Mahkemesinde hakim karşısına çıkacak.</p>
    </article>
  </body>
</html>