<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/13/veneciia-pod-voda-dvama-zaginali-potynali-korabi-san-marko-navodnena.429483"/>
    <meta property="og:site_name" content="Dnes.bg"/>
    <meta property="article:published_time" content="2019-11-13T14:22:00+00:00"/>
    <meta property="og:title" content="Венеция под вода: Двама загинали, потънали кораби, &quot;Сан Марко&quot; наводнена..."/>
    <meta property="og:description" content="Вижте кадри от бедствието в италианския град | Dnes.bg"/>
  </head>
  <body>
    <article>
      <h1>Венеция под вода: Двама загинали, потънали кораби, "Сан Марко" наводнена...</h1>
      <h2>Вижте кадри от бедствието в италианския град</h2>
      <address><time datetime="2019-11-13T14:22:00+00:00">13 Nov 2019, 14:22</time> by <a rel="author" href="https://www.dnes.bg/author/291" target="_blank">Нели Христова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251867-middle.jpg"/>
        </figure>
        <p>Снимка: Reuters</p>
        <p>1<a href="https://www.dnes.bg/world/2019/11/13/veneciia-pod-voda-dvama-zaginali-potynali-korabi-san-marko-navodnena.429483,image2#photo">2</a><a href="https://www.dnes.bg/world/2019/11/13/veneciia-pod-voda-dvama-zaginali-potynali-korabi-san-marko-navodnena.429483,image3#photo">3</a><a href="https://www.dnes.bg/world/2019/11/13/veneciia-pod-voda-dvama-zaginali-potynali-korabi-san-marko-navodnena.429483,image4#photo">4</a><a href="https://www.dnes.bg/world/2019/11/13/veneciia-pod-voda-dvama-zaginali-potynali-korabi-san-marko-navodnena.429483,image5#photo">5</a><a href="https://www.dnes.bg/world/2019/11/13/veneciia-pod-voda-dvama-zaginali-potynali-korabi-san-marko-navodnena.429483,image6#photo">6</a><a href="https://www.dnes.bg/world/2019/11/13/veneciia-pod-voda-dvama-zaginali-potynali-korabi-san-marko-navodnena.429483,image7#photo">7</a><a href="https://www.dnes.bg/world/2019/11/13/veneciia-pod-voda-dvama-zaginali-potynali-korabi-san-marko-navodnena.429483,image8#photo">8</a><a href="https://www.dnes.bg/world/2019/11/13/veneciia-pod-voda-dvama-zaginali-potynali-korabi-san-marko-navodnena.429483,image9#photo">9</a><a href="https://www.dnes.bg/world/2019/11/13/veneciia-pod-voda-dvama-zaginali-potynali-korabi-san-marko-navodnena.429483,image10#photo">10</a><a href="https://www.dnes.bg/world/2019/11/13/veneciia-pod-voda-dvama-zaginali-potynali-korabi-san-marko-navodnena.429483,image11#photo">11</a><a href="https://www.dnes.bg/world/2019/11/13/veneciia-pod-voda-dvama-zaginali-potynali-korabi-san-marko-navodnena.429483,image12#photo">12</a></p>
        <p>За шести път за 1200 години, подът на базиликата "Сан Марко" е покрит с вода. Двама души за загинали на о. Пелестрина – тънката ивица вода, която разделя Венеция от Адриатическо море. Хотелите приготвят гумени ботуши за всичките си гости, но ги съветват да не излизат навън.</p>
        <p>Високата вода всяка година залива Венеция, но този път последиците са катастрофални.  Кметът на града Луиджи Бруняро обяви "бедствено положение“ и заяви, че "наводнението ще остави трайни отпечатъци върху Венеция“.</p>
        <p>"Молим правителството да ни помогне. Сумата ще е голяма. Всичко това е резултат от глобалното затопляне“, каза Бруняро.</p>
        <p>Управителят на региона Венето Лука Дзая описа ситуацията като "апокалиптична", а щетите "невероятни и плашещи".</p>
        <p>Площадът пред "Сан Марко" е като гигантска локва, покрит от близо 184 см. вода. Нивото е близо до онова от най-тежкото наводнение на Венеция през 1966 година, когато беше 196 см. В резултат на това, 80% от италианският град е под вода, съобщават от ТАСС.</p>
        <p>Водите отнесоха маси и столове от кафенета, наводниха магазини, а продавачите панически се опитваха да спасят стоките си. Три лодки, които играят ролята на автобуси, потънаха.</p>
        <p>Туристите въпреки това продължиха да се наслаждават на италианския град.</p>
        <p>Днес се очаква нивото на водата да се покачи още, според информация на The Guardian. То може да надмине 1,9 метра.</p>
        <p>До сега Акуа Алта се случваше два пъти в годината – през есента и през пролетта. Но с покачването на нивото на световния океан, може да се случи по всяко време. </p>
        <p>Съвсем доскоро се говореше, че Венеция потъва, но сега жителите й категорично заявяват, че тя "потъва по-бавно, отколкото морето се вдига“.</p>
        <p>Четири от шестте пъти, в които базиликата Сан Марко е била наводнявана за 12 века са се случили през последните 20 години.</p>
        <p>"В момента сме изправени пред изключително висок прилив. Всички са мобилизирани да се справят с извънредната ситуация", написа по-рано кметът на Венеция Луиджи Бруняро в социалната мрежа Twitter.<br/> </p>
        <related>
          <h4>Още по темата</h4>
          <a href="https://www.dnes.bg/notifikacii/2019/11/13/veneciia-e-pod-187-sm-voda-bezprecedentno-ot-53-g.429444"/>
          <a href="https://www.dnes.bg/eu/2019/11/12/veneciia-pod-voda-turistite-gaziat-s-gumeni-botushi.429404"/>
        </related>
      </anchor>
    </article>
  </body>
</html>