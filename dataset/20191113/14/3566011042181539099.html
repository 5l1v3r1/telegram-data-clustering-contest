<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547058.html/%D9%86%D9%85%D8%A7%DB%8C%D8%B4-%D8%A7%D9%82%D8%AA%D8%AF%D8%A7%D8%B1-%D8%A8%D8%B3%DB%8C%D8%AC%DB%8C%D8%A7%D9%86-%DB%8C%D8%B2%D8%AF%DB%8C-%D8%AF%D8%B1-%D8%B1%D8%B2%D9%85%D8%A7%DB%8C%D8%B4-12-%D9%87%D8%B2%D8%A7%D8%B1-%D9%86%D9%81%D8%B1%DB%8C-%DA%AF%D8%B1%D8%AF%D8%A7%D9%86-%D9%87%D8%A7%DB%8C-%D8%A8%DB%8C%D8%AA-%D8%A7%D9%84%D9%85%D9%82%D8%AF%D8%B3-%D9%88-%DA%A9%D9%88%D8%AB%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T14:18:00+00:00"/>
    <meta property="og:title" content="نمایش اقتدار بسیجیان یزدی در رزمایش 12 هزار نفری گردان های بیت المقدس و کوثر"/>
    <meta property="og:description" content="جانشین سپاه الغدیر استان یزد از برگزاری رزمایش 12 هزار نفری گردان های بیت المقدس و کوثر در دومرحله در سراسر استان با شعار «چهل سال مردم یاری، امنیت و خدمت» خبر داد."/>
  </head>
  <body>
    <article>
      <h1>نمایش اقتدار بسیجیان یزدی در رزمایش 12 هزار نفری گردان های بیت المقدس و کوثر</h1>
      <h2>جانشین سپاه الغدیر استان یزد عنوان کرد</h2>
      <address>
        <time datetime="2019-11-13T14:18:00+00:00">13 Nov 2019, 14:18</time>
      </address>
      <p>جانشین سپاه الغدیر استان یزد از برگزاری رزمایش 12 هزار نفری گردان های بیت المقدس و کوثر در دومرحله در سراسر استان با شعار «چهل سال مردم یاری، امنیت و خدمت» خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛حسین زارع کمالی در مصاحبه با خبرنگار <a href="http://yazdeemrooz.ir/">یزدرسا</a>؛ از برگزاری رزمایش 12 هزار نفری بیت المقدس و کوثر در دومرحله در سراسر استان با شعار «چهل سال مردم یاری، امنیت و خدمت» خبر داد و گفت: مرحله اول این رزمایش در روزهای 23 و 24 آبان با بیش از 20 گردان بیت المقدس در شهرستان های ابرکوه، اردکان، بافق، خاتم و مهریز برگزار خواهد شد.</p>
      <p>جانشین سپاه الغدیر استان یزد افزود: مرحله دوم این رزمایش نیز با حضور 26 گردان بیت المقدس و کوثر در شهرستان های تفت، اشکذر، بهاباد میبد و نواحی مرکزی ثارالله و روح الله یزد و زارچ برگزار می شود</p>
      <p>زارع کمالی تصریح کرد: با توجه به تهدیدات پیش رو بسیجیان حاضر در این رزمایش تاکتیک های مرتبط با عملیات های دفاعی، امنیتی، دفاع از کوی و برزن، امداد ونجات و مردم یاری را تمرین خواهند کرد.</p>
      <p>جانشین سپاه استان هدف اصلی از برگزاری این رزمایش را خدمت رسانی به مردم به ویژه مناطق محروم و محرومیت زدایی دانست و ابراز داشت: با توجه به رهنمودهای مقام معظم رهبری، همکاری بسیجیان و همه دستگاهای مرتبط در زمینه خدمت به مردم اتفاقاتی خوبی از حراست از جنگل های خاتم گرفته تا برقراری امنیت محلات در قالب گشت های رضویون و همکاری با ناجا در زمینه تامین امینت محلات گردشگری رقم خورده است.</p>
      <p>وی با اشاره به ماموریت اصلی سپاه و بسیج در زمینه خدمت رسانی به مردم اظهار داشت: در این رزمایش بسیجیان علاوه بر خدمت رسانی در خصوص ارتقا توان رزم و امادگی تخصصی گردان ها برای مقابله با هر گونه تهیدید احتمالی اعم از سخت و نیمه سخت را تمرین خواهند کرد.</p>
      <p>انتهای پیام/ح</p>
      <p> </p>
      <p> </p>
    </article>
  </body>
</html>