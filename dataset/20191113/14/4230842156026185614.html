<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191113-hto-taka-kondzelya-biografiya-ta-deklaratsiya-chynovnytsi-op/"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T14:19:08+00:00"/>
    <meta property="og:title" content="Хто така Кондзеля: біографія та декларація чиновниці ОП"/>
    <meta property="og:description" content="Все, що відомо про співробітницю Офісу президента Світлану Кондзеля, яку затримали на хабарі в 150 тис. – читайте в матеріалі Фактів ICTV."/>
  </head>
  <body>
    <article>
      <h1>Хто така Кондзеля: біографія та декларація чиновниці ОП</h1>
      <address>
        <time datetime="2019-11-13T14:19:08+00:00">13 Nov 2019, 14:19</time>
      </address>
      <p>Все, що відомо про співробітницю Офісу президента Світлану Кондзеля, яку затримали на хабарі в 150 тис. – читайте в матеріалі Фактів ICTV.</p>
      <p>Детективи НАБУ 12 листопада затримали керівницю одного з головних департаментів Офісу президента Світлану Кондзелю одразу після отримання хабара розміром $150 тис.</p>
      <p>Це був перший транш, а всього чиновниця сподівалася отримати $300 тис. за сприяння у призначенні на вищу посаду в керівництві НАК Нафтогаз.</p>
      <h3>Біографія Світлани Кондзеля</h3>
      <p>Директором департаменту забезпечення доступу до публічної інформації Офісу президента (раніше – Адміністрації президента) Кондзеля працювала з квітня 2015 року, а в різних відділах АП трудилася з 2005 року.</p>
      <p><b>Читайте:</b> <a href="https://fakty.com.ua/ua/ukraine/20191113-habar-za-posadu-shho-vidomo-pro-aresht-spivrobitnytsi-ofisu-prezydenta/">Хабар за посаду – що відомо про арешт співробітниці Офісу президента</a></p>
      <p>Світлані Кондзелі 45 років, родом вона зі Львова. Освіта вона отримувала у Львівській комерційній академії, також має дипломи Українського державного університету фінансів та міжнародної торгівлі та Національної академії державного управління при президенті України.</p>
      <p>Згідно з декларацією, Кондзеля має квартиру в Київській області площею 86 кв.м, а також квартиру у Львові площею 114,5 кв.м. Їздить на Renault 2011 року.</p>
      <p>Раніше Факти ICTV писали, що 11 листопада за підозрою у <a href="https://fakty.com.ua/ua/ukraine/20191112-nabu-ta-sap-zatrymaly-7-osib-za-pidozroyu-u-zavolodinni-1-2-mlrd-grn-kredytom-natsbanku/">заволодінні 1,2 млрд грн кредитних коштів</a>, які надав НБУ, НАБУ і САП затримали сімох осіб.</p>
    </article>
  </body>
</html>