<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158275_1.html"/>
    <meta property="og:site_name" content="Novsport"/>
    <meta property="article:published_time" content="2019-11-13T14:14:00+00:00"/>
    <meta property="og:title" content="Ас на Ливърпул със съмнения за сериозна контузия"/>
    <meta property="og:description" content="Анди Робъртсън призна за травмата"/>
  </head>
  <body>
    <article>
      <h1>Ас на Ливърпул със съмнения за сериозна контузия</h1>
      <address><time datetime="2019-11-13T14:14:00+00:00">13 Nov 2019, 14:14</time> by <a rel="author">Христо Иванов</a></address>
      <p>Защитникът на Ливърпул Анди Робъртсън отпадна от групата на шотландския национален тим за предстоящите европейски квалификации с Кипър и Казахстан. Причина за това е контузия, която измъчва левия бек в последните няколко седмици.<br/><br/>Проблемът за Робъртсън е в глезена, а самият той призна, че в последно време не води регулярни тренировки с клубния си тим. Бранителят сподели, че води занимания единствено в деня преди мачовете на „червените”.<br/><br/>„За мен е голямо разочарование, че ще пропусна тези мачове. Не ме интересува срещу кого са мачовете. Аз просто искам да играя и участията ми в последните години показват това. В последните две седмици и половина не тренирам особено с Ливърпул. Водя занимания само в деня преди мача. Успях да играя 15 минути в мача с Генк и пропуснах мача с Арсенал в турнира за Купата на лигата. Това е контузия, която няма да отмине, ако не ѝ дам време”, сподели Анди Робъртсън.</p>
    </article>
  </body>
</html>