<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/ctvrta-gigafactory-tesly-uz-zna-svuj-domov-musk-zvolil-sve-oblibene-misto-v-evrope"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-13T14:00:00+00:00"/>
    <meta property="og:title" content="Čtvrtá Gigafactory Tesly už má domov. Musk zvolil své oblíbené místo v Evropě"/>
    <meta property="og:description" content="Výstavba čtvrté velké továrny automobilky Tesla by měla začít v roce 2021. Budou se zde vyrábět baterie, elektromotory i Model Y."/>
  </head>
  <body>
    <article>
      <h1>Čtvrtá Gigafactory Tesly už má domov. Musk zvolil své oblíbené místo v Evropě</h1>
      <h2>Výstavba čtvrté velké továrny automobilky Tesla by měla začít v roce 2021. Budou se zde vyrábět baterie, elektromotory i Model Y.</h2>
      <address><time datetime="2019-11-13T14:00:00+00:00">13 Nov 2019, 14:00</time> by <a rel="author">Vladimír Kadera</a></address>
      <p>Výstavba první Gigafactory automobilky Tesla začala <a href="https://www.autorevue.cz/tesla-stavi-prvni-gigafactory-mimo-ameriku-evropa-je-dalsi-na-rade">na začátku roku v Šanghaji</a>. Nyní se už začíná pořádně řešit ta druhá, která bude sídlit v Evropě. Na začátku roku se spekulovalo, kde by to tak mohlo být a ve hře byl například i Benelux – společenství Belgie, Nizozemska a Lucemburska. V Nizozemsku totiž sídlí evropské zastoupení Tesly.</p>
      <related>
        <a href="https://www.autorevue.cz/tesla-upresnuje-premieru-elektrickeho-pick-upu-elon-musk-mu-rika-cybertruck"/>
      </related>
      <p>Nyní se už s jistotou ví, kde obrovská americká továrna bude. Prozradil to totiž samotný zakladatel automobilky Elon Musk britskému magazínu Auto Express. Musk si byl totiž převzít cenu Auto Express Car of the Year za <a href="https://www.autorevue.cz/tesla-model-3-ma-ceske-ceny-na-nasem-trhu-v-podstate-nema-konkurenci">Teslu Model 3</a>, která v anketě vyhrála. Po převzetí se rozpovídal.</p>
      <p><i>„Rozhodli jsme se příští Gigafactory postavit v Německu, na předměstí Berlína. Do Berlína jezdím často a je super,“</i> oznámil Musk a dále pokračoval: <i>„Vyrábějí se tu některé z nejlepších automobilů na světě a všichni ví, že německé inženýrství je vynikající. Postavíme tam také technologické a designové centrum.“</i></p>
      <related>
        <a href="https://www.autorevue.cz/maly-detail-uvnitr-tesly-model-3-vzbuzuje-obavy-plany-elona-muska-take"/>
      </related>
      <p>S německým přírůstkem půjde už o čtvrtou výrobnu na baterie společnosti Tesla. První tři jsou v Nevadě, New Yorku a v již zmíněném Šanghaji. Na doplňující otázku, proč se Gigafactory nepostaví v Anglii, odpověděl Musk jednoduše: <i>„Brexit způsobil, že umístění Gigafactory by zde bylo riskantní.“</i></p>
      <h3>
        <a href="https://www.autorevue.cz/alternativni-pohony">Speciál: Alternativní pohony</a>
      </h3>
      <p>K vývoji alternativních pohonů došlo kvůli ztenčujícím se zásobám ropy a problémům se znečištěním životního prostředí. V automobilovém průmyslu se v současnosti nejčastěji hovoří o pohonech na LPG, CNG, vodík a elektrický proud. Právě v posledních dvou zmíněných pohonech je podle odborníků budoucnost.</p>
      <p><a href="https://www.autorevue.cz/lpg-ma-stale-smysl-prehled-aut-s-timto-pohonem-a-proc-je-chtit">Přehled aut s pohonem na LPG </a>• <a href="https://www.autorevue.cz/koupit-ted-auto-na-cng-mame-sedm-argumentu-pro-a-stejny-pocet-proti">Koupit auto na CNG?</a> • <a href="https://www.autorevue.cz/auta-na-cng-jak-dojedou-daleko">Auta na CNG: Jak dojedou daleko?</a> • <a href="https://www.autorevue.cz/vodikova-toyota-mirai-se-predstavuje-i-v-evropske-verzi-stovku-da-za-96-s">Toyota Mirai na vodík</a> • <a href="https://www.autorevue.cz/volkswagen-meb-platforma-elektromobil-id">VW razí cenu elektroaut na minimum</a> • <a href="https://www.autorevue.cz/hyundai-nexo-oficialne-predstaven-na-ces">Hyundai Nexo - SUV na vodík</a> • <a href="https://www.autorevue.cz/zeneva-2018-revolucni-cng-mild-hybrid-skodovky-do-detailu-tohle-tady-jeste-nebylo">Revoluční CNG-mild-hybrid Škoda do detailu</a></p>
      <related>
        <h4>Určitě si přečtěte</h4>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
        <a href="https://www.auto.cz/diskuteri-vs-diskuteri-vol-ii-na-letisti-diesel-rules-132058"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.autorevue.cz/skoda-130-rs-typ-739-wiki-historie"/>
      </related>
    </article>
  </body>
</html>