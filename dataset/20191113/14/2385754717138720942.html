<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/market-news/597156/i-idc-onomazei-tin-ey-igeti-stis-symvouleftikes-ypiresies-psifiakis-stratigikis"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T14:32:00+00:00"/>
    <meta property="og:title" content="Η IDC ονομάζει την EY ηγέτη στις συμβουλευτικές υπηρεσίες ψηφιακής στρατηγικής"/>
    <meta property="og:description" content="Η EY αναγνωρίστηκε ως παγκόσμιος ηγέτης στην παροχή συμβουλευτικών υπηρεσιών σε θέματα ψηφιακής στρατηγικής, στο πλαίσιο της έκθεσης IDC MarketScape.   ..."/>
  </head>
  <body>
    <article>
      <h1>Η IDC ονομάζει την EY ηγέτη στις συμβουλευτικές υπηρεσίες ψηφιακής στρατηγικής</h1>
      <address><time datetime="2019-11-13T14:32:00+00:00">13 Nov 2019, 14:32</time> by <a rel="author">SigmaLive</a></address>
      <p>Η EY αναγνωρίστηκε ως παγκόσμιος ηγέτης στην παροχή συμβουλευτικών υπηρεσιών σε θέματα ψηφιακής στρατηγικής, στο πλαίσιο της έκθεσης IDC MarketScape.<br/> <br/>Το μοντέλο της έκθεσης IDC MarketSpace βασίζεται σε ένα ολοκληρωμένο πλαίσιο αξιολόγησης, εξετάζοντας τις παγκόσμιες δυνατότητες και τις επιχειρησιακές στρατηγικές έντεκα διακεκριμένων παρόχων συμβουλευτικών υπηρεσιών σε τεχνολογικά ζητήματα, εστιάζοντας, τόσο στη βραχυπρόθεσμη, όσο και στη μακροπρόθεσμη παροχή συμβουλευτικών υπηρεσιών ψηφιακής στρατηγικής στους πελάτες. <br/> <br/>Σύμφωνα με την έκθεση, «η EY συγκεντρώνει υψηλή βαθμολογία από τους πελάτες σε τομείς όπως η ποιότητα των ειδικευμένων σε θέματα ψηφιακής στρατηγικής επαγγελματιών της, την υποστήριξη της αλλαγής σε όλο το φάσμα των επιχειρήσεων, την παροχή καινοτόμων λύσεων προστιθέμενης αξίας, την κατανόηση των μοναδικών αναγκών των πελατών και την ενθάρρυνση των πελατών να υιοθετήσουν νέες προσεγγίσεις και λύσεις. Οι πελάτες ξεχώρισαν επίσης την ΕΥ για τις εξειδικευμένες δυνατότητές της σε επιμέρους λειτουργίες και κλάδους, τη μεταφορά γνώσεων και δεξιοτήτων στους πελάτες, αλλά και την προθυμία των πελατών να τη συστήσουν σε οποιαδήποτε άλλη εταιρεία».<br/> <br/>Η έκθεση εξετάζει τις συμβουλευτικές υπηρεσίες ψηφιακής στρατηγικής, τόσο ως προς την «αναπτυξιακή ατζέντα» της επιχείρησης (την ανάγκη για αύξηση της αποδοτικότητας και της κερδοφορίας, με παράλληλη μείωση του κόστους), όσο και την «κοστολογική ατζέντα» (την ανάγκη αύξησης των εσόδων, ενίσχυσης των ταμειακών ροών και οικοδόμησης της εικόνας της επιχείρησης). Οι δυο αυτές κατηγορίες στόχων είναι, επί του παρόντος, εξίσου σημαντικές, σύμφωνα με την έκθεση της IDC 2019 Worldwide Global Buyer Perception of Digital Strategy Consulting Services Providers Survey.<br/> <br/>Σχολιάζοντας την βράβευση, ο Χαράλαμπος Κωνσταντίνου, Συνέταιρος και επικεφαλής Συμβουλευτικών Υπηρεσιών της ΕΥ Κύπρου, δήλωσε: «Ο ψηφιακός μετασχηματισμός είναι σήμερα μια από τις σημαντικότερες προκλήσεις για τις επιχειρήσεις σε όποιο τομέα και αν δραστηριοποιούνται. Ο τρόπος προσέγγισης της ψηφιακής στρατηγικής συνεχίζει να ωριμάζει, ως εκ’ τούτου και οι συμβουλευτικές υπηρεσίες αναφορικά με τη ψηφιακή στρατηγική κινούνται από την αρχική εστίαση τους στη δημιουργία δυνατοτήτων πειραματισμού, στην οικοδόμηση δομών και κουλτούρας που να ενθαρρύνουν την καινοτομία σε ολόκληρο τον οργανισμό. Είμαστε ευτυχείς που η έκθεση της IDC MarketScape επιβεβαιώνει ότι οι πελάτες μας παγκοσμίως εκτιμούν και υποστηρίζουν την προσέγγιση της EY. Επενδύοντας συνεχώς στην τεχνολογία, την καινοτομία και το ανθρώπινο κεφάλαιο, η EY ξεχωρίζει στο να βοηθάει τους πελάτες της να αναπτύξουν την ψηφιακή τους στρατηγική σε μια εποχή αδιάκοπων αλλαγών.»<br/> </p>
    </article>
  </body>
</html>