<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/tochka-zoru/labazyuk-zaklikav-deputativ-virishiti-pitannya-reyderstva-v-kompleksi--10969168.html"/>
    <meta property="og:site_name" content="Всім"/>
    <meta property="article:published_time" content="2019-11-13T14:43:00+00:00"/>
    <meta property="og:title" content="Лабазюк закликав депутатів вирішити питання рейдерства в комплексі із питанням ринку землі (прес-служба Сергія Лабазюка)"/>
    <meta property="og:description" content="Верховна Рада має ухвалити законопроект №0858 щодо протидії рейдерству разом із питаннями відкриття ринку землі.Про це заявив народний депутат України Сергій Лабазюк на брифінгу в Верховній Раді України."/>
  </head>
  <body>
    <article>
      <h1>Лабазюк закликав депутатів вирішити питання рейдерства в комплексі із питанням ринку землі (прес-служба Сергія Лабазюка)</h1>
      <address><time datetime="2019-11-13T14:43:00+00:00">13 Nov 2019, 14:43</time> by <a rel="author" href="https://vsim.ua/authors/vsim_khmelnitsky" target="_blank">vsim.ua</a></address>
      <p>Верховна Рада має ухвалити законопроект №0858 щодо протидії рейдерству разом із питаннями відкриття ринку землі.</p>
      <p>Про це заявив народний депутат України Сергій Лабазюк на брифінгу в Верховній Раді України.</p>
      <p>Депутат нагадав, що 6 листопада комітет з питань аграрної і земельної політики рекомендував Верховній Раді ухвалити в другому читанні законопроект <b>№0858 щодо протидії рейдерству</b>, автором якого він є ще з минулого скликання парламент.</p>
      <p>За його словами, цей законопроект пропонує внести зміни до 14-ти законодавчих актів України, що врегулює питання протидії рейдерству.</p>
      <p>Лабазюк підкреслив важливі моменти законопроекту:</p>
      <p>·       Доручається внести відомості до реєстру щодо земельних ділянок, право власності на які виникло до 2004 року і які зараз знаходяться в паперовому вигляді.</p>
      <p>·       Запроваджуються нотаріальні посвідчення договорів (за бажанням власників) про відчуження часток у статутному капіталі товариств, що буде гарним запобіжником рейдерству в аграрній галузі.</p>
      <p>·       Прибираються зловживання у пролонгації договорів оренди. Зараз договір, у разі закінчення строку оренди, вважається автоматично продовженим з тими ж умовами, на яких вони були укладені.</p>
      <p>Сергій Лабазюк також зауважив, що давно займається питанням протидії рейдерству в сільському господарстві.</p>
      <p>
        <b>
          <i>«Народні депутати спільно з громадськістю створили організацію «Бізнес-Варта». З нашої ініціативи була створена комісія при Кабінеті міністрів, яку очолював віце-прем’єр Степан Кубів. Ми розбирали велику кількість кейсів по захопленню господарств , щось вдалось нам відстояти. Але без змін в законодавстві дане питання неможливо було врегулювати», - заявив він.</i>
        </b>
      </p>
      <p>За словами Лабазюка, саме в комплексі, коли розглядається таке важливе державницьке питання, як продаж сільськогосподарської землі, потрібно врегулювати цілий ряд інших дій, таких як проведення ревізії земель, чіткої  оцінки землі, врегулювання на законодавчому рівні оформлення і переоформлення спадщини.</p>
      <p>
        <b>
          <i>«Потрібно створити всі запобіжники, щоб не процвітало рейдерство – дати можливість інвестувати аграріям в землю і працювати», - підсумував Лабазюк.</i>
        </b>
      </p>
    </article>
  </body>
</html>