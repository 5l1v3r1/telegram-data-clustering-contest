<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/13/7231865/"/>
    <meta property="og:site_name" content="Українська правда"/>
    <meta property="article:published_time" content="2019-11-13T14:33:00+00:00"/>
    <meta property="og:title" content="Фракція Тимошенко перейшла в опозицію"/>
    <meta property="og:description" content="Голова фракції “Батьківщина” Юлія Тимошенко заявила, що її фракція переходить в опозицію до влади."/>
  </head>
  <body>
    <article>
      <h1>Фракція Тимошенко перейшла в опозицію</h1>
      <address>
        <time datetime="2019-11-13T14:33:00+00:00">13 Nov 2019, 14:33</time>
      </address>
      <p>Голова фракції "Батьківщина" Юлія Тимошенко заявила, що її фракція переходить в опозицію до влади.</p>
      <p><b>Джерело:</b> брифінг <a href="https://www.facebook.com/YuliaTymoshenko/videos/482696105789858/?__xts__[0]=68.ARDAXZ4VR6Ye6RFEch7ppbHuZdrA72Zd6j79tyOC_W03Cp99QUPmduGok5ZvL1qLGs1G3WZ-8Wy0tsWuxDbqBE7xp3MVpk3r5gZQ7PDYyH8_nbQc7YPbIi3U0_2cd3jzwVhrnhOG7WwEOUwMWUKksi3VczySptnVK997hryTYsizso0ZFE8o9QObHJn-7fHK3MmgodWH1KRXRxSyKK_mFf6PLUAySNDbZjO47l6y83USOZ8NMIsceOsOaBmXFkC-SgIsgDeXDEkXntQK2fjp5wmaCODSU4sWhYr5VwktjXmiOjnC0qGam5HtEdKTzgzqdpRu0-Yx84olqUZy2sZ7QMy4gSKWA08RqYQ&amp;__tn__=-R">Тимошенко</a> 13 листопада після голосування у першому читанні за законопроєкт про ринок землі</p>
      <p><b>Пряма мова Тимошенко:</b> "Наша команда заявляє про перехід партії "Батьківщина" в опозицію до політики знищення України, в опозицію до політики продовження епохи бідності.</p>
      <p>Ми оголошуємо опозицію проти розпродажу з молотка всіх стратегічних об’єктів власності України, в тому числі землі. Ми не поділяємо таку політику".</p>
      <p><b>Деталі:</b> За її словами, "Батьківщина" планує подати подання до Конституційного суду задля роз'яснення 13 статті Конституції, де говориться про те, що українська земля - власність українського народу.</p>
      <p>Вона додала, що подання уже направили у КС. Крім того, Тимошенко заявила, що оскаржить у суді прийняття закону у першому читанні, бо воно відбулося з порушеннями регламенту.</p>
      <p>Крім "Батьківщини" в опозиції до влади знаходяться фракції "Європейська солідарність", "Опозиційна платформа - За життя".</p>
      <p>Під час розгляду парламенту законопроєктів про ринок землі, Тимошенко виступала проти. Вона заявляла, що у пропонованому законі не урегульовано питання про продаж землі українцям із подвійним громадянством.</p>
      <p>Також Тимошенко бентежить дозволена межа продажу землі в одні руки – 200-210 тисяч гектарів. На думку політика, прийняття ринку землі, зробить Україну – "країною третього світу".</p>
      <p><b>Що було раніше:</b> 13 листопада Верховна Рада у першому читанні проголосувала за проєкт закону №2178-10 від "Слуги народу" щодо <a href="https://www.pravda.com.ua/news/2019/11/13/7231854/">продажу сільськогосподарської землі</a>.</p>
      <p>Законопроєкт підтримали лише нардепи від "Слуги народу" - 227 нардепів і 13 позафракційних парламентарів.</p>
      <p>Під час розгляду Тимошенко нагадали про <a href="http://w1.c1.rada.gov.ua/pls/zweb2/webproc4_1?pf3511=31852">її проект закону</a> щодо ринку земель від 2008 року. Законопроєктом від 2008 року пропонувалося продавати землю іноземцям та іноземним компаніям, іноземним державам.</p>
      <p>
        <i>
          <b>Читайте також: <a href="https://www.epravda.com.ua/publications/2019/09/20/651811/?fbclid=IwAR0WSsLUnveE5OCtKbOECHGoFPJKfWjLW9jLVtDOOISpfljudLR20FmavN0">Ринок землі Зеленського. Яким він буде</a></b>
        </i>
      </p>
      <p>
        <i>
          <b>
            <a href="https://www.epravda.com.ua/publications/2019/11/13/653650/?fbclid=IwAR0JBIxnxi2RrozlbBAphYWNUbGOtBT2raYljsDE6DXbcDr99daM7_HxHk0">Рада голосує за ринок землі: чи вдалось Зеленському вмовити "своїх"</a>
          </b>
        </i>
      </p>
      <p>
        <b>Передісторія:</b>
      </p>
      <ul>
        <li>На початку вересня президент Володимир Зеленський доручив уряду підготувати, а парламенту ухвалити до 1 грудня <a href="https://www.pravda.com.ua/news/2019/09/2/7225078/">законопроєкт про ринок земель </a>сільськогосподарського призначення зі скасуванням мораторію на продаж землі.</li>
        <li>Лідерка ВО "Батьківщина" <a href="https://www.pravda.com.ua/news/2019/09/26/7227396/">Юлія Тимошенко </a>вимагала провести референдум із питання продажу землі, перш ніж виносити закон про ринок землі на голосування Верховної Ради.</li>
        <li>Вересневе опитування Київського міжнародного інституту соціології показало, що <a href="https://www.pravda.com.ua/news/2019/09/26/7227427/">52% українців не схвалюють </a>ідею скасувати мораторій на землю, підтримують рішення Зеленського лише 35% опитаних, а 64% респондентів – за референдум із цього питання.</li>
        <li>Згідно з листопадовим опитуванням "Центру Разумкова", 77,6% українців взяли б участь у референдумі щодо скасування мораторію на купівлю-продаж землі сільськогосподарського призначення, якби він відбувався найближчої неділі. 68,3% з них проголосували б <a href="https://www.pravda.com.ua/news/2019/11/11/7231638/">за продовження мораторію.</a></li>
        <li>У 2017 році лідер "ЄС", на той час президент <a href="https://www.pravda.com.ua/news/2017/09/7/7154290/">Петро Порошенко </a>називав неконституційним мораторій на продаж землі і закликав якомога скоріше провести земельну реформу.</li>
        <li>У квітні 2019 року Порошенко заявляв, що прорив в економічному розвитку України неможливий без відкриття <a href="https://www.epravda.com.ua/news/2019/04/17/647111/">ринку землі.</a></li>
        <li>Наразі фракції "Батьківщини", "Опозиційної платформи – За життя", "Європейської солідарності" та депутатська група "За майбутнє" виступають <a href="https://www.pravda.com.ua/news/2019/11/12/7231701/">проти продажу земель</a> сільськогосподарського призначення.</li>
        <li>Вранці 13 листопада під Верховну Раду представники "Всеукраїнської аграрної ради" принесли <a href="https://www.pravda.com.ua/news/2019/11/13/7231819/">труп свині у труні </a>і похоронні вінки.</li>
      </ul>
      <footer>Альона Мазуренко, УП</footer>
      <related>
        <a href="https://www.pravda.com.ua/news/2019/11/11/7231612/"/>
        <a href="https://www.pravda.com.ua/news/2019/11/5/7231094/"/>
        <a href="https://www.pravda.com.ua/news/2019/11/4/7230946/"/>
      </related>
    </article>
  </body>
</html>