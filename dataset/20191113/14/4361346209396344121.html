<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/legalabb-12-halottja-es-17-serultje-van-egy-felvideki-buszbalesetnek/186522"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T14:06:00+00:00"/>
    <meta property="og:title" content="Legalább 12 halottja és 17 sérültje van egy felvidéki buszbalesetnek"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Legalább 12 halottja és 17 sérültje van egy felvidéki buszbalesetnek</mark>
      </h1>
      <address><time datetime="2019-11-13T14:06:00+00:00">13 Nov 2019, 14:06</time> by <a rel="author">Bors</a></address>
      <p>Ahogy az <a href="https://ujszo.com/fekete-kronika/tragedia-autobusz-es-teherauto-utkozott-tobben-meghaltak">Új Szó</a> a tvnoviny.skra hivatkozva írja, a buszon</p>
      <p>főleg középiskolások ültek,</p>
      <p>akik az iskolából tartottak hazafelé.</p>
      <p>A balesetben egyébként a busz</p>
      <p>egy teherautóval ütközött</p>
      <p>a Nyitrai járásban, Nyitragerencsér község mellett szerda délután.</p>
      <p>A helyszínen, ahová harminc tűzoltó és több mentőhelikopter érkezett, jelenleg is zajlik a baleset sérültjeinek mentése. A tűzoltók helyszíni közlése szerint, az áldozatok száma még tovább nőhet, mivel több személyt még nem sikerült kiszabadítani az autóbusz roncsai közül. A sérültek egy részét sajtóértesülések szerint közben már a nyitrai kórházba szállították.</p>
      <p>A Cipruson munkalátogatáson lévő Peter Pellegrini szlovák miniszterelnök a baleset hírére reagálva bejelentette: megszakítja külföldi útját és azonnal hazarepül, írja az MTI.</p>
    </article>
  </body>
</html>