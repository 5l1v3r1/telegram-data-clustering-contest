<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/dreams-data-di-uscita-svelata/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T14:46:00+00:00"/>
    <meta property="og:title" content="Dreams: data di uscita dell’esclusiva PS4 sveleta?"/>
    <meta property="og:description" content="Secondo l'account twitter di un negozno di elettronica inglese l'esclusiva PS4 Dreams potrebbe arrivare sul mercato il 14 febbraio 2020."/>
  </head>
  <body>
    <article>
      <h1>Dreams: data di uscita dell’esclusiva PS4 sveleta?</h1>
      <address><time datetime="2019-11-13T14:46:00+00:00">13 Nov 2019, 14:46</time> by <a rel="author">Gianluca Saitto</a></address>
      <p>Uno dei titoli più ambiziosi di questo periodo videoludico è sicuramente <b>Dreams</b>. Quello che hanno creato i ragazzi di Media Molecule è un vero e proprio ecosistema dove<b> chiunque potrà costruire il proprio titolo dei sogni</b>, indipendentemente dal tipo di esperienza che ha nello sviluppo di un videogioco. Al momento il gioco è ancora in fase di accesso anticipato, ma a quanto pare manca poco al rilascio definitivo del gioco.</p>
      <p>Tramite un Tweet dell’account ShopTo.net, pubblicato e subito dopo cancellato, era stato fornito un link per acquistare Dreams. Il tweet era accompagnato da un elenco ricco di dettagli del gioco Media Molecule e immagini. La parte interessate del post però riguardava la possibilità di preordinare Dreams al prezzo di 30 sterline, con il rilascio dell’esclusiva PS4 fissato per il <b>14 febbraio 2020</b>.</p>
      <figure>
        <img src="https://www.tomshw.it/images/images/2018/12/dreams-11985.768x432.jpg"/>
      </figure>
      <p>Leggi anche: <a href="https://www.tomshw.it/videogioco/age-of-empires-iv-x019/">Age of Empires IV: Microsoft lascia intendere che sarà all’X019</a></p>
      <p>Dreams è stato in sviluppo per quasi sette anni subendo anche dei rinvii, pensando che il<b> lancio inizialmente programmato sarebbe dovuto avvenire nel 2018</b>. Dallo scorso aprile è possibile però già provare il tipo di esperienza unica che vuole proporre il gioco tramite la creazione dei propri progetti virtuali. Dal lancio invece sarà resa disponibile anche una <b>campagna sviluppata direttamente dal team di Media Molecule</b>.</p>
      <p>Vi ricordiamo che Sony non ha ancora confermato la data di lancio ufficiale di Dreams, per il momento l’esclusiva PlayStation 4 rimane ancora nel limbo dell’accesso anticipato. A<b>vete già provato la nuova esperienza targata Media Molecule o state aspettando che il gioco esca definitivamente sul mercato?</b> Diteci la vostra nella sezione dedicata ai commenti.</p>
      <blockquote>Prima di Dreams, Media Molecule ha dato vita alla serie di Little Big Planet. Acquista ora il terzo capitolo della serie su Amazon a <a href="https://toms.it/FWz2s">questo indirizzo</a>.</blockquote>
      <p> </p>
    </article>
  </body>
</html>