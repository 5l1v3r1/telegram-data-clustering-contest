<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/741503"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T14:00:00+00:00"/>
    <meta property="og:title" content="&quot;จอห์น เลเจนด์&quot;ถูกเลือกเป็นผู้ชายเซ็กซี่ที่สุดของพีเพิ้ล"/>
    <meta property="og:description" content="นักร้องนักแสดงหนุ่มมากความสามารถ “จอห์น เลเจนด์”ได้รับเลือกให้เป็นผู้ชายเซ็กซี่ที่สุดที่ยังมีชีวิตอยู่ของนิตยสารพีเพิ้ล"/>
  </head>
  <body>
    <article>
      <h1>"จอห์น เลเจนด์"ถูกเลือกเป็นผู้ชายเซ็กซี่ที่สุดของพีเพิ้ล</h1>
      <address>
        <time datetime="2019-11-13T14:00:00+00:00">13 Nov 2019, 14:00</time>
      </address>
      <p>
        <b>นักร้องนักแสดงหนุ่มมากความสามารถ “จอห์น เลเจนด์”ได้รับเลือกให้เป็นผู้ชายเซ็กซี่ที่สุดที่ยังมีชีวิตอยู่ของนิตยสารพีเพิ้ล</b>
      </p>
      <p>สำนักข่าวรอยเตอร์รายงานจากประเทศสหรัฐอเมริกาเมื่อวันที่ 13 พ.ย.ว่า จอห์น เลเจนด์ นักร้องนักแสดงมากความสามารถชาวอเมริกันวัย 40 ปี ได้รับเลือกจากนิตยสารพีเพิ้ลให้เป็นผู้ชายเซ็กซี่ที่สุดแห่งปีที่ยังมีชีวิต แต่ก่อนหน้านี้บรรดานักร้องนักแสดงที่เคยได้รับตำแหน่งนี้มาแล้วในช่วงหลายปีที่ผ่านมา อาทิเช่น เบลค เชลตัน, คริส เฮล์มสเวิร์ธ, อดัม ลาวีน, จอร์จ คลูนีย์ และ แชนนิ่ง ทาทัม เป็นต้น<br/>จอห์น เลเจนด์ แต่งงานแล้วกับนางแบบสาวคริสซี่ ทีเกน มีลูกด้วยกัน 2 คน ถือเป็นชาวผิวสีคนแรกที่ได้รับรางวัลทั้งเอ็มมี่ แกรมมี่ ออสการ์ และโทนี จากผลงานทั้งบนเวทีและจอภาพยนตร์ เขาบอกว่า รู้สึกตื่นเต้นและกลัวนิดหน่อยเพราะแรงกดดันเยอะมาก คนที่เลือกเขาคงอยากรู้ว่านอกจากเซ็กซี่แล้วเขายังจะมีความสามารถอะไรอีก แต่เขาจะขอเดินรอยตามไอดริส เอลบาว่า ถ้าคิดเช่นนั้นก็คงไม่ยุติธรรมและเป็นผลดีต่อเขา สำหรับไอดริส เอลบานั้นได้รับตำแหน่งนี้เมื่อปีที่แล้ว<br/><br/>เครดิตภาพREUTERS</p>
    </article>
  </body>
</html>