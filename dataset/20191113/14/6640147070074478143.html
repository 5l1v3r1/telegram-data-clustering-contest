<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/dylan-dog-talks-viaggio-del-mito/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T14:30:00+00:00"/>
    <meta property="og:title" content="Dylan Dog Talks: Sergio Bonelli Editore racconta il viaggio editoriale del mito! | Cultura Pop"/>
    <meta property="og:description" content="Sergio Bonelli Editore ha pensato bene di racchiudere il viaggio editoriale di Dylan Dog nel volume chiamato Dylan Dog Talks, che debutterà domani."/>
  </head>
  <body>
    <article>
      <h1>Dylan Dog Talks: Sergio Bonelli Editore racconta il viaggio editoriale del mito! | Cultura Pop</h1>
      <address><time datetime="2019-11-13T14:30:00+00:00">13 Nov 2019, 14:30</time> by <a rel="author">https://www.facebook.com/phrancesco.cap</a></address>
      <p><b>Dylan Dog ha affrontato un viaggio lunghissimo</b>, che lo ha portato ai vertici del panorama del fumetto, e non solo. Sergio Bonelli Editore ha così pensato di racchiudere ventisei interviste in un volume chiamato <b>Dylan Dog Talks</b>, che debutterà domani 14 novembre.</p>
      <p>Leggi anche: <a href="https://www.tomshw.it/culturapop/dylan-dog-si-sposa-a-lucca/">Dylan Dog si sposa a Lucca Comics &amp; Games 2019!</a></p>
      <p>“<i>Ventisei interviste imprevedibili, per un lungo viaggio nella storia editoriale di Dylan Dog, l’Indagatore dell’Incubo</i>“, spiega il comunicato ufficiale dell’editore. “<i>Attraverso le parole di Tiziano Sclavi, Angelo Stano, Corrado Roi, Claudio Villa, Bruno Brindisi, Mauro Marcheselli, Giampiero Casertano, Giuseppe Montanari, Ernesto Grassani, Luca Dell’Uomo, Luigi Piccatto, Carlo Ambrosini e Andrea Venturi ci addentriamo in un percorso fatto di aneddoti, ricordi, appunti tecnici, scambi al vetriolo e situazioni spiazzanti per cercare di spiegare il linguaggio e il successo del fenomeno italiano a fumetti per eccellenza</i>“.</p>
      <p>Come se non bastasse, all’interno del volume ci saranno anche “<i>gli approfondimenti di Roberto Recchioni e Franco Busatta e una storia inedita sceneggiata da Marco Nucci e illustrata da Gigi Simeoni, che ci presenta la ventisettesima intervista… con Dylan Dog in persona</i>“.</p>
      <p><b>Dylan Dog Talks</b>, curato da Marco Nucci e con la copertina di Gigi Cavenago, <b>arriverà in libreria e fumetteria al prezzo consigliato di 26 euro</b>.</p>
      <figure>
        <img src="https://www.tomshw.it/images/images/2019/11/dylan-dog-talks-62741.768x432.jpg"/>
      </figure>
      <blockquote>Siete interessati al <a href="https://toms.it/lao9k">franchise di Dylan Dog</a>? Potete acquistare una maglietta dell’indagatore dell’Incubo al <a href="https://toms.it/lao9k">seguente indirizzo</a>!</blockquote>
    </article>
  </body>
</html>