<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/stana-qsno-s-kakvi-dumi-styrling-e-zapalil-skandala-s-gomes-1405858.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T14:59:00+00:00"/>
    <meta property="og:title" content="Стана ясно с какви думи Стърлинг е запалил скандала с Гомес"/>
    <meta property="og:description" content="Крилото на Манчестър Сити Рахийм Стърлинг е инициаторът на скандала с защитника на Ливърпул Джо Гомес, заради който първият бе изключен от националния отбор на Англия за мача с Черна гора Стърлинг е бил недоволен от развоя на дербито между двата клубни отбора миналия уикенд, затова се е държал грубо със съотборника си в националния тим"/>
  </head>
  <body>
    <article>
      <h1>Стана ясно с какви думи Стърлинг е запалил скандала с Гомес</h1>
      <address><time datetime="2019-11-13T14:59:00+00:00">13 Nov 2019, 14:59</time> by <a rel="author">Sportlive.bg</a></address>
      <p>Крилото на Манчестър Сити <b><a href="https://www.sportlive.bg/tags/32229">Рахийм Стърлинг</a></b> е инициаторът на скандала с защитника на Ливърпул Джо Гомес, заради който първият бе изключен от националния отбор на Англия за мача с Черна гора. Стърлинг е бил недоволен от развоя на дербито между двата клубни отбора миналия уикенд, затова се е държал грубо със съотборника си в националния тим.</p>
      <p>Според "Sky Sports", Стърлинг е дошъл на базата на Англия след Гомес и когато го е видял, е отишъл при него и му е казал: "Мислиш се за голямата работа сега?". останалите играчи са помислили, че крилото се шегува, но Стърлинг е посегнал да хване Гомес за гушата. Играчът на Ливърпул е реагирал гневно и се е наложило останалите играчи да разтървават двамата.</p>
      <p>Впоследствие капитанът на мърсисайдци Джордан Хендерсън е влязъл в ролята на умиротворител и е разговарял с играча на Манчестър Сити, който си е бил приготвил багажа и се е канел да напусне лагера на националния отбор. Както е известно, Ливърпул победи Манчестър Сити с 3:1 и поведе с 9 точки на върха във Висшата лига. <b><i><a href="https://www.sportlive.bg/worldfootball/england/Styrling-za-skandala-Vsichki-znaqt-che-ne-sym-sklonen-da-se-dyrzha-po-tozi-nachin-1405433.html">Вижте в този материал как впоследствие Стърлинг се извини за случилото се.</a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/england/SNIMKA-Gomes-ima-draskotina-pod-dqsnoto-oko-sled-sprechkvaneto-sys-Styrling-1405541.html"/>
        <a href="https://www.sportlive.bg/bgfootball/national-team/Sautgejt-Ako-bqha-izhvyrlili-Bylgariq-ot-Evro-2020-tova-syshto-nqmashe-da-e-nakazanie-1405468.html"/>
        <a href="https://www.sportlive.bg/worldfootball/england/Skandal-v-nacionalniq-na-Angliq!-Izvadiha-Styrling-ot-tima-sled-konflikt-s-igrach-na-Livyrpul-1405296.html"/>
        <a href="https://www.sportlive.bg/worldfootball/spain/Predlozhenie-ot-Real-Garet-Bejl-i-tlysta-torba-s-pari-za-zvezdata-na-Manchestyr-Siti-1392914.html"/>
        <a href="https://www.sportlive.bg/worldfootball/england/Izvazhdaneto-na-Styrling-ot-systava-e-naj-golqmoto-izpitanie-za-Sautgejt-1405607.html"/>
      </related>
    </article>
  </body>
</html>