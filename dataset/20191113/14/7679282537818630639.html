<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/jharkhand/story-jharkhand-assembly-elections-2019-bjp-convince-ajsu-for-alliance-gave-more-seats-than-before-2847447.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T14:13:21+00:00"/>
    <meta property="og:title" content="झारखंड विधानसभा चुनाव 2019: भाजपा ने आजसू को साधा, दीं पहले से ज्यादा सीटें"/>
    <meta property="og:description" content="झारखंड में भारतीय जनता पार्टी और ऑल झारखंड स्टूडेंट यूनियन के बीच आगामी विधानसभा चुनाव के लिए सीट बंटवारे पर सहमति बन गई है। भाजपा ने आजसू को 10 सीटें देने का फैसला किया है, जबकि तीन सीटों पर इन..."/>
  </head>
  <body>
    <article>
      <h1>झारखंड विधानसभा चुनाव 2019: भाजपा ने आजसू को साधा, दीं पहले से ज्यादा सीटें</h1>
      <address><time datetime="2019-11-13T14:13:21+00:00">13 Nov 2019, 14:13</time> by <a rel="author">हिन्दुस्तान संवाददाता।,रांची।</a></address>
      <p>झारखंड में भारतीय जनता पार्टी और ऑल झारखंड स्टूडेंट यूनियन के बीच आगामी विधानसभा चुनाव के लिए सीट बंटवारे पर सहमति बन गई है। भाजपा ने आजसू को 10 सीटें देने का फैसला किया है, जबकि तीन सीटों पर इन दोनों पार्टियों के बीच दोस्ताना मुकाबला होगा। हालांकि, राज्य में भाजपा के कद्दावर नेता सरयू राय की सीट पर अभी पेच फंसा हुआ है। दो सूचियों में उनका नाम नदारद है। सरयू राय वर्तमान में जमशेदपुर पश्चिम विधानसभा सीट से  विधायक हैं।</p>
      <h3>Read Also: <a href="https://www.livehindustan.com/national/story-jharkhand-assembly-elections-announcement-of-5-ljp-candidates-it-will-contest-on-50-seats-2847266.html">झारखंड विधानसभा चुनाव: LJP के 5 उम्मीदवारों की घोषणा, 50 सीटों पर लड़ेगी चुनाव</a></h3>
      <p>इससे पहले सीट बंटवारे को तल्खी के बीच भाजपा और आजसू गठबंधन टूटने की कगार पर पहुंच गया था। गौरतलब है कि आजसू पार्टी सन 2000 में झारखंड के अलग राज्य बनने के बाद से ही भाजपा के साथ गठबंधन में विधानसभा चुनाव लड़ती आई है। गौरतलब है कि झारखंड  की 81 सदस्यीय विधानसभा के लिए चुनाव 5 चरणों में चुनाव होने हैं। वर्तमान झारखंड विधानसभा का कार्यकाल अगले साल 5 जनवरी को समाप्त हो रहा है। काउंटिंग 23 दिसंबर को होगी।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
    </article>
  </body>
</html>