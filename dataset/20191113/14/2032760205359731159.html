<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89507"/>
    <meta property="og:site_name" content="Denník politika"/>
    <meta property="article:published_time" content="2019-11-13T14:35:14+00:00"/>
    <meta property="og:title" content="Parlamentný výbor v Nemecku zosadil svojho šéfa, jeho provokatívne vyjadrenia vyvolali hnev"/>
    <meta property="og:description" content="13.11.2019 (Webnoviny.sk) – Ústavnoprávny výbor nemeckého parlamentu zosadil v stredu svojho šéfa z krajne pravicovej Alternatívy pre Nemecko (AfD). Dôvodom je hnev, ktorý vyvolala séria jeho provokatívnych vyjadrení. Výbor schválil odvolanie Stephana Brandnera z postu predsedu v pomere hlasov 37 ku 6. Je to pritom prvý prípad v 70-ročnej histórii parlamentu, keď výbor hlasoval za zosadenie svojho šéfa."/>
  </head>
  <body>
    <article>
      <h1>Parlamentný výbor v Nemecku zosadil svojho šéfa, jeho provokatívne vyjadrenia vyvolali hnev</h1>
      <address><time datetime="2019-11-13T14:35:14+00:00">13 Nov 2019, 14:35</time> by <a rel="author">Webnoviny</a></address>
      <p>13.11.2019 (Webnoviny.sk) – Ústavnoprávny výbor nemeckého parlamentu zosadil v stredu svojho šéfa z krajne pravicovej Alternatívy pre Nemecko (AfD). Dôvodom je hnev, ktorý vyvolala séria jeho provokatívnych vyjadrení. Výbor schválil odvolanie Stephana Brandnera z postu predsedu v pomere hlasov 37 ku 6. Je to pritom prvý prípad v 70-ročnej histórii parlamentu, keď výbor hlasoval za zosadenie svojho šéfa.</p>
      <p>Brandner v posledných mesiacoch opakovane nahneval poslancov iných parlamentných strán slovnými útokmi voči svojim oponentom. Generálny tajomník vládnej Kresťanskodemokratickej únie Nemecka (CDU) Paul Ziemiak v reakcii uviedol, že „<i>rešpektujú</i>“ rozhodnutie výboru. Brandner bol podľa neho „<i>nehodný</i>“ svojho postu a jeho „<i>antisemitizmus je netolerovateľný</i>„.</p>
      <p>Samotný Brandner sa označil za obeť a obvinenia považuje za absurdné.</p>
      <footer>Zdroj: Webnoviny.sk – <a href="https://www.webnoviny.sk/parlamentny-vybor-v-nemecku-zosadil-svojho-sefa-jeho-provokativne-vyjadrenia-vyvolali-hnev/"><u>Parlamentný výbor v Nemecku zosadil svojho šéfa, jeho provokatívne vyjadrenia vyvolali hnev</u></a> © SITA Všetky práva vyhradené.</footer>
    </article>
  </body>
</html>