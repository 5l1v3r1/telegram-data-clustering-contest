<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/13/az-rmdsz-a-valasztok-bolcsessegeben-bizik"/>
    <meta property="og:site_name" content="infostart"/>
    <meta property="article:published_time" content="2019-11-13T14:20:44+00:00"/>
    <meta property="og:title" content="Az RMDSZ a választók bölcsességében bízik"/>
    <meta property="og:description" content="A Romániai Magyar Demokrata Szövetség (RMDSZ) arra biztatja a szimpatizánsait, hogy szavazzanak a belátásuk szerint a romániai elnökválasztás november 24-én tartandó második fordulójában."/>
  </head>
  <body>
    <article>
      <h1>Az RMDSZ a választók bölcsességében bízik</h1>
      <address><time datetime="2019-11-13T14:20:44+00:00">13 Nov 2019, 14:20</time> by <a rel="author">Infostart / MTI</a></address>
      <h3>A Romániai Magyar Demokrata Szövetség (RMDSZ) arra biztatja a szimpatizánsait, hogy szavazzanak a belátásuk szerint a romániai elnökválasztás november 24-én tartandó második fordulójában.</h3>
      <p>A döntést Kelemen Hunor, a szövetség elnöke jelentette be szerdán Kolozsváron, a Szövetségi Állandó Tanács (SZÁT) ülése után.</p>
      <p>Kelemen Hunor elmondta, a választások első fordulója után eltelt három napban egyik második fordulóba jutott jelölt sem kereste meg az RMDSZ-t a szövetség támogatását kérve.</p>
      <blockquote>"Ilyen körülmények között nem tudunk, nem is akarunk kampányolni egyik jelölt mellett sem.</blockquote>
      <p>A választók bölcsességében bízunk. Arra biztatjuk őket, hogy vegyenek részt a választáson, mert mindig ezt javasoljuk, és szavazzanak a józan eszük szerint" - fogalmazott Kelemen Hunor.</p>
      <p>
        <i>Nyitókép: Biró István</i>
      </p>
    </article>
  </body>
</html>