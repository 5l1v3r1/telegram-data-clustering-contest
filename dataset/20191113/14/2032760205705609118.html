<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89503"/>
    <meta property="og:site_name" content="Denník politika"/>
    <meta property="article:published_time" content="2019-11-13T14:35:01+00:00"/>
    <meta property="og:title" content="Jankovská sa proti rozhodnutiu disciplinárky odvolala, namieta tiež zaujatosť Kurilovskej"/>
    <meta property="og:description" content="13.11.2019 (Webnoviny.sk) – Bývalá štátna tajomníčka ministerstva spravodlivosti Monika Jankovská sa odvolala proti rozhodnutiu disciplinárneho senátu, ktorý jej ešte v októbri dočasne pozastavil výkon funkcie sudkyne."/>
  </head>
  <body>
    <article>
      <h1>Jankovská sa proti rozhodnutiu disciplinárky odvolala, namieta tiež zaujatosť Kurilovskej</h1>
      <address><time datetime="2019-11-13T14:35:01+00:00">13 Nov 2019, 14:35</time> by <a rel="author">Webnoviny</a></address>
      <p>13.11.2019 (Webnoviny.sk) – Bývalá štátna tajomníčka ministerstva spravodlivosti Monika Jankovská sa odvolala proti rozhodnutiu disciplinárneho senátu, ktorý jej ešte v októbri dočasne pozastavil výkon funkcie sudkyne.</p>
      <p>Pre agentúru SITA to potvrdila hovorkyňa Súdnej rady SR Veronika Müller. Jankovská okrem iného namieta tiež zaujatosť členky senátu Lucie Kurilovskej. Dátum konania odvolacieho senátu nie je nateraz známy. Jankovská je zatiaľ jedinou sudkyňou, ktorá sa voči rozhodnutiu disciplinárky odvolala.</p>
      <p>Podnet dal na Jankovskú minister spravodlivosti Gábor Gál (Most-Híd), ktorý pre ňu žiadal najprísnejší trest, odchod zo súdnictva. Podľa Gála totiž Jankovská klamala, keď tvrdila, že nebola vo vile advokáta Radomíra Bžána v Chorvátsku. Informáciu o tom, že bývalá štátna tajomníčka v Chorvátsku bola, potvrdil samotný Bžán.</p>
      <p>Jankovská patrí zároveň medzi sudkyne, u ktorých v auguste tohto roka zasahovala polícia, pričom si údajne vymenila tisíce správ cez aplikáciu Threema s Marianom K., ktorý v súčasnosti čelí obžalobe pre objednávku vraždy novinára Jána Kuciaka. Prípad preveruje v súčasnosti polícia, ktorá zriadila špecializovaný vyšetrovací tím s názvom Hmla.</p>
      <p>Viac k témam: <a href="https://www.webnoviny.sk/tag/kocner-komunikacia-threema/"><u>Kočner komunikácia Threema</u></a>, <a href="https://www.webnoviny.sk/tag/minister-spravodlivosti-sr/"><u>minister spravodlivosti SR</u></a><br/>Zdroj: Webnoviny.sk – <a href="https://www.webnoviny.sk/jankovska-sa-proti-rozhodnutiu-disciplinarky-odvolala-namieta-tiez-zaujatost-kurilovskej/"><u>Jankovská sa proti rozhodnutiu disciplinárky odvolala, namieta tiež zaujatosť Kurilovskej</u></a> © SITA Všetky práva vyhradené.</p>
    </article>
  </body>
</html>