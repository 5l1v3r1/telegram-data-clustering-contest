<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547108.html/%D8%B9%D9%85%D8%B1-%DA%A9%D9%88%D8%AA%D8%A7%D9%87-%D8%A7%D8%B3%D8%AA-%D9%88-%D8%B9%D9%85%D8%B1-%D8%B1%DB%8C%D8%A7%D8%B3%D8%AA-%D8%AC%D9%85%D9%87%D9%88%D8%B1%DB%8C-%D8%A7%D8%B2-%D8%A2%D9%86-%DA%A9%D9%88%D8%AA%D8%A7%D9%87-%D8%AA%D8%B1-%D8%A2%D9%82%D8%A7%DB%8C-%D8%B1%D9%88%D8%AD%D8%A7%D9%86%DB%8C-%D9%88%D8%B9%D8%AF%D9%87-%D9%87%D8%A7-%D8%B1%D8%A7-%D8%B9%D9%85%D9%84%DB%8C-%DA%A9%D9%86%DB%8C%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T14:51:00+00:00"/>
    <meta property="og:title" content="عمر کوتاه است و عمر ریاست جمهوری از آن کوتاه تر/آقای روحانی وعده ها را عملی کنید"/>
    <meta property="og:description" content="شب گذشته رئیس جمهور کشورمان تولد ۷۱ سالگی اش را سپری کرد و با انتشار عکس هایش در صفحه مجازی از پرسنل پروازی خود تشکر کرد و این درحالی است که مردم منتظر عملی شدن وعده هایی هستند که تنها دوسال تا عملی شدن فرصت دارند."/>
  </head>
  <body>
    <article>
      <h1>عمر کوتاه است و عمر ریاست جمهوری از آن کوتاه تر/آقای روحانی وعده ها را عملی کنید</h1>
      <h2>یادداشت؛</h2>
      <address>
        <time datetime="2019-11-13T14:51:00+00:00">13 Nov 2019, 14:51</time>
      </address>
      <p>شب گذشته رئیس جمهور کشورمان تولد ۷۱ سالگی اش را سپری کرد و با انتشار عکس هایش در صفحه مجازی از پرسنل پروازی خود تشکر کرد و این درحالی است که مردم منتظر عملی شدن وعده هایی هستند که تنها دوسال تا عملی شدن فرصت دارند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/31695">عصر همدان</a>؛ حسن روحانی؛ دیشب با انتشار پستی در صفحه مجازی اش نوشت در مسیر بازگشت از سفرهای استانی کرمان و یزد سورپرایز شدم و جشن تولد ۷۱ سالگی ام را همراه با کادر زحمت کش و مهربان پرواز گرفتم.</p>
      <p>تنها دوسال مانده تا پایان عمر ریاست جمهوری روحانی و همچنان صدای وعده های وی در گوش مردم می پیچد.</p>
      <p>انتقادات زیادی به اقای روحانی وارد است و بدون شک اکثر کسانی هم که برای دومین بار به وی رای دادند از کارخود پشیمان هستند و هم صدا شدند با عده ای دیگر که دارند چوب ندانم کاری افرادی را می خورند که سال ۱۳۹۶ بخاطر وعده های رفع تحریم و ایجاد رونق اقتصادی به اقای روحانی رای دادند.</p>
      <p>لازم است خطاب به وی بگوییم اقای روحانی؛ در جشن تولد ۷۱ سالگی خود سورپرایز شدید مبارکتان باشد، اما آیا حواستان به کودکانی هست که ممکن است در روز های آینده همچون ۱۵ کودک که به دلیل تحریم های دارویی به دیار باقی شتافتند، با مرگ دست و پنجه نرم کنند و دیگر فرصتی برای فوت کردن شمع تولد خود نداشته باشند؟</p>
      <p>رئیس جمهور در سخنرانی اخیر خود نیز حتی اعتقادات مردم را با اهداف سیاسی خود زیرسوال برد و گفت: پیامبر(ص) با کفار عهد می بستند و پس از اینکه آنها عهد و پیمان می شکستند دوباره با آنها عهد می بست؛ البته این درحالی است که براساس آیه ۵۸ سوره انفال تناقض حرف های رئیس جمهور به اثبات می رسد!</p>
      <p>اقای روحانی که روزی با قاطعیت فریاد می زد پیروزی ما در برجام تا ابد باقی خواهد ماند باید پاسخگو باشد که امروز برجامی که قرار بود رونق اقتصادی ایجاد کند به کجا رسید که حال برای برجام ۲ خود را درگیر کرده و حتی به اعتقادات و دین و پیامبر هم رحم ندارد؟</p>
      <p>حمله به قوه قضائیه آن هم درست زمانی که بسیاری از دزدان اقتصادی و دانه درشتان درحال محاکمه هستند و عده ای در زندان به سر می برند چه معنی دارد؟ آیا غیر ازاین است که بسیاری از مردم با دستگیری دانه درشت ها به آینده امیدوار شدند؟</p>
      <p>به راستی چرا رئیس جمهور در سخنان اخیر خود در جمع مردم یزد از مسولین کشور سوال هایی پرسید که می توانست در جلسات دولت با مسئولین سوال ها را مطرح کند؟</p>
      <p>اقای روحانی با صحبتهای خود گفتند می دانند دزدان میلیاردی چه کسانی هستند اما نامی از آنها نبردند و از اینها برای زورآزمایی حزبی استفاده کردند؛ اما لازم است بگوییم مطابق ماده ۶۰۶ قانون مجازات اسلامی اگر در برابر جرم های سنگین مالی سکوت کند و نام مجرم را نبرد خود مجرم است و مشمول دوسال حبس و انفصال می شود و طبق قانون دادستانی کل کشور باید علیه وی اقدام کند!</p>
      <p>اقای روحانی آیا این که شما می گویید ایجاد شغل وظیفه دولت نیست و در زمان انتخابات فریاد ایجاد هزاران شغل را سر می دادید در تناقض نیست؟؟</p>
      <p>در پایان لازم است خطاب به اقای روحانی بگدییم تولد ۷۱ سالگیتان مبارک؛ اما اکثر مردم ایران منتظر تولد ۷۳ سالگیتان هستند!</p>
      <p>عمر کوتاه است و عمر ریاست جمهوری شما کوتاه تر؛ امیدواریم در این سال های آخر شعارهایتان عملی شود.</p>
      <p>زینب سعیدی<br/>انتهای پیام/</p>
    </article>
  </body>
</html>