<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/stalo-vidomo-skilki-otrimaye-zbirna-ukrayini-za-potraplyannya-na-yevro-2020-329569_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T21:07:00+00:00"/>
    <meta property="og:title" content="Стало відомо, скільки отримає збірна України за потрапляння на Євро-2020"/>
    <meta property="og:description" content="Українські футболісти зіграють на чемпіонаті Європи."/>
  </head>
  <body>
    <article>
      <h1>Стало відомо, скільки отримає збірна України за потрапляння на Євро-2020</h1>
      <h2>Українські футболісти зіграють на чемпіонаті Європи.</h2>
      <address>
        <time datetime="2019-11-13T21:07:00+00:00">13 Nov 2019, 21:07</time>
      </address>
      <p>УЄФА визначив фінансові винагороди для збірних, що кваліфікувалися на<b><a href="https://dt.ua/SPORT/vidbir-na-yevro-2020-usi-rezultati-igrovogo-dnya-15-zhovtnya-polozhennya-komand-326391_.html"> Євро-2020</a></b>.</p>
      <p>Загальний призовий фонд складе 371 мільйон євро. Це на 70 млн євро більше, ніж було передбачено на чемпіонат Європи-2016 у Франції.</p>
      <p>Українська асоціація футболу за участь на чемпіонаті Європи-2020 отримає 9,25 млн євро.</p>
      <p>За кожну нічию на турнірі належить 750 тисяч євро, а за перемогу — 1,5 млн євро.</p>
      <p>У разі виходу в плей-офф Євро збірна України отримає на чемпіонаті Європи не менш 12,75 млн євро.</p>
      <p>Вісім учасників чвертьфіналу отримають додатково по 3,25 млн євро, а за вихід у півфінал – плюс ще 5 млн євро.</p>
      <p>Переможець фіналу Євро-2020 отримає ще 10 млн євро, другий фіналіст – 7 млн євро.</p>
      <p>Нагадаємо, збірна України з футболу виграла свою відбіркову групу Євро-2020 і наступного літа зіграє у фінальній частині континентальної першості.</p>
      <p>Чемпіонат Європи пройде з 12 червня по 12 липня наступного року. У турнірі візьмуть участь 24 збірні, а матчі континентальної першості в зв'язку з 60-річчям заснування Євро відбудуться в 12 містах Європи. Півфінали і фінал пройдуть у Лондоні на легендарному стадіоні "Уемблі".</p>
      <p>Раніше був <b><a href="https://dt.ua/SPORT/predstavleniy-oficiyniy-m-yach-yevro-2020-z-futbolu-328786_.html">представлений офіційний м'яч Євро-2020 з футболу</a></b>.</p>
      <footer>За матеріалами: <a href="https://dt.ua/go/aHR0cDovL3Nwb3J0YXJlbmEuY29tLw==">Sport Arena</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>