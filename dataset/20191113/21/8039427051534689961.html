<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954073"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T21:01:07+00:00"/>
    <meta property="og:title" content="మాకు రక్షణ కల్పించండి-హోమ్‌మంత్రితో సీనియర్‌ సిటిజన్స్‌"/>
    <meta property="og:description" content="ADVT"/>
  </head>
  <body>
    <article>
      <h1>మాకు రక్షణ కల్పించండి-హోమ్‌మంత్రితో సీనియర్‌ సిటిజన్స్‌</h1>
      <address>
        <time datetime="2019-11-13T21:01:07+00:00">13 Nov 2019, 21:01</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> వయసు మీరిన మాకు కన్నవారే కనికరం చూపకుండా నిర్లక్ష్యంగా వ్యవహరిస్తూ వేధింపులకు గురి చేస్తున్నారంటూ పలువురు సీనియర్‌ సిటిజన్స్‌ ఆవేదన వ్యక్తంచేశారు. కన్నబిడ్డల నుంచి కనీస ఆదరణకు నోచుకోలేకపోతున్నామన్నారు. నగరంలోని వివిధ ప్రాంతాల నుంచి పలువురు సీనియర్‌ సిటిజన్స్‌ ప్రతినిధి బృందం హోమ్‌మంత్రి మహమూద్‌అలీని కలిసి వినతి పత్రాన్ని అందజేశారు. కన్నబిడ్డలు చీదరింపు ధోరణిలో వ్యవహరిస్తున్నారని, వేధింపులకు పాల్పడుతున్నారని అన్నారు. కొందరు తమ ఆస్తులను కూడా అక్రమంగా లాగేసుకుంటున్నారని, తమ సంపాదనను లాగేసుకుంటున్నారని ఆరోపించారు. నిర్లక్ష్య ధోరణితో వ్యవహరిస్తున్నారని అన్నారు. తమను పట్టించుకోకపోవడంతో వల్ల పలువురు సీనియర్‌ సిటిజన్స్‌ తీవ్ర ఇబ్బందులకు గురవుతున్నామని అన్నారు. మెయింటెనెన్స్‌ అండ్‌ వెల్ఫేర్‌ ఆఫ్‌ పేరెంట్స్‌ అండ్‌ సీనియర్‌సిటిజన్స్‌ యాక్ట్‌,2007 ప్రకారం తమకు రక్షణ కావాలని పలువురు సీనియర్‌ సిటిజన్స్‌ హోమ్‌మంత్రికి విజ్ఞప్తిచేశారు. ఈ సందర్భంగా హోమ్‌ మంత్రి స్పందిస్తూ సీనియర్‌ సిటిజన్స్‌ పట్ల జరుగుతున్న వేధింపులు, అవమానాల పై తగిన చర్యలు తీసుకోవాలని డీజీపీని ఆదేశించారు. సీనియర్‌ సిటిజన్స్‌ సమస్యలపై పై తగిన చర్యలు తీసుకునేందుకు పోలీస్‌స్టేషన్‌ల వారీగా ఆదేశాలు జారీ చేయాలని, వారికి అధిక ప్రాధాన్యతనిస్తూ వారి ఫిర్యాదులపై తక్షణం స్పందించాలని అన్నారు. చట్ట ప్రకారం న్యాయం జరిగేలా చర్యలు తీసుకోవాలని అన్నారు. హోమ్‌మంత్రిని కలిసిన వారిలో సీనియర్‌ సిటిజన్స్‌ ప్రతినిధి బృందంలో రామ్‌రెడ్డి, మోహన్‌రెడ్డి, శ్రీనివాస్‌రావు తదితరులు ఉన్నారు.</p>
    </article>
  </body>
</html>