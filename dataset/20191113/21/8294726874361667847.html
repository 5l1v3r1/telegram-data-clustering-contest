<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/advertorial/cea-mai-dura-competitie-din-istoria-televiziuni-survivor-romania-difuzata-de-kanal-d-174545.html"/>
    <meta property="og:site_name" content="Auto Bild"/>
    <meta property="article:published_time" content="2019-11-13T21:32:49+00:00"/>
    <meta property="og:title" content="Cea mai dură competiție din istoria televiziuni, ”Survivor România”, difuzată de Kanal D"/>
    <meta property="og:description" content="  Se dă startul castingului pentru show-ul care forțează toate limitele; cei interesați să își dovedească inteligența, rezistența fizică și psihică, p"/>
  </head>
  <body>
    <article>
      <h1>Cea mai dură competiție din istoria televiziuni, ”Survivor România”, difuzată de Kanal D</h1>
      <address><time datetime="2019-11-13T21:32:49+00:00">13 Nov 2019, 21:32</time> by <a rel="author">Oana</a></address>
      <p>
        <b>Se dă startul castingului pentru show-ul care forțează toate limitele; cei interesați să își dovedească inteligența, rezistența fizică și psihică, puterea de adaptare se pot înscrie accesând site-ul <i><u>survivorromania.ro</u></i></b>
      </p>
      <p>Kanal D le aduce milioanelor de telespectatori un format revoluționar, un reality show de intensitate maximă: „Survivor Romania”! Veritabil experiment social și test de supraviețuire, reality-ul le va pune la încercare concurenților, vedete și oameni necunoscuți încă publicului larg, inteligența, puterea de adaptare la condiții extreme, inventivitatea, forța și rezistența fizică și psihică. Formatul original, produs de Acun Medya, a fost difuzat în țări precum Grecia și Turcia, unde a înregistrat un succes uriaș, atingând și 50 % cotă de piață.</p>
      <p>Abandonați în mijlocul naturii exotice, în Republica Dominicană, departe de confortul civilizației, concurenții vor fi nevoiți să își construiască singuri adăpost, să își procure hrana, să își găsească aliați în mijlocul grupului în care vor experimenta cel mai dur test posibil: supraviețuirea. La finele acestor încercări teribile va ramane un singur câștigător.</p>
      <p>Concurenții se vor lupta nu numai cu condițiile de viată extrem de dure, dar și cu propriile temeri și cu percepția celor din jur. Bătălia lor va fi aceea de a se sustrage eliminărilor succesive și numai dezvoltarea unei strategii fără fisură ii va putea menține în concurs.</p>
      <p>Agonie si extaz, ca fețe ale unei singure monede, testarea tuturor limitelor, tensiune la cote maxime, renunțare, disperare, puterea de a regăsi resursele pentru a merge înainte, toate aceste trăiri îi vor încerca pe concurenții care vor intra într-o competiție istorică, ce le poate schimba existența.</p>
      <p>Toți acei curajoși care își doresc să demonstreze că au calități de învingător și să câștige Marele Premiu se pot înscrie în cursa pentru competiția televizată „Survivor Romania” accesând site-ul <b>survivorromania.ro</b> și răspunzând întrebărilor din formularul de înscriere.</p>
    </article>
  </body>
</html>