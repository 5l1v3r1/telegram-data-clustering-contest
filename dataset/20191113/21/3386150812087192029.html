<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/thane/killing-loved-one-live-relationship/"/>
    <meta property="og:site_name" content="Lokmat"/>
    <meta property="article:published_time" content="2019-11-13T21:02:32+00:00"/>
    <meta property="og:title" content="लिव्ह-इन-रिलेशनशिपमध्ये प्रेयसीची हत्या"/>
    <meta property="og:description" content="बल्याणी टेकडीवर अर्धवट जळालेल्या अवस्थेत मिळालेल्या तरुणीच्या मृतदेहाची ओळख पटवण्यात ठाणे ग्रामीण पोलिसांना यश आले असून याप्रकरणी तरुणीचा प्रियकर नीरज प्रमोद मौर्या (२०) याला अटक केली."/>
  </head>
  <body>
    <article>
      <h1>लिव्ह-इन-रिलेशनशिपमध्ये प्रेयसीची हत्या</h1>
      <h2>बल्याणी टेकडीवर अर्धवट जळालेल्या अवस्थेत मिळालेल्या तरुणीच्या मृतदेहाची ओळख पटवण्यात ठाणे ग्रामीण पोलिसांना यश आले असून याप्रकरणी तरुणीचा प्रियकर नीरज प्रमोद मौर्या (२०) याला अटक केली.</h2>
      <address><time datetime="2019-11-13T21:02:32+00:00">13 Nov 2019, 21:02</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>ठाणे : बल्याणी टेकडीवर अर्धवट जळालेल्या अवस्थेत मिळालेल्या तरुणीच्या मृतदेहाची ओळख पटवण्यात ठाणे ग्रामीण पोलिसांना यश आले असून याप्रकरणी तरुणीचा प्रियकर नीरज प्रमोद मौर्या (२०) याला अटक केली. मोहिनी नथुराम गुप्ता (१९) आणि नीरज हे दीड वर्षापासून लिव्ह-इन-रिलेशनशिपमध्ये होते. यावरून त्याचे आईवडील त्याला घरात घेत नसल्याने दोघांमध्ये वारंवार भांडण होत असे. यातूनच त्याने तिची गळा आवळून हत्या केली. दोघांची ओळख फेसबुकच्या माध्यमातून झाल्यानंतर ती उत्तर प्रदेशातून महाराष्टÑात आल्याची माहिती ठाणे ग्रामीण स्थानिक गुन्हे शाखेचे पोलीस निरीक्षक व्यंकट आंधळे यांनी दिली.<br/>कल्याण तालुक्यातील बल्याणी टेकडीवर रस्त्याच्या कडेला कचऱ्याच्या ढिगाºयामध्ये २५ ते ३० वर्षे वयाच्या तरुणीचा मृतदेह आढळला होता. पोलीस अधीक्षक शिवाजी राठोड यांनी आरोपीसह महिलेच्या वारसांचा शोध घेण्याबाबत स्थानिक गुन्हे शाखेला आदेश दिले. त्यानुसार, आंधळे यांच्या मार्गदर्शनाखाली पोलीस उपनिरीक्षक परशुराम लोंढे यांच्या पथकाने तपास केला. याचदरम्यान, बल्याणी येथे नीरज हा दीड वर्षापासून मोहिनी गुप्ता हिच्यासोबत राहत असून, ती आठ ते दहा दिवसांपासून त्याच्यासमवेत दिसली नसल्याची माहिती पोलिसांना मिळाली. त्यानुसार, पोलिसांनी नीरजची चौकशी केली असता, हा धक्कादायक प्रकार उघडकीस आला. हत्येसाठी त्याने साथीदाराची मदत घेतल्याचा संशय असून, त्याचा शोध सुरु असल्याचे पोलिसांनी सांगितले. नीरजला १५ नोव्हेंबरपर्यंत पोलीस कोठडी सुनावण्यात आली आहे.<br/>&gt;नीरज आणि मोहिनीची फेसबुकवरून दोन वर्षांपूर्वी ओळख झाली. तिला आईवडील नसल्याने ती महाराष्टÑात आली. आमचे प्रेम माझ्या आईवडिलांना मान्य नव्हते. त्यातूनच आमच्यात भांडणे होऊ लागली. याच रागातून मोहिनीचा खून केला. तिचा मृतदेह गोणीमध्ये भरून कचºयाच्या ढिगाºयात टाक ला. त्यानंतर, रॉकेल टाकून मृतदेह जाळल्याची क बुली नीरजने दिली.</p>
    </article>
  </body>
</html>