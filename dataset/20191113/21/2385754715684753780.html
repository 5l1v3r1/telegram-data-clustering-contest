<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/basketball-cyprus/597237/nikitria-i-anorthosi-sto-ntermpi-me-ton-keravno"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T21:59:00+00:00"/>
    <meta property="og:title" content="Νικήτρια η Ανόρθωση στο ντέρμπι με τον Κεραυνό"/>
    <meta property="og:description" content="Η Ανόρθωση ήταν η μεγάλη νικήτρια στο ντέρμπι απέναντι στον Κεραυνό, κερδίζοντας δύσκολα εντός έδρας με 64-62 στον αγώνα με τον οποίο ολοκληρώθηκε η 5η..."/>
  </head>
  <body>
    <article>
      <h1>Νικήτρια η Ανόρθωση στο ντέρμπι με τον Κεραυνό</h1>
      <address><time datetime="2019-11-13T21:59:00+00:00">13 Nov 2019, 21:59</time> by <a rel="author">SigmaliveSportime</a></address>
      <p><b>Η Ανόρθωση ήταν η μεγάλη νικήτρια στο ντέρμπι απέναντι στον Κεραυνό, κερδίζοντας δύσκολα εντός έδρας με 64-62 στον αγώνα με τον οποίο ολοκληρώθηκε η 5η αγωνιστική του πρωταθλήματος ΟΠΑΠ Γυναικών Α’ κατηγορίας.<br/></b> <br/>Αυτό είναι το τρίτο ροζ φύλλο αγώνα για την ομάδα της Αμμοχώστου, ενώ παράλληλα η δεύτερη ήττα για τους Στροβολιώτες. Το παιχνίδι ήταν συγκλονιστικό με σκαμπανεβάσματα στο σκορ και τελικά κρίθηκε στις λεπτομέρειες.<br/> <br/>Το σκορ μέχρι τα μέσα του πρώτου δεκαλέπτου ήταν ίσο (10-10), με τους γηπεδούχους στη συνέχεια να φτιάχνουν ένα σερί οκτώ πόντων (18-10) ενάμιση λεπτό πριν από τη λήξη της περιόδου, η οποία εν τέλει τους βρήκε μπροστά με διαφορά έξι πόντων (20-14). Στο 12' οι φιλοξενούμενοι έφτασαν μία ανάσα από την ισοφάριση (22-20), όμως η Ανόρθωση κρατήθηκε μπροστά στο σκορ και μέχρι το φινάλε του πρώτου ημιχρόνου ήταν μπροστά με διαφορά επτά πόντων (38-31).<br/> <br/>Αν και η Ανόρθωση άνοιξε τη ψαλίδα του σκορ μέχρι 23', μεγαλώνοντας την διαφορά στους 13 πόντους (49-36), οι φιλοξενούμενοι επέστρεψαν δυναμικά και στο τέλος του τρίτου δεκαλέπτου ήταν μόλις ένα καλάθι πίσω (53-51). Οι δύο ομάδες πέτυχαν από 11 πόντους στο τέταρτο και τελευταίο δεκάλεπτο, έτσι η διαφορά των δύο πόντων (64-62) παρέμεινε αμετάβλητη και το ροζ φύλλο αγώνα κατέληξε στην γηπεδούχο ομάδα.<br/> <br/><b>ΤΑ ΔΕΚΑΛΕΠΤΑ: 20-14, 38-31, 53-51, 64-62<br/></b> <br/>Ανόρθωση (Άριστος Αρίστου)<br/> <br/>Μενελάου 2, Πάγκαλος 15 (1), Ράτζα 13, Γεωργίου 4, Μακλούρ 17, Πιττάκα 11 (1), Κωνσταντίνου 2.<br/> <br/>Κεραυνός (Χρίστος Στυλιανίδης)<br/> <br/>Νίκολα 8, Πιτσιλίδου 9 (1), Έιβερι 19 (2), Ρουσσάκη 7 (1), Θεολόγου 19 (1), Νικολάου, Κωνσταντίνου, Μερκούρη.<br/> <br/>-Θυμίζουμε ότι στους άλλους δύο αγώνες της αγωνιστικής η ΑΕΛ και ο Phoenix MJ Basket Plus κέρδισαν εντός έδρας τις Αναγέννηση Γερμασόγειας και ΕΝΑΔ αντίστοιχα.<br/> <br/><b>Αναλυτικά τα αποτελέσματα της 5ης αγωνιστικής: <br/></b> <br/>Ανόρθωση Αμμοχώστου – Κεραυνός Στροβόλου 64 - 62<br/> <br/>ΑΕΛ-Αναγέννηση Γερμασόγειας 72 - 49<br/> <br/>Phoenix MJ Basket Plus-Ύδρα Ασφαλιστική ΕΝΑΔ 50 - 36<br/> <br/><b>Η επόμενη αγωνιστική (24/11)<br/></b> <br/>ΕΘΑ Έγκωμης - ΑΕΛ<br/> <br/>Αναγέννηση Γερμασόγειας - Ανόρθωση Αμμοχώστου<br/> <br/>Κεραυνός Στροβόλου - Phoenix MJ Basket Plus<br/> <br/>Ρεπό: Ύδρα Ασφαλιστική ΕΝΑΔ<br/> </p>
    </article>
  </body>
</html>