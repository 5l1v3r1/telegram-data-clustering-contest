<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/1neAqX/chilenske-landslagsspillere-neketer-aa-spille-kamp"/>
    <meta property="og:site_name" content="Bergens Tidende"/>
    <meta property="article:published_time" content="2019-11-13T21:27:36+00:00"/>
    <meta property="og:title" content="Chilenske landslagsspillere neketer å spille kamp"/>
    <meta property="og:description" content="Den politiske krisen gjør at Chiles herrelandslag i fotball nekter å spille kommende ukes vennskapskamp mot Peru."/>
  </head>
  <body>
    <article>
      <h1>Chilenske landslagsspillere neketer å spille kamp</h1>
      <h2>Den politiske krisen gjør at Chiles herrelandslag i fotball nekter å spille kommende ukes vennskapskamp mot Peru.</h2>
      <address><time datetime="2019-11-13T21:27:36+00:00">13 Nov 2019, 21:27</time> by <a rel="author">NTB</a></address>
      <p>Kampen skulle ha blitt spilt i Perus hovedstad Lima tirsdag, men slik blir det ikke opplyser Chiles fotballforbund.</p>
      <p>Peru slo Chile i semifinalen i Copa America i juli.</p>
      <p>– Vi er fotballspillere, men først og fremst er vi mennesker og chilenske medborgere, skrev kapteinen og Bologna-spilleren Gary Medel på Twitter.</p>
      <p>– Akkurat nå har Chile viktigere oppgaver som må prioriteres.</p>
      <p>Beslutningen om å stå over kampen ble tatt på et møte onsdag morgen.</p>
      <p>– Det er en vanskelig tid for landet vårt. Av respekt for det som skjer mener vi det er riktig at vi ikke spiller denne kampen, sa Bayer Leverkusen-spilleren Charles Aránguiz.</p>
      <figure>
        <img src="https://images.sacdn.no/v2/images/97e9ec01-09ed-4b79-8350-8fc7e6f948a4?fit=crop&amp;h=1267&amp;w=1900&amp;s=b5b68f7c2cde2e720cde77f550651757ddb42407"/>
        <figcaption>Aalesund-spiss Niklas Castro ble tatt ut på Chiles landslag til de forrige landskampene, men måtte trekke seg på grunn av passtrøbbel.<cite>MARIUS SIMENSEN / BILDBYRÅN NORWAY</cite></figcaption>
      </figure>
      <p>
        <a href="https://www.bt.no/sport/i/3Jedkv/niklas-castro-har-noe-uoppgjort-i-eliteserien-vil-bevise-at-de-tok">Les også<br/>Niklas Castro har noe uoppgjort i Eliteserien: – Vil bevise at de tok feil<br/></a>
        <a href="https://www.bt.no/sport/i/rAOyj3/aafk-spiller-tatt-ut-paa-landslaget">Les også<br/>AaFK-spiller tatt ut på landslaget</a>
      </p>
      <p>Chile skulle ha spilt mot Bolivia denne uken, men heller ikke denne kampen ble det noe av.</p>
      <p>I flere uker har det vært en politisk krise i Chile. Flere av spillerne har uttrykt støtte til den voksende misnøyen mot landets president Sebastián Piñera.</p>
      <p>Uroen ble innledet 18, oktober mot økte billettpriser i kollektivtrafikken. Etter hvert har krisen omfavnet dypere samfunnsspørsmål. Demonstrantene klager på lave lønninger, at utdanning og helsehjelp koster for mye og for generell urettferdighet.</p>
      <p>– Jeg stiller meg bak folket. De har reist seg og krevd rettferdighet, sier Barcelona-spilleren Arturo Vidal.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/MRXe6m/kjetil-skal-stroe-veier-til-langt-paa-natt"/>
        <a href="https://www.bt.no/nyheter/lokalt/i/vQGBAw/minnestund-i-fana-kirke-han-doede-uten-at-noen-fikk-ta-farvel-med-ha"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/lokalt/i/opxedV/ansatte-i-akasia-kaos-og-altfor-faa-folk"/>
        <a href="https://www.bt.no/btmeninger/kommentar/i/jdxek9/kva-var-det-ropstad-proevde-paa"/>
        <a href="https://www.bt.no/nyheter/lokalt/i/70ooxK/alf-sto-i-doeren-paa-ugla-i-37-aar"/>
      </related>
      <ol>
        <li>
          <a href="https://www.bt.no/tag/Chile">Chile</a>
        </li>
        <li>
          <a href="https://www.bt.no/tag/Perus_herrelandslag_fotball">Perus herrelandslag fotball</a>
        </li>
        <li>
          <a href="https://www.bt.no/tag/Chiles_herrelandslag_fotball">Chiles herrelandslag fotball</a>
        </li>
      </ol>
    </article>
  </body>
</html>