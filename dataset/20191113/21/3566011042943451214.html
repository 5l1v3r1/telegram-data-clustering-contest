<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547170.html/%D9%86%D8%A8%D8%A7%DB%8C%D8%AF-%D8%AF%D9%86%D8%A8%D8%A7%D9%84-%D8%AA%D8%B9%D8%B1%DB%8C%D9%81-%D9%88-%D9%84%D8%A8%D8%AE%D9%86%D8%AF-%D8%AF%D8%B4%D9%85%D9%86-%D8%A8%D8%A7%D8%B4%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T21:52:00+00:00"/>
    <meta property="og:title" content="نباید دنبال تعریف و لبخند دشمن باشیم"/>
    <meta property="og:description" content="نماینده ولی فقیه در مازندران با اعلام اینکه دیپلماسی، سیاست، جهاد و مدیریت ما باید دشمن خشمگین کن باشد، گفت:نباید دنبال تعریف و لبخند دشمن باشیم."/>
  </head>
  <body>
    <article>
      <h1>نباید دنبال تعریف و لبخند دشمن باشیم</h1>
      <h2>نماینده ولی فقیه در مازندران:</h2>
      <address>
        <time datetime="2019-11-13T21:52:00+00:00">13 Nov 2019, 21:52</time>
      </address>
      <p>نماینده ولی فقیه در مازندران با اعلام اینکه دیپلماسی، سیاست، جهاد و مدیریت ما باید دشمن خشمگین کن باشد، گفت:نباید دنبال تعریف و لبخند دشمن باشیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، در آستانه میلاد پرخیر و برکت رسول مهربانی ها حضرت محمد مصطفی(ص) و میلاد سبط نبی مکرم اسلام امام جعفر صادق(ع) و نیزدر آستانه چهلمین سالگرد تاسیس بسیج مستضعفین ، عصر امروز سردار محمد حسین بابایی فرمانده سپاه کربلا و اعضای ستاد گرامیداشت هفته بسیج با حجت الاسلام و المسلمین محمدباقرمحمدی لائینی نماینده جدید ولی فقیه در استان دیدار کردند.<br/><br/>حجت الاسلام و المسلمین محمدباقر محمدی لائینی نماینده ولی فقیه در استان در این دیدار صمیمانه ضمن گرامیداشت هفته وحدت و تبریک میلاد باسعادت پیامبر اعظم (ص) و رئیس مذهب جعفری امام جعفر صادق (ع) و نیز گرامیداشت هفته مبارک بسیج، با اشاره به اینکه سپاه پاسدار انقلاب اسلامی است، گفت: مرسوم است در همه کشور‌ها رهبر و قوای مسلح برای حفظ کشور  کار میکنند، اما رهبری انقلاب اسلامی متمایز از همه کشور‌ها است لذا همین نام و عنوان  اهمیت و سختی کار رهبری معظم  و پاسداری را مشخص می‌کند.<br/><br/>وی با خطاب قراردادن نمایندگان سپاه در این جلسه، اعلام کرد: باید خودتان برای حفاظت و حمایت از کیان انقلاب اسلامی همیشه آماده داشته باشید چرا که اگر صرفا انقلاب ما در داخل کشور محصور و شما وظیفه تان محدود به داخل باشد، دیگر دشمنان دشمنی نمی‌کنند.<br/><br/>نماینده ولی فقیه در استان با تصریح براینکه انقلاب اسلامی متعلق به همه مردم دنیا است و نمی‌توان جلوی صدور فرهنگ انقلاب را گرفت، اضافه کرد:وقتی درس آزادی، تمرین و تجربه آزادی را در کشور پیاده شد یقینا همه ملت‌های خواهان آزادی از آن الگو می‌گیرند.<br/><br/>امام جمعه ساری در ادامه سخنان خود با بیان اینکه دشمن از دست انقلاب اسلامی ناراحت و خشمگین است، خاطرنشان کرد: براساس ملاک‌های قرانی، یکی از ملاک‌های ارزیابی جمع، گروه و یا لشکر و یا حتی یک فرد این است که چقدر دشمن از آن ناراحت است و چقدر فکر و کارکرد آن دشمن را به غیظ وادار می‌کند.<br/><br/>محمدی لائینی در جمع پاسداران با اشاره به آیه ۲۹ سوره فتح (لِیَغیظَ بِهِمُ الکُفّارَ ۗ.)، تاکید کرد:‌به فرموده امام راحل که هروقت دشمن از ما تعریف کند باید در خود شک کنیم.<br/><br/>نماینده ولی فقیه در استان با تصریح براینکه دیپلماسی، سیاست، جهاد و مدیریت ما باید دشمن خشمگین کن باشد، افزود:نباید دنبال تعریف و لبخند دشمن باشیم.<br/><br/>وی در بخش دیگری از سخنان خود با تاکید بر اینکه انصافا دشمنان از سپاه بشدت ناراحت وخشمگین هستند و  همین امر ما را امیدوار می‌کند، ادامه داد:‌سپاه باید همین راه را در پیش بگیرد؛ لذا سپاه در همه امورات کارامدی خود را نشان داد. سپاه در جنگ تحمیلی، تامین امنیت و توان دفاعی کشور، درحوزه اقتصاد با ساخت  بزرگترین صنایع و فناوری‌ها که شرکت‌های دیگر به زمین گذاشت، سپاه توانسته است آن‌ها را به ثمر برساند برای نمونه پروژه خلیج فارس و همین اخیر مجتمع فولاد کرمان که رئیس جمهور آن را افتتاح کرد کار قرارگاه خاتم الانبیاء بود.<br/><br/>نمایند ولی فقیه در مازندران درباره کارآمدی و موفقیت  سپاه در حوزه‌های خدمت رسانی در بحران‌ها افزود:امروزه دشمن بخاطر همین کارآمدی‌ها از سپاه و بسیج ناراحت است.<br/><br/>به گفته محمدی لائینی بخش لشکری کشوردر حال رشد و پیشرفت است که باید بخش کشوری هم این گونه باشد که بامدیریت جهادی و مدیریت استشهادی با اتکا به درون و ولایت مداری این پیشرفت حاصل می‌شود.<br/><br/>امام جمعه ساری با اشاره به فرموده امام صادق (ع) که گفته بودند اگر من هم یار و سرباز داشتم قیام می‌کردم اضافه کرد:‌اگر شما جدا از ولایت باشید  هیچ کدام کاری از پیش نمی‌توانید ببرید؛ که  سپاه در تاریخ حیات خود نشان داده ولایت مدار و ولایت پذیربوده و با مدیریت جهادی و استشهادی پاسدار انقلاب اسلامی است.<br/><br/>وی ضمن تقدیر و تشکر از فرمانده سپاه کربلا و پاسداران حاضر در جلسه یادآور شد: در خدمت شما هستیم و باهم راه شهد را با قدرت و با کفایت ادامه میدهیم تا از آن مومنان خوشنود و دشمنان به غیظ و خشم دربیایند.</p>
      <p>وظیفه سپاه انقلابی و انقلابی گری است<br/><br/>فرمانده سپاه کربلا نیز در این دیدار با اشاره به در پیش بودن هفته بسیج،و با یادآوری دیدار فرماندهان سپاه با فرماندهی معظم کل قوا گفت:سپاه انقلاب اسلامی در چهل سال دوم انقلاب پیگیر هشت فرمان ابلاغ شده معظم له به سپاه است.</p>
      <p>سردار محمدحسین بابایی در این دیدار ضمن تبریک هفته وحدت و سالروز میلاد پیامبراعظم(ص) و امام جعفرصادق(ع)،با اشاره به در پیش بودن هفته بسیج، با یادآوری دیدار فرماندهان سپاه با فرماندهی معظم کل قوا گفت:سپاه انقلاب اسلامی در چهل سال دوم انقلاب پیگیر هشت فرمان ابلاغ شده معظم له به سپاه است.</p>
      <p>فرمانده سپاه کربلا مازندران با اعلام  هشت فرمان امام خامنه ای به سپاه افزود:حفظ آماده به کار بودن  در مواجه با حوادث بزرگ ، داشتن نگاه فرامرزی بسیج ، ارزیابی واقعی در برابر دشمن، هم افزایی و همکاری با همه اجزای تشکیل دهنده نظام اسلامی،مردمی بودن، مردم دوستی  و مردم پذیری، اجتناب از فخر فروشی و اشرافی گری  که خلاف رفتار مردمی است ،سرلوحه قرار دادن کار جهادی در همه امورات،نباید گذاشت سپاه پیر و محافظه کار شود و نیز توکل و توسل و دعا و انس انس با قرآن و اهل بیت(ع) و اجتناب خود و خانواده از گناه از دستورات رهبر معظم انقلاب به سپاه بود.<br/><br/>بابایی در ادامه با بیان اینکه مسیری که در  چله دوم انقلاب امام خامنه ای برای سپاه ترسیم کردند، با انتصاب نماینده ولی فقیه در استان هم رقم خورده است، خاطر نشان کرد:  قطعا سپاه بعنوان بازوان ولی فقیه در خدمت نماینده ولی فقیه جدید می باشد و آنچه که بایسته و شایسته است را بعنوان سرباز حضرت آقا برای نماینده ولی فقیه انجام میدهد.<br/><br/>فرمانده سپاه کربلا مازندران با اشاره به حکم انتصاب نماینده ولی فقیه در استان که به موضوع جوان ، جبهه جوانان و حمایت جریان انقلابی گری ، تصریح کرد:‌دراین حکم حمایت از جریان انقلابی برجسته شده است و با توجه به اینکه وظیفه سپاه انقلابی و انقلابی گری می باشد، لذا با شناختی که از نماینده ولی فقیه داریم،درهمه مسائل از شفافیت خوبی برخوردار بوده و در مسیر انقلاب و در خط مقتدا امام خامنه ای می باشد.<br/><br/>وی در پایان با بیان اینکه اعضای ستادی سپاه کربلا بعنوان نمایندگان خانواده بزرگ سپاه در استان ولایت مدار و شهیدپرور و عالم پرور با نماینده ولی فقیه بیعت می کنند، تاکید کرد:در عرصه‌های مختلف انقلاب منسجم و خوب پیش برویم.<br/><br/>انتهای پیام/</p>
    </article>
  </body>
</html>