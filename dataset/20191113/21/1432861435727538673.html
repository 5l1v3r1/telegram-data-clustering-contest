<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/bulgariansabroad/despodov-pet-dni-predi-nachaloto-na-sezona-v-kalqri-mi-kazaha-che-nqma-da-razchitat-na-men-1406001.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T21:35:00+00:00"/>
    <meta property="og:title" content="Десподов: Пет дни преди началото на сезона в Каляри ми казаха, че няма да разчитат на мен"/>
    <meta property="og:description" content="Крилото на Каляри, който играе под наем в Щурм (Грац) - Кирил Десподов, коментира ситуацията с него по време на летния трансферен прозорец Националът заяви, че преди началото на сезона от италианския клуб са му обявили, че няма да разчитат на него"/>
  </head>
  <body>
    <article>
      <h1>Десподов: Пет дни преди началото на сезона в Каляри ми казаха, че няма да разчитат на мен</h1>
      <address><time datetime="2019-11-13T21:35:00+00:00">13 Nov 2019, 21:35</time> by <a rel="author">Sportlive.bg</a></address>
      <p>Крилото на Каляри, който играе под наем в Щурм (Грац) - <b><a href="https://www.sportlive.bg/tags/27910">Кирил Десподов</a></b>, коментира ситуацията с него по време на летния трансферен прозорец. Националът заяви, че преди началото на сезона от италианския клуб са му обявили, че няма да разчитат на него. Той обяви и защо е избрал да премине в австрийския Щурм.</p>
      <p><i>"В настроение съм, а в Щурм ми потръгнаха нещата. Започнах да вкарвам, да подавам и помагам на отбора. Затова съм там и ми се иска да продължавам така да се развивам. Донякъде се радвам, че така стана в Каляри, тъй като тези моменти показват дали си характер. Всичко стана пет дена преди да започнат всички първенства в Европа ми беше казано, че няма да разчитат на мен. Искаха да отида във второто ниво на Италия, но аз не исках. Не че нямам уважение към този шампионат, но просто футболът не е за мен. Играта там е за по-здрави физически спортисти и не го виждам като за мен"</i>, заяви Десподов пред "Диема спорт".</p>
      <p><i>"Имах доста тежки дни, защото всеки ти звъни, всеки пише. Не е приятно и се радвам, че Ел Маестро се свърза с мен и ми каза, че иска да му помогна в Австрия. Имах оферти от Франция и Турция. Избрах Щурм заради треньора. Работил съм с Нестор още в ЦСКА и бях сигурен на 100%, че нещата ще ми тръгнат при него. Именно с него ми потръгна и в ЦСКА"</i>, допълни звездата и потвърди, че е дал интересно обещание на сръбския треньор.</p>
      <p><i>"Вярно е, че му казах, че не искам да ме сменя, а аз ще вкарам. Мачът беше 0:0 и имаше наша ситуация, в която наш играч беше на земята. При паузата му казах, че не искам да ме сменя, тъй като ще вкарам гол. Каза ми: вкарай гол и тогава ще те извадя. И така стана, но не ме извади, а ме остави, за да вкарам още. Не знам дали се е случвало друг път това, но не съм сигурен, че много биха ме послушали. Това става, когато треньорът вярва в теб, има доверие и знае, че си способен да го направиш. Дава ти мотивация това нещо",</i> беше коментарът му. <b><i><a href="https://www.sportlive.bg/worldfootball/worldfootballother/Golovata-mashina-Despodov-se-okaza-prekaleno-skyp-za-da-ostane-v-Shturm-1405751.html">А дали крилото ще остане в Щурм и след края на периода си под наем вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Chudesna-novina-I-Iliev-i-Despodov-sa-gotovi-za-igra-sreshtu-Paragvaj-1405978.html"/>
        <a href="https://www.sportlive.bg/bgfootball/national-team/Oshte-edin-klyuchov-futbolist-na-Bylgariq-poluchi-travma-predi-machovete-s-Paragvaj-i-Chehiq-1405851.html"/>
        <a href="https://www.sportlive.bg/bgfootball/cska/Despodov-s-komentar-za-Bodurov-i-cSKA-1405071.html"/>
        <a href="https://www.sportlive.bg/worldfootball/bulgariansabroad/Despodov-e-dal-interesno-obeshtanie-na-El-Maestro-1404789.html"/>
        <a href="https://www.sportlive.bg/worldfootball/bulgariansabroad/Kiril-Despodov-s-novo-vpechatlqvashto-predstavqne-v-Avstriq-1404696.html"/>
      </related>
    </article>
  </body>
</html>