<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/despodov-ne-sme-po-losh-otbor-ot-drugite-no-ni-lipsva-vqra-v-sebe-si-1406005.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T21:59:00+00:00"/>
    <meta property="og:title" content="Десподов: Не сме по-лош отбор от другите, но ни липсва вяра в себе си"/>
    <meta property="og:description" content="Българският национал Кирил Десподов посочи това, което липсва на българския отбор Националният тим е без победа в продължение на една година"/>
  </head>
  <body>
    <article>
      <h1>Десподов: Не сме по-лош отбор от другите, но ни липсва вяра в себе си</h1>
      <address><time datetime="2019-11-13T21:59:00+00:00">13 Nov 2019, 21:59</time> by <a rel="author">Sportlive.bg</a></address>
      <p>Българският национал Кирил Десподов посочи това, което липсва на <b><a href="https://www.sportlive.bg/bgfootball/national-team">българския отбор</a></b>. Националният тим е без победа в продължение на една година. Футболистът на Щурм (Грац) коментира и тежкото поражение на "лъвовете" в домакинството на Англия от квалификациите за Евро 2020.</p>
      <p><i>"Трябва ни самочувствие в националния отбор. Ние не сме по-лоши играчи от другите. Играя в Европа и виждам. Другите имат характер и вяра в себе си. Тук няма, тъй като има негативни резултати, много се пише, говори, плюе. Това донякъде влияе на един футболист. Това е страх, а не трябва да го има",</i> категоричен бе Десподов пред "Диема спорт".</p>
      <p><i>"0:6? За един футболист е катастрофално. Има големи отбори, които са получавали толкова голове, а ние паднахме от Англия, които имат страхотен отбор. Ние колко играчи имаме навън? Надява се март месец ние да покажем качества и да се класираме на Европейско първенство. Уникален шанс имаме. Сега се събираме на лагер, да видим новата методика на треньора. Той сега може да иска да упражняваме тези неща в предстоящите два мача и да видим дали сме способни март да спечелим квота"</i>, допълни звездата.</p>
      <p>Крилото изказа своето мнение и за последвалия мача с Англия расистки скандал.<i> "След мача още казах, че расизмът няма как да е хубаво нещо. В цял свят се опетни държавата ни. Пристигнах в Австрия и ме бъзикаха, но се прочухме. Не мисля, че е имало нещо кой знае какво, а те направиха от мухата-слон. Не се случиха хубави неща. Мисля, че като футболисти не трябва да се делим на расова основа – чернокожи, бели, лилави, кафяви. Трябва да спре това нещо и да не се чуват такива неща. Никога не съм чувал, когато бях в ЦСКА, такива неща. Дори в Левски, с които сме врагове"</i>, сподели Десподов. <b><i><a href="https://www.sportlive.bg/bgfootball/national-team/Chudesna-novina-I-Iliev-i-Despodov-sa-gotovi-za-igra-sreshtu-Paragvaj-1405978.html">А каква добра новина пристигна в лагера на националния отбор вижте в този материал. </a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/bulgariansabroad/Despodov-Pet-dni-predi-nachaloto-na-sezona-v-Kalqri-mi-kazaha-che-nqma-da-razchitat-na-men-1406001.html"/>
        <a href="https://www.sportlive.bg/bgfootball/national-team/Chudesna-novina-I-Iliev-i-Despodov-sa-gotovi-za-igra-sreshtu-Paragvaj-1405978.html"/>
        <a href="https://www.sportlive.bg/bgfootball/national-team/Dermendzhiev-Ne-e-dobre-da-te-hokat-postoqnno-tova-si-e-nashiqt-nacionalen-otbor-1405972.html"/>
        <a href="https://www.sportlive.bg/bgfootball/national-team/Chorbadzhijski-razkri-kakvo-e-pyrvoto-neshto-koeto-Dermendzhiev-e-kazal-na-nacionalite-ni-1405597.html"/>
        <a href="https://www.sportlive.bg/bgfootball/national-team/Dermendzhiev-Izvikal-sym-naj-dobroto-Popov-ostava-kapitan-1405024.html"/>
      </related>
    </article>
  </body>
</html>