<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/koszykowka,117/koszykowka-anwil-wloclawek-pokonal-telenet-giants-w-lidze-mistrzow,985226.html"/>
    <meta property="og:site_name" content="TVN24"/>
    <meta property="article:published_time" content="2019-11-13T21:31:00+00:00"/>
    <meta property="og:title" content="Anwil u siebie dalej perfekcyjny. Belgowie pokonani"/>
    <meta property="og:description" content="Anwil Włocławek wygrał drugie spotkanie w obecnej edycji fazy grupowej koszykarskiej Ligi Mistrzów. Tym razem polski zespół w piątej kolejce pokonał na antenie Eurosportu 2 belgijski Telenet Giants..."/>
  </head>
  <body>
    <article>
      <h1>Anwil u siebie dalej perfekcyjny. Belgowie pokonani</h1>
      <address>
        <time datetime="2019-11-13T21:31:00+00:00">13 Nov 2019, 21:31</time>
      </address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/2fe94937-898a-4f57-a4d6-e2b71652a998.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/225076da-e791-4cc1-8704-b61f0c17f7ab-480p.mp4" autoplay="" loop=""/>
          <figcaption>Anwil Włocławek lepszy od Telenetu Giants w 5. kolejce Ligi...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/52184e43-8285-4f67-afd6-a5090ed57b17-480p.mp4" autoplay="" loop=""/>
          <figcaption>Skrót meczu Anwil Włocławek - Telenet Giants w 5. kolejce...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/e3e05fe2-8d6d-4ea3-8e31-7bc86053bb1e-480p.mp4" autoplay="" loop=""/>
          <figcaption>Dwa potężne wsady! Popisy Wrotena w meczu Anwil - Telenet...</figcaption>
        </figure>
        <figcaption>Anwil Włocławek Foto: Newspix | Video: Eurosport</figcaption>
      </slideshow>
      <h3>Anwil Włocławek wygrał drugie spotkanie w obecnej edycji fazy grupowej koszykarskiej Ligi Mistrzów. Tym razem polski zespół w piątej kolejce pokonał na antenie Eurosportu 2 belgijski Telenet Giants 80:71.</h3>
      <p>Włocławianie wracali na tarczy z każdego z trzech wyjazdów podczas spotkań tegorocznych rozgrywek FIBA. Pod koniec października pokonali natomiast przed własną widownią Elan Bearnais. W środę potwierdzili, że w swojej hali nadal czują się świetnie.</p>
      <related>
        <a href="https://eurosport.tvn24.pl/koszykowka,117/litwa-niezdobyta-polski-cukier-znow-przegral,984893.html"/>
      </related>
      <p>Świetni na początku i na końcu</p>
      <p>Już pierwsza kwarta wskazywała na to, że mecz ten powinien należeć do gospodarzy. Koszykarze Anwilu weszli świetnie w spotkanie i na pierwszą przerwę w grze schodzili z dwucyfrową zaliczką. Prowadzili wówczas 28:17. Belgowie byli mimo to w stanie szybko się pozbierać, wrócić do rywalizacji i wygrać dwie kolejne kwarty (16:17, 17:21). Na decydującą, czwartą, wychodzili więc już tylko z sześciopunktową stratą.</p>
      <p>W najważniejszych momentach ponownie obudzili się włocławianie. Przewagę udało im się w ostatnich minutach tylko zwiększyć i ostatecznie wygrać to spotkanie 80:71.</p>
      <h3>Heroizmy na darmo</h3>
      <p>Najlepiej na przestrzeni całego meczu w barwach polskiej ekipy zaprezentowali się Tony Wroten, Ricky Ledo oraz Chase Simon, wszyscy po 17 punktów. Wśród gości na marne poszedł heroizm Dave’a Dudzinskiego. Amerykanin do 21 rzuconych punktów dołożył aż 22 zbiórki, na Anwil to jednak nie wystarczyło.</p>
      <p>Drużyna z Hali Mistrzów w weekend zagra u siebie w lidze z HydroTruck Radom. Kolejny mecz w Lidze Mistrzów czeka ją w kolejny wtorek, tym razem na wyjeździe z turecką Bandirmą.</p>
      <p>
        <b>Mecze polskich drużyn w koszykarskiej Lidze Mistrzów na żywo na antenach Eurosportu.</b>
      </p>
      <p>Autor: mb / Źródło: eurosport.pl</p>
    </article>
  </body>
</html>