<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/saudi-arabia-apoligises-for-feminism-labelled-as-extremism.html"/>
    <meta property="og:site_name" content="DoolNews"/>
    <meta property="article:published_time" content="2019-11-13T21:55:00+00:00"/>
    <meta property="og:title" content="ഫെമിനിസത്തെ തീവ്രവാദമായി മുദ്രകുത്തിയതില്‍ ക്ഷമാപണം നടത്തി സൗദി അറേബ്യ; വീഡിയോയില്‍ അന്വേഷണം നടത്തും"/>
    <meta property="og:description" content="Feminism Saudi Arabia World News World ഫെമിനിസത്തെ തീവ്രവാദമായി മുദ്ര കുത്തിയ നടപടിയില്‍ ക്ഷമാപണം നടത്തി സൗദി അറേബ്യ. സൗദി അറേബ്യ സുരക്ഷ ഏജന്‍സി പുറത്തിറക്കിയ വീഡിയോയില്‍"/>
  </head>
  <body>
    <article>
      <h1>ഫെമിനിസത്തെ തീവ്രവാദമായി മുദ്രകുത്തിയതില്‍ ക്ഷമാപണം നടത്തി സൗദി അറേബ്യ; വീഡിയോയില്‍ അന്വേഷണം നടത്തും</h1>
      <address><time datetime="2019-11-13T21:55:00+00:00">13 Nov 2019, 21:55</time> by <a rel="author">ന്യൂസ് ഡെസ്‌ക്</a></address>
      <p>ഫെമിനിസത്തെ തീവ്രവാദമായി മുദ്ര കുത്തിയ നടപടിയില്‍ ക്ഷമാപണം നടത്തി സൗദി അറേബ്യ. സൗദി അറേബ്യ സുരക്ഷ ഏജന്‍സി പുറത്തിറക്കിയ വീഡിയോയില്‍ ഫെമിനിസം, നിരീശ്വരവാദം, സ്വവര്‍ഗ രതി എന്നിവ അപകടകരമായ ആശയങ്ങളാണെന്നും സൗദി ജനത ജാഗരൂഗരായിക്കണമെന്നും ആവശ്യപ്പെട്ടിരുന്നു.</p>
      <p>ഫെമിനിസത്തെ തീവ്രവാദമായി മുദ്രകുത്തിയത് അബദ്ധം പറ്റിയതാണെന്ന് സൗദി സുരക്ഷ ഏജന്‍സി പ്രതികരിച്ചു. വീഡിയോയെ കുറിച്ച് അന്വേഷണം നടത്തുമെന്നും ഏജന്‍സി അറിയിച്ചു.</p>
      <p>സ്ത്രീകള്‍ക്ക് സ്വാതന്ത്ര്യം നിഷേധിക്കുന്ന രാജ്യം എന്ന പ്രതിശ്ചായയില്‍ നിന്ന് മാറാന്‍ സൗദി അറേബ്യ തുടര്‍ച്ചയായി നടപടികള്‍ സ്വീകരിക്കവേയാണ് ഈ വീഡിയോ പുറത്ത് വന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/2-reasons-we-didn-t-seek-review-top-muslim-leader-on-ayodhya-verdict5676.html?utm_source=doolnews&amp;utm_medium=related"/>
      </related>
      <p>കഴിഞ്ഞ ഒരാഴ്ച മുന്‍പാണ് സുരക്ഷ ഏജന്‍സി അദ്ധ്യക്ഷന്റെ ട്വിറ്റര്‍ അക്കൗണ്ടിലാണ് വീഡിയോ ട്വീറ്റ് ചെയ്തത്. വീഡിയോയില്‍ നിരവധി അബദ്ധങ്ങളുണ്ടെന്നും അതിന്റെ നിര്‍മ്മാതാക്കള്‍ വ്യത്തിയായല്ല വീഡിയോ നിര്‍മ്മിച്ചതെന്നും സുരക്ഷ ഏജന്‍സിയുടെ പ്രസ്താവനയില്‍ പറയുന്നു.</p>
      <related>
        <a href="https://www.doolnews.com/pakistans-federal-government-has-decided-to-reopen-hindu-temples-across-the-country.html?utm_source=doolnews&amp;utm_medium=related"/>
      </related>
      <p>സൗദി മനുഷ്യാവാകാശ കമ്മീഷനും ഫെമിനിസം കുറ്റകരമായ പ്രവര്‍ത്തിയല്ലെന്ന് പറഞ്ഞ് പ്രസ്താവന പുറത്ത് വിട്ടിട്ടുണ്ട്. ആംനെസ്റ്റി ഇന്റര്‍നാഷണല്‍ ഉള്‍പ്പെടെ നിരവധി മനുഷ്യാവകാശ സംഘടനകളാണ് വീഡിയോയ്‌ക്കെതിരെ രംഗത്ത് വന്നത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/ABOIUa8k3TY" width="560" height="315" data-service="Youtube" scrolling="no"/>
      </figure>
    </article>
  </body>
</html>