<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903663/-ik-mis-mourinho-in-het-huidige-voetbal-hij-is-n-van-de-beste-coaches-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T21:44:00+00:00"/>
    <meta property="og:title" content="'Ik mis Mourinho in het huidige voetbal, hij is één van de beste coaches'"/>
    <meta property="og:description" content="Victor Lindelöf, centrale verdediger van Manchester United, hoopt dat José Mourinho snel weer een baan krijgt in de voetballerij. De Zweedse stopper bewaart goede herinneringen aan zijn periode onder de Portugese manager."/>
  </head>
  <body>
    <article>
      <h1>'Ik mis Mourinho in het huidige voetbal, hij is één van de beste coaches'</h1>
      <address>
        <time datetime="2019-11-13T21:44:00+00:00">13 Nov 2019, 21:44</time>
      </address>
      <p>
        <b>Victor Lindelöf, centrale verdediger van Manchester United, hoopt dat José Mourinho snel weer een baan krijgt in de voetballerij. De Zweedse stopper bewaart goede herinneringen aan zijn periode onder de Portugese manager.</b>
      </p>
      <p>Lindelöf steekt zijn bewondering voor Mourinho niet onder stoelen of banken. "Uiteindelijk is hij één van de beste coaches ter wereld en dus zou hij ook de leiding moeten hebben bij een grote club", vertelt de stopper tegenover het Zweedse <a href="https://www.aftonbladet.se/sportbladet/fotboll/a/zGzjXr/lindelof-jag-ville-inte-visa-hur-orolig-jag-var">Aftonbladet</a>. "Ik mis hem in het huidige voetbal."</p>
      <p>De verdediger kwam onder Mourinho naar Old Trafford. "Het is een fantastische coach en een geweldig persoon. Ik heb heel veel aan hem te danken. Hij gaf me de kans om me in Manchester te laten zien en hij heeft mijn carrière daarmee geholpen."</p>
      <p>"Ik heb alle respect van de wereld voor hem en waardeer alles wat hij voor me gedaan heeft, of het nou een knuffel was of tips om mezelf te verbeteren", sluit Lindelöf zijn betoog af. "Ook toen ik het niet met hem eens was respecteerde ik hem. Als hij iets zegt luister je gewoon."</p>
    </article>
  </body>
</html>