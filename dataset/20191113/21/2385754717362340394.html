<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597228/mtragkolas-itan-anamenomeno-to-resital-pou-tha-edinan-oi-empristes"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T21:00:00+00:00"/>
    <meta property="og:title" content="Μ.Τράγκολας: Ήταν αναμενόμενο το ρεσιτάλ που θα έδιναν οι εμπρηστές"/>
    <meta property="og:description" content="Την ανησυχία του για το μπαράζ εμπρησμών που πλήττουν τις τελευταίες ώρες το Εθνικό Δασικό Πάρκο του Ακάμα εξέφρασε σε μήνυμα στον προσωπικό του λογαριασμό..."/>
  </head>
  <body>
    <article>
      <h1>Μ.Τράγκολας: Ήταν αναμενόμενο το ρεσιτάλ που θα έδιναν οι εμπρηστές</h1>
      <address><time datetime="2019-11-13T21:00:00+00:00">13 Nov 2019, 21:00</time> by <a rel="author">sigmalive</a></address>
      <p>Την ανησυχία του για το μπαράζ εμπρησμών που πλήττουν τις τελευταίες ώρες το Εθνικό Δασικό Πάρκο του Ακάμα εξέφρασε σε μήνυμα στον προσωπικό του λογαριασμό στο Facebook, ο πρώην Διευθυντής της Πυροσβεστικής Υπηρεσίας, Μάρκος Τράγκολας.</p>
      <p>Μεταξύ άλλων, ο κ. Τράγκολας, με αφορμή την ανακοίνωση του Υπουργείου Γεωργίας, σημειώνει πως, «με λίγα λόγια ήταν αναμενόμενο το ρεσιτάλ που θα έδιναν οι εμπρηστές οι οποίοι είναι σίγουρο ότι εξυπηρετούν οικονομικά συμφέροντα κάποιων στην περιοχή, που είναι και οι ηθικοί αυτουργοί».</p>
      <p>
        <b>Αυτούσια η τοποθέτηση του κ. Τράγκολα:</b>
      </p>
      <p>“Σε ανακοίνωση του το Υπουργείο Γεωργίας, Αγροτικής Ανάπτυξης και Περιβάλλοντος αναφέρει μεταξύ άλλων και τα εξής. " Δεν φαίνεται να είναι τυχαίο το γεγονός ότι πριν από κάθε προγραμματισμένη συνάντηση της Συμβουλευτικης Επιτροπής Διαχείρισης του Εθνικού Δασικού Πάρκου του Ακαμα, εκδηλώνονται πυρκαγιές στην περιοχή."</p>
      <p>Με λίγα λόγια, ήταν αναμενόμενο το ρεσιτάλ που θα έδιναν οι εμπρηστές οι οποίοι είναι σίγουρο ότι εξυπηρετούν οικονομικά συμφέροντα κάποιων στην περιοχή που είναι και οι ηθικοί αυτουργοί.</p>
      <p>Από εδώ θα πρέπει να ξεκινήσει η έρευνα της Αστυνομίας. Από αυτήν την αναφορά και μόνο, καθότι στο Υπουργείο πιστεύω ότι γνωρίζουν ποιοι αντιδρούν στην διαχείριση της περιοχής του Ακαμα.</p>
      <p>Και κάτι τελευταίο, με βάση την ίδια ανακοίνωση... μην διανοηθείτε να προγραμματισετε συνάντηση της Συμβουλευτικης Επιτροπής κατά την διάρκεια της αντιπυρικής περιόδου αφού γνωρίζετε ότι δεν είναι τυχαίο ότι πριν την συνάντηση ξεσπουν πυρκαγιές και αφού το είχατε υπόψη γιατί δεν λήφθηκαν ανάλογα μέτρα αποτροπής των ενεργειών των πιθανών εμπρηστών.</p>
      <p>Σήμερα 1 τετραγωνικό χλμετρο.... την άλλη φορά, πόση έκταση ;</p>
      <p>Πολιτική Προστασία εδώ και τώρα».</p>
      <figure>
        <img src="https://www.sigmalive.com/uploads/default/files/15dcc5341a5bb7.png"/>
      </figure>
    </article>
  </body>
</html>