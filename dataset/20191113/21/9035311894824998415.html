<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/13/abd-savunma-bakan-mark-esper-turkiye-yuvaya-donmeli"/>
    <meta property="og:site_name" content="euronews"/>
    <meta property="article:published_time" content="2019-11-13T21:26:36+00:00"/>
    <meta property="og:title" content="ABD Savunma Bakanı Mark Esper: Türkiye yuvaya dönmeli"/>
    <meta property="og:description" content="Trump-Erdoğan görüşmesinin gerçeleştiği 13 Kasım günü bir grup gazeteciye açıklama yapan Amerika Birleşik Devletleri Savunma Bakanı Mark Esper konuşmasında Türkiye'nin &quot;yuvasına geri dönmesinin&quot; önemli olduğunu söyledi."/>
  </head>
  <body>
    <article>
      <h1>ABD Savunma Bakanı Mark Esper: Türkiye yuvaya dönmeli</h1>
      <address><time datetime="2019-11-13T21:26:36+00:00">13 Nov 2019, 21:26</time> by <a rel="author">Sertaç Aktan</a></address>
      <p>Amerika Birleşik Devletleri Savunma Bakanı Mark Esper Türkiye'nin "yuvasına geri dönmesinin" önemli olduğunu söyledi.</p>
      <p>Beyaz Saray'da ABD Başkanı Donald Trump ile Cumhurbaşkanı recep Tayyip Erdoğan görüşmesinin gerçekleştiği 13 Kasım günü bir grup gazeteciye açıklama yapan Esper, Ankara'nın gerek Rusya ile yaptığı silah anlaşmaları gerekse Suriye'de attığı adımlar neticesinde NATO'dan uzaklaşmakta olduğu konusundaki uyarılarını şu sözlerle yineledi:</p>
      <p>"Türkiye'nin yuvaya dönmesine ihtiyaç var. Kore savaşından Afganistan'a kadar uzanan yıllar boyunca bizim iyi bir müttefikimiz oldular. İlişkilerimizi geliştirmeye devam etmeliyiz. Özellikle de askeri düzeyde bunu yapmalıyız ki ilişkimiz bu zor dönemleri atlatabilecek güçte ve derinlikte olsun."</p>
      <h3>"YPG önderliğindeki SDG'ye destek sürecek"</h3>
      <p>Bakan Esper, ABD askerlerinin Kobani bölgesinden bir hafta on gün içerisinde çıkacağını belirterek ülkesinin Suriye'deki askeri varlığını iyiden iyiye azaltacağını açıkladı. Bu kısmi çekilme ile geride sadece 600 askerin kalacağını açıklayan Esper, ABD'nin YPG liderliğindeki SDG güçlerini desteklemeye devam edeceğini de sözlerine ekledi.</p>
      <p>Ek kaynaklar<b> • Reuters</b></p>
    </article>
  </body>
</html>