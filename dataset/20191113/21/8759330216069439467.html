<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903662/van-meir-schuift-verrassende-revelatie-jpl-naar-voren-een-realistische-club-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T21:15:00+00:00"/>
    <meta property="og:title" content="Van Meir schuift verrassende revelatie JPL naar voren: ‘Een realistische club’"/>
    <meta property="og:description" content="De Jupiler Pro League is al een tijdje bezig. Eric Van Meir schuift Zulte Waregem als verrassende revelatie naar voren tegenover Sport/Voetbalmagazine."/>
  </head>
  <body>
    <article>
      <h1>Van Meir schuift verrassende revelatie JPL naar voren: ‘Een realistische club’</h1>
      <address>
        <time datetime="2019-11-13T21:15:00+00:00">13 Nov 2019, 21:15</time>
      </address>
      <p>
        <b>De Jupiler Pro League is al een tijdje bezig. Eric Van Meir schuift Zulte Waregem als verrassende revelatie naar voren tegenover Sport/Voetbalmagazine.</b>
      </p>
      <p>Tot nu toe vindt Van Meir Zulte Waregem de revelatie. “Ik heb om een of andere reden elk jaar wel een zwak voor Zulte Waregem. De laatste jaren hebben ze slechte resultaten gehaald, maar de trainer wordt er nooit ontslagen.”</p>
      <p>“Een realistische club die niet in paniek slaat en dit jaar naar mijn gevoel goed inkocht. Larin, Berahino, Zarandia... Zij kijken goed uit, Gianni Bruno was een vrije transfer, Olivier Deschacht ook. Toch wel sterk. EwoudPletinckx die nu doorbreekt. Een nieuw trainingscentrum, een mooi stadion én een ploeg met elkaar verzoenen is vaak niet makkelijk”, aldus Van Meir.</p>
      <aside>Lees meer<br/><a href="https://www.voetbalprimeur.be/nieuws/903016/deschacht-neemt-anderlecht-en-zulte-waregem-op-de-korrel-dramamatch-.html?itm_source=www.voetbalprimeur.be&amp;itm_medium=highlighted-content">Deschacht: 'Dit was een dramamatch van Anderlecht en Zulte Waregem'</a></aside>
    </article>
  </body>
</html>