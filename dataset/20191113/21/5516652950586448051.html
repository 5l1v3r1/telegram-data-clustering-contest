<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425780/promhtheia-systhmatwn-ypogeias-apothhkeyshs-aporrimmatwn-apo-ton-dhmo-leroy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T21:15:02+00:00"/>
    <meta property="og:title" content="Προμήθεια συστημάτων υπόγειας αποθήκευσης απορριμμάτων από τον Δήμο Λέρου"/>
    <meta property="og:description" content="Σε δελτίο Τύπου που εξέδωσε ο Δήμος Λέρου αναφέρει τα εξής:"/>
  </head>
  <body>
    <article>
      <h1>Προμήθεια συστημάτων υπόγειας αποθήκευσης απορριμμάτων από τον Δήμο Λέρου</h1>
      <address>
        <time datetime="2019-11-13T21:15:02+00:00">13 Nov 2019, 21:15</time>
      </address>
      <p>
        <b>Σε δελτίο Τύπου που εξέδωσε ο Δήμος Λέρου αναφέρει τα εξής:</b>
      </p>
      <p>Ο Δήμαρχος Λέρου κ. Μιχάλης Κόλιας ενημερώνει τους δημότες του νησιού ότι εγκρίθηκε από το Πράσινο Ταμείο του Υπουργείου Περιβάλλοντος και Ενέργειας η πρόταση του Δήμου με τίτλο «ΠΡΟΜΗΘΕΙΑ ΣΥΣΤΗΜΑΤΩΝ ΥΠΟΓΕΙΑΣ ΑΠΟΘΗΚΕΥΣΗΣ ΑΠΟΡΡΙΜΜΑΤΩΝ ΓΙΑ ΤΗΝ ΑΙΣΘΗΤΙΚΗ, ΛΕΙΤΟΥΡΓΙΚΗ ΚΑΙ ΠΕΡΙΒΑΛΛΟΝΤΙΚΗ ΑΝΑΒΑΘΜΙΣΗ ΚΟΙΝΟΧΡΗΣΤΩΝ ΧΩΡΩΝ», συνολικού προϋπολογισμού 242.320,80 € συμπ. φπα, καθώς και η υποβολή των συμπληρωματικών στοιχείων που προβλέπονται βάσει του οδηγού για την οριστική ένταξη του έργου.</p>
      <p>Το έργο εντάσσεται στο Χρηματοδοτικό Πρόγραμμα του Πράσινου Ταμείου «ΔΡΑΣΕΙΣ ΠΕΡΙΒΑΛΛΟΝΤΙΚΟΥ ΙΣΟΖΥΓΙΟΥ 2019, στον Άξονα Προτεραιότητας 1: «Αστική Αναζωογόνηση 2019 και κωδικό «ΠΕΡΙΒΑΛΛΟΝΤΙΚΟ ΙΣΟΖΥΓΙΟ-2018» Πρόσκλησης του Πράσινου Ταμείου.</p>
      <p>Κατόπιν των ανωτέρω, ο Δήμαρχος Λέρου εκφράζει την υπερηφάνεια του, τόσο για τις υπηρεσίες και τους υπαλλήλους του Δήμου Λέρου, οι οποίοι δίνουν τον καλύτερο εαυτό τους, όσο και για τους συνεργάτες του, διότι μόνο στο πρώτο τρίμηνο της νέας Δημαρχιακής θητείας (Σεπτέμβριος – Οκτώβριος – Νοέμβριος 2019), η Λέρος έχει απορροφήσει συνολικά περίπου 5.000.000 ευρώ από διάφορα χρηματοδοτούμενα προγράμματα.</p>
      <p>Στόχος της Δημοτικής Αρχής Λέρου για τη νέα χρονιά, να είμαστε ανάμεσα στους πρώτους δέκα Δήμους της Χώρας με υψηλή απορρόφηση κοινοτικών και εθνικών κονδυλίων.</p>
      <p>Σύντομα το νησί της Αρτέμιδος θα είναι τελείως διαφορετικό, και για τον λόγο αυτό καλούμε όλες τις υγιείς δυνάμεις του τόπου να συμπορευτούν μαζί μας, αφήνοντας στην άκρη τις μικροπολιτικές σκοπιμότητες, ώστε ΟΛΟΙ ΜΑΖΙ να κάνουμε την υπέρβαση και να αλλάξουμε τον τόπο.</p>
      <p>* φώτο αρχείου</p>
    </article>
  </body>
</html>