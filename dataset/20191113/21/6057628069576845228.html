<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/wasanni/20191113-david-villa-zai-yi-murabus-daga-kwallon-kafa"/>
    <meta property="og:site_name" content="RFI"/>
    <meta property="article:published_time" content="2019-11-13T21:29:11+00:00"/>
    <meta property="og:title" content="David Villa zai yi murabus daga kwallon kafa"/>
    <meta property="og:description" content="Dan wasan da ya fi kowane dan wasa jefa kwallaye a raga a gasar Laligar Spain, David Villa zai yi murabus a watan gobe, a karshen kakar gasar J- League ta Japan."/>
  </head>
  <body>
    <article>
      <h1>David Villa zai yi murabus daga kwallon kafa</h1>
      <address><time datetime="2019-11-13T21:29:11+00:00">13 Nov 2019, 21:29</time> by <a rel="author">Michael Kuduson</a></address>
      <p>
        <b>Dan wasan da ya fi kowane dan wasa jefa kwallaye a raga a gasar Laligar Spain, David Villa zai yi murabus a watan gobe, a karshen kakar gasar J- League ta Japan.</b>
      </p>
      <p>Tsohon dan wasan Barcelona din zai rataya takalma bayan shekara 19 yana murza tamaula, inda a shekarar 2010 ya lashe kofin duniya da kasar Spain, bayan kofin nahiyar Turai da ya ci a shekarar 2008.</p>
      <p>Dan shekara 37 din wanda ya ci kofunan Laliga 2 da Barcelona da kuma kofin zakarun nahiyar Turai, ya ce ya dade yana tunanin rataya takalma.</p>
      <p>Villa wanda yake wasa a Vissel Kobe bayan ya kwashe shekaru 4 a Amurka da kungiyar New York City, zai kasance mai hannun jari a kungiyar Queensboro, kungiyar da ke bugawa a rukuni na biyu na gasar kwallon kafa a Amurka.</p>
    </article>
  </body>
</html>