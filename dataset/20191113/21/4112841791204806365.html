<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76568-Instagram-Karlose-Vemoly-uz-opet-funguje-Sdilel-na-nem-fotku-z-operacniho-salu"/>
    <meta property="og:site_name" content="REFRESHER"/>
    <meta property="article:published_time" content="2019-11-13T21:46:00+00:00"/>
    <meta property="og:title" content="Instagram Karlose Vémoly už opět funguje. Sdílel na něm fotku z operačního sálu"/>
    <meta property="og:description" content="Český „Terminátor“ je zpátky na sociálních sítích a z nemocnice míří rovnou na trénink."/>
  </head>
  <body>
    <article>
      <h1>Instagram Karlose Vémoly už opět funguje. Sdílel na něm fotku z operačního sálu</h1>
      <address><time datetime="2019-11-13T21:46:00+00:00">13 Nov 2019, 21:46</time> by <a rel="author">Ondřej Jarůšek</a></address>
      <p>
        <b>Český „Terminátor“ je zpátky na sociálních sítích a z nemocnice míří rovnou na trénink.</b>
      </p>
      <p>Karlos Vémola je<b> zpátky na Instagramu</b>. Jeho profil z populární sociální sítě, kde jej sledovalo bezmála 200 tisíc followerů, náhle zmizel jen pár dní po prohraném zápase století s Attilou Véghem a nikdo nevěděl proč. Nyní se ale slavný bojovník fanouškům opět přihlásil s novým příspěvkem, ve kterém věci uvádí na pravou míru.</p>
      <p>34letý zápasník podstoupil avizovanou operaci ramene a jak sám v popisku píše, <b>potřeboval se především zregenerovat</b>. A to jak po tělesné, tak i psychické stránce. Na úvod cituje silná a motivační slova básníka a spisovatele Khalila Gibrana a následně fanouškům říká, že zažívá nepříjemné déjà vu.</p>
      <related>
        <a href="https://refresher.cz/76413-Oktagon-15-se-zapsal-do-dejin-Knockoutovany-Vemola-20-000-divaku-a-neuveritelna-show"/>
      </related>
      <p><i>„Před 4 lety jsem prohrál a pár dní nato jsem se probudil na operačním sále a neměl jedinej důvod zápasit dál. Teď ty důvody mám. Narodí se mi malinká Lili, které nechci ukázat, že jsem se vzdal,“ </i>říká odhodlaně český „Terminátor“ s tím, že dopředu jej ženou tisíce fanoušků v zádech.</p>
      <p><i>„Můj letitý sen je možná pryč, ale ta touha přijít si zpět pro všechno, co mi sebral, mě zvedá z nemocničního lůžka směr gym už dnes.“</i> Jak je tedy vidět, Karlos rozhodně čas neztrácí a míří ihned zpátky do tréninku, což by bylo pro většinu fighterů těsně po operaci zřejmě nepředstavitelné.</p>
      <p>Potrvá však několik měsíců, než bude „Terminátor“ opět schopný zápasit. Na tiskové konferenci po sobotním turnaji uvedl, že nejdříve jej v kleci uvidíme asi až <b>v létě příštího roku</b>. V úvahu tak připadá již tradiční pražská Štvanice. Přejeme tedy hodně sil a úspěšný návrat do oktagonu.</p>
      <figure>
        <embed-post data-src="https://www.instagram.com/p/B40YBn-J914" data-service="Instagram"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/59628-Cristiano-Ronaldo-je-novym-kralom-Instagramu-s-najvyssim-poctom-fanusikov-prekonal-Selenu-Gomez"/>
        <a href="https://refresher.sk/62462-Tieto-zapasy-by-na-slovenskej-MMA-scene-rozputali-peklo-Kedy-sa-pobiju-Vegh-s-Vemolom"/>
        <a href="https://refresher.sk/67729-Karlos-Vemola-vyhral-neuveritelny-11-zapas-v-rade-Frankensteina-mlatil-na-zemi-cele-tri-kola"/>
        <a href="https://refresher.sk/70716-Najviac-na-Instagrame-zaraba-Ronaldo-Kylie-a-Kendall-Jenner-su-daleko-v-zavese-V-TOP-10-je-az-6-futbalistov"/>
        <a href="https://refresher.sk/58212-Zalubenci-menia-600tisic-ludom-pohlad-na-lasku-pomocou-akro-jogy-Na-krkolomne-kusky-musis-s-clovekom-najst-spojenie"/>
        <a href="https://refresher.sk/66094-Polonahej-fanusicke-z-finale-Ligy-majstrov-Instagram-vymazal-ucet-Zrejme-za-to-mozu-sexualny-obsah-a-rychly-narast-followerov"/>
        <a href="https://refresher.sk/62041-Marpo-sa-vrati-do-ringu-Rozhodol-sa-prijat-Vemolovu-vyzvu"/>
        <a href="https://refresher.sk/61584-Fenomen-Karel-Vemola-znicil-svojho-supera-Cesky-Terminator-vsetkym-predviedol-vlastnu-sou"/>
      </related>
    </article>
  </body>
</html>