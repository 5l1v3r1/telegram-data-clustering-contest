<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/dbr-zavershuye-rozsliduvannya-nizki-sprav-v-yakih-figuruye-poroshenko-329572_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T21:55:00+00:00"/>
    <meta property="og:title" content="ДБР завершує розслідування низки справ, в яких фігурує Порошенко"/>
    <meta property="og:description" content="Досудове розслідування у справах, де Порошенко є свідком, вийшло на фінальний етап."/>
  </head>
  <body>
    <article>
      <h1>ДБР завершує розслідування низки справ, в яких фігурує Порошенко</h1>
      <h2>Досудове розслідування у справах, де Порошенко є свідком, вийшло на фінальний етап.</h2>
      <address>
        <time datetime="2019-11-13T21:55:00+00:00">13 Nov 2019, 21:55</time>
      </address>
      <p>Директор Державного бюро розслідувань (ДБР) Роман Труба заявляє про завершальний етап розслідування ряду кримінальних проваджень, у яких фігурує п'ятий президент України <b><a href="https://dt.ua/ECONOMICS/poroshenko-perepisav-chastinu-roshen-na-sina-328819_.html">Петро Порошенко</a></b>.</p>
      <p>"У деяких провадженнях (в яких фігурує Порошенко в статусі свідка - ред.) ми просуваємося ефективніше, мова про ті провадження, де немає необхідності направляти міжнародні доручення і довго чекати результатів виконання цих міжнародних доручень", - сказав Труба журналістам у середу в Києві, передає Інтерфакс-Україна.</p>
      <p>Він зазначив: "Ми перебуваємо на етапі вже можливого завершення досудового розслідування цих кримінальних проваджень".</p>
      <p>В даний час, як підкреслив директор ДБР, Порошенко є свідком. "Ми сподіваємося, що Порошенко сприятиме якнайшвидшому встановленню істини у цих справах", - додав Труба.</p>
      <p>Раніше повідомлялося про те, що експрезидента <b><a href="https://dt.ua/POLITICS/poroshenka-viklikali-na-dopiti-15-raziv-dbr-327943_.html">Порошенка викликали на допити 15 разів</a></b>.</p>
      <p>У серпні суд дозволив Державному бюро розслідувань допитати колишнього президента України Петра Порошенка <b><a href="https://dt.ua/UKRAINE/sud-dozvoliv-dbr-dopitati-poroshenka-na-poligrafi-zmi-320480_.html">на детекторі брехні</a></b>. Однак застосувати поліграф можна лише за згоди самого Порошенка.</p>
      <p>ДБР неодноразово викликало Порошенка на допити. Але замість нього самого, в ДБР <b><a href="https://dt.ua/POLITICS/advokat-prinis-do-dbr-pismovi-svidchennya-poroshenka-323083_.html">письмові свідчення</a> </b>приносив адвокат Порошенка.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>