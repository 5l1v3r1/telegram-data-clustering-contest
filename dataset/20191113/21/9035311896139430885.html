<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/13/sanl-urfa-da-muhimmat-deposunda-patlama-en-az-9-yaral"/>
    <meta property="og:site_name" content="euronews"/>
    <meta property="article:published_time" content="2019-11-13T21:48:20+00:00"/>
    <meta property="og:title" content="Şanlıurfa'da mühimmat deposunda patlama: En az 9 yaralı"/>
    <meta property="og:description" content="Şanlıurfa 20. Zırhlı Tugay Komutanlığındaki cephanelikte patlama meydana geldi, en az 9 kişi yaralandı."/>
  </head>
  <body>
    <article>
      <h1>Şanlıurfa'da mühimmat deposunda patlama: En az 9 yaralı</h1>
      <address><time datetime="2019-11-13T21:48:20+00:00">13 Nov 2019, 21:48</time> by <a rel="author">euronews </a></address>
      <p>Şanlıurfa 20. Zırhlı Tugay Komutanlığındaki cephanelikte patlama meydana geldi, en az 9 kişi yaralandı.</p>
      <p>Şanlıurfa Valiliğinden çarşamba günü yapılan açıklamada "Mühimmat deposunda iki ayrı patlama meydana gelmiştir. Depoyu korumakla görevli 9 personelimiz patlama sonucunda yaralanmıştır" ifadeleri kullanıldı.</p>
      <p>Milli Savunma Bakanlığı, patlamaya ilişkin yaptığı basın açıklamasında saat 22.50 sularında meydana gelen patlamanın nedeninin henüz belirlenemediği bildirildi. Açıklamada, "Patlamada yaralanan personel hastaneye sevk edilmiş, çıkan yangın kontrol altına alınmış ve olay bölgesinin çevre emniyeti tam olarak sağlanmıştır. Olayla ilgili gerekli tüm tedbirler alınmış ve oluşturulan inceleme heyeti ile patlamanın nedenini belirlemek üzere derhal çalışmalara başlanmıştır" ifadelerine yer verildi.</p>
      <p>Şanlıurfa Valisi Abdullah Erin ise cephanelikteki patlamaya ilişkin "Cephaneliği korumakla görevli 5 personel yaralandı. Sağlık durumları iyi, bilinçleri açık" açıklaması yapmıştı.</p>
      <p>Erin, olayın Tugay Komutanlığının içinde bulunduğu Yüzbaşı Ali Saip Kışlası'nda meydana geldiğini söyledi.</p>
      <p>İhbar üzerine bölgeye ambulans ve itfaiye ekipleri sevk edildi. Çevredeki yollar polisler tarafından trafiğe kapatıldı.</p>
      <p>Erin, konuyla ilgili inceleme başlatıldığını bildirdi.</p>
    </article>
  </body>
</html>