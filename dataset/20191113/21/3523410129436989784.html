<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639839/%D9%87%DB%8C%D8%A6%D8%AA%E2%80%8C%D9%87%D8%A7%DB%8C-%D9%86%D8%B8%D8%A7%D8%B1%D8%AA-%D9%86%D8%AA%D8%A7%DB%8C%D8%AC-%D8%A8%D8%B1%D8%B1%D8%B3%DB%8C%E2%80%8C%D9%87%D8%A7%DB%8C-%D8%AE%D9%88%D8%AF-%D8%B1%D8%A7-%D9%85%D8%B3%D8%AA%D9%86%D8%AF-%DA%A9%D9%86%D9%86%D8%AF-%D8%A8%D8%B1%DA%A9%D8%A7%D8%AA-%D8%AD%D8%B6%D9%88%D8%B1-%D8%A2%DB%8C%D8%A7%D8%AA-%D8%AC%D9%86%D8%AA%DB%8C-%D9%88-%DB%8C%D8%B2%D8%AF%DB%8C-%D8%AF%D8%B1-%D8%B4%D9%88%D8%B1%D8%A7%DB%8C-%D9%86%DA%AF%D9%87%D8%A8%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T21:12:00+00:00"/>
    <meta property="og:title" content="هیئت‌های نظارت نتایج بررسی‌های خود را مستند کنند/ برکات حضور آیات جنتی و یزدی در شورای نگهبان"/>
    <meta property="og:description" content="دکتر محمد دهقان عضو حقوقدان شورای نگهبان طی سخنانی در همایش سراسری هیئت‌های نظارت سراسر کشور که در مشهد مقدس در حال برگزاریست..."/>
  </head>
  <body>
    <article>
      <h1>
        <a href="https://www.bultannews.com/fa/news/639839/%D9%87%DB%8C%D8%A6%D8%AA%E2%80%8C%D9%87%D8%A7%DB%8C-%D9%86%D8%B8%D8%A7%D8%B1%D8%AA-%D9%86%D8%AA%D8%A7%DB%8C%D8%AC-%D8%A8%D8%B1%D8%B1%D8%B3%DB%8C%E2%80%8C%D9%87%D8%A7%DB%8C-%D8%AE%D9%88%D8%AF-%D8%B1%D8%A7-%D9%85%D8%B3%D8%AA%D9%86%D8%AF-%DA%A9%D9%86%D9%86%D8%AF-%D8%A8%D8%B1%DA%A9%D8%A7%D8%AA-%D8%AD%D8%B6%D9%88%D8%B1-%D8%A2%DB%8C%D8%A7%D8%AA-%D8%AC%D9%86%D8%AA%DB%8C-%D9%88-%DB%8C%D8%B2%D8%AF%DB%8C-%D8%AF%D8%B1-%D8%B4%D9%88%D8%B1%D8%A7%DB%8C-%D9%86%DA%AF%D9%87%D8%A8%D8%A7%D9%86">هیئت‌های نظارت نتایج بررسی‌های خود را مستند کنند/ برکات حضور آیات جنتی و یزدی در شورای نگهبان</a>
      </h1>
      <h2>دکتر محمد دهقان عضو حقوقدان شورای نگهبان طی سخنانی در همایش سراسری هیئت‌های نظارت سراسر کشور که در مشهد مقدس در حال برگزاریست...</h2>
      <address><time datetime="2019-11-13T21:12:00+00:00">13 Nov 2019, 21:12</time> by <a rel="author">بولتن نیوز | bultannews.com</a></address>
      <p><b>گروه سیاسی</b>: دکتر محمد دهقان عضو حقوقدان شورای نگهبان طی سخنانی در همایش سراسری هیئت‌های نظارت سراسر کشور که در مشهد مقدس در حال برگزاریست، با تاکید بر اینکه هیئت‌های نظارت باید تمام نظرات و نکات خود درباره کاندیدا‌ها را به صورت مستند در اختیار داشته باشند، گفت: شورای نگهبان یک اصل اساسی دارد و آن عمل به مر قانون است.</p>
      <p>وی همچنین بر مبارزه با مفاسد به عنوان یک وظیفه همگانی، تاکید کرد و اشاراتی هم به وظایف هیئت‌های نظارت در جریان برگزاری انتخابات مجلس داشت.</p>
      <p>عضو حقوقدان شورای نگهبان با اشاره به استقامت بزرگان در شورای نگهبان برای جلوگیری از استحاله نظام، تصریح کرد: حضور شخصیت‌های بزرگی همچون آیت‌الله جنتی و آیت‌الله یزدی در شورای نگهبان یکی از از عوامل اصلی در جلوگیری از استحاله نظام بوده است</p>
      <p>دکتر دهقان خاطر نشان کرد: هر کدام از اتفاقاتی که در این چهل سال برای انقلاب اسلامی و کشور ما رخ داده می‌توانست یک کشور را ساقط کند، از عملیات‌های تجزیه طلبانه گرفته تا جنگ تحمیلی و انواع فتنه‌هایی بود که در کشور رخ داده و همگی می‌توانستند انقلاب را از بین ببرند، اما عواملی وجود دارد که این عوامل مانع از آسیب دیدن کشور شدند</p>
      <p> </p>
      <p>وی در پایان، "رهبری الهی امامین انقلاب"، "حضور مجاهدانه مردم متدین در صحنه‌های مختلف" و همچنین "شورای نگهبان" را عوامل اصلی بقای انقلاب اسلامی دانست.</p>
    </article>
  </body>
</html>