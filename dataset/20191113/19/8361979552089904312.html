<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/vstup-do-yes-polshcha-poobicyala-ne-blokuvati-novini-svitu-50053382.html"/>
    <meta property="og:site_name" content="НВ"/>
    <meta property="article:published_time" content="2019-11-13T19:21:00+00:00"/>
    <meta property="og:title" content="У Польщі пообіцяли не блокувати вступ України в ЄС та НАТО, попри розбіжності в історичній політиці"/>
    <meta property="og:description" content="Співголова Парламентського комітету асоціації Україна-ЄС, ексглава МЗС Польщі Вітольд Ващиковський заявив, що Польща не блокуватиме шлях України в НАТО або ЄС через розбіжності в історії."/>
  </head>
  <body>
    <article>
      <h1>У Польщі пообіцяли не блокувати вступ України в ЄС та НАТО, попри розбіжності в історичній політиці</h1>
      <h2>Співголова Парламентського комітету асоціації Україна-ЄС, ексглава МЗС Польщі Вітольд Ващиковський заявив, що Польща не блокуватиме шлях України в НАТО або ЄС через розбіжності в історії.</h2>
      <address>
        <time datetime="2019-11-13T19:21:00+00:00">13 Nov 2019, 19:21</time>
      </address>
      <p>Про це він сказав в <a href="https://www.eurointegration.com.ua/interview/2019/11/13/7102997/">інтерв'ю</a> Європейської правді.</p>
      <p>"Така можливість з нашого боку повністю виключається. Не бачу жодної імовірності того, що Польща раптом стане блокувати шлях України до НАТО, чи до ЄС", - сказав він.</p>
      <p>Ващиковський зазначив, що Польща ніколи не використовувала інструменти блокування проти України.</p>
      <p>"Навіть маючи складні історичні відносини з Україною, ми не робили ваш європейський курс заручником історичного діалогу", - сказав він.</p>
      <p>Читайте також:<br/><a href="https://nv.ua/ukr/ukraine/politics/kolomoyskiy-ukrajina-ne-bude-v-nato-i-yevrosoyuzi-50053258.html">&amp;nbspКоломойський: Україна ніколи не буде в НАТО і Євросоюзі</a></p>
      <p>Раніше президент України <a href="https://nv.ua/ukr/world/geopolitics/zustrich-zelenskogo-z-dudoyu-kijiv-mozhe-rozblokuvati-dozvil-na-eksgumaciyu-polyakiv-novini-ukrajini-50040216.html">Володимир Зеленський заявив про готовність розблокувати дозвіл на ексгумацію</a> загиблих поляків в Україні.</p>
      <p>Українсько-польські історичні відносини загострилися в квітні 2017 року, коли польські націоналісти за підтримки місцевої влади знищили поблизу Перемишля пам'ятник воїнам УПА.</p>
      <p>У відповідь український Інститут національної пам'яті <a href="https://nv.ua/ukr/ukraine/events/u-vidpovid-na-bezdijalnist-varshavi-ukrajina-prizupinjaje-legalizatsiju-polskih-pam-jatok-v-jatrovich-1053097.html">призупинив процес легалізації польських меморіальних об'єктів</a> на території України з вимогою об'єктивного розслідування фактів знищення українських місць пам'яті в Польщі за період з 2014 по 2017 рр. через відсутність реакції Варшави.</p>
    </article>
  </body>
</html>