<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822151.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T19:36:00+00:00"/>
    <meta property="og:title" content="استان تهران بارانی می شود/ افت ۶ تا ۱۰ درجه ‌ای دما"/>
    <meta property="og:description" content="مجتبی جلالی مدیرکل هواشناسی استان تهران امروز در گفت‌وگو با خبرنگار فارس درباره وضعیت آب و هوایی اظهار کرد: هوای تهران بارشی و افت دما محسوس می شود."/>
  </head>
  <body>
    <article>
      <h1>استان تهران بارانی می شود/ افت ۶ تا ۱۰ درجه ‌ای دما</h1>
      <address>
        <time datetime="2019-11-13T19:36:00+00:00">13 Nov 2019, 19:36</time>
      </address>
      <p>مدیرکل هواشناسی استان تهران شرایط جوی در هفته آینده را بارشی عنوان کرد و گفت: شهروندان کاهش دمای ۶ تا ۱۰ را احساس خواهند کرد.</p>
      <p>مجتبی جلالی مدیرکل هواشناسی استان تهران امروز در گفت‌وگو با خبرنگار فارس درباره وضعیت آب و هوایی اظهار کرد: هوای تهران بارشی و افت دما محسوس می شود.</p>
      <p>وی در ادامه افزود: با بررسی داده ها و نقشه های پیش یابی هواشناسی فعالیت سامانه بارشی، از پنجشنبه شب در ارتفاعات و از جمعه شب در سطح شهر آغاز و تا اواسط هفته ادامه دارد. </p>
      <p>جلالی درباره شرایط جوی ۲ روز آینده گفت: روز پنج شنبه در ارتفاعت شرقی مه و بارش برف، در مناطق جنوبی وزش باد و روز جمعه در ارتفاعات شهر بارش باران و برف همچنین اواسط روز وزش باد پیش بینی می شود.</p>
      <p>مدیر کل هواشناسی استان تهران در همین رابطه ادامه داد: از اواخر وقت جمعه بارش باران و برف تا اواسط هفته آینده خواهیم داشت که بیشترین بارش برای روز شنبه پیش بینی می شود.</p>
      <p>وی روند وضعیت دما را کاهشی دانست و خاطر نشان کرد: طی جمعه و شنبه کاهش محسوس دما ۶ تا ۱۰ درجه انتظار می رود لذا از توقف در حاشیه رودخانه ها و مسیل ها خودداری و در عبور و مرور از جاده های کوهستانی به علت کاهش دید و لغزندگی و آبگرفتگی معابر عمومی شهری تمهیدات لازم در نظر گرفته شود.</p>
    </article>
  </body>
</html>