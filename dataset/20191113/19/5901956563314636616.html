<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/seksi/clanek/taksen-je-popoln-penis-248626"/>
    <meta property="og:site_name" content="Slovenske novice"/>
    <meta property="article:published_time" content="2019-11-13T19:20:00+00:00"/>
    <meta property="og:title" content="Takšen je popoln penis"/>
    <meta property="og:description" content="Okoli moškega spolnega organa kroži veliko mitov, povezanih z njegovo velikostjo in videzom. Kakšen pa je v ženskih očeh popoln penis? Odgovor na to vprašanje so poskušali poiskati švicarski z..."/>
  </head>
  <body>
    <article>
      <h1>Takšen je popoln penis</h1>
      <h2>Čeprav bi večina moških rekla, da je najpomembnejša velikost, se ženske s tem ne strinjajo.</h2>
      <address><time datetime="2019-11-13T19:20:00+00:00">13 Nov 2019, 19:20</time> by <a rel="author">M. F.</a></address>
      <p>Okoli moškega spolnega organa kroži veliko mitov, povezanih z njegovo velikostjo in videzom. Kakšen pa je v ženskih očeh popoln penis? Odgovor na to vprašanje so poskušali poiskati švicarski znanstveniki, ki so v ta namen k sodelovanju povabili sto pripadnic nežnejšega spola. Naprosili so jih, naj jim zaupajo, kaj je z njihovega vidika pri tem delu moškega telesa najpomembnejše. Je to velikost, obseg ali kar koli tretjega? Na podlagi odgovorov pa so sestavili lestvico dejavnikov, ki ženske zagotovo prepričajo.</p>
      <h3>Skupni videz</h3>
      <p>Zagotovo ni presenečenje, da estetika igra pomembno vlogo. Ne gre torej zgolj za velikost, temveč je pri ženskah na prvem mestu celoten videz njegovega korenjaka.</p>
      <h3>Sramne dlake</h3>
      <p>Velikost se ni znašla niti na drugem mestu. To zavzemajo sramne dlake. One prisegajo na sicer urejeno, a ne povsem golo moško intimo.</p>
      <h3>Debelina penisa</h3>
      <p>Na tretje mesto se je povzpela debelina oziroma obseg njegovega spolnega organa. Zanje popoln v erekcij znaša od devet do 13 centimetrov.<br/><br/>Velikost moškega spolnega organa se je znašla na komaj šestem mestu. Večina vprašanih je navedla, da idealna znaša od 13 do 15 centimetrov.<br/><br/>Tudi strokovnjaki z univerze New Mexico so v svoji poizvedbi dokazali, da velikost v ženskih očeh ne igra ključne vloge, je pa <b>Nicole Prause</b>, voditeljica omenjene raziskave ob njenem zaključku poudarila, da so pričakovanja glede centimetrov odvisna tudi od narave zveze, v kateri sta ona in on: »Če gre za naključni seks, dodatni centimetri niso odveč. Če pa gre za resen in trajen odnos, je povprečje, ki znaša 13, 12 centimetrov tedaj, ko je penis v erekciji, povsem sprejemljivo.«</p>
    </article>
  </body>
</html>