<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822153.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T19:48:00+00:00"/>
    <meta property="og:title" content="برخورد پلیس با خودروهای دارای «چراغ چشمک زن»"/>
    <meta property="og:description" content="به گزارش فارس از خرم‌آباد، مرتضی چغلوند امروز در جمع خبرنگاران اظهار داشت:  استفاده از تجهیزات و ابزارهای ترافیکی مانند آژیر و چراغ گردان‌های ثابت و سیار از ضروریاتی است که پلیس با استفاده از این ابزارها ماموریت خود را به نحو مطلوب انجام می‌دهد به طوری که این ابزارها از سوی مردم و رانندگان قابل شناسایی بوده و در هنگام استفاده از آن توسط پلیس مردم به این فرمان ها احترام و آن را اجرا می‌کنند."/>
  </head>
  <body>
    <article>
      <h1>برخورد پلیس با خودروهای دارای «چراغ چشمک زن»</h1>
      <address>
        <time datetime="2019-11-13T19:48:00+00:00">13 Nov 2019, 19:48</time>
      </address>
      <p>رئیس پلیس راهور استان لرستان گفت: خودروهای شخصی که از چراغ چشمک زن استفاده می‌کنند با آنها برخورد می‌شود.</p>
      <p>به گزارش فارس از خرم‌آباد، مرتضی چغلوند امروز در جمع خبرنگاران اظهار داشت:  استفاده از تجهیزات و ابزارهای ترافیکی مانند آژیر و چراغ گردان‌های ثابت و سیار از ضروریاتی است که پلیس با استفاده از این ابزارها ماموریت خود را به نحو مطلوب انجام می‌دهد به طوری که این ابزارها از سوی مردم و رانندگان قابل شناسایی بوده و در هنگام استفاده از آن توسط پلیس مردم به این فرمان ها احترام و آن را اجرا می‌کنند.</p>
      <p>وی افزود: اخیرا مشاهده می‌شود برخی از شهروندان تعمدا و یا در اثر عدم آگاهی از تجهیزات پلیس مانند چراغ‌های چشمک زن ال‌ای‌دی آبی و قرمز و یا چراغ گردان در خودروهای شخصی استفاده می‌کنند که این امر بر خلاف قوانین و مقررات بوده و پیگرد انتظامی و امنیتی دارد که لازم است شهروندان از این اقدام اجتناب کنند. </p>
      <p>رئیس پلیس راهور لرستان خاطرنشان کرد: این تجهیزات در اختیار پلیس و نیروهای امدادی بوده و هرگونه سوء استفاده از آنها پیگرد قانونی خواهد داشت و در صورت مشاهده استفاده شخصی از این تجهیزات، خودروی آنان توسط پلیس توقیف و به مراجع قضائی  معرفی خواهند شد.</p>
    </article>
  </body>
</html>