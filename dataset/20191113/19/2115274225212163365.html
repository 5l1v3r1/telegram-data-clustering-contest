<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/facebook_account_falsi-6544049/news/2019-11-13/"/>
    <meta property="og:site_name" content="Agi"/>
    <meta property="article:published_time" content="2019-11-13T19:51:00+00:00"/>
    <meta property="og:title" content="Facebook ha individuato e cancellato 5,4 miliardi di account falsi"/>
    <meta property="og:description" content="Dopo diversi scandali sulla gestione dei dati personali, Facebook sta intensificando gli sforzi per ripristinare la fiducia, soprattutto con l'avvicinarsi delle elezioni presidenziali americane del 2020"/>
  </head>
  <body>
    <article>
      <h1>Facebook ha individuato e cancellato 5,4 miliardi di account falsi</h1>
      <h2>Dopo diversi scandali sulla gestione dei dati personali, Facebook sta intensificando gli sforzi per ripristinare la fiducia, soprattutto con l'avvicinarsi delle elezioni presidenziali americane del 2020</h2>
      <address><time datetime="2019-11-13T19:51:00+00:00">13 Nov 2019, 19:51</time> by <a rel="author">AGI - Agenzia Giornalistica Italia</a></address>
      <p>Facebook ha dichiarato di aver cancellato quest'anno già 5,4 miliardi di account falsi, molti nel momento in cui sono stati creati presso il principale social network. Nello stesso periodo dell'anno scorso erano stati 2,1 miliardi. "Abbiamo migliorato la nostra capacità di rilevare e bloccare i tentativi di creare account falsi e abusivi", afferma il social network nella sua ultima relazione sulla trasparenza. "Possiamo stimare che ogni giorno preveniamo milioni di tentativi di creare account falsi utilizzando questi sistemi di rilevamento". Dopo diversi scandali sulla gestione dei dati personali, Facebook sta intensificando gli sforzi per ripristinare la fiducia, soprattutto con l'avvicinarsi delle elezioni presidenziali americane del 2020.</p>
    </article>
  </body>
</html>