<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547166.html/%D9%BE%D8%B1%D8%AF%D8%A7%D8%AE%D8%AA-%D8%A7%D8%B3%DA%A9%D9%86%D8%A7%D8%B3--%D8%AA%D9%82%D9%84%D8%A8%DB%8C-%D8%A8%D9%87-%D8%AC%D8%A7%DB%8C-%D8%AF%D8%B3%D8%AA%D9%85%D8%B2%D8%AF-%DA%A9%D8%A7%D8%B1%DA%AF%D8%B1-%D8%AC%D9%88%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T19:17:00+00:00"/>
    <meta property="og:title" content="پرداخت اسکناس‌ تقلبی به جای دستمزد کارگر جوان"/>
    <meta property="og:description" content="رئیس پلیس مترو پایتخت از دستگیری کارگر ساختمانی خبر داد که قصد داشت با اسکناس های جعلی از غرفه های مترو خرید کند."/>
  </head>
  <body>
    <article>
      <h1>پرداخت اسکناس‌ تقلبی به جای دستمزد کارگر جوان</h1>
      <address>
        <time datetime="2019-11-13T19:17:00+00:00">13 Nov 2019, 19:17</time>
      </address>
      <p>رئیس پلیس مترو پایتخت از دستگیری کارگر ساختمانی خبر داد که قصد داشت با اسکناس های جعلی از غرفه های مترو خرید کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سعید عطاء اللهی اظهار کرد: با تماس تلفنی یکی از متصدیان غرفه در ایستگاه مترو تجریش با پلیس مترو، مبنی بر اینکه یکی از خریداران وی به ازای خرید کالا، اسکناس تقلبی تحویل داده است، تیمی از ماموران پلیس ایستگاه تجریش برای بررسی موضوع به غرفه اعلامی مراجعه که مشاهده کردند متصدی غرفه فردی را دستگیر کرده است.</p>
      <p>این مقام انتظامی گفت: شاکی اظهار داشت متهم یک قطعه عطر از وی خرید کرده است ولی به ازای پول، اسکناس تقلبی به وی داده است که این اسکناس های تقلبی اختلاف های زیادی با پول واقعی دارد.</p>
      <p>وی تصریح کرد: ماموران در بررسی های بیشتر مبلغ هشت میلیون ریال پول تقلبی شامل ۶۰ اسکناس صد هزار ریالی و ۴ اسکناس ۵۰۰ ریالی که در مجموع هشت میلیون ریال می شود را از متهم کشف کردند.</p>
      <p>رئیس پلیس مترو با بیان اینکه متهم برای تحقیقات تکمیلی به دفتر پلیس منتقل شد، گفت: متهم در بازجوئی اولیه اظهار داشت کارگر ساختمان است که پس از چند روز کارکردن در ساختمان کارفرمای وی این وجوه را به عنوان دستمزد پرداخت کرده است و از تقلبی بودن اسکناس ها اطلاعی ندارد.</p>
      <p>عطاءاللهی عنوان کرد: با تشکیل پرونده مقدماتی، متهم برای سیر مراحل قانونی و کشف سایر جزئیات پرونده در اختیار کلانتری ۱۰۱ تجریش قرار گرفت. </p>
    </article>
  </body>
</html>