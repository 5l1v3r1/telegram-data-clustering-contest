<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741525"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T19:49:00+00:00"/>
    <meta property="og:title" content="เวนเกอร์ขึ้นแท่นหน.ฝ่ายพัฒนาลูกหนังฟีฟ่า"/>
    <meta property="og:description" content="'อาร์แซน เวนเกอร์' ได้งานใหม่เรียบร้อย หลังถูกดันขึ้นนั่งเก้าอี้หัวหน้าฝ่ายพัฒฯาลูกหนังคนใหม่ของฟีฟ่า"/>
  </head>
  <body>
    <article>
      <h1>เวนเกอร์ขึ้นแท่นหน.ฝ่ายพัฒนาลูกหนังฟีฟ่า</h1>
      <address>
        <time datetime="2019-11-13T19:49:00+00:00">13 Nov 2019, 19:49</time>
      </address>
      <p>
        <b>"อาร์แซน เวนเกอร์" ได้งานใหม่เรียบร้อย หลังถูกดันขึ้นนั่งเก้าอี้หัวหน้าฝ่ายพัฒฯาลูกหนังคนใหม่ของฟีฟ่า</b>
      </p>
      <p>สหพันธ์ฟุตบอลนานาชาติ (ฟีฟ่า) ประกาศแต่งตั้ง อาร์แซน เวนเกอร์ อดีตผู้จัดการทีม อาร์เซนอล ทีมดังแห่งศึกพรีเมียร์ลีก อังกฤษ ขึ้นเป็นหัวหน้าฝ่ายพัฒนางานด้านฟุตบอลคนใหม่ของสหพันธ์แล้ว เมื่อวันพุธที่ผ่านมา<br/><br/>เวนเกอร์ ว่างงานมาตลอดนับตั้งแต่โบกมือลา อาร์เซนอล เมื่อเดือนพ.ค.ปี 2018 และตกเป็นข่าวว่า อาจจะเข้าไปรับงานเป็นเฮดโค้ชคนใหม่ของ บาเยิร์น มิวนิค ทีมดังของเยอรมนี กระทั่งล่าสุดเจ้าตัวได้งานใหม่เรียบร้อย แต่เป็นงานบริหารระดับสูงของฟีฟ่า ไม่ใช่นายใหญ่ของ "เสือใต้" แต่อย่างใด<br/><br/>"ผมกำลังตั้งตารอความท้าทายครั้งสำคัญครั้งนี้ ไม่ใช่เพียงเพราะผมเป็นคนชอบวิเคราะห์ฟุตบอลจากทั่วทุกมุมโลก แต่ยังเป็นเพราะภารกิจของฟีฟ่าในฐานะองค์กรลูกหนังโลกมันครอบคลุมทั่วโลกอย่างแท้จริง" เวนเกอร์ กล่าว<br/><br/><b>ภาพ gettyimages</b></p>
    </article>
  </body>
</html>