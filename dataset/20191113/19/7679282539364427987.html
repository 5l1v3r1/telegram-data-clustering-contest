<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-hearing-of-impeachment-case-started-on-us-president-donald-trump-2848031.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T19:27:56+00:00"/>
    <meta property="og:title" content="राष्ट्रपति डोनाल्ड ट्रंप पर महाभियोग मामले की सुनवाई शुरू, टीवी पर प्रसारण"/>
    <meta property="og:description" content="अमेरिकी राष्ट्रपति डोनाल्ड ट्रंप के खिलाफ महाभियोग की जांच से जुड़ी पहली सार्वजनिक सुनवाई बुधवार को वाशिंगटन में शुरू हो गई। महाभियोग सुनवाई का टेलीविजन पर पहली बार प्रसारण..."/>
  </head>
  <body>
    <article>
      <h1>राष्ट्रपति डोनाल्ड ट्रंप पर महाभियोग मामले की सुनवाई शुरू, टीवी पर प्रसारण</h1>
      <address><time datetime="2019-11-13T19:27:56+00:00">13 Nov 2019, 19:27</time> by <a rel="author">एजेंसी ,वाशिंगटन।</a></address>
      <p>अमेरिकी राष्ट्रपति डोनाल्ड ट्रंप के खिलाफ महाभियोग की जांच से जुड़ी पहली सार्वजनिक सुनवाई बुधवार को वाशिंगटन में शुरू हो गई। महाभियोग सुनवाई का टेलीविजन पर पहली बार प्रसारण हुआ। <br/> </p>
      <p>ट्रंप पर आरोप हैं कि उन्होंने अपने राजनीतिक प्रतिद्वंद्वी जो बाइडेन और उनके पुत्र के खिलाफ जांच जांच शुरू करने के लिए यूक्रेन पर दबाव बनाया। हालांकि, अमेरिकी राष्ट्रपति ने इन आरोप से इनकार किया है। हाउस ऑफ रिप्रेजेंटेटिव्स के सांसदों के सामने सबसे पहले पेश होने वाले गवाहों में शीर्ष राजनयिक बिल टेलर और जॉर्ज केंट शामिल हैं। जॉर्ज केंट अमेरिका की यूक्रेन नीति के प्रभारी हैं। <br/> </p>
      <p><b>राजनयिकों को बदनाम करने का आरोप लगा : </b><br/>बिल टेलर और जॉर्ज केंट ने डोनॉल्ड ट्रंप के वकील रूडी जूलियानी पर यूक्रेन में मौजूद अमेरिकी राजनयिकों को बदनाम करने का आरोप लगाया है। उन्होंने कहा कि जूलियानी के हमलों ने अमेरिका और यूक्रेन के राष्ट्रीय हितों की अवहेलना की और दोनों देशों के रिश्तों को नुकसान पहुंचाया। इससे पहले हाउस ऑफ रिप्रजेंटेटिव्स के चेयरमैन एडम शिफ ने कहा कि जांच का विषय यह है कि क्या ट्रंप ने यूक्रेन की कमजोरी का फायदा उठाकर उन्हें अमेरिकीचुनावों में दखल देने का न्यौता दिया?<br/> </p>
      <p>इस महाभियोग के नतीजे के तौर पर ट्रंप को अमेरिका के राष्ट्रपति के पद से हटाया जा सकता है। हालांकि, यह तभी होगा, जब हाउस ऑफ रिप्रेजेंटेटिव्स उन पर महाभियोग लगाए और सीनेट उसे मंजूरी दे।</p>
    </article>
  </body>
</html>