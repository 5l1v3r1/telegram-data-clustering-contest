<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191113-bundestag-shvalyv-zminy-do-dyrektyvy-yes-shhodo-pivnichnogo-potoku-2/"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T19:33:10+00:00"/>
    <meta property="og:title" content="Бундестаг схвалив зміни до директиви ЄС щодо Північного потоку-2"/>
    <meta property="og:description" content="Німецький Бундестаг більшістю голосів ухвалив зміни до газової директиви ЄС, які стосуються газопроводу Північний потік-2."/>
  </head>
  <body>
    <article>
      <h1>Бундестаг схвалив зміни до директиви ЄС щодо Північного потоку-2</h1>
      <address>
        <time datetime="2019-11-13T19:33:10+00:00">13 Nov 2019, 19:33</time>
      </address>
      <p>Німецький Бундестаг більшістю голосів ухвалив зміни до газової директиви ЄС, які стосуються газопроводу Північний потік-2.</p>
      <p>За імплементацію директиви ЄС, яка регулює діяльність російського газопроводу Північний потік-2, проголосували Християнсько-демократичний союз, Християнсько-соціальний союз та Соціал-демократична партія.</p>
      <p>Внесені зміни стосуються лише 12-мильної ділянки газогону, яка знаходиться у територіальних водах Німеччини.</p>
      <p><b>Читайте:</b> <a href="https://fakty.com.ua/ua/ukraine/20191031-pivnichnyj-potik-2-poslablyuye-yevropu-zelenskyj/">Північний потік-2 послаблює Європу – Зеленський</a></p>
      <blockquote>– Уряд України вітає імплементацію Бундестагом газової директиви ЄС 1:1. Ми очікуємо, що незалежний енергетичний регулятор Німеччини також діятиме у строгій відповідності до директиви. Цю позицію також підтримала Єврокомісія, – так прем’єр-міністр Олексій Гончарук прокоментував рішення німецького парламенту.</blockquote>
      <figure>
        <img src="https://fakty.com.ua/wp-content/uploads/2019/11/13/123-1.png?1573673559"/>
      </figure>
      <p>Нагадаємо, 30 жовтня <a href="https://fakty.com.ua/ua/svit/20191030-daniya-shvalyla-budivnytstvo-pivnichnogo-potoku-2/">Данія дозволила будівництво газопроводу Північний потік-2</a> через свої води.</p>
    </article>
  </body>
</html>