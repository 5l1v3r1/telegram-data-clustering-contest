<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/debyutniy-match-zbirnoyi-ukrayini-z-futbolu-v-zaporizhzhi-proyde-pri-anshlazi-329560_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T19:36:00+00:00"/>
    <meta property="og:title" content="Дебютний матч збірної України з футболу в Запоріжжі пройде при аншлазі"/>
    <meta property="og:description" content="Українські футболісти не залишаться без підтримки у матчі проти Естонії."/>
  </head>
  <body>
    <article>
      <h1>Дебютний матч збірної України з футболу в Запоріжжі пройде при аншлазі</h1>
      <h2>Українські футболісти не залишаться без підтримки у матчі проти Естонії.</h2>
      <address>
        <time datetime="2019-11-13T19:36:00+00:00">13 Nov 2019, 19:36</time>
      </address>
      <p>На товариський поєдинок між футбольними <b><a href="https://dt.ua/SPORT/ukrayina-estoniya-anons-de-divitisya-tovariskiy-match-329494_.html">збірними України та Естонії</a></b> продані всі квитки. Таке оголошення з'явилося на сайті Ticketsbox.com, який здійснював продаж квитків на матч.</p>
      <p>Зазначимо, що зустріч на "Славутич-Арені" стане дебютною для Запоріжжя в плані проведення гри збірної України з футболу. Місткість стадіону — 12 тисяч глядачів.</p>
      <p>Товариський матч Україна – Естонія відбудеться завтра, 14 листопада. Початок поєдинку – о 19:00.</p>
      <p>Україна і Естонія раніше провели між собою чотири матчі, в яких українці здобули чотири перемоги з різницею м'ячів 10-0.</p>
      <p>Нагадаємо, збірна України гарантувала собі перше місце у відбірковій групі на Євро-2020 і наступного літа зіграє у фінальній частині континентальної першості.</p>
      <p>Заключний матч кваліфікації Україна проведе 17 листопада в Белграді проти команди Сербії.</p>
      <p><b><a href="https://dt.ua/SPORT/ukrayina-estoniya-onlayn-translyaciya-matchu-329470_.html">Україна – Естонія: онлайн-трансляція матчу</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>