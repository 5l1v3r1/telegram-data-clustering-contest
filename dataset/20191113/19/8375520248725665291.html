<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/fanati-dinamo-zaklikali-kerivnictvo-klubu-ne-vpuskati-lyudey-iz-simvolikoyu-shahtarya-na-stadion-639766.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T19:59:05+00:00"/>
    <meta property="og:title" content="Фанати «Динамо» закликали керівництво клубу не впускати людей із символікою «Шахтаря» на стадіон"/>
    <meta property="og:description" content="Ультрас просять відреагувати на факти дискримінації під час Класичного дербі в Харкові"/>
  </head>
  <body>
    <article>
      <h1>Фанати «Динамо» закликали керівництво клубу не впускати людей із символікою «Шахтаря» на стадіон</h1>
      <address>
        <time datetime="2019-11-13T19:59:05+00:00">13 Nov 2019, 19:59</time>
      </address>
      <h4>Ультрас просять відреагувати на факти дискримінації під час Класичного дербі в Харкові</h4>
      <p>Фанати київського «Динамо» відреагували на факти дискримінації своїх прихильників під час Класичного дербі проти «Шахтаря» в 14-му турі української Прем’єр-ліги минулої неділі. <a href="https://glavcom.ua/sport/publications/rasizm-za-kolorom-sharfa-styuardi-shahtarya-ne-pustili-na-stadion-lyudey-z-dinamivskoyu-atributikoyu-639254.html">«Главком» розповідав, що динамівських уболівальників не пускали в центральні сектори із символікою клубу</a>.</p>
      <p>В оприлюдненій на Фейсбук-пабліку «Друзі Динамо» заяві керівництво клубу закликали вдатися до наступних кроків:</p>
      <p>1) вимагати офіційного вибачення від ініціаторів цього розпорядження <i>(недопуску на стадіон людей з динамівською символікою –</i> <b>прим.</b><i>)</i> та запевнень у тому, що в майбутньому така практика вважатиметься неприпустимою;</p>
      <p>2) в разі відсутності вибачень, запровадити дзеркальні заходи на домашніх матчах «Динамо» з «Шахтарем»;</p>
      <p>3) вимагати пояснень від керівництва футбольного клубу «Шахтар», чому така практика була застосована саме до вболівальників з Києва – міста, яке надало притулок донецькій команді.</p>
      <p>Реакції від керівництва «Динамо» наразі не було. </p>
      <blockquote>
        <b> Читайте також: <a href="https://glavcom.ua/sport/publications/shahtar-dinamo-chomu-v-harkivskiy-gri-brakuvalo-futbolu-639071.html">«Шахтар» - «Динамо»: чому в харківській грі бракувало футболу</a></b>
      </blockquote>
      <related>
        <a href="https://glavcom.ua/sport/news/gravec-dinamo-shkoduje-shcho-yogo-poperedniy-klub-ne-rozignali-shche-ranishe-638722.html"/>
      </related>
    </article>
  </body>
</html>