<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/pamukkaleye-turist-akini-10-ayda-23-milyon-kisi-geldi-2219166"/>
    <meta property="og:site_name" content="Posta"/>
    <meta property="article:published_time" content="2019-11-13T19:02:41+00:00"/>
    <meta property="og:title" content="Pamukkale'ye turist akını! 10 ayda 2,3 milyon kişi geldi"/>
    <meta property="og:description" content="Türkiyede geçen yıl en fazla ziyaret edilen 4üncü ören yeri konumunda bulunan Pamukkale, bu yılın 10 ayında 2 milyon 357 bin ziyaretçi çekerek rekor kırmayı sürdürdü."/>
  </head>
  <body>
    <article>
      <h1>Pamukkale'ye turist akını! 10 ayda 2,3 milyon kişi geldi</h1>
      <address>
        <time datetime="2019-11-13T19:02:41+00:00">13 Nov 2019, 19:02</time>
      </address>
      <h3>Türkiye'de geçen yıl en fazla ziyaret edilen 4'üncü ören yeri konumunda bulunan Pamukkale, bu yılın 10 ayında 2 milyon 357 bin ziyaretçi çekerek rekor kırmayı sürdürdü.</h3>
      <p>Travertenleri, antik kalıntıları ve şifalı sularıyla dünyaca ünlü <a href="https://www.posta.com.tr/haberler/pamukkale">Pamukkale</a>, yılın 10 aylık döneminde ziyaretçi sayısını 2 milyon 357 bine ulaştırarak bu sene kırdığı rekorlara yenisini ekledi.</p>
      <p>İl Kültür ve <a href="https://www.posta.com.tr/haberler/turizm">Turizm</a> Müdürlüğü verilerine göre, geçen yılın tamamında 2 milyon 128 bin 880 <a href="https://www.posta.com.tr/haberler/turist">turist</a> ağırlayan Pamukkale, bu yıl 10 ayda bu rakamı aşarak 2 milyon 357 bin 152'ye ulaştı.</p>
      <p>Türkiye'de geçen yıl en fazla gezilen 4'üncü ören yeri konumunda bulunan Pamukkale, ekimde ise geçen yılın aynı ayına göre yüzde 43 artışla 284 bin 498 ziyaretçiyi konuk etti.</p>
      <h3>"Pamukkale için 2019 altın yıl oldu"</h3>
      <p><a href="https://www.posta.com.tr/haberler/denizli">Denizli</a> Turistik Otelciler ve İşletmeciler Derneği Başkanı Gazi Murat Şen, AA muhabirine yaptığı değerlendirmede, Pamukkale'nin ziyaretçi sayısı bakımından en iyi yılını yaşadığını söyledi.</p>
      <figure>
        <img src="https://i.pstimaj.com/img/75/640x0/5dcc5306ae298be0e40de9e0"/>
      </figure>
      <h3>''5 milyon kişiyi ağırlamak istiyoruz''</h3>
      <p>"Yıl sonu için 3 milyonu yakalama hedefimiz var." diyen Şen, senenin kalan döneminde okullara verilen ara tatilinin etkisiyle bu hedefi yakalayacaklarını, orta vadede ise 5 milyon kişiyi ağırlamak istediklerini kaydetti.</p>
      <p>
        <b>
          <i>Şen, şöyle konuştu:</i>
        </b>
      </p>
      <p>"Pamukkale için 2019 altın yıl oldu. Türkiye ortalamasının üzerinde kalarak ülkemizi en iyi şekilde tanıtmayı hedefliyoruz. Hatta hedefimiz Ayasofya ve Topkapı müzelerinin de önüne geçmek. Travertenlerin büyüleyici manzarasını herkesin görmesi için çalışmalarımıza devam ediyoruz."</p>
      <figure>
        <img src="https://i.pstimaj.com/img/75/640x0/5dcc531366a97c7e462c9027"/>
      </figure>
      <p>Şen, bu yıl özellikle Uzak Doğu ülkeleri, Rusya, Almanya ve Güney Amerika'dan gelen turistlerin yoğunluk oluşturduğunu, yabancı ziyaretçilerin önemli bölümünün uzun dönemli Türkiye turlarına katıldığını, bunun turist başına elde edilen geliri de artırdığını sözlerine ekledi.</p>
      <p>AA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/cagatay-ulusoyun-kilosunun-sirri-ortaya-cikti-2219197">
          <img src="https://i.pstimaj.com/img/100/180x95/5dccdbf7ae298bf2e3578aff"/>
        </a>
      </figure>
      <p>
        <a href="https://www.posta.com.tr/cagatay-ulusoyun-kilosunun-sirri-ortaya-cikti-2219197">1 Çağatay Ulusoy'un kilosunun sırrı ortaya çıktı</a>
      </p>
      <figure>
        <a href="https://www.posta.com.tr/ekonomiye-396-milyarlik-kaynak-2219195">
          <img src="https://i.pstimaj.com/img/100/180x95/5dcc9ebcae298be9541d1481"/>
        </a>
      </figure>
      <p>
        <a href="https://www.posta.com.tr/ekonomiye-396-milyarlik-kaynak-2219195">2 Ekonomiye 396 milyarlık kaynak</a>
      </p>
      <figure>
        <a href="https://www.posta.com.tr/adim-adim-100-milyar-dolarlik-hedefe-2219194">
          <img src="https://i.pstimaj.com/img/100/180x95/5dcc9e1aae298bea02ea7528"/>
        </a>
      </figure>
      <p>
        <a href="https://www.posta.com.tr/adim-adim-100-milyar-dolarlik-hedefe-2219194">3 Adım adım 100 milyar dolarlık hedefe</a>
      </p>
      <figure>
        <a href="https://www.posta.com.tr/spor-turizmine-81-il-stratejisi-2219193">
          <img src="https://i.pstimaj.com/img/100/180x95/5dcc9ccc66a97c87d8574a67"/>
        </a>
      </figure>
      <p>
        <a href="https://www.posta.com.tr/spor-turizmine-81-il-stratejisi-2219193">4 Spor turizmine 81 il stratejisi</a>
      </p>
      <figure>
        <a href="https://www.posta.com.tr/trump-cok-harika-ve-verimli-bir-gorusme-gerceklestirdik-2219192">
          <img src="https://i.pstimaj.com/img/100/180x95/5dcc9b41ae298bea02ea7526"/>
        </a>
      </figure>
      <p>
        <a href="https://www.posta.com.tr/trump-cok-harika-ve-verimli-bir-gorusme-gerceklestirdik-2219192">5 Trump: Çok harika ve verimli bir görüşme gerçekleştird...</a>
      </p>
      <figure>
        <a href="https://www.posta.com.tr/sans-topu-cekildi-13-kasim-sans-topu-sonuclari-2219191">
          <img src="https://i.pstimaj.com/img/100/180x95/5dcc992f66a97c87d9012b00"/>
        </a>
      </figure>
      <p>
        <a href="https://www.posta.com.tr/sans-topu-cekildi-13-kasim-sans-topu-sonuclari-2219191">6 Şans Topu çekildi (13 Kasım Şans Topu sonuçları)</a>
      </p>
      <figure>
        <a href="https://www.posta.com.tr/ankarada-eylem-hazirligindaki-9-deasli-yakalandi-2219164">
          <img src="https://i.pstimaj.com/img/100/180x95/5dcc97bbae298bea014171b8"/>
        </a>
      </figure>
      <p>
        <a href="https://www.posta.com.tr/ankarada-eylem-hazirligindaki-9-deasli-yakalandi-2219164">7 Ankara’da eylem hazırlığındaki 9 DEAŞ’lı yakalandı</a>
      </p>
      <figure>
        <a href="https://www.posta.com.tr/cumhurbaskani-erdogan-abd-ile-yeni-bir-sayfa-acmakta-kararliyiz-2219178">
          <img src="https://i.pstimaj.com/img/100/180x95/5dcc967e66a97c87d8574a64"/>
        </a>
      </figure>
      <p>
        <a href="https://www.posta.com.tr/cumhurbaskani-erdogan-abd-ile-yeni-bir-sayfa-acmakta-kararliyiz-2219178">8 Cumhurbaşkanı Erdoğan: ABD ile yeni bir sayfa açmakta ...</a>
      </p>
      <figure>
        <a href="https://www.posta.com.tr/sanliurfada-cephanelikte-patlama-yaralilar-var-2219170">
          <img src="https://i.pstimaj.com/img/100/180x95/5dcc708466a97c7f0147bb08"/>
        </a>
      </figure>
      <p>
        <a href="https://www.posta.com.tr/sanliurfada-cephanelikte-patlama-yaralilar-var-2219170">9 Şanlıurfa'da cephanelikte patlama: Yaralılar var</a>
      </p>
      <figure>
        <a href="https://www.posta.com.tr/emine-erdogan-melania-trump-ile-bir-araya-geldi-2219180">
          <img src="https://i.pstimaj.com/img/100/180x95/5dcc7b39ae298bea014171b6"/>
        </a>
      </figure>
      <p>
        <a href="https://www.posta.com.tr/emine-erdogan-melania-trump-ile-bir-araya-geldi-2219180">10 Emine Erdoğan, Melania Trump ile bir araya geldi</a>
      </p>
      <figure>
        <img src="https://i.pstimaj.com/img/78/90x50/5dca9a5966a97c34dae1d338"/>
      </figure>
      <p>SIRADAKİ HABER Tarihi yarımadanın 3 gerdanlığı</p>
    </article>
  </body>
</html>