<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954054"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T19:10:13+00:00"/>
    <meta property="og:title" content="గురువారం చంద్రబాబు ఒక్కరోజు ఇసుక దీక్ష"/>
    <meta property="og:description" content="ADVT"/>
  </head>
  <body>
    <article>
      <h1>గురువారం చంద్రబాబు ఒక్కరోజు ఇసుక దీక్ష</h1>
      <address>
        <time datetime="2019-11-13T19:10:13+00:00">13 Nov 2019, 19:10</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>విజయవాడ:</b> ఇసుక కొరతకు నిరసనగా రేపు (గురువారం) టీడీపీ జాతీయ అధ్యక్షుడు, మాజీ సీఎం చంద్రబాబు విజయవాడలో ఒక్కరోజు ఇసుక దీక్ష చేయనున్నారు. దీక్ష ఏర్పాట్లను టీడీపీ నేతలు దగ్గరుండి పర్యవేక్షిస్తున్నారు. ఈ సందర్భంగా మాజీ మంత్రి చినరాజప్ప ఏబీఎన్ ఆంధ్రజ్యోతితో మాట్లాడుతూ వైసీపీ అధికారంలోకి వచ్చి ఆరు నెలలు అవుతుందని, అప్పటి నుంచి రాష్ట్రంలో ఇసుక కొరత వచ్చిందన్నారు. దీంతో భవన నిర్మాణ కార్మికులకు పనులు లేక రోడ్డునపడ్డారని, ఆత్మహత్యలు చేసుకునే పరిస్థితి వచ్చిందన్నారు.</p>
      <p> </p>
      <p>ఇసుక సమస్య పరిష్కరించాలని టీడీపీ తరఫున డిమాండ్ చేశామని, నిరసనలు తెలిపామని, ప్రతిపక్షాలు కూడా దీక్షలు చేశాయని అయినా ప్రభుత్వం పట్టించుకోలేదని చినరాజప్ప అన్నారు. దీంతో చంద్రబాబు గురువారం ఒక్క రోజు దీక్ష చేయనున్నారని ఆయన చెప్పారు. ఈ దీక్షకు విపక్షాలను మద్దతు ఇవ్వాలని కోరామన్నారు. వైసీపీ నేతలు ఇసుకను ఇతర రాష్ట్రాలకు అమ్ముకుంటున్నారని ఆరోపించారు. వరదలు ప్రతి ఏడాది వస్తున్నాయని, అయినా ఇసుక కొరత ఏర్పడలేదన్నారు. రాష్ట్రంలో ఏ సమస్య వచ్చినా ప్రతిపక్ష పార్టీగా తమకు బాధ్యత ఉందని, సమస్యను ప్రభుత్వం దృష్టికి తీసుకువెళ్లామని, అయినా ప్రభుత్వం పట్టించుకోకపోవడంతో నిరసన ద్వారా తెలియజేస్తున్నామని చినరాజప్ప స్పష్టం చేశారు.</p>
    </article>
  </body>
</html>