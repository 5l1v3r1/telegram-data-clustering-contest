<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/top-5-najpopulyarnishih-mist-sered-koristuvachiv-instagram_n169522"/>
    <meta property="og:site_name" content="Радіо Максимум"/>
    <meta property="article:published_time" content="2019-11-13T19:25:00+00:00"/>
    <meta property="og:title" content="ТОП-5 найпопулярніших міст серед користувачів Instagram - Радіо Максимум"/>
    <meta property="og:description" content="Туристичний портал Wego назвав найпопулярніші міста серед користувачів соціальної мережі інстаграм. До п'ятірки увійшов Дубай завдяки широким пляжам і архітектурі. Які ж міста також потрапили до рейтингу – читайте далі!"/>
  </head>
  <body>
    <article>
      <h1>ТОП-5 найпопулярніших міст серед користувачів Instagram - Радіо Максимум</h1>
      <address><time datetime="2019-11-13T19:25:00+00:00">13 Nov 2019, 19:25</time> by <a rel="author">Лазур Назарій</a></address>
      <p>
        <b>Туристичний портал Wego назвав найпопулярніші міста серед користувачів соціальної мережі інстаграм. До п'ятірки увійшов Дубай завдяки широким пляжам і архітектурі. Які ж міста також потрапили до рейтингу – читайте далі!</b>
      </p>
      <p>Цікаво, що <b>Дубай</b> посів перше місце в категорії "їжа" за кількістю хештегів в Instagram. 26 відсотків усіх хештегів, якими відзначені фото з Дубая, включають найменування різних страв.</p>
      <related>
        <h4>І ще:</h4>
        <a href="https://maximum.fm/yak-viglyadaye-masovij-turizm-v-instagram-epichne-video_n169494"/>
      </related>
      <p>Тільки цього літа було зареєстровано 79 мільйонів хештегів, пов'язаних з відвідуванням Дубая. Одна з найпопулярніших локацій для зйомки – міський Miracle Garden – найбільший квітковий сад у світі. На 72 000 квадратних метрах парку росте понад 50 мільйонів квітів. У п'ятірку найбільш відвідуваних місць міста також входить Бурдж-Халіфа – найвищий хмарочос у світі (828 метрів).</p>
      <figure>
        <iframe data-src="https://twitter.com/BurjKhalifa/status/1191316894936113152?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>А в центральному міському парку Zabeel Park розташована Dubai Frame – одна з головних архітектурних пам'яток міста. Це 150-метрова споруда шириною 93 метри, розташована таким чином, щоб з її оглядових майданчиків відвідувачі могли насолодитися видами сучасного Дубая на півдні та старого Дубая на півночі. Зауважимо, що Дубай – єдине арабське місто, яке входить до п'ятірки лідерів.</p>
      <p>Перше місце в рейтингу найбільш інстаграмних міст посідає <b>Лондон</b> зі 118 мільйонами постів. На другому місці – <b>Париж</b> (101 млн), а далі – <b>Ніцца</b> і <b>Нью-Йорк</b>, які можуть похвалитися 87 і 83 мільйонами постів відповідно.</p>
      <figure>
        <img src="https://maximum.fm/uploads/640w_DIR/media_news/2019/11/5dcc1b90032e1780932893.jpg"/>
      </figure>
      <p>Серед лідерів рейтингу опинилися також Стамбул, Джакарта, Лос-Анджелес, Барселона, Москва і Токіо.</p>
      <p>Ми ж нагадаємо, що саме соціальні мережі роблять значний вплив на індустрію туризму. Низка досліджень показує, що "instagramability" – ключовий критерій, за яким молоді мандрівники – особливо мілленіали – вибирають, куди поїхати у відпустку і де витратити свої гроші.</p>
      <p>41% людей у ​​віці до 33 років віддають перевагу саме "інстаграмним" місцям при виборі пункту призначення. І туристична індустрія прагне отримати з цього вигоду.</p>
      <related>
        <h4>Читайте також:</h4>
        <a href="https://maximum.fm/afini-yaki-znikayut-chomu-grecku-stolicyu-slid-vidvidati-yakomoga-skorishe_n168705"/>
      </related>
      <p>Джерело: <a href="https://www.euronews.com/2019/11/05/dubai-is-fifth-most-instagrammed-city-in-the-world?fbclid=IwAR28ysdmkWeCgjBD3sQ1Mw3eUMQf4YGgsv1f2j5Qq5k15k7msFtLULd7P0M">euronews</a></p>
      <related>
        <h4>До теми</h4>
        <a href="https://maximum.fm/apple-predstavila-macbook-pro-16-harakteristiki-cina-ta-oglyad-novinki_n169529"/>
        <a href="https://maximum.fm/shcho-treba-zrobiti-z-avtomobilem-pered-poholodannyam-4-lajfhaki-dlya-vodiyiv_n169510"/>
        <a href="https://maximum.fm/nazvanij-najkrashchij-futbolist-svitu-v-2019-roci-ce-ne-messi-chi-ronaldu_n169495"/>
      </related>
    </article>
  </body>
</html>