<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191113_04715026"/>
    <meta property="og:site_name" content="De Standaard"/>
    <meta property="article:published_time" content="2019-11-13T19:33:00+00:00"/>
    <meta property="og:title" content="Red Dragons kennen tegenstanders op olympisch kwalificatietoernooi"/>
    <meta property="og:description" content="België (CEV-6) is voor het olympisch kwalificatietoernooi volleybal dat in januari in Berlijn plaatsvindt, ondergebracht in groep A met gastland Duitsland ..."/>
  </head>
  <body>
    <article>
      <h1>Red Dragons kennen tegenstanders op olympisch kwalificatietoernooi</h1>
      <address>
        <time datetime="2019-11-13T19:33:00+00:00">13 Nov 2019, 19:33</time>
      </address>
      <p>
        <b>België (CEV-6) is voor het olympisch kwalificatietoernooi volleybal dat in januari in Berlijn plaatsvindt, ondergebracht in groep A met gastland Duitsland (CEV-10), Slovenië (CEV-7) en Tsjechië (CEV-11). In groep B zitten Europees kampioen Servië (CEV-1), Frankrijk (CEV-3), Bulgarije (CEV-8) en Nederland (CEV-9). De eerste twee van elke groep plaatsen zich voor de kruisfinales. Alleen de toernooiwinnaar plaatst zich voor Tokio 2020.</b>
      </p>
      <p>De acht landen werden op basis van hun plaats op de Europese ranglijst over twee groepen verdeeld, maar Duitsland kreeg als gastland het statuut van eerste reekshoofd. België opent zondag 5 januari tegen Slovenië. Maandag 6 januari geven de Red Dragons Duitsland partij, dinsdag 7 januari Tsjechië. De halve finales worden donderdag 9 januari gespeeld, de finale vrijdag 10 januari.</p>
    </article>
  </body>
</html>