<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954063"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T19:46:16+00:00"/>
    <meta property="og:title" content="ఊహించని చెత్త రికార్డు సాధించిన దినేశ్ కార్తీక్"/>
    <meta property="og:description" content="ADVT"/>
  </head>
  <body>
    <article>
      <h1>ఊహించని చెత్త రికార్డు సాధించిన దినేశ్ కార్తీక్</h1>
      <address>
        <time datetime="2019-11-13T19:46:16+00:00">13 Nov 2019, 19:46</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>ఐసీసీ ప్రపంచకప్ తర్వాత టీం ఇండియాలో చోటు దక్కించుకోలేకపోయిన కీపర్, బ్యాట్స్‌మెన్ దినేశ్ కార్తీక్ డొమెస్టిక్ క్రికెట్‌లో పరుగుల వరదపారిస్తున్నాడు. విజయ్ హజారే ట్రోఫీలో అద్భుత ప్రదర్శన చేసిన తర్వాత ప్రస్తుతం జరుగుతున్న సయ్యద్ ముస్తాక్ అలీ ట్రోఫీలోనూ అదే ఫాంని కొనసాగిస్తున్నాడు. కానీ, సోమవారం జరిగిన ఓ మ్యాచ్‌లో దినేశ్ కార్తీక్ ఊహించని చెత్త రికార్డును తన ఖాతాలో వేసుకున్నాడు.</p>
      <p> </p>
      <p>తమిళనాడు జట్టుకు కెప్టెన్‌గా వ్యవహరిస్తున్న కార్తీక్ ఉత్తర్‌ప్రదేశ్‌తో జరిగిన మ్యాచ్‌లో హిట్‌ వికెట్ రూపంలో ఔట్ అయ్యాడు. నాలుగు సిక్సులు, ఐదు ఫోర్లతో 41 బంతుల్లో 61 పరుగులు చేసి పెవిలియన్ చేరాడు. ఈ క్రమంలో ఓ చెత్త రికార్డు కార్తీక్ ఖాతాలో చేరింది.</p>
      <p> </p>
      <p>గతంలో లిస్ట్-ఏ, ఫస్ట్ క్లాస్ క్రికెట్‌లోనూ కార్తీక్ హిట్ వికెట్‌ రూపంలో ఔట్ అయ్యాడు. దీంతో లిస్ట్-ఏ, ఫస్ట్ క్లాస్, టీ-20.. మూడు ఫార్మాట్లలో హిట్ వికెట్‌ అయిన తొలి బ్యాట్స్‌మెన్‌గా అతను ఊహించని రికార్డు సాధించాడు. ఈ విషయాన్ని ఓ నెటిజన్ ట్వీట్ చేశాడు. దీన్ని తలబాదుకుంటున్నట్లు ఉన్న ఎమోజీ పెట్టి దినేశ్ కార్తీక్ రీట్వీట్ చేశాడు.</p>
    </article>
  </body>
</html>