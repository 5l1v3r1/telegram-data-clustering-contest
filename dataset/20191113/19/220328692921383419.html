<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-krimi/tezhka-katastrofa-kray-khitrino-pet-zheni-sa-v-bolnitsa-406664.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T19:49:00+00:00"/>
    <meta property="og:title" content="Тежка катастрофа край Хитрино, пет жени са в болница"/>
    <meta property="og:description" content="Инцидентът е по пътя Шумен - Силистра"/>
  </head>
  <body>
    <article>
      <h1>Тежка катастрофа край Хитрино, пет жени са в болница</h1>
      <address><time datetime="2019-11-13T19:49:00+00:00">13 Nov 2019, 19:49</time> by <a rel="author">Агенция Стандарт</a></address>
      <p>Нов пътен инцидент в страната, за щастие без жертви.Тежката катастрофа на разклона за Хитрино по пътя Шумен - Силистра обаче прати пет жетни в болница, съобщи БНР.</p>
      <p>Те са пътували в лек автомобил, управляван от 19-годишно момиче<b>.</b> В колата са били още две 19-годишни момичета и две жени на 21 и 41 години.</p>
      <p>При катастрофата леката кола е изпреварвала тежкотоварен автомобил<b>,</b> управляван от 60-годишен варненец. Той е правоспособен водач. Наличие на алкохол в кръвта му не е установено.</p>
      <p>Първа помощ на пострадалите жени веднага след инцидента са оказали шофьори на преминаващи камиони, както и водачът от Варна. Една от жените е била в безсъзнание и шофьорите са я реанимирали на място.</p>
      <p>От шуменската болница са съобщили, че една от пострадалите жени е в тежко състояние.</p>
      <p>19-годишната шофьорка е правоспособна<b>,</b> има книжка от януари тази година и досега няма пътни нарушения.</p>
    </article>
  </body>
</html>