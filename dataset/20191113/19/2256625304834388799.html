<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158316_1018.html"/>
    <meta property="og:site_name" content="Novsport"/>
    <meta property="article:published_time" content="2019-11-13T19:28:00+00:00"/>
    <meta property="og:title" content="Кубрат в България: В перфектна форма съм, ставам все по-добър"/>
    <meta property="og:description" content="„Следващият ми мач със сигурност ще е срещу Джошуа или Руис“, посочи Кобрата"/>
  </head>
  <body>
    <article>
      <h1>Кубрат в България: В перфектна форма съм, ставам все по-добър</h1>
      <address>
        <time datetime="2019-11-13T19:28:00+00:00">13 Nov 2019, 19:28</time>
      </address>
      <p>Голямата звезда на българския професионален бокс Кубрат Пулев се завърна на родан земя след 28-ама си победа на професионалния ринг. По-рано този месец той се наложи по точки над американеца Райдъл Букър. <br/><br/>“Всичко българско ми липсваше. За други хора България може да е ад, за мен е рай. Мачът не беше много труден, съперникът не беше от топбоксьортие, но въпреки това беше опитен, с много подготовка. Беше дошъл за победа, но не му дадох никакви шансове. Не съм казвал, че този мач ми е бил най-важният, но беше много важен. Следващият ще е още по-важен. Първият и вторият рунд бяха решаващи. Знаете какви обрати има в тежка категория”, каза Кубрат на българска земя и потвърди, че следващият му мач ще е срещу победителя от мача-реванш между Анди Руис и Антъни Джошуа, който ще се състои на 7 декември в Саудитска Арабия.</p>
      <figure>
        <img src="http://www.novsport.com/content/LAP_7184.jpg"/>
      </figure>
      <p>“Със сигурност следващия ми мач ще е срещу Антъни Джошуа или Анди Руис. Мога да ги победя и двамата. Може би Анди Руис ще ми е една идея по-лесен. Знаете, че в последния си мач Джошуа беше трагичен.  Ще решим къде ще е този мач. Със сигурност няма да е в България, но за мен няма значение къде ще е. Готов съм, чувствам се много силен, надявам се да се изтренирам здраво и да победя”, заяви Кобрата, цитиран от Спортал. </p>
      <figure>
        <img src="http://www.novsport.com/content/LAP_7174.jpg"/>
      </figure>
      <p>“Не мога да кажа колко време ще съм си в България, сега подготвяме галата на брат ми за 14 декември в Пловдив. Ще помогна с каквото мога - ще бъде хубава гала, защото ще има много чуждестранни боксьори. Самият Богдан Дину също изяви желание да играе. Все по-добър и по-добър съм. В перфектна форма. Имам чувството, че на 60 ще съм най-добър. Мечтаната почивка е с правилните хора”, добави Кубрат.</p>
    </article>
  </body>
</html>