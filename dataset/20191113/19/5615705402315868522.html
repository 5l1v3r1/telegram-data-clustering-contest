<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204427-vitrenko-zayavivshcho-ukrayinska-ekonomika-mozhe-piti-v-minus-yakshcho-tranzitu-ne-bude"/>
    <meta property="og:site_name" content="Mind UA"/>
    <meta property="article:published_time" content="2019-11-13T19:25:00+00:00"/>
    <meta property="og:title" content="Вітренко заявив,що українська економіка може «піти в мінус», якщо транзиту не буде"/>
    <meta property="og:description" content="Виконавчий директор НАК переконаний, що падіння може скласти до 0,7%"/>
  </head>
  <body>
    <article>
      <h1>Вітренко заявив,що українська економіка може «піти в мінус», якщо транзиту не буде</h1>
      <h2>Виконавчий директор НАК переконаний, що падіння може скласти до 0,7%</h2>
      <address>
        <time datetime="2019-11-13T19:25:00+00:00">13 Nov 2019, 19:25</time>
      </address>
      <p>У разі припинення транзиту російського газу територією України, падіння української економіки за результатами 2020 року може становити до 0,7%. Про це в інтерв’ю <a href="https://www.ukrinform.ua/rubric-economy/2817348-ekonomika-ukraini-moze-piti-v-minus-u-razi-zupinki-rosieu-tranzitu-vitrenko.html">Укріноформу </a>сказав виконавчий директор НАК «Нафтогаз України» Юрій Вітренко.</p>
      <p>«Ми відчуємо його вже із січня. Щомісяця ми отримували від транзиту 200-250 млн доларів, і ось у січні буде фактично остання проплата за грудень 2019-го, але вже в лютому це припиниться. І уряд відчує ефект негайно», – сказав Вітренко.</p>
      <p>Також він додав, що відповідно до розрахунків НАК, у разі припинення транзиту, «падіння економіки (України – ред..) за найбільш песимістичним сценарієм може становити до 0,7% з урахуванням ефекту мультиплікатора замість прогнозованого зростання на 3,3%.</p>
      <p>Вітренко вважає, що такий сценарій є реалістичним, адже «це – рішення Путіна, і дуже складно передбачити, чи зможе він змінити це рішення під тиском міжнародної спільноти та економічних аргументів». А мета Путіна – саме не дати Україні досягти економічного успіху, підкреслив виконавчий директор НАК.</p>
      <p>Водночас Вітренко сподівається, що Україна до такого сценарію буде готова, оскільки НАК попереджав завчасно і уряд, і всіх, хто мав приготуватися, про імовірність такого сценарію, а також про можливі наслідки.</p>
      <p>Нагадаємо:  раніше Вітренко заявив, що «Газпром» може почати <a href="https://mind.ua/news/20204249-gazprom-mozhe-pochati-tranzitni-vidnosini-z-ukrayinoyu-nanovo-zavdyaki-anbandlingu-vitrenko">транзитні відносини</a> з Україною наново завдяки анбандлінгу.</p>
      <related>
        <h4>Також читайте</h4>
        <a href="https://mind.ua/news/20204412-gazprom-skasuvav-rozmishchennya-evrobondiv-cherez-ukrayinu"/>
        <a href="https://mind.ua/news/20204341-naftogaz-pidnyav-cinu-na-gaz-dlya-naselennya-na-146"/>
        <a href="https://mind.ua/news/20204298-naftogaz-zakupiv-hmarni-poslugi-za-25-mln-grn"/>
      </related>
    </article>
  </body>
</html>