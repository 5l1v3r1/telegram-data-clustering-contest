<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/13/evo-in-messico-la-senatrice-a%c3%b1es-si-proclama-presidente-della-bolivia-top10_20191113_201905/"/>
    <meta property="og:site_name" content="Askanews"/>
    <meta property="article:published_time" content="2019-11-13T19:19:05+00:00"/>
    <meta property="og:title" content="Evo in Messico, la senatrice Añes si proclama presidente della Bolivia"/>
    <meta property="og:description" content="Roma, 13 nov. (askanews) – Il presidente boliviano Evo Morales si è detto oggi pronto a rientrare nel suo Paese per calmare la situazione. “Se il mio popolo lo domanda, noi siamo disposti a ritornare (in Bolivia) per calmare la situazione”, ha dichiarato Evo Morales in una conferenza stampa da Città del Messico, dove ha […]"/>
  </head>
  <body>
    <article>
      <h1>Evo in Messico, la senatrice Añes si proclama presidente della Bolivia</h1>
      <h2>Morales: pronto a tornare</h2>
      <address>
        <time datetime="2019-11-13T19:19:05+00:00">13 Nov 2019, 19:19</time>
      </address>
      <figure>
        <img src="http://www.askanews.it/wp-content/uploads/2019/11/20191113_201855_9AFF0C1D.jpg"/>
      </figure>
      <p>Roma, 13 nov. (askanews) – Il presidente boliviano Evo Morales si è detto oggi pronto a rientrare nel suo Paese per calmare la situazione. “Se il mio popolo lo domanda, noi siamo disposti a ritornare (in Bolivia) per calmare la situazione”, ha dichiarato Evo Morales in una conferenza stampa da Città del Messico, dove ha ottenuto l’asilo politico.</p>
      <p>“Come presidente del Senato, assumo immediatamente la presidenza dello Stato prevista dalla Costituzione e mi impegno a prendere tutte le misure necessarie per pacificare il Paese”. Così la senatrice boliviana dell’opposizione, Jeanine Áñez, si è autoproclamata presidente ad interim del Paese.</p>
      <p>La dichiarazione di Áñez è giunta nonostante i deputati del partito di Morales “Movimento al socialismo” abbiano boicottato le sedute di Camera e Senato in cui è stata votata, il che significa che non è stato raggiunto il numero legale per la sua nomina. Ma Áñez, che è vicepresidente del Senato, ha affermato di essere in linea con la costituzione e ha promesso di indire presto le elezioni. Dal suo esilio in Messico, il presidente Morales ha definito Áñez una “senatrice di destra golpista” e la sua nomina “una autoproclamazione” che costituisce “il golpe più subdolo e nefasto della storia”.</p>
      <p>Int2</p>
    </article>
  </body>
</html>