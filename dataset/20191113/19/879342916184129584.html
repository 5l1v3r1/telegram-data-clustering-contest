<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/13/novyna/pravo/sprava-viejbi-banku-vaks-vzyav-vartu-shhe-odnoho-pidozryuvanoho"/>
    <meta property="og:site_name" content="Слово і Діло"/>
    <meta property="article:published_time" content="2019-11-13T19:29:57+00:00"/>
    <meta property="og:title" content="Справа ВіЕйБі банку: ВАКС взяв під варту ще одного підозрюваного"/>
    <meta property="og:description" content="Жуку обрали запобіжний захід у вигляді тримання під вартою з альтернативою внесення застави у розмірі 576 300 гривень."/>
  </head>
  <body>
    <article>
      <h1>Справа ВіЕйБі банку: ВАКС взяв під варту ще одного підозрюваного</h1>
      <address>
        <time datetime="2019-11-13T19:29:57+00:00">13 Nov 2019, 19:29</time>
      </address>
      <p>
        <b>Вищий антикорупційний суд обрав запобіжний захід засновнику бізнесцентру «Експертиза» Дмитру Жуку, який підозрюється у заволодінні 1,2 млрд грн стабілізаційного кредиту, наданого Національним банком України ПАТ «ВіЕйБі Банк».</b>
      </p>
      <p>Це вже четвертий підозрюваний у вказаній справі, якому ВАКС обрав запобіжний захід, пише пресслужба відомства.</p>
      <p>Жуку обрали запобіжний захід у вигляді тримання під вартою з альтернативою внесення застави у розмірі 576 300 гривень.</p>
      <p>Згідно з частиною першою статті 62 Конституції України, особа вважається невинуватою у вчиненні злочину і не може бути піддана кримінальному покаранню, доки її вину не буде доведено в законному порядку і встановлено обвинувальним вироком суду.</p>
      <p>Раніше Національне антикорупційне бюро України та Спеціалізована антикорупційна прокуратура оголосили фактичному власнику «VAB Банку» Олегу Бахматюку і ексголові Денису Мальцеву <a href="https://www.slovoidilo.ua/2019/11/13/novyna/polityka/nabu-sap-povidomyly-pro-pidozru-eksvlasnyku-vab-banku-baxmatyuku">підозру в заволодінні 1,2 млрд. грн. стабілізаційного кредиту</a>, наданого Національним банком України згаданому фінустанові.</p>
      <p>Нагадаємо, <a href="https://www.slovoidilo.ua/2019/11/13/novyna/ekonomika/ekszastupnyka-holovy-viejbi-banku-zaareshtuvaly">суд взяв під варту колишнього заступника голови правління ВіЕйБі банку Андрія Яцюту</a>, якого підозрюють в причетності до заволодіння 1,2 млрд грн кредиту, виділеного Національним банком України.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2018/07/23/novyna/ekonomika/sud-vidmovyvsya-obmezhuvaty-nabu-rozsliduvanni-spravy-viejbi-banku"/>
        <a href="https://www.slovoidilo.ua/2019/11/13/novyna/ekonomika/sprava-viejbi-banku-chlenu-rady-nbu-obraly-zapobizhnyj-zaxid"/>
      </related>
    </article>
  </body>
</html>