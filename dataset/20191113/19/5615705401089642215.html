<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204429-zelenskij-pidpisav-zakon-pro-vikrivachiv-korupciyi"/>
    <meta property="og:site_name" content="Mind UA"/>
    <meta property="article:published_time" content="2019-11-13T19:49:00+00:00"/>
    <meta property="og:title" content="Зеленський підписав закон про викривачів корупції"/>
    <meta property="og:description" content="Його завданням є вдосконалення законодавства України у «сфері захисту викривачів корупції з метою його узгодження з міжнародними стандартами та найкращими практиками»"/>
  </head>
  <body>
    <article>
      <h1>Зеленський підписав закон про викривачів корупції</h1>
      <h2>Його завданням є вдосконалення законодавства України у «сфері захисту викривачів корупції з метою його узгодження з міжнародними стандартами та найкращими практиками»</h2>
      <address>
        <time datetime="2019-11-13T19:49:00+00:00">13 Nov 2019, 19:49</time>
      </address>
      <p>Президент Володимир Зеленський підписав Закон «Про внесення змін до Закону України «Про запобігання корупції» щодо викривачів корупції» № 198-ІХ, який Верховна Рада ухвалила 17 жовтня 2019 року. Про це <a href="https://president.gov.ua/news/volodimir-zelenskij-pidpisav-zakon-shodo-vikrivachiv-korupci-58329">повідомляє </a>ОПУ.</p>
      <p>Завданням документа є вдосконалення законодавства України у сфері захисту викривачів корупції з метою його узгодження з міжнародними стандартами та найкращими практиками.</p>
      <p>Цей закон визначає правовий статус викривачів – осіб, що повідомили про вчинення корупційного або пов'язаного з корупцією правопорушення, а також встановлює права, гарантії та механізми захисту цих осіб та осіб, прирівняних до них.</p>
      <p>Також, як зазначається, закон встановлює умови для розкриття інформації про корупцію, унормовує порядок розкриття інформації викривачем корупції, звільнення від юридичної відповідальності викривачів корупції за розкриття інформації про корупційне або пов'язане з корупцією правопорушення, а також забезпечення державного захисту викривачів корупції, зокрема захисту їхніх трудових прав.</p>
      <p>Закон дасть змогу створити нову ефективну систему запобігання корупції на основі міжнародних стандартів, що сприятиме зниженню рівня корупції у державі, а відтак – розвитку економіки та зростанню добробуту громадян.</p>
      <related>
        <h4>Також читайте</h4>
        <a href="https://mind.ua/news/20204433-tramp-bilshe-dbav-pro-rozsliduvannya-proti-bajdena-nizh-dumav-pro-ukrayinu-tejlor"/>
        <a href="https://mind.ua/news/20204430-glava-derzhavi-pidpisav-zakon-shchodo-auditu-bezpeki-avtomobilnih-dorig"/>
        <a href="https://mind.ua/news/20204420-chitachi-mind-pidtrimali-vidkrittya-rinku-zemli"/>
      </related>
    </article>
  </body>
</html>