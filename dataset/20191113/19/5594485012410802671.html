<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/katastrofi/19-godishna-predizvikala-adskoto-mele-kray-khitrino_news709134.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-13T19:40:00+00:00"/>
    <meta property="og:title" content="19-годишна предизвикала адското меле край Хитрино"/>
    <meta property="og:description" content="Шофьорката предприела неправилно изпреварване на пътя Шумен - Силистра"/>
  </head>
  <body>
    <article>
      <h1>19-годишна предизвикала адското меле край Хитрино</h1>
      <h2>Шофьорката предприела неправилно изпреварване на пътя Шумен - Силистра</h2>
      <address>
        <time datetime="2019-11-13T19:40:00+00:00">13 Nov 2019, 19:40</time>
      </address>
      <p>https://blitz.bg/intsidenti/katastrofi/19-godishna-predizvikala-adskoto-mele-kray-khitrino_news709134.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573666729-eee.jpg"/>
      </figure>
      <p><b>19-годишна шофьорка е предизвикала инцидент при неправилно изпреварване на пътя Шумен - Силистра на разклона за село Хитрино. Пострадали са пет жени, една от които е с черепно-мозъчна травма. </b><br/><br/>Два екипа на пожарната са вадили пострадалите от смачканата лека кола, съобщава БНТ.</p>
      <p>Лека кола със силистренска регистрация е започнала рисково изпреварване на четири камиона, въпреки че тежкотоварните автомобили са сигнализирали, че ще завиват наляво.<br/><br/><b><a href="https://blitz.bg/intsidenti/katastrofi/nov-uzhas-do-khitrino-pet-zheni-sa-v-bolnitsa-snimki_news709097.html">Нов ужас до Хитрино, пет жени са в болница СНИМКИ</a></b></p>
      <p>Младата жена е пренебрегнала и пътната маркировка и знака, че в този участък на пътя е забранено изпреварването.</p>
      <p>Колата с петте жени се ударила в задната част на камиона. След инцидента шофьорите на тежкотоварните автомобили са оказали първа помощ на пострадалите. На една от жените е направено изкуствено дишане.</p>
      <p>В леката кола са били две жени на 21 години, една на 41 години и две на 19 години. Шофьорката има книжка от 10 месеца и няма регистрирани нарушения.</p>
      <p>Водачът на камиона е на 60 години от Варна. Тестът за алкохол е отрицателен.</p>
    </article>
  </body>
</html>