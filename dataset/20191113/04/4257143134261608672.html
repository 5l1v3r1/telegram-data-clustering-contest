<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/13/fantasztikus-hir-jott-a-balatonrol-ez-a-legelszantabbak-eroprobaja-lesz"/>
    <meta property="og:site_name" content="infostart"/>
    <meta property="article:published_time" content="2019-11-13T04:44:00+00:00"/>
    <meta property="og:title" content="Fantasztikus hír jött a Balatonról, ez a legelszántabbak erőpróbája lesz"/>
    <meta property="og:description" content="Máris lehet kezdeni a felkészülést az első téli Balaton-átúszásra."/>
  </head>
  <body>
    <article>
      <h1>Fantasztikus hír jött a Balatonról, ez a legelszántabbak erőpróbája lesz</h1>
      <address><time datetime="2019-11-13T04:44:00+00:00">13 Nov 2019, 04:44</time> by <a rel="author">Infostart</a></address>
      <h3>Máris lehet kezdeni a felkészülést az első téli Balaton-átúszásra.</h3>
      <p>Lesz nyilvános téli Balaton-átúszás – olvasható a <a href="http://www.teli-balaton-atuszas.hu/">www.teli-balaton-atuszas.hu</a> oldalon, ahol a Tihany-Szántód távot tavaly átúszó Zimányi András kendőzetlen őszinteséggel ír a versenyre felkészítő hat hónapos időszakról:</p>
      <p>"A hat hónapos felkészülés kezdetben kínok kínja, később már csak gyötrelmes lesz, de brutálisan kemény immunrendszer és az edzések folyamán kábítószer nélküli extra adag endorfin a jutalom."</p>
      <p>A likebalaton.hu híradása szerint a tél végi esemény előtt kvalifikációs versenyt is rendez a Téli Úszó Sportegyesület.</p>
      <p><a href="https://infostart.hu/eletmod/2019/03/18/igy-usztak-at-hetvegen-a-7-fokos-balatont-video">Az Infostart is beszámolt arról</a>, hogy úszta át márciusban a 7 fokos Balatont Zimányi András taxisofőr, aki a verseny után társaival karöltve megalapították a Téli Úszó Sportegyesületet.</p>
      <figure>
        <iframe src="https://www.youtube.com/embed/rTCJyrBo46w" width="560" height="315" data-service="Youtube" scrolling="no"/>
      </figure>
      <p>A <a href="https://likebalaton.hu/telepules/balaton/hireink/ujra-lesz-teli-balaton-atuszas-te-is-indulsz-130034/">likebalaton portál</a> emlékeztet arra, hogy a téli úszásnak külföldön komoly hagyománya van, a cseh és szlovák térségben több, mint fél évszázada foglalkoznak ezzel a sporttal, míg nálunk teljesen új.</p>
      <p>Zimányi András csapata Gyömrőn, a Tófürdő jeges vizében tartják az első versenyt december 28-án. A kvalifikációs verseny több lesz, mint a nézők látványos szórakoztatása. A sikeres teljesítés lesz ugyanis a belépőt az első nyilvános téli Balaton-átúszás 1250 méteres távjára, melyet Tihany-Szántód vonalon tartanak a tél végén. A nyilvános úszásra a legfelkészültebb hazai indulókon kívül külföldről, elsősorban Ausztriából, Szlovákiából és Csehországból várnak téli úszókat – írja a hírportál.</p>
      <p>
        <i>Nyitókép: MTI/Varga György</i>
      </p>
    </article>
  </body>
</html>