<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953557"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T04:28:58+00:00"/>
    <meta property="og:title" content="ఇక సిమెంటు దెబ్బ!"/>
    <meta property="og:description" content="ADVT"/>
  </head>
  <body>
    <article>
      <h1>ఇక సిమెంటు దెబ్బ!</h1>
      <address>
        <time datetime="2019-11-13T04:28:58+00:00">13 Nov 2019, 04:28</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b> బస్తాకు రూ.100 వరకు పెంపు</b>
        </li>
        <li>
          <b> ఉత్పత్తిని తగ్గించి ధర పెంచుతున్న కంపెనీలు</b>
        </li>
        <li>
          <b> నిర్మాణరంగాన్ని వెంటాడుతున్న కష్టాలు</b>
        </li>
      </ul>
      <p><b>అమరావతి, నవంబరు 12(ఆంధ్రజ్యోతి): </b>నిర్మాణరంగంపై మరో సమ్మెట దెబ్బ! ఇప్పటివరకూ ఇసుక కొరతతో కుదేలైన నిర్మాణదారులు ఆ సమస్య నుంచి పూర్తిగా బయటపడకముందే... ఇప్పుడు మరో దెబ్బ పడింది. సిమెంటు బస్తా ధర ఒక్కసారిగా పెరిగిపోయింది. ఏదో రూ.10, రూ.20 కాదు... ఏకంగా రూ.100 వరకూ పెరిగింది. బ్రాండ్‌ను బట్టి రూ.70 నుంచి రూ.100 మధ్య సిమెంటు ధరలు పెరగడంతో వినియోగదారులు గగ్గోలు పెడుతున్నారు. ఇప్పుడు కాస్త బ్రాండ్‌ విలువ ఉన్న ఏ సిమెంటును తీసుకున్నా బస్తా ధర రూ.300లకు పైనే ఉంది. కొన్ని కంపెనీలైతే రూ.350-370కి కూడా పెంచేశాయి.</p>
      <p> ఇవన్నీ వారం క్రితం బస్తా రూ.250-270 మధ్య ధర ఉన్నవే. ఒక్కసారిగా ఇంత ధర పెరగడంతో నిర్మాణదారులు ఉక్కిరిబిక్కిరి అవుతున్నారు. వాస్తవానికి ఇప్పుడు సిమెంటు వినియోగం అంతగా లేదు. కొన్ని నెలలుగా ఇసుక కొరతతో పలు నిర్మాణాలు ఆగిపోవడం, నెమ్మదించడం బహిరంగ రహస్యమే. సిమెంటు కంటే ఇసుక ధర ఎక్కువైపోయిందని భావించే పరిస్థితులు ఏర్పడ్డాయి. ఇప్పుడు ఇసుక సరఫరా కొంత మెరుగుపడినా ధర మాత్రం ఇంకా పూర్తిగా తగ్గలేదు. ప్రభుత్వం నిర్ణయించిన ధరకు ఇసుక దొరకడం లేదు. ఈ నేపథ్యంలో ప్రభుత్వ కాంట్రాక్టులు దాదాపుగా నిలిచిపోయాయి. సాగునీటి ప్రాజెక్టుల నుంచి రోడ్ల నిర్మాణం వరకూ ఎక్కడవేసిన గొంగళి అక్కడే అన్నట్లుగా ఉంది. దీంతో సిమెంటుకు పెద్దగా డిమాండ్‌ లేదు. అయినా అకస్మాత్తుగా ఇప్పుడు ధర పెంచడం... అది కూడా అత్యంత భారీగా పెంచడం చర్చనీయాంశమైంది. సిమెంటు కంపెనీలు ఉత్పత్తిలో కోత విధించుకున్నాయని అంటున్నారు.</p>
    </article>
  </body>
</html>