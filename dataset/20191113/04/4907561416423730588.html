<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/posta-gazetesi-haydar-dumene-sorulan-yeni-sorular-13-kasim-2019-haber-fotograf-2218907"/>
    <meta property="og:site_name" content="Posta"/>
    <meta property="article:published_time" content="2019-11-13T04:24:05+00:00"/>
    <meta property="og:title" content="Posta Gazetesi Haydar Dümen’e sorulan yeni sorular (13 Kasım 2019)"/>
    <meta property="og:description" content="Haydar Dümen 13 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümenin hayranlarından gelen sorulara verdiği yanıtlar..."/>
  </head>
  <body>
    <article>
      <h1>Posta Gazetesi Haydar Dümen’e sorulan yeni sorular (13 Kasım 2019)</h1>
      <address>
        <time datetime="2019-11-13T04:24:05+00:00">13 Nov 2019, 04:24</time>
      </address>
      <h3><a href="https://www.posta.com.tr/haberler/haydar-dumen">Haydar Dümen</a> 13 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümen'in hayranlarından gelen sorulara verdiği yanıtlar...</h3>
      <figure>
        <img src="https://i.pstimaj.com/img/78/700x0/5d86ff32ae298b9f3f184bfa"/>
      </figure>
      <h4>BÖYLE SORU YOK!</h4>
      <p>
        <b>Özgüvenimi kaybettim</b>
      </p>
      <p>24 yaşındayım. Kız arkadaşımla birlikte oluyoruz, sıkıntı yok. Ayrı olduğumuz dönemde iki farklı kişiyle olmak istedim, sertleşme olmadı. Yeniden birlikteyiz ama bu olay psikolojimi bozdu, özgüvenimi kaybetmiş gibiyim. Ne yapayım?</p>
      <p>
        <b>CEVAP</b>
      </p>
      <p>Göz aç okurum, birlikte olduğun biri var zaten. Neyi denemeye çalışıyorsun? Sistem yolunda ilerliyor, sen bu dengeleri bozup sistemin içine suçluluk kompleksi katıyorsun. İşte sana bir baskı. Ben önerimi yaparım, sen istesen de istemesen de bu yoldan kurtulacaksın.</p>
      <p>Çünkü o yolu sen yaratıyorsun. Hadi kız arkadaşına sahip çık, vazgeç aldatmalardan. El ele vererek aynı amaca doğru koşun. Böylece diğer alışkanlığından vazgeçeceksin.</p>
      <figure>
        <img src="https://i.pstimaj.com/img/78/700x0/5d9acd9bae298bd0a0200fe2"/>
      </figure>
      <h4>GÜNÜN SORULARI</h4>
      <p>
        <b>Hapları alınca geçti</b>
      </p>
      <p>57 yaşındayım, sertleşme problemim var. Ürolog hap verdi, geçti. 3-4 aydır yine ereksiyon problemim var. Ne yapayım?</p>
      <p>
        <b>CEVAP</b>
      </p>
      <p>Değerli okurum, düzen ve doğruların yolu bazen şaşırır. Şu an bu durumu yaşıyorsun. Sana müjdeleyeyim, geçici bir durum. Ayağın şimdilik bir taşa takılmış, sana önerim yine bir uzmana gitmen.</p>
      <p>Onun verdiği teşhis ve tedaviye de aynen uy. Bu yolda kişiler el ele olmalı. Sen doğruyu bulmuşsun. Cinselliğin en iyi yaşlarındasın, takıntıdan uzak dur.</p>
      <figure>
        <img src="https://i.pstimaj.com/img/78/700x0/5d86ff32ae298b9fa5803c26"/>
      </figure>
      <p>
        <b>Sertleşmiyor</b>
      </p>
      <p>27 yaşındayım, cinsel ilişkiye girme arzum pek çok. Sertleşme sorunum var. Doktorlara gittim, testler yapıldı, psikolojikmiş. Bana destekleyici hap verdiler. Kullandım ama sonuç değişmedi. Şimdi yeterli sertliğe ulaşınca hemen boşalıyorum, sorunum ne olabilir?</p>
      <p>
        <b>CEVAP</b>
      </p>
      <p>Değerli okurum, öyle dert edilecek bir durum görmüyorum. Ortada bir erken boşalma sorunu var gibi duruyor. Senin onun üzerinde fazla baskıcı davrandığın anlaşılıyor. Sorun yapma, kafana takma. Yaş konusunda biraz geç kalmışsın. Cinsel ilişkiden kaçma ama her gördüğün kızın da üzerine atlama.</p>
      <figure>
        <img src="https://i.pstimaj.com/img/78/700x0/5dabdfb866a97c401e49163b"/>
      </figure>
      <p>
        <b>Cinsel ilişkiyi istemiyorum</b>
      </p>
      <p>32 yaşında, 2 yıllık evli bir kadınım. Bir oğlum var. Ben eşimle birlikte olmak istemiyorum. İlişki sırasında boşaldığımı bile fark etmiyorum. Bana yardımcı olabilir misiniz?</p>
      <p>
        <b>CEVAP</b>
      </p>
      <p>Sevgili okurum, cinsel soğukluk tablosu çiziyorsun. Bunun yarısı senden kaynaklanıyorsa yarısı da eşindendir. Cinsellik iki kişinin paylaştığı, o konuda bütünleştiği, duygusal sıcaklık içinde yaşanırsa mutluluk veren bir eylemdir.</p>
      <p>İki tarafın da isteklerine uyarak ve kırmadan bulunan orta yol daima verimli sonuçlar doğurur. Senden olan bir eksikliği eşinin gidermesi gerekir. Bunun tersi de doğrudur. Yani sen de eşine yardımcı olabilirsin. Bu formül içinde özeli bulun.</p>
      <figure>
        <img src="https://i.pstimaj.com/img/78/700x0/5d9acd9bae298bd09f1b5d2e"/>
      </figure>
      <p>
        <b>Eşim beni istemiyor</b>
      </p>
      <p>32 yaşında kadınım. Eşim 42 yaşında. 2 yıldır ayda yılda bir birlikte oluyoruz. Sorduğumda “Canım istemiyor” diyor. Doktora gidelim diyorum, kabul etmiyor. Erkeklerde de isteksizlik olur mu? Yoksa eşim artık benimle birlikte mi olmak istemiyor?</p>
      <p>
        <b>CEVAP</b>
      </p>
      <p>Sevgili okurum, sorun hangisi? Ya da nerede gizli? Eşinin gizli bir sağlık sorunu olabilir. Bu nedenle bazen basit bir bulgu önemli ipucu verir. Yani bazen de hayat kurtarır. Eşinin doktora gitmesi, seni de yanında götürmesi birinci kural. Önünüzde daha 40 yıl var. Bu defteri kapatmak olmaz.</p>
      <p>Ben uzaktan teşhisini koysam neye yarar? Tedaviyi kabul etmesi gereken eşin. Ama çare bulunur. Bana göre bu mektubu önüne koy okusun. Haksızlık yapmasın ve bir karara varsın.</p>
      <figure>
        <img src="https://i.pstimaj.com/img/78/700x0/5d9acd9c66a97c8cc2ce74e4"/>
      </figure>
      <p>
        <b>5 dakika sürmüyor</b>
      </p>
      <p>Mastürbasyon yaparken en fazla 5 dakikada boşalıyorum, zevk alamıyorum. Ne yapmam gerekiyor? Bir de penisimin baş kısmında sivilce gibi kızarıklıklar var, neden?</p>
      <p>
        <b>CEVAP</b>
      </p>
      <p>Değerli okurum, süre kısa geliyor öyle mi? Süreyi uzat. Mastürbasyon sayısını kısalt. Kaç yaşında olduğunu bilmiyorum. Biraz sabırlı ol. Organın üzerinde durmadan ipuçları arama. Şu anda bir sorunun yok, keyfine bak.</p>
      <figure>
        <img src="https://i.pstimaj.com/img/78/700x0/5da2bf32ae298b156b6179b9"/>
      </figure>
      <p>
        <b>İkincisi olmuyor</b>
      </p>
      <p>24 yaşındayım. Kız arkadaşımla ilk ilişkide çabuk boşalıyor, ikinciye giremiyorum. Çünkü tam sertleşme olmuyor. Kız arkadaşımın beni terk eder diye korkuyorum. Ne yapmalıyım?</p>
      <p>
        <b>CEVAP</b>
      </p>
      <p>Değerli okurum, kız arkadaşın seni niye terk etsin? İkinci birleşme erkek için kolay değildir. Ayrıca o gözünüzde büyüttüğünüz ikinci birleşme erkeklik gücünü belirlemez.</p>
      <figure>
        <img src="https://i.pstimaj.com/img/78/700x0/5d9acd9bae298bcfee9e6065"/>
      </figure>
      <p>
        <b>Hep adet görüyor</b>
      </p>
      <p>1 yıllık nişanlıyım. Nişanlımın yanına gittiğim zaman sürekli “Adet dönemindeyim” diyor. Açıkçası benimle ilişkiye girmekten kaçıyor. Bu konuda bana yardımcı olur musunuz?</p>
      <p>
        <b>CEVAP</b>
      </p>
      <p>Değerli okurum, ne yapsın? Kız evlilik öncesi birleşmeden korkuyor. Ya da ahlaki değerleri öyle. Eee seni de kırmak istemiyor. Daima bir sebep bulunur. Sen de ileride eve geç geldiğinde “Arkadaşlarla biraz muhabbet ettim” yerine “Bugün işim çoktu” diye bahane uyduracaksın.</p>
      <figure>
        <img src="https://i.pstimaj.com/img/78/700x0/5d9acd9c66a97c8cc1ec09be"/>
      </figure>
      <p>
        <b>Yetmiyor</b>
      </p>
      <p>31 yaşındayım. Günde 8-10 kere ilişkiye giriyorum ama yine de yetmiyor. Karşımdaki kadınlar zorlanıyor. Ne yapmam gerekiyor?</p>
      <p>
        <b>CEVAP</b>
      </p>
      <p>Değerli okurum, mutlaka bir psikiyatri kliniğine uğra. Şöyle gözünün içine bir baksınlar bakalım. Hadi yavrum, zaman geçirme. Sonra her şey çok geç olabilir.</p>
      <figure>
        <img src="https://i.pstimaj.com/img/78/700x0/5dabdfb366a97c409bd35d72"/>
      </figure>
      <p>
        <b>Kalınlığı ne olmalı?</b>
      </p>
      <p>Klitoris orgazm nedir? Vajinal orgazm nedir? Cinsel organ kalınlığı hangi ölçülerde olursa normaldir?</p>
      <p>
        <b>CEVAP</b>
      </p>
      <p>Değerli okurum, kalınlığın vajinal ve klitoris orgazma ilgisi yok. Bir küçük parmak bile kızın klitoris orgazma ulaşmasını sağlayabilir. Vajinal orgazmı her kadın yaşayamaz.</p>
      <p>O bünyeyle ilgili. Biraz da erkeğiyle. Bunları şimdiden öğrenmenin anlamı yok. Evlen, bir süre birliktelikten sonra birbirinizi tanıyın. Sorun çıkarsa profesyonel bir yardım alırsınız.</p>
      <figure>
        <img src="https://i.pstimaj.com/img/78/700x0/5da2bf3366a97ccd3d9a9312"/>
      </figure>
      <p>
        <b>Çok mu büyük?</b>
      </p>
      <p>18 yaşındayım ve penisimin boyu 23 santim. Acaba bu ileride sorun yaratır mı?</p>
      <p>
        <b>CEVAP</b>
      </p>
      <p>Değerli okurum, bir yerde değil, her yerde sorun olur. İdareli kullanmayı öğreneceksin, bir de sana uygun bir eş seçeceksin. Onun isteklerine uyacak, boynunu eğeceksin, başka çıkar yolu yok.</p>
      <figure>
        <img src="https://i.pstimaj.com/img/78/700x0/5da2bfca66a97ccd3c782fad"/>
      </figure>
      <p>
        <b>İlişkim olmadı</b>
      </p>
      <p>23 yaşındayım. Bu yaşa kadar hiç cinsel ilişkim olmadı. Geçen yıl mastürbasyon yapmaya başladım. Korkuyorum, ne yapmalıyım?</p>
      <p>
        <b>CEVAP</b>
      </p>
      <p>Değerli okurum, 1 yıl öncesine kadar ne yaptın be yavrum? İşi rüyalara mı bıraktın? Bu mübareğe hiç dokunmamak olmaz ki. Bırak biraz antrenman yapsın, kendine gelsin.</p>
      <p>Biraz meni boşaltmanın yararı olur zararı olmaz. Orada takılıp kalmamak gerekir. Hadi yavrum, flört et, aşkını yaşa. Haftada 3 kere mastürbasyon yap. Ve de cinsel birleşme zamanın gelmiş.</p>
      <figure>
        <img src="https://i.pstimaj.com/img/78/700x0/5db90f4b66a97c6102df52b5"/>
      </figure>
      <p>
        <b>Nasıl önleyebilirim?</b>
      </p>
      <p>18 yaşındayım. Penisim 17 santim, acaba normal mi? Bir de erken boşalıyorum. Bunu nasıl önleyebilirim?</p>
      <p>
        <b>CEVAP</b>
      </p>
      <p>Değerli okurum, penisin üst sınırda duruyor. Bunu bana niye sorduğunu merak ediyorum. Ne olsun istiyorsun? Bu ülkenin delikanları olarak artık şunun boyunu öğrenin. Erken boşalman evlilik koşulları olunca tedavi edilecek. Erken evlenme. İşini kur, biraz para kazan ve 30’a merdiven daya.</p>
      <figure>
        <img src="https://i.pstimaj.com/img/78/700x0/5d47db6366a97cacebdb7e54"/>
      </figure>
      <p>
        <b>Kısa sürüyor</b>
      </p>
      <p>3 yıldır evliyim. Kocamla ilişkim çok kısa sürüyor. O benden önce boşalıyor ve devamını istemiyor. Çok rahatsızım.</p>
      <p>
        <b>CEVAP</b>
      </p>
      <p>Sevgili okurum, eşinin uzmana gitmesi ve tedavi olması gerekiyor. Aksi taktirde bu hayat boyu sürer. Herkes tedirgin olur.</p>
      <p>
        <b>GÜNÜN SÖZÜ</b>
      </p>
      <p>
        <b>
          <i>Aç kalmış bir kurdun önünde yüz koyunun yapabileceği bir şey yoktur. Çünkü örgütlenmemişlerdir. H.D.</i>
        </b>
      </p>
      <figure>
        <img src="https://i.pstimaj.com/img/78/90x50/5dbe507366a97c39431b0c8f"/>
      </figure>
      <p>SIRADAKİ HABER Posta Gazetesi Haydar Dümen’e sorulan yeni sorular (12 Kasım 2019)</p>
    </article>
  </body>
</html>