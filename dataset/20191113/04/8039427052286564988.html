<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953455"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T04:04:09+00:00"/>
    <meta property="og:title" content="గంట మోగించనున్న మమత, హసీనా"/>
    <meta property="og:description" content="ADVT"/>
  </head>
  <body>
    <article>
      <h1>గంట మోగించనున్న మమత, హసీనా</h1>
      <address>
        <time datetime="2019-11-13T04:04:09+00:00">13 Nov 2019, 04:04</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> చారిత్రక డే/నైట్‌ టెస్ట్‌ మ్యాచ్‌కు పశ్చిమ బెంగాల్‌ సీఎం మమతా బెనర్జీ, బంగ్లాదేశ్‌ ప్రధాని షేక్‌ హసీనా ముఖ్య అతిథులుగా హాజరుకానున్నారు. భారత్‌ తొలిసారి పింక్‌ బాల్‌ టెస్ట్‌ ఆడనుండంతో ఈ మ్యాచ్‌కు ప్రాధాన్యం సంతరించుకుంది. బంగ్లాకు కూడా ఇదే తొలి డే/నైట్‌ మ్యాచ్‌. ఈ నేపథ్యంలో చారిత్రక ఘట్టాన్ని మరింత అపురూపంగా మలచడానికి క్యాబ్‌ కృషి చేస్తోంది. ఈ నెల 22 నుంచి ఈడెన్‌ గార్డెన్స్‌లో జరిగే టెస్ట్‌ను మమత, హసీనాలు సంయుక్తంగా గంట మోగించి ప్రారంభించనున్నారు. ఈ మేరకు బంగ్లా ప్రతినిధుల బృందం మంగళవారం స్టేడియంలో పర్యటించి ప్రధాని భద్రతపై సంతృప్తి వ్యక్తం చేసింది. షెడ్యూల్‌ ప్రకారం ప్రెసిడెంట్స్‌ బాక్స్‌ నుంచి హసీనా మ్యాచ్‌ను వీక్షించనున్నారు. మ్యాచ్‌కు ముందు ఆటగాళ్లను సత్కరించనున్నారు. విరామ సమయంలో గంగూలీ, సచిన్‌, ద్రావిడ్‌, అనిల్‌ కుంబ్లే, వీవీఎస్‌ లక్ష్మణ్‌లతో చాట్‌ షోల నిర్వహణకు క్యాబ్‌ ప్లాన్‌ చేస్తోంది.</p>
    </article>
  </body>
</html>