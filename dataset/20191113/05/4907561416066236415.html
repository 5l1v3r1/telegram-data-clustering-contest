<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/filiz-ozkol/13-kasim-2019-gunluk-burc-yorumlari-2218892"/>
    <meta property="og:site_name" content="Posta"/>
    <meta property="article:published_time" content="2019-11-13T05:01:23+00:00"/>
    <meta property="og:title" content="13 Kasım 2019 günlük burç yorumları"/>
    <meta property="og:description" content="13 Kasım 2019 günlük burç yorumları"/>
  </head>
  <body>
    <article>
      <h1>13 Kasım 2019 günlük burç yorumları</h1>
      <address><time datetime="2019-11-13T05:01:23+00:00">13 Nov 2019, 05:01</time> by <a rel="author">Filiz Özkol</a></address>
      <p><b>KOÇ: </b>Duygularınızı paylaşırken yaşayacağınız zorluklar karşısında kendinizi güçsüz hissedebilirsiniz. Bazen iyi niyetle konuştuğunuz halde karşınızdaki kişilerin sizi anlamaları zorlaşabilir. Bugün karışık düşünceler içindesiniz.</p>
      <p><b>BOĞA:</b> İşinizle ilgili yeniliklere daha fazla yer vermelisiniz. Sabit düşünmeniz ve davranışlarınızdaki tutuculuk, yapmanız gereken atılımların gecikmesine neden oluyor. Özellikle iş gücünüzü otaya çıkaracak alanlarda daha mutlusunuz.</p>
      <p><b>İKİZLER:</b> Duygusal gerilimlerden uzak kalmayı gerektiren bir gün. Çevrenizde gelişen olaylara nedensiz tepki verebilirsiniz. Herkesin sizi desteklemesini beklemeniz yersiz. İdeallerinizi yaşama geçirmek için göstereceğiniz çaba olumlu.</p>
      <p><b>YENGEÇ:</b> Duygularınıza yoğunluk verdiğiniz zaman gün içinde motivasyonunuz hemen bozuluyor. Bugün, kendinizi ve sevdiğiniz kişinin davranışlarını sorgulayabilirsiniz. Çekiciliğinizi ortaya koymak isteyebilirsiniz.</p>
      <p><b>ASLAN: </b>Enerjinizi gün içinde istediğiniz alanlarda kullanabilirsiniz. Heyecanlı ve kendinden emin tavırlarınızla karşınızdaki kişiyi kolayca etkileyebiliyorsunuz. Bugün partnerinizi ikna etmek için fazla çaba sarf etmeyeceksiniz.</p>
      <p><b>BAŞAK:</b> Karşılıklı ilişkilerinizde yanlış anlaşılmalar söz konusu olabilir ve partnerinizin kalbini istemeden kırabilirsiniz. Eleştirel yönlerinizi kullanmadan önce iyi düşünmeli ve gerçekleri daha pozitif algılamaya çalışmalısınız.</p>
      <p><b>TERAZİ: </b>Duygusal paylaşımlarınızda olumlu bir gün içindesiniz. Bugün sevdiğiniz kişiye isteklerinizi yaptırabilirsiniz. Karşılıklı yoğun duygular uzun süredir konuşmadığınız konuları da gündeme getirecektir. Sürprizlere hazır olun.</p>
      <p><b>AKREP: </b>Bugün kendinizi denetlemekten vazgeçin ve duygusal konularda daha esnek olmayı deneyin. Her an tetikte olmak, sinirlerinizi geriyor. İnatçı yapınızı bilenler farklı yorumlar getiriyor. Engellemeler moralinizi bozmamalı.</p>
      <p><b>YAY: </b>Çevreyle iletişiminizin mükemmel olduğu bir gün. Yakın dostluklar ve kardeşlerle ilgili güzel haberler alabilirsiniz. Bulunduğunuz ortamlarda arkadaşlarınızın enerjilerini yükseltecek ve onlara moral vereceksiniz.</p>
      <p><b>OĞLAK:</b> İşinizle ilgili yeni açılımlar söz konusu olabilir. Bazı tekliflere karşı kayıtsız kalarak önünüzün açılmasını engelliyorsunuz. Oysa size yeni kazançlar sağlayacak olumlu bir döneme girmiş bulunuyorsunuz. Biraz cesur olun.</p>
      <p><b>KOVA:</b> İşinizle ilgili yenilikler ilginizi çekiyor ama bazı detayların ve maddi konuların gündeme gelmesiyle tereddütleriniz artıyor. İkilem yaratacak olaylardan uzak kalmak isteyebilirsiniz. Uykunuza dikkat etmelisiniz.</p>
      <p><b>BALIK: </b>Sürprizleri sevmediğiniz için sıra dışı olaylara temkinli yaklaşıyorsunuz. Bugün düşüncelerinizde olumlu bir yoğunlaşma söz konusu olacak. Görmeyi arzuladığınız bazı dostlarınızla bir araya gelebilirsiniz.</p>
    </article>
  </body>
</html>