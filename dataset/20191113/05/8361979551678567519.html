<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/viyna-na-donbasi-poraneni-dvoye-viyskovih-zvedennya-oos-50053197.html"/>
    <meta property="og:site_name" content="НВ"/>
    <meta property="article:published_time" content="2019-11-13T05:08:00+00:00"/>
    <meta property="og:title" content="На Донбасі внаслідок підриву двоє військових були поранені"/>
    <meta property="og:description" content="Протягом минулої доби в районі проведення операції Об'єднаних сил на Донбасі терористи 15 разів порушили режим припинення вогню."/>
  </head>
  <body>
    <article>
      <h1>На Донбасі внаслідок підриву двоє військових були поранені</h1>
      <h2>Протягом минулої доби в районі проведення операції Об'єднаних сил на Донбасі терористи 15 разів порушили режим припинення вогню.</h2>
      <address>
        <time datetime="2019-11-13T05:08:00+00:00">13 Nov 2019, 05:08</time>
      </address>
      <p>Як <a href="https://www.facebook.com/pressjfo.news/photos/a.364697644022858/710875316071754/?type=3&amp;theater">повідомляє </a>прес-центр ООС, в районі відповідальності оперативно-тактичного угруповання поблизу Пісків бойовики вели вогонь з великокаліберних кулеметів та іншої стрілецької зброї, неподалік Верхньоторецького — зі станкових протитанкових і автоматичних гранатометів та стрілецької зброї, біля Славного, Березового і Красногорівки — з автоматичних гранатометів і великокаліберних кулеметів, двічі поблизу Мар'їнки — з автоматичних гранатометів та стрілецької зброї, в районі Тарамчука — з СПГ і підствольних гранатометів, неподалік Пищевика — зі станкових протитанкових гранатометів та стрілецької зброї.</p>
      <p>В районі відповідальності оперативно-тактичного угруповання Північ поблизу Хутора Вільного терористи обстріляли українських військових з підствольних гранатометів і стрілецької зброї, неподалік Південного — з ручних протитанкових гранатометів та великокаліберних кулеметів, двічі у районі Золотого (поза межами ділянки розведення) — з СПГ та автоматичних гранатометів, в районі Луганського — з гранатометів різних систем та великокаліберних кулеметів, біля Троїцького — з автоматичних гранатометів і великокаліберних кулеметів.</p>
      <p>Протягом минулої доби внаслідок підриву на невідомому вибуховому пристрої були поранені двоє військовослужбовців.</p>
      <p>З початку поточної доби бойовики здійснили обстріл з ручних протитанкових і автоматичних гранатометів та стрілецької зброї поблизу Новотошківського. Втрат немає.</p>
    </article>
  </body>
</html>