<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/u-kongresi-ssha-oprilyudnili-spisok-nastupnih-sluhan-u-spravi-impichmentu-trampa-639547.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T05:36:28+00:00"/>
    <meta property="og:title" content="У Конгресі США оприлюднили список наступних слухань у справі імпічменту Трампа"/>
    <meta property="og:description" content="Члени Конгресу планують провести п'ять слухань впродовж трьох днів"/>
  </head>
  <body>
    <article>
      <h1>У Конгресі США оприлюднили список наступних слухань у справі імпічменту Трампа</h1>
      <address>
        <time datetime="2019-11-13T05:36:28+00:00">13 Nov 2019, 05:36</time>
      </address>
      <h4>Члени Конгресу планують провести п'ять слухань впродовж трьох днів</h4>
      <p>Комітети Палати представників США, які беруть участь в розслідуванні з імпічменту президента Трампа, очікують провести наступного тижня публічні слухання з вісьмома свідками, які вже свідчили за зачиненими дверима.</p>
      <p>Список запланованих слухань оголосив у вівторок Комітет з питань розвідки нижньої палати Конгресу США.</p>
      <p>Загалом, члени Конгресу планують провести п'ять слухань впродовж трьох днів. На деяких з них виступатимуть по кілька свідків одночасно.</p>
      <p>Так, зранку наступного вівторка, 19 листопада, до Палати представників запрошені помічниця віцепрезидента Майка Пенса Дженніфер Вільямс та представник Ради нацбезпеки США підполковник Олександр Віндман.</p>
      <p>У цей же день, у другій половині, заплановані слухання колишнього спецпредставника США по Україні Курта Волкера та представника Ради Нацбезпеки Тіма Моррісона.</p>
      <p>Зранку середи 20 листопада конгресмени очікують на посла США при ЄС Гордона Сондленда. Після обіду заплановані відповіді-запитання із заступником держсекретар США Девідом Гейлом та представницею Пентагону Лорою Купер.</p>
      <p>У четвер, 21 листопада, законодавці хочуть заслухати колишню радницю президента Трампа з питань Росії Фіону Гілл.</p>
      <p>Нагадаємо, президент США<a href="https://glavcom.ua/news/tramp-rozkritikuvav-sluhannya-z-pitannya-pro-impichment-639046.html"> Дональд Трамп назвав «ганебними« слухання</a> з питання про імпічмент і заявив, що демократи блокують свідків, яким хотіли б задати питання республіканці.</p>
      <p>Також повідомлялося, що республіканці в Палаті представників Конгресу США вимагають викликати сина колишнього віцепрезидента Джо Байдена, Гантера Байдена, <a href="https://glavcom.ua/news/impichment-trampa-respublikanci-v-kongresi-pragnut-viklikati-sina-baydena-yak-svidka-638921.html">як свідка в межах розслідування про можливість імпічменту Дональда Трампа</a>.</p>
      <related>
        <a href="https://glavcom.ua/news/chinovnicya-pentagonu-tramp-rozporyadivsya-zamoroziti-viyskovu-dopomogu-ukrajini-639293.html"/>
        <a href="https://glavcom.ua/news/parnas-kazhe-shcho-peredav-kijevu-vimogu-trampa-rozsliduvati-spravu-baydena-639059.html"/>
        <a href="https://glavcom.ua/world/observe/derzhdep-dopomozhe-chinovnikam-jakih-viklikajut-do-kongresu-u-spravi-z-impichmentu-trampa-638948.html"/>
      </related>
    </article>
  </body>
</html>