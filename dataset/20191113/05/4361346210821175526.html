<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/szilagyi-janos-megdobbento-vallomasa-gyerekkent-evekre-intezetbe-adtak-a-szulei/186472"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T05:25:00+00:00"/>
    <meta property="og:title" content="Szilágyi János megdöbbentő vallomása: gyerekként évekre intézetbe adták a szülei"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Szilágyi János megdöbbentő vallomása: gyerekként évekre intézetbe adták a szülei</mark>
      </h1>
      <address><time datetime="2019-11-13T05:25:00+00:00">13 Nov 2019, 05:25</time> by <a rel="author">Bors</a></address>
      <p>Olyan titokról rántotta le a leplet Szilágyi János, amiről nem sokan tudtak: gyermekként több évet kellett neki is és testvéreinek is eltöltenie intézetben. Apja döntését a máig nem képes megérteni.</p>
      <p>A legendás riporter édesapjának ugyanis nagyon fontos volt a párthűség, így amikor kiküldték Argentínába egy kereskedelmi kirendeltség vezetőjének, ő maga ajánlotta fel, hogy a gyerekeket nem viszi, nehogy felmerüljön a disszidálás lehetősége.</p>
      <figure>
        <img src="http://media.borsonline.hu/cikk/20/192053/big-lead/650x360/2022025_1304045-szilagyi-janos-010-vi.jpg"/>
        <figcaption>Szilágyi János és testvérei évekre intézetekbe kerültek. Nem szívesen emlékszik vissza erre az időszakra © Végh István</figcaption>
      </figure>
      <p>Szilágyi később az anyján kérte számon a szülők rideg döntését: <i>"Lelkiismeret-furdalása volt, mert ugye apám javasolta vagy kérte vagy parancsolta vagy mondta anyámnak, hogy nem visszük a gyerekeket. Anyám meg nem mert ellenállni vagy nem akart, vagy nem tudott. De ő teljesen megértette, amikor elmondtam neki, hogy én ezt a saját gyerekeimmel kapcsolatban egyszerűen nem tudom elképzelni</i>" - idézte a 83 éves újságíró-riporter Felforgatók című podcastben elhangzott szavait a <a href="https://www.blikk.hu/sztarvilag/sztarsztorik/szilagyi-janos-megrendito-vallomasa-a-gyerekkorarol-ezert-kerult-evekre-intezetbe-az/2ve5hh3">Blikk</a>.</p>
      <p>A műsorból az is kiderült, Szilágyi János a szemtelenségének és egy nőügynek köszönhette, hogy 1961-ben - négy év után - kirúgták a Magyar Rádióból. <i>"Mindent későn csináltam meg, linkeskedtem, de amikor engem 61-ben kirúgtak, az amiatt volt, mert egy nőt felvittem a miskolci stúdióba. Az egy nőügy volt"</i> - vallotta be.</p>
    </article>
  </body>
</html>