<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/56a258b925464a0a/momentul-in-care-o-racheta-lansata-din-gaza-loveste-o-autostrada-de-langa-tel-aviv-surprins-de-camerele-de-supraveghere.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-13T05:33:04+00:00"/>
    <meta property="og:title" content="Momentul în care o rachetă lansată din Gaza lovește o autostradă de lângă Tel Aviv, surprins de camerele de supraveghere"/>
    <meta property="og:description" content="Momentul în care o rachetă lovește o autostradă foarte circulată de lângă Tel Aviv a fost surprins de camerele de supraveghere din zonă, scrie Hotnews, care citează Haaretz."/>
  </head>
  <body>
    <article>
      <h1>Momentul în care o rachetă lansată din Gaza lovește o autostradă de lângă Tel Aviv, surprins de camerele de supraveghere</h1>
      <address><time datetime="2019-11-13T05:33:04+00:00">13 Nov 2019, 05:33</time> by <a rel="author">Jurnal.md</a></address>
      <p>
        <b>Momentul în care o rachetă lovește o autostradă foarte circulată de lângă Tel Aviv a fost surprins de camerele de supraveghere din zonă, scrie Hotnews, care citează Haaretz.</b>
      </p>
      <p>Facțiunile militante din Gaza au lansat, în această dimineață, zeci de rachete către sudul și centrul Israelului după ce armata israeliană a ucis, luni noapte, un militant jihadist de grad înalt. Una dintre rachete a lovit la o intersecție de pe o autostradă majoră de lângă orașul Gan Yanve, la sud de zona metropolitană a Tel Aviv-ului, potrivit hotnews.ro.</p>
      <p>O cameră de supraveghere a traficului a surprins momentul în care racheta aproape că a lovit în plin două mașini. Din fericire, deflagrația a provocat doar rănirea ușoară a unui bărbat, deși imaginile arată că autostrada era intens circulată.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Feuronews%2Fvideos%2F1361571114025727%2F&amp;show_text=0&amp;width=476" width="476" height="476" data-service="Facebook" scrolling="no"/>
      </figure>
      <p>Baha Abu al-Atta, un comandant al organizației teroriste Jihadul Islamic în Palestina, a fost ucis marți dimineața în timpul unui atac al forțelor armate israeliene în Fâșia Gaza. Soția lui al-Atta a fost omorâtă și ea în operațiune, alte două persoane fiind rănite.</p>
      <p>Potrivit unui comunicat al Armatei israeliene, premierul Benjamin Netanyahu a autorizat operațiunea împotriva lui Al-Atta, acuzat că ar fi fost în spatele mai multor atacuri cu drone și mitraliere la granița cu Israelul.</p>
    </article>
  </body>
</html>