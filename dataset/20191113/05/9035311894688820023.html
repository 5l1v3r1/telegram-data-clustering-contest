<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/13/mcdonalds-abd-deki-calisanlari-tarafindan-cinsel-taciz-suclamalar-ile-dava-edildi"/>
    <meta property="og:site_name" content="euronews"/>
    <meta property="article:published_time" content="2019-11-13T05:00:35+00:00"/>
    <meta property="og:title" content="McDonalds'a çalışanları tarafından cinsel taciz suçlamaları ile dava"/>
    <meta property="og:description" content="Dünyanın en büyük fast-food restoran zinciri McDonalds 12 Kasım Salı günü Amerika Bİrleşik Devletleri eyaleti Michigan'daki çalışanları tarafından dava edildi."/>
  </head>
  <body>
    <article>
      <h1>McDonalds'a çalışanları tarafından cinsel taciz suçlamaları ile dava</h1>
      <address><time datetime="2019-11-13T05:00:35+00:00">13 Nov 2019, 05:00</time> by <a rel="author">Sertaç Aktan</a></address>
      <p>Dünyanın en büyük fast-food restoran zinciri McDonalds 12 Kasım Salı günü Amerika Bİrleşik Devletleri eyaleti Michigan'daki çalışanları tarafından dava edildi.</p>
      <p>Restoran çalışanları tüm ülke genelindeki McDonalds restoranlarında yoğun şekilde çalışanlara yönelik cinsel taciz yaşandığını firmanın da buna göz yumduğunu ileri sürüyor.</p>
      <p>Çalışanlar McDonalds'ı cinsel tacizi önlemeye yönelik yeterli ve gerekli şirket politikalarına sahip olmamakla suçluyor. Ayrıca bu konuda restoran idarecilerinin eğitilmediği ve sorunu bildiren çalışanlara karşı hasmane tutum sergilendiği ileri sürülüyor.</p>
      <h3>CEO uygunsuz ilişki nedeniyle kovulmuştu</h3>
      <p>Son olarak McDonalds CEO'su Steve Easterbrook bir çalışanı ile uygunsuz ilişki yaşadığı gerekçesi ile şirketten kovulmuştu.</p>
      <p>Her ne kadar Easterbrook taciz etmekle suçlanmış olmasa da şirkette çalışma ahlakı ve ilişkilerin zehirli seviyelere vardığı söylentileri yayılıyor.</p>
      <p>McDonalds'ın konuyla ilgili yaptığı açıklamasında tüm restoran idarecilerinin eğitimlerden geçirildiği ve zincir restoranların da benzer eğitimleri almasının teşvik edildiği belirtildi.</p>
      <h3>Tüm restoranların yüzde 95'i franchaise</h3>
      <p>Şirketin yeni CEOsu Chris Kempczinski "Güvenli ve saygılı bir işyeri oluşturma prensiplerimiz konusunu son derece derin ve ciddi şekilde ele alıyoruz. Sadece ABD için değil tüm dünyada standartlarımızı oturtmak için çalışıyoruz." dedi.</p>
      <p>Dünyadaki McDonalds'ların yüzde 95'i franchise olarak işletiliyor. Chicago merkezli şirketin çalışanları son üç senede şirkete karşı benzer nedenlerle toplam 50 dava açtı.</p>
      <ul>
        <li>
          <b>
            <a href="https://tr.euronews.com/2019/11/07/avustralya-da-mcdonald-s-hamburgeri-24-yil-boyunca-bozulmadan-kaldi-iddiasi">Avustralya'da McDonald's hamburgeri 24 yıl boyunca bozulmadan kaldı iddiası</a>
          </b>
        </li>
        <li>
          <b>
            <a href="https://tr.euronews.com/2019/11/04/mcdonald-s-genel-muduru-calisaniyla-iliskisi-nedeniyle-gorevden-alindi">McDonald's Genel Müdürü, çalışanıyla ilişkisi nedeniyle görevden alındı</a>
          </b>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>