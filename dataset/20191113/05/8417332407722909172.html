<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/13/Sju-drept-i-bilbombe-i-Afghanistan-20381362.ece"/>
    <meta property="og:site_name" content="adressa.no"/>
    <meta property="article:published_time" content="2019-11-13T05:34:24+00:00"/>
    <meta property="og:title" content="Sju drept i bilbombe i Afghanistan"/>
    <meta property="og:description" content="Sju mennesker ble drept og sju ble såret da en bombombe gikk av i Kabul onsdag morgen, opplyser afghanske myndigheter."/>
  </head>
  <body>
    <article>
      <h1>Sju drept i bilbombe i Afghanistan</h1>
      <address><time datetime="2019-11-13T05:34:24+00:00">13 Nov 2019, 05:34</time> by <a rel="author">(NTB) NTB-DPA-AFP</a></address>
      <p>Sju mennesker ble drept og sju ble såret da en bombombe gikk av i Kabul onsdag morgen, opplyser afghanske myndigheter.</p>
      <aside><a href="https://www.adressa.no/nyheter/utenriks/2019/11/13/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/13/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/13/javascript:void(0);">Del denne artikkelen på e-post</a></aside>
      <p>Ifølge talsperson Nasrat Rahimi for det afghanske innenriksdepartementet kan antallet døde og sårede stige. Samtlige av de drepte er sivile.</p>
      <p>Bomben gikk av i et nabolag i nærheten av innenriksdepartementets hovedkvarter, nord for Kabuls flyplass.</p>
      <p>En kilde i innenriksdepartementet sier til AFP at det var en selvmordsbomber, og at den var rettet mot en kortesje med departementsansatte på en hovedvei i Qasaba.</p>
      <p>Ingen har så langt tatt på seg ansvaret for angrepet, men både Taliban og IS er aktive i hovedstaden og har tidligere tatt på seg angrep i Kabul.</p>
      <p>(©NTB)</p>
    </article>
  </body>
</html>