<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/197165/h-ellada-sti-simerini-atzenta-toy-dnt"/>
    <meta property="og:site_name" content="CNN.gr"/>
    <meta property="article:published_time" content="2019-11-13T05:36:44+00:00"/>
    <meta property="og:title" content="Η Ελλάδα στη σημερινή ατζέντα του ΔΝΤ"/>
    <meta property="og:description" content="Μείωση των στόχων για τα πρωτογενή πλεονάσματα , διεύρυνση της φορολογικής βάσης , περιορισμό των παροχών των παλαιών ασφαλισμένων, εξυγίανση των τραπεζικών..."/>
  </head>
  <body>
    <article>
      <h1>Η Ελλάδα στη σημερινή ατζέντα του ΔΝΤ</h1>
      <h2>Μείωση των στόχων για τα πρωτογενή πλεονάσματα, διεύρυνση της φορολογικής βάσης, περιορισμό των παροχών των παλαιών ασφαλισμένων, εξυγίανση των τραπεζικών ισολογισμών μέσω του σχεδίου «Ηρακλής», αντιμετώπιση της φοροδιαφυγής και διεύρυνση του πλαισίου κατά του ξεπλύματος χρήματος, είναι οι βασικές συστάσεις που εμπεριέχονται στην έκθεση του άρθρου 4 του Διεθνούς Νομισματικού Ταμείου για την ελληνική οικονομία που θα εισαχθεί σήμερα το απόγευμα προς συζήτηση στο Εκτελεστικό Συμβούλιο του Ταμείου στην Ουάσινγκτον.</h2>
      <figure>
        <img src="https://cdn.cnngreece.gr/media/com_news/users/632/thanasis-koukakis-avatar.jpg"/>
      </figure>
      <p>Θανάσης Κουκάκης, CNN Greece 07:36 , 13 November 2019 - 07:41</p>
      <p>Η <b>έκθεση</b> θα δημοσιοποιηθεί το αργότερο έως την <b>Παρασκευή</b> και θα περιλαμβάνει εκτός από τις συστάσεις των στελεχών και της διοίκησης του <b>Ταμείου</b> και τις θέσεις της <b>ελληνικής κυβέρνησης</b> επί των συγκεκριμένων ζητημάτων που <b>θίγονται</b>.</p>
      <p>Από τα <b>προκαταρκτικά</b> <b>ευρήματα</b> του κλιμακίου του ΔΝΤ που <b>δημοσιοποιήθηκαν</b> στο τέλος Σεπτεμβρίου έχει προκύψει πως για το Ταμείο η αποκατάσταση του τραπεζικού τομέα είναι μια εκ των <b>κορυφαίων προτεραιοτήτων</b>. Κατά το Ταμείο, ο στόχος της κυβέρνησης για την επίτευξη μονοψήφιων ποσοστών μη εξυπηρετούμενων ανοιγμάτων (NPEs) μέχρι τα μέσα του 2022 κινείται στη σωστή κατεύθυνση και το προτεινόμενο σχήμα προστασίας ενεργητικού, ήτοι το σχέδιο «Ηρακλής» θα μπορούσε να παρέχει σημαντική υποστήριξη προς την κατεύθυνση αυτή.</p>
      <p>Για το μείγμα της <b>δημοσιονομικής</b> <b>πολιτικής</b> θέση του Ταμείου είναι πως θα πρέπει να επανασταθμιστεί, με διεύρυνση της φορολογικής βάσης και με περιορισμό των συνταξιοδοτικών παροχών. Ο διεθνής οργανισμός ζητά να ενταθούν οι προσπάθειες για την ενίσχυση της ΑΑΔΕ και για την <b>κινητοποίηση</b> του πλαισίου κατά του ξεπλύματος χρήματος για την καταπολέμηση της φοροδιαφυγής.</p>
      <p>Πάγια θέση του ΔΝΤ είναι πως η <b>ελληνική κυβέρνηση</b> και οι Ευρωπαίοι εταίροι πρέπει να συναινέσουν σε μια πορεία χαμηλότερων <b>δημοσιονομικών</b> <b>πλεονασμάτων</b>, ήδη από το 2020, με δεδομένο το ευρύ οικονομικό περιθώριο και τις σημαντικές μη εξυπηρετούμενες ανάγκες σε κοινωνική και <b>επενδυτική</b> <b>δαπάνη</b>.</p>
      <p>Γενικά, τα στελέχη του <b>ΔΝΤ</b> θεωρούν πως αν και η νέα ελληνική κυβέρνηση έκανε μια πολλά υποσχόμενη αρχή με το να απομακρύνει εμπόδια αναφορικά με τις δομικές <b>μεταρρυθμίσεις</b> και τις <b>ιδιωτικοποιήσεις</b>, χρειάζεται άμεσα μεγαλύτερη προσπάθεια σε όλους τους τομείς πολιτικής προκειμένου να καταστεί η Ελλάδα ανταγωνιστική εντός της νομισματικής ένωσης, να εξαλείψει το πλεονάζον χρέος και να πετύχει μεγαλύτερη ανάπτυξη.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/197247/syntaxeis-anadromika-apo-1-350-eos-30-000-eyro-gia-exi-katigories-syntaxioyxon">Συντάξεις: Αναδρομικά από 1.350 έως 30.000 ευρώ για έξι κατηγορίες συνταξιούχων</a>
        </li>
        <li>
          <a href="https://www.cnn.gr/oikonomia/story/197249/prostasia-a-katoikias-epitaxynontai-oi-diadikasies">Προστασία α' κατοικίας: Επιταχύνονται οι διαδικασίες</a>
        </li>
        <li>
          <a href="https://www.cnn.gr/oikonomia/story/197252/syntaxeis-poioi-tha-doyn-ayxiseis-apo-ton-ianoyario">Συντάξεις: Ποιοι θα δουν αυξήσεις από τον Ιανουάριο</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/106/dnt">ΔΝΤ</a>
        </li>
        <li>
          <a href="https://www.cnn.gr/eidhseis/tag/8604/protogenes-pleonasma">ΠΡΩΤΟΓΕΝΕΣ ΠΛΕΟΝΑΣΜΑ</a>
        </li>
        <li>
          <a href="https://www.cnn.gr/eidhseis/tag/719/trapezes">ΤΡΑΠΕΖΕΣ</a>
        </li>
        <li>
          <a href="https://www.cnn.gr/eidhseis/tag/10187/hraklis">ΗΡΑΚΛΗΣ</a>
        </li>
        <li>
          <a href="https://www.cnn.gr/eidhseis/tag/345/foroi">ΦΟΡΟΙ</a>
        </li>
        <li>
          <a href="https://www.cnn.gr/eidhseis/tag/950/syntaxeis">ΣΥΝΤΑΞΕΙΣ</a>
        </li>
        <li>
          <a href="https://www.cnn.gr/eidhseis/tag/11599/aforologito">ΑΦΟΡΟΛΟΓΗΤΟ</a>
        </li>
        <li>
          <a href="https://www.cnn.gr/eidhseis/tag/14041/xeplyma-mayroy-xrimatos">ΞΕΠΛΥΜΑ ΜΑΥΡΟΥ ΧΡΗΜΑΤΟΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/13/197269/snapshot/2322559.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/13/197253/snapshot/2717083.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/13/197284/snapshot/2702483.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/13/197281/snapshot/topaloudi.PNG"/>
      </figure>
    </article>
  </body>
</html>