<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/13/alman-ic-ve-d-s-istihbarat-ndan-ortak-casus-okulu"/>
    <meta property="og:site_name" content="euronews"/>
    <meta property="article:published_time" content="2019-11-13T05:15:10+00:00"/>
    <meta property="og:title" content="Alman iç ve dış istihbaratından ortak casus okulu"/>
    <meta property="og:description" content="Soğuk Savaş döneminin &quot;casuslar şehri&quot; olarak bilinen Berlin'de geleceğin ajanlarını yetiştirecek bir okul açıldı. Alman istihbaratı, başkentteki bu okulla iç ve dış istihbarat birimlerinin eğitim harcamalarını azaltmayı hedefliyor."/>
  </head>
  <body>
    <article>
      <h1>Alman iç ve dış istihbaratından ortak casus okulu</h1>
      <address><time datetime="2019-11-13T05:15:10+00:00">13 Nov 2019, 05:15</time> by <a rel="author">Tuba Altunkaya</a></address>
      <p>Soğuk Savaş döneminin "casuslar şehri" olarak bilinen Berlin'de geleceğin ajanlarını yetiştirecek yeni bir okul açıldı. Alman istihbaratı, başkentteki bu okulla iç ve dış istihbarat birimlerinin eğitim harcamalarını azaltmayı hedefliyor.</p>
      <p>İstihbarat Servisi Eğitim Merkezi (ZNAF) yaklaşık 700 öğrenciye, gizli gözlem yapma, hukuk, sorgu teknikleri, siber saldırılarla mücadele ve bilgi teknolojileri gibi alanlarda eğitim verecek.</p>
      <p>Almanya Federal Haber Alma Servisi (BND) ve iç güvenlikten sorumlu Federal Anayasa Koruma Teşkilatı (BfV) arasında iş birliğini güçlendirme ve iletişimi artırma da okulun hedefleri arasında. Zira, geçmişte iki kurumun bazı dosyalar hakkındaki bilgileri birbirleri ile paylaşmadığı ortaya çıkmıştı.</p>
      <p>Lise veya üniversite mezunlarına açık olan okul, dış istihbarat teşkilatı BND'nin bu yılın başında açılan yeni merkez binasında yer alıyor.</p>
      <ul>
        <li>
          <a href="https://tr.euronews.com/2019/06/28/alman-ic-istihbarat-raporu-en-fazla-casusluk-faaliyetlerinde-bulunan-ulkeler-turkiye">Alman iç istihbarat raporu: En fazla casusluk faaliyetlerinde bulunan ülkelerden biri Türkiye</a>
        </li>
        <li>
          <a href="https://tr.euronews.com/2018/06/05/evli-stasi-casuslarinin-el-kitabi">Evli Stasi casuslarının el kitabı</a>
        </li>
        <li>
          <a href="https://tr.euronews.com/2019/10/30/whatsapp-tan-israilli-firmaya-casusluk-davas-20-ulkede-yuzlerce-kisiyi-izlediler">Whatsapp'tan İsrailli firmaya casusluk davası: 20 ülkede yüzlerce kişiyi izlediler</a>
        </li>
      </ul>
      <p>Ek kaynaklar<b> • AP</b></p>
    </article>
  </body>
</html>