<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158247_1040.html"/>
    <meta property="og:site_name" content="Novsport"/>
    <meta property="article:published_time" content="2019-11-13T05:33:00+00:00"/>
    <meta property="og:title" content="Джарета на престижна конференция в Мадрид"/>
    <meta property="og:description" content="Спортният директор на ЦСКА присъства на представянето на новата софтуерна програма TransferRoom"/>
  </head>
  <body>
    <article>
      <h1>Джарета на престижна конференция в Мадрид</h1>
      <address><time datetime="2019-11-13T05:33:00+00:00">13 Nov 2019, 05:33</time> by <a rel="author">"Тема Спорт"</a></address>
      <p>Спортният директор на ЦСКА Кристиано Джарета посети престижна конференция в Мадрид на 11 и 12 ноември. Италианецът е бил там по индивидуална покана. Събитието в испан­ската столица е било посве­тено на софтуерната про­грама TransferRoom. Тя позво­лява на клубовете да водят директна комуникация помежду си при трансфери. В базата данни на програмата са публикувани данните на стотици футболисти, вклю­чително информация като тяхната заплата и трансферна сума. <br/><br/>Продуктът се използва от спортни дирек­тори, мениджъри и скаути в цял свят. На събитието са били поканени 170 души от 140 клуба, базирани в 31 дър­жави. <br/><br/>Джарета бе единстве­ният представител на бъл­гарски тим. Най-много бяха пратениците от Англия - 31, и Испания -17. Сред предста­вените клубове бяха Атлетико Мадрид, Валенсия, Се­виля, Виляреал, Евертън, Уулвърхемптън, Лийдс и Кристъл Палас. Там присъства и спортният директор на Осиек Ален Петрович - ЦСКА отстрани хърватите в ЛЕ през лятото.<br/><br/>Идеята на TransferRoom е да ограничи влиянието на футболните агенти върху сделките и да концентрира разговорите директно меж­ду клубовете.</p>
    </article>
  </body>
</html>