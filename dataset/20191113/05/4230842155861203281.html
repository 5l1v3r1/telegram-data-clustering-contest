<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191113-zamotav-u-kovdru-i-zalyshyv-pid-dveryma-na-cherkashhyni-cholovik-zadushyv-znajomu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T05:03:49+00:00"/>
    <meta property="og:title" content="Замотав у ковдру і залишив під дверима: на Черкащині чоловік задушив знайому"/>
    <meta property="og:description" content="У Черкаській області чоловік у стані алкогольного сп’яніння задушив знайому."/>
  </head>
  <body>
    <article>
      <h1>Замотав у ковдру і залишив під дверима: на Черкащині чоловік задушив знайому</h1>
      <address>
        <time datetime="2019-11-13T05:03:49+00:00">13 Nov 2019, 05:03</time>
      </address>
      <p>У Черкаській області чоловік у стані алкогольного сп’яніння задушив знайому.</p>
      <p>В одному з сіл Черкаської області місцевий житель повідомив у поліцію, що знайшов у себе під дверима мертву співмешканку. Жінка була загорнута у ковдру. Встановлено, що її задушили.</p>
      <p>Проведеними оперативно-розшуковими заходами поліцейські встановили особу, підозрювану у даному злочині. Ним виявився знайомий потерпілої.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20191111-hto-ta-navishho-zhorstoko-pobyv-veterana-ato-hana-i-jogo-druzhynu/">Хто та навіщо жорстоко побив ветерана АТО Хана і його дружину</a>
      </p>
      <p>Мотив вбивства чоловік чітко пояснити не зміг, лише розповів, що у той день знаходився у стані алкогольного сп’яніння. Дівчину задушив, коли разом з друзями поверталися на автомобілі з відпочинку. Коли під’їхали до будинку потерпілої, щоб відвести від себе підозру, сказав друзям, що дівчина спить. Відніс її тіло на поріг дому, де залишив, накривши ковдрою.</p>
      <p>Зловмисник затриманий відповідно до статті 208 КПК України. Йому оголошено про підозру у вчиненні кримінального злочину передбаченого частиною 1 статті 115 (Умисне вбивство) Кримінального кодексу України. Йому загрожує до 15 років в’язниці.</p>
      <p>Раніше ми писали, що у селищі Черкаської області <a href="https://fakty.com.ua/ua/proisshestvija/20190906-zadushyv-elastychnym-byntom-na-cherkashhyni-retsydyvist-vbyv-zhinku-na-kladovyshhi/">чоловік задушив жінку еластичним бинтом</a> на кладовищі.</p>
    </article>
  </body>
</html>