<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-sensex-trading-on-red-sign-share-market-live-updates-of-wednesday-2846620.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T05:41:53+00:00"/>
    <meta property="og:title" content="Share Market: शेयर बाजार के शुरुआती कारोबार में उतार-चढ़ाव, 40,329 पर करोबार कर रहा है Sensex "/>
    <meta property="og:description" content="घरेलू शेयर बाजार में बुधवार को कमजोर विदेशी संकेतों और घरेलू कारकों से शुरुआती कारोबार के दौरान शेयर बाजार में उतार-चढ़ाव का सिलसिला बना रहा। अभी सेंसेक्स 15.75 अंकों की गिरावट के साथ 40,329.33 और..."/>
  </head>
  <body>
    <article>
      <h1>Share Market: शेयर बाजार के शुरुआती कारोबार में उतार-चढ़ाव, 40,329 पर करोबार कर रहा है Sensex </h1>
      <address><time datetime="2019-11-13T05:41:53+00:00">13 Nov 2019, 05:41</time> by <a rel="author">लाइव हिन्दुस्तान टीम,नई दिल्ली</a></address>
      <p>घरेलू शेयर बाजार में बुधवार को कमजोर विदेशी संकेतों और घरेलू कारकों से शुरुआती कारोबार के दौरान शेयर बाजार में उतार-चढ़ाव का सिलसिला बना रहा। अभी सेंसेक्स 15.75 अंकों की गिरावट के साथ 40,329.33 और निफ्टी 5.25 अंक लुढ़ककर 11,908.20 पर कारोबार कर रहा है। आज सुबह सेंसेक्स 8.11 अंकों की बढ़त के साथ 40,353.19 पर बना हुआ था जबकि निफ्टी 5.20 अंकों की बढ़त के साथ कारोबार कर रहा था। </p>
      <p>इससे पहले सेंसेक्स तकरीबन सपाट 40,346.43 पर खुला और 40,447.17 तक उछला, हालांकि इस दौरान सेंसेक्स का निचला स्तर 40,279.11 रहा। नेशनल स्टॉक एक्सचेंज का निफ्टी कमजोरी के साथ 11,908.30 पर खुला और 11,947.80 तक उछला। </p>
      <p>आज डॉलर के मुकाबले रुपया 29 पैसे की कमजोरी के साथ 71.75 रुपये प्रति डॉलर पर खुला। कल मंगलवार को गुरु नानक जयंती के अवसर पर अवकाश होने के कारण देश के शेयर बाजार एवं कमोडिटी वायदा बाजार में कारोबार बंद रहा। हालांकि कमोडिटी वायदा बाजार में शाम के सत्र में अंतरार्ष्ट्रीय कमोडिटी के लिए कारोबार किया। </p>
      <p>इससे पहते हफ्ते के पहले दिन सोमवार को शेयर बाजार बढ़त के साथ बंद हुआ। सेंसेक्स 21.47 अंकों की बढ़त के साथ 40,345.08 और निफ्टी 5.30 अंकों की तेजी के साथ 11,913.45 के स्तर पर बंद हुआ। <br/><a href="https://www.livehindustan.com/business/story-share-market-closed-today-in-lieu-of-guru-nanak-jayanti-2844901.html">Share Market: गुरु नानक जयंती पर शेयर बाजार रहेगा बंद</a></p>
    </article>
  </body>
</html>