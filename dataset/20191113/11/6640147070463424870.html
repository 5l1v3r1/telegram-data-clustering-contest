<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fortnite-clix-bannato-twitch/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T11:56:00+00:00"/>
    <meta property="og:title" content="Fortnite, anche il pro player Clix è stato bannato da Twitch | Game Division"/>
    <meta property="og:description" content="Un altro ban dalla piattaforma Twitch e questa volta, si tratta del pro-player di Fortnite Cody 'Clix' Conrod. Ma per quale motivo ora? Scopriamolo insieme."/>
  </head>
  <body>
    <article>
      <h1>Fortnite, anche il pro player Clix è stato bannato da Twitch | Game Division</h1>
      <address><time datetime="2019-11-13T11:56:00+00:00">13 Nov 2019, 11:56</time> by <a rel="author">https://www.facebook.com/alessandro.niro.88</a></address>
      <p>I ban da parte di Twitch ai pro-player non sembrano terminare. Dopo il ban a vita di <b>Jarvis</b> di cui abbiamo ampiamente discusso nelle precedente notizie in questo ultimo periodo, è il turno di un altro ban (anche se non a vita) di <b>Cody ‘Clix’ Conrod</b>. Il pro-player di <b>Fortnite</b>, è stato “sorprendentemente” <b>sospeso per una settimana da Twitch</b> dopo aver tenuto una diretta streaming con <b>Zayn</b>, un altro pro-player di Fortnite precedentemente bannato a vita dalla piattaforma streaming.</p>
      <p>A quanto pare le regole di Twitch sono chiare: “<i>niente stream con personalità del settore sospese, pena la sospensione a propria volta</i>“. <b>Non è la prima volta</b> che un professionista del settore viene bannato dalla piattaforma per essersi accompagnato a Zayn: era già accaduto a <b>Khanada</b>, ma in quel caso la sua “punizione” era stata di appena <b>tre giorni di sospensione</b>.</p>
      <p>Leggi anche: <a href="https://www.tomshw.it/videogioco/death-stranding-cameo-famitsu/">Death Stranding: anche i giocatori giapponesi sono infastiditi del cameo di Famitsu</a></p>
      <figure>
        <img src="https://www.tomshw.it/images/images/2019/11/fortnite-62714.jpg"/>
      </figure>
      <p>Proprio su questo fatto Clix ha voluto rispondere: “<i>Bene, 7 giorni di ban per la presenza di Zayn nel mio stream… era silenziato </i>(non poteva usare il microfono per parlare, ndr)<i>, e aveva anche cambiato il suo nickname. Come ha fatto Khanada ad ottenere appena 3 giorni di sospensione ed io 7? WTF?</i>“.</p>
      <p>Ricordiamo che Zayn è stato bannato permanentemente dalla piattaforma quando, dopo essere stato sospeso per un altro “reato”, è stato sorpreso a creare un <b>secondo account</b> dal quale ha continuato a trasmettere in streaming. Queste azioni <b>non piacciono particolarmente a Twitch</b>, la quale ha punito severamente il giocatore e pian piano, sta punendo tutti quelli che entrano in contatto con lui.</p>
      <p>In quest’ultimo periodo se ne stanno sentendo di ogni. Voi cosa ne pensate?</p>
      <blockquote>Non sei uno streamer ma vuoi comunque giocare a Fortnite? Non perderti il Bundle Fuoco Oscuro con fantastici costumi e decorazioni! <a href="https://toms.it/ONzt6">Acquistalo ora</a> su Amazon ad un prezzo speciale.</blockquote>
    </article>
  </body>
</html>