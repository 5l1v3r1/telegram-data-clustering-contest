<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119245-ne-davimo-beograd-pismom-pozvala-poslanike-eu-da-ne-ucestvuju-u-pregovorima-o-izbornim-uslovima?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-13T11:15:04+00:00"/>
    <meta property="og:title" content="Ne davimo Beograd pismom pozvala poslanike EU da ne učestvuju u pregovorima o izbornim uslovima"/>
    <meta property="og:description" content="Inicijativa &quot;Ne davimo Beograd&quot; poslala je danas otvoreno pismo poslanicima EU kojim je, kako je navedeno, upozorila da &quot;ljudska prava i slobode u Srbiji ne postoje&quot; te ih pozvala da dok &quot;traju napadi i pritisci na slobodne medije i aktiviste&quot;, ne učestvuju u pregovorima o izbornim uslovima.U saopštenju inicijative istaknuto je da su &quot;glavne odlike&quot; aktuelne vlasti &quot;pretnje, pritisci i nasilje prema neistomišljenicima, skoro potpuna kontrola i zloupotreba medija, partijsko preuzimanje pravosudja, kao i ucene i ekonomsko ugnjetavanje velikog broja gradjana&quot;.&quot;Sigurni smo da bi u sličnim uslovima, u vašim državama, i vi odbili da dajete legitimitet lažiranim procesima autoritarne vlasti i da bi odbili da učestvujete na lažiranim izborima na kojima nema uslova za izražavanje slobodne volje gradjana&quot;, navodi se u pismu.Incijativa je istakla napade na televiziju N1, list &quot;Danas&quot; kao i napade na društvene aktiviste i za njih optužila državne insitucije i funckionere.&quot;Nedavno se čak i javni servis (RTS) uključio u pritiske…"/>
  </head>
  <body>
    <article>
      <h1>Ne davimo Beograd pismom pozvala poslanike EU da ne učestvuju u pregovorima o izbornim uslovima</h1>
      <address>
        <time datetime="2019-11-13T11:15:04+00:00">13 Nov 2019, 11:15</time>
      </address>
      <p><b>Inicijativa "Ne davimo Beograd" poslala je danas otvoreno pismo poslanicima EU kojim je, kako je navedeno, upozorila da "ljudska prava i slobode u Srbiji ne postoje" te ih pozvala da dok "traju napadi i pritisci na slobodne medije i aktiviste", ne učestvuju u pregovorima o izbornim uslovima.</b><br/><br/>U saopštenju inicijative istaknuto je da su "glavne odlike" aktuelne vlasti "pretnje, pritisci i nasilje prema neistomišljenicima, skoro potpuna kontrola i zloupotreba medija, partijsko preuzimanje pravosudja, kao i ucene i ekonomsko ugnjetavanje velikog broja gradjana".<br/><br/>"Sigurni smo da bi u sličnim uslovima, u vašim državama, i vi odbili da dajete legitimitet lažiranim procesima autoritarne vlasti i da bi odbili da učestvujete na lažiranim izborima na kojima nema uslova za izražavanje slobodne volje gradjana", navodi se u pismu.<br/><br/>Incijativa je istakla napade na televiziju N1, list "Danas" kao i napade na društvene aktiviste i za njih optužila državne insitucije i funckionere.<br/><br/>"Nedavno se čak i javni servis (RTS) uključio u pritiske na nezavisne medije. Sudski procesi, umesto protiv onih koji zakone krše, vode se protiv onih koji na to ukazuju, pa je tako radnik 'Krušika' i uzbunjivač Aleksandar Obradović koji je ukazao na korupciju i trgovinu oružjem iz samog vrha naprednjaka, još uvek u kućnom pritvoru", navodi se u pismu.<br/><br/>"Ne davimo Beograd" je ocenila da "bez jasnog odredjenja i priznanja da Srbija ima velike probleme sa stanjem gradjanskih sloboda i uslovima za fer izbore", ne može biti napretka u dijalogu.</p>
    </article>
  </body>
</html>