<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597128/kataggelia-miteras-mathiti-me-noitiki-sterisi-o-gios-mou-ksylokopithike"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T11:54:00+00:00"/>
    <meta property="og:title" content="Καταγγελία μητέρας μαθητή με νοητική στέρηση: «Ο γιος μου ξυλοκοπήθηκε»"/>
    <meta property="og:description" content="Διαδοχικά χαστούκια δέχεται η πολύπαθη Παιδεία με τα ανησυχητικά περιστατικά να πληθαίνουν. Σήμερα βλέπει το φως της δημοσιότητας ακόμα μία καταγγελία..."/>
  </head>
  <body>
    <article>
      <h1>Καταγγελία μητέρας μαθητή με νοητική στέρηση: «Ο γιος μου ξυλοκοπήθηκε»</h1>
      <address><time datetime="2019-11-13T11:54:00+00:00">13 Nov 2019, 11:54</time> by <a rel="author">sigmalive</a></address>
      <p>Διαδοχικά χαστούκια δέχεται η πολύπαθη Παιδεία με τα ανησυχητικά περιστατικά να πληθαίνουν.</p>
      <p>Σήμερα βλέπει το φως της δημοσιότητας ακόμα μία καταγγελία που κάνει λόγο για περιστατικό βίας εντός σχολικής μονάδας στη Λευκωσία.</p>
      <p>Σύμφωνα με την καταγγελία της μητέρας του 16χρονου μαθητή με νοητική στέρηση, ο γιος της ξυλοκοπήθηκε από συμμαθητές του τις προηγούμενες μέρες.<br/>Σύμφωνα με πληροφορίες, η Αστυνομία διερευνά επίθεση με πρόκληση σωματικής βλάβης.</p>
      <p>Ο Πρόεδρος της ΟΛΤΕΚ, Παναγιώτης Λυσσάνδρου, είπε μιλώντας στο «Μεσημέρι και Κάτι» ότι η καταγγελία έχει θορυβήσει την οργάνωσή του.<br/>Όπως αναφέρουν οι πληροφορίες του κ. Λυσσάνδρου, ο μαθητής ενώ καθόταν με δύο συμμαθητές του σε χώρο εκτός σχολικής αίθουσας, ξαφνικά σηκώστηκε πάνω και έκανε μία πολύ σοβαρή και απρεπή ενέργεια.</p>
      <p>«Από εκεί και πέρα οι ισχυρισμοί ότι κακοποιείται από άλλα παιδιά πρέπει να διερευνηθεί γιατί δεν γνωρίζουμε κάτι .</p>
      <p>Στην εκπομπή μίλησε και ο διευθυντής της σχολικής μονάδας που συνέβη το περιστατικό και έδωσε εξηγήσεις.</p>
      <p>Όπως είπε ο μαθητής ήταν υπότροπος σε άλλο περιστατικό βίας που συνέβη τις προηγούμενες μέρες, ενώ εξαπέλυσε πυρά και κατά της μητέρας του μαθητή που – σύμφωνα με τους ισχυρισμούς του- δε συνεργάζεται με την σχολική μονάδα.<br/>Δεν έτυχαν ενημέρωσης στο σχολείο, όπως είπε, για τις καταγγελίες για κτυπήματα από άλλους συμμαθητές του.</p>
    </article>
  </body>
</html>