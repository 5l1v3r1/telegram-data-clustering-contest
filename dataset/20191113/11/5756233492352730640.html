<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621315/%D9%82%DB%8C%D9%85%D8%AA-%D8%A7%D8%AC%D8%A7%D8%B1%D9%87-%D9%85%D8%B3%DA%A9%D9%86-%D8%AF%D8%B1-%DA%A9%D8%AF%D8%A7%D9%85-%D8%B4%D9%87%D8%B1%D8%B3%D8%AA%D8%A7%D9%86-%D8%A8%DB%8C%D8%B4%D8%AA%D8%B1-%D8%A7%D8%B2-%D9%87%D9%85%D9%87-%D8%A7%D9%81%D8%B2%D8%A7%DB%8C%D8%B4-%D8%AF%D8%A7%D8%B4%D8%AA%D9%87-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-13T11:09:00+00:00"/>
    <meta property="og:title" content="قیمت اجاره مسکن در کدام شهرستان بیشتر از همه افزایش داشته است؟"/>
    <meta property="og:description" content="یکی از بخش‌های مهم در برآورد شاخص قیمت مصرف کننده، بخش مسکن است. این بخش شامل زیر بخش‌های &quot;اجاره بهای واحدهای مسکونی&quot; و &quot;خدمات نگهداری و تعمیر واحد مسکونی&quot; (تعمیرات جزئی واحد مسکونی: لوله کشی، گچ‌کاری، برق کاری، نصب ایزوگام و...) می‌باشد و بر همین اساس مرکز آمار ایران نام شهرستانی که بیشترین افزایش در قیمت اجاره مسکن را داشته است به دست آورد."/>
  </head>
  <body>
    <article>
      <h1>قیمت اجاره مسکن در کدام شهرستان بیشتر از همه افزایش داشته است؟</h1>
      <address>
        <time datetime="2019-11-13T11:09:00+00:00">13 Nov 2019, 11:09</time>
      </address>
      <p>
        <i>یکی از بخش‌های مهم در برآورد شاخص قیمت مصرف کننده، بخش مسکن است. این بخش شامل زیر بخش‌های "اجاره بهای واحدهای مسکونی" و "خدمات نگهداری و تعمیر واحد مسکونی" (تعمیرات جزئی واحد مسکونی: لوله کشی، گچ‌کاری، برق کاری، نصب ایزوگام و...) می‌باشد و بر همین اساس مرکز آمار ایران نام شهرستانی که بیشترین افزایش در قیمت اجاره مسکن را داشته است به دست آورد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بر اساس گزارش مرکز آمار ایران، درحالی بیشترین نرخ تورم نقطه به نقطه اجاره مسکن مربوط به استان لرستان با ٣٧.٢ درصد افزایش بوده، متوسط افزایش هزینه اجاره بها برای کل خانوارهایی که تمدید قرارداد داشته‌اند، در فصل تابستان ١٣٩٨ برابر با ٢٧,١ درصد است.</p>
      <p>در فصل تابستان ١٣٩٨، شاخص قیمت اجاره بهای واحدهای مسکونی در مناطق شهری، به عدد ١٥١,٩ رسید که نسبت به فصل قبل ، ٦.٩ درصد افزایش داشته است. در این فصل بیشترین نرخ تورم فصلی مربوط به استان لرستان با ٢٣.٦ درصد افزایش و کمترین آن مربوط به استان آذربایجان شرقی با ٢.٧ درصد افزایش می‌باشد.</p>
      <p>گفتنی است، متوسط افزایش هزینه اجاره بها برای کل خانوارهایی که تمدید قرارداد داشته‌اند، در فصل تابستان ١٣٩٨ برابر با ٢٧,١ درصد است.</p>
      <p>درصد تغییرات شاخص قیمت اجاره بها در فصل تابستان ١٣٩٨ نسبت به فصل مشابه سال قبل (تورم نقطه به نقطه)، ٢٣.١ درصد است که نسبت به فصل بهار ١٣٩٨(٢٥.٦ درصد)، ٢.٥ واحد درصد کاهش نشان می‌دهد. بیشترین نرخ تورم نقطه به نقطه مربوط به استان لرستان با ٣٧.٢ درصد افزایش و کمترین آن مربوط به استان آذربایجان غربی است. به عبارتی خانوارهای استان لرستان به طور متوسط ١٤.١ واحد درصد بیشتر از میانگین کل کشور و خانوارهای استان آذربایجان غربی ١٢.١ واحد درصد کمتر از میانگین کل کشور در بخش اجاره بها هزینه کرده‌اند.</p>
      <p>در جدول زیر شاخص اجاره بها واحدهای مسکونی خانوارهای شهری و درصد تغییر ان قابل مشاهده است.</p>
      <figure>
        <img src="https://aftabnews.ir/files/fa/news/1398/8/22/358818_558.jpg"/>
      </figure>
    </article>
  </body>
</html>