<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621327/%D8%A7%D9%85%DB%8C%D8%B1-%D8%AD%D8%A7%D8%AA%D9%85%DB%8C-%D8%A7%D8%B2-%D9%85%D9%86%D8%B8%D8%B1-%D9%86%DB%8C%D8%B1%D9%88%D9%87%D8%A7%DB%8C-%D9%85%D8%B3%D9%84%D8%AD-%D9%81%D8%B1%D9%85%D8%A7%D9%86%D8%AF%D9%87-%D8%AA%D8%AD%D8%B1%DB%8C%D9%85-%D8%B4%D8%AF%D9%87-%D9%85%D8%A7%D9%86%D9%86%D8%AF-%D8%AC%D8%A7%D9%86%D8%A8%D8%A7%D8%B2-%D8%AC%D9%86%DA%AF-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-13T11:48:00+00:00"/>
    <meta property="og:title" content="امیر حاتمی: از منظر نیروهای مسلح، فرمانده تحریم شده مانند جانباز جنگ است"/>
    <meta property="og:description" content="وزیر دفاع گفت: امروز از منظر نیروهای مسلح کسی که مورد تحریم قرار می‌گیرد مانند کسی است که مورد اصابت گلوله دشمن قرار گرفته است."/>
  </head>
  <body>
    <article>
      <h1>امیر حاتمی: از منظر نیروهای مسلح، فرمانده تحریم شده مانند جانباز جنگ است</h1>
      <address>
        <time datetime="2019-11-13T11:48:00+00:00">13 Nov 2019, 11:48</time>
      </address>
      <p>
        <i>وزیر دفاع گفت: امروز از منظر نیروهای مسلح کسی که مورد تحریم قرار می‌گیرد مانند کسی است که مورد اصابت گلوله دشمن قرار گرفته است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>امیر سرتیپ امیر حاتمی در حاشیه جلسه هیات دولت در جمع خبرنگاران حاضر شد و در واکنش به تحریم های جدید ایالات متحده علیه فرماندهان ستاد کل نیروهای مسلح، گفت: این اقدام مثل همه کارهایی که آمریکایی‌ها علیه ملت ایران تا امروز انجام داده‌اند و در صدر آنها نیروهای مسلح ما مانند خار چشم دشمن همواره مزاحم آنها بوده؛ این بار هم تعدادی از فرماندهان عزیز ما را مورد تحریم قرار دادند که هیچ اثری نخواهد داشت چرا که در واقع امروز از منظر نیروهای مسلح کسی که مورد تحریم قرار می‌گیرد مانند کسی است که مورد اصابت گلوله دشمن قرار گرفته است.</p>
      <figure>
        <img src="https://aftabnews.ir/files/fa/news/1398/8/22/358836_913.jpg"/>
      </figure>
      <p>وی ادامه داد: در چشم نیروهای مسلح کسانی که مورد تحریم قرار می‌گیرند مثل جانباز جنگ با دشمن به او نگاه می کنند و آنها موجب افتخار مردم و نیروهای مسلح هستند. به لحاظ تاثیر در اداره نیروهای مسلح هم هیچ گونه اثری ندارد چرا که ما اساسا نیروهای مسلح را به شکل خودکفا و متکی به توانایی داخل اداره م‌کنیم. این نوع حرکات در واقع اثری در اداره نیروهای مسلح نخواهد داشت.</p>
    </article>
  </body>
</html>