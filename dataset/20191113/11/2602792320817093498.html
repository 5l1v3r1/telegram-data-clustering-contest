<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/feerum-s-a-realizu%d1%94-unikalnij-proekt-budivnicztva-elevatoriv-dlya-epiczentr-k/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-13T11:24:00+00:00"/>
    <meta property="og:title" content="FEERUM S.A. реалізує унікальний проект будівництва елеваторів для «Епіцентр К»"/>
    <meta property="og:description" content="Контракт вартістю близько 50 млн євро на будівництво елеваторних комплексів для холдингу &quot;Епіцентр К&quot; загальною потужністю майже на 800 тис т одночасного з"/>
  </head>
  <body>
    <article>
      <h1>FEERUM S.A. реалізує унікальний проект будівництва елеваторів для «Епіцентр К»</h1>
      <address>
        <time datetime="2019-11-13T11:24:00+00:00">13 Nov 2019, 11:24</time>
      </address>
      <figure>
        <img src="https://infoindustria.com.ua/wp-content/uploads/2019/11/DSC04022_edited.jpg"/>
      </figure>
      <p>
        <b>Контракт вартістю близько 50 млн євро на будівництво елеваторних комплексів для холдингу "Епіцентр К" загальною потужністю майже на 800 тис т одночасного зберігання зерна, продовжує реалізовувати компанія FEERUM S.A. (Польща). Завершуються поставки по першій частині домовленості на суму 35,6 млн євро. Відповідно до нього спроектували, виготовили і доставили всі необхідні елементи для елеваторів у Вінниці, Іванівці та Вапнярці. Про це повідомляє ІА "Інфоіндустрія" з посиланням на прес-службку "Епіцентр К".</b>
      </p>
      <p>FEERUM S.A. зобов’язалася підготувати об’єкти «під ключ»: виготовити необхідне обладнання, силоси, сушарки, внутрішню транспортну інфраструктуру тощо. Будівельно-монтажні роботи в рамках спільного проєкту виконує український підрядник – компанія «Агрікон».</p>
      <p>«Наразі продовжуємо активно будувати нові промислові елеватори для української компанії на Вінниччині, Київщині та Хмельниччині. Відкриття додаткових потужностей дозволить компанії «Епіцентр К» увійти в п’ятірку лідерів на ринку сучасних промислових зерносховищ України», — пояснив <b>Даніель Януш, президент правління FEERUM S.A.</b></p>
      <figure>
        <img src="http://infoindustria.com.ua/wp-content/uploads/2019/11/DSC04125_edited.jpg"/>
      </figure>
      <p>Компанія постачає своє обладнання для багатьох об’єктів в Європі, Танзанії, Монголії, України. Проте таких масштабних проєктів раніше не було». Зараз ми виконуємо особливий елеваторний контракт, який вважається унікальним навіть для Європи», — наголосив він.</p>
      <p>«Зізнаюсь, що я чекав на такого клієнта, як «Епіцентр К», майже двадцять років. Вперше ми зустрілися з паном Олександром Герегою восени минулого року, а вже через місяць розпочали плідну роботу над угодою, яку підписали наприкінці 2018 року. Співпрацю з ТОВ «Епіцентр К» розглядаю як дуже перспективну. Українська компанія зацікавлена ​​в подальшому розвитку і придбанні найкращих інноваційних технологій», — поділився Даніель Януш.</p>
      <p>ІА «Інфоіндустрія»</p>
    </article>
  </body>
</html>