<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tramsfrans.aftonbladet.se/2019/11/mammakritiken-mot-soraya-lavasani/"/>
    <meta property="og:site_name" content="Tramsfrans"/>
    <meta property="article:published_time" content="2019-11-13T11:55:00+00:00"/>
    <meta property="og:title" content="Mammakritiken mot Soraya Lavasani"/>
    <meta property="og:description" content="Soraya Lavasani berättar om kritiken hon fått på sociala medier sedan hon fick sitt första barn, och många andra kändismammor är också drabbade."/>
  </head>
  <body>
    <article>
      <h1>Mammakritiken mot Soraya Lavasani</h1>
      <address><time datetime="2019-11-13T11:55:00+00:00">13 Nov 2019, 11:55</time> by <a rel="author" href="https://tramsfrans.aftonbladet.se/author/tramsfrans/" target="_blank">tramsfrans</a></address>
      <figure>
        <img src="https://imgs.aftonbladet-cdn.se/v2/images/c6af91af-c10a-4270-adb1-1352a06639f5?fit=crop&amp;h=1752&amp;q=50&amp;w=1100&amp;s=3c858d49d37db4174060216286a265cf64035224"/>
      </figure>
      <p>
        <i>Foto: Shimoda Media</i>
      </p>
      <p><b>Om det är någonting som är känt sedan länge</b> så är det att man kan få elaka svar av främlingar på internet när man ber om råd! Oavsett om man frågar om barnuppfostran, vaccinering, pajrecept eller något annat så kan man vara säker på att det inte dröjer lång tid innan man får en föreläsning om något man inte bett om från början.</p>
      <p><b>Föräldraskap är ett vanligt diskussionsämne på internet</b>, och häromveckan ställde Marie Serneholt en fråga om vad som är en rimlig mängd välling att ge sina barn innan läggdags. <a href="https://www.hant.se/noje/marie-serneholts-ilska-efter-kritiserade-beslutet-om-tvillingarna/?fbclid=IwAR2SGPnapiTp7oHVi-ZuXlgJosptqxvTqHTRsOHe6fRDR_JDCMovQ5YN0M0">Den diskussionen</a> slutade med att Marie fick be hennes bloggläsare att sluta ifrågasätta andra mammors beslut, efter att flera påpekat att hennes barn inte borde få någon välling alls.</p>
      <p><b>En annan kändismamma</b> som också haft problem med tråkig ton från andra mammor på internet är Soraya Lavasani från Nyhetsmorgon. I en intervju med <a href="https://www.aftonbladet.se/nojesbladet/a/VbXvj3/soraya-lavasani-om-mammakritiken">Nöjesbladet</a> säger hon följande:</p>
      <p>
        <i>”– När jag la ut lite grejer första året så kunde det komma lite som ’vet du att det blir väldigt varmt i vagnen?’ och så. Jag kan förstå att det finns en slags välmening, men jag tycker vi ska skippa sådant där.”</i>
      </p>
      <p><b>Så fort en känd person lägger ut en bild på ett barn</b> kommer det förr eller senare en arg patrull av självutnämnda barnuppfostransexperter som ska berätta hur saker egentligen ligger till. Det är en naturlag som aldrig slår fel!</p>
      <p><b>Antingen har barnet för lite kläder på sig</b> (risk för nedkylning), för mycket kläder (inte alls bra), för billiga kläder (tänk på fabriksarbetarna i Bangladesh, du borde vara en förebild), för dyra kläder (usch, onödigt att köpa märkeskläder till små barn som växer snabbt) eller inga kläder alls (integritetsmässig katastrof). Det är i princip omöjligt att göra folk nöjda eftersom det blir fel oavsett hur man gör.</p>
      <p><b>Fortsättning följer på de svenska kändismammornas kamp. </b>Det bästa tipset är nog att inte lägga ut någonting över huvud taget om man vill vara säker på att inte få någon kritik. Då finns däremot risken att folk börjar ana oråd, och att man kritiseras för att inte visa verkligheten istället.</p>
    </article>
  </body>
</html>