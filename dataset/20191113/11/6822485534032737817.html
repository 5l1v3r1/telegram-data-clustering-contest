<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822050.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T11:06:00+00:00"/>
    <meta property="og:title" content="سازمان سینمایی: «خانه پدری» با دستور رئیسی رفع توقیف شد"/>
    <meta property="og:description" content="به گزارش الف به نقل از روابط عمومی سازمان امور سینمایی و سمعی و بصری، سید محمد مهدی طباطبایی نژاد با قدردانی از تدبیر ریاست محترم قوه قضائیه جهت دستور ویژه رسیدگی برای رفع توقیف فیلم «خانه پدری» اظهار کرد: بدون شک این تدبیر ایشان و همکاری‌های مسوولان قوه قضاییه در اجرای آن به انسجام و همدلی جامعه سینمایی کشور کمک می‌کند."/>
  </head>
  <body>
    <article>
      <h1>سازمان سینمایی: «خانه پدری» با دستور رئیسی رفع توقیف شد</h1>
      <address>
        <time datetime="2019-11-13T11:06:00+00:00">13 Nov 2019, 11:06</time>
      </address>
      <p>معاون ارزشیابی و نظارت سازمان سینمایی خبر از رفع توقیف فیلم خانه پدری داد و گفت: الان نامه دادستانی تهران مبنی بر رفع توقیف این فیلم را دریافت کردیم. بلیت فروشی این فیلم از ساعاتی دیگر مجددا در سامانه فروش برخط بلیت، فعال خواهد شد.</p>
      <p>به گزارش الف به نقل از روابط عمومی سازمان امور سینمایی و سمعی و بصری، سید محمد مهدی طباطبایی نژاد با قدردانی از تدبیر ریاست محترم قوه قضائیه جهت دستور ویژه رسیدگی برای رفع توقیف فیلم «خانه پدری» اظهار کرد: بدون شک این تدبیر ایشان و همکاری‌های مسوولان قوه قضاییه در اجرای آن به انسجام و همدلی جامعه سینمایی کشور کمک می‌کند.</p>
      <p>وی ادامه داد: از اولین ساعاتی که این اتفاق برای فیلم افتاد وزیر محترم فرهنگ و ارشاد اسلامی، شخصا موضوع را دنبال کردند و رایزنی‌های لازم با رئیس محترم قوه قضائیه انجام شد و با همت ایشان به نتیجه رسید. از آقای کیانوش عیاری هم سپاسگزاریم که در سه چهار روز اخیر همراهی‌های لازم را معمول داشتند که به اکران مجدد فیلم کمک کرد.</p>
      <p>معاون سازمان سینمایی با بیان اینکه نمایش «خانه پدری» مثل سابق با رده‌بندی سنّی ۱۵+ و محدودیت سالن نمایش از امشب ادامه پیدا میکند گفت: بلیت فروشی این فیلم از ساعاتی دیگر مجددا در سامانه فروش برخط بلیت، فعال خواهد شد.</p>
    </article>
  </body>
</html>