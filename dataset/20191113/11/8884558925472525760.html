<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/18-tock-dragica-za-novo-zmago-miamija"/>
    <meta property="og:site_name" content="Primorske novice"/>
    <meta property="article:published_time" content="2019-11-13T11:11:49+00:00"/>
    <meta property="og:title" content="18 točk Dragića za novo zmago Miamija"/>
    <meta property="og:description" content="Košarkarji Miamija z Goranom Dragičem so v ligi NBA v 10. obračunu dosegli že sedmo zmago in ostajajo neporaženi na domačem parketu. V noči na sredo so premagali Detroit s 117:108, Ljubljančan pa je za ekipo iz Floride dosegel kar 18 točk in šest podaj."/>
  </head>
  <body>
    <article>
      <h1>18 točk Dragića za novo zmago Miamija</h1>
      <address><time datetime="2019-11-13T11:11:49+00:00">13 Nov 2019, 11:11</time> by <a rel="author">STA</a></address>
      <p>
        <b>Košarkarji Miamija z Goranom Dragičem so v ligi NBA v 10. obračunu dosegli že sedmo zmago in ostajajo neporaženi na domačem parketu. V noči na sredo so premagali Detroit s 117:108, Ljubljančan pa je za ekipo iz Floride dosegel kar 18 točk in šest podaj.</b>
      </p>
      <figure>
        <img src="https://static.primorske.si/foto/highres/gnweb/719552_218-goran.jpg"/>
        <figcaption>Goran Dragić Foto: Tamino Petelinsek/STA</figcaption>
      </figure>
      <p><b>FORT KENT</b> &gt; Zmaga tokrat nikoli ni bila vprašljiva. Gostitelji so v uvodu povedli s 6:0, dobili prvo četrtino z 28:17 in do polčasa vodili že z 59:37. Po menjavi strani se je Detroit približal, a zmage <b>Gorana Dragića</b> in soigralcev nikoli ni ogrozil.</p>
      <p>Po 20 točk sta za Miami dosegla <b>Kendrick Nunn</b> in <b>Jimmy Butler</b>, ki je temu dodal 13 skokov. Ob Dragiću je 18 točk dosegel tudi <b>Bam Adebayo</b>, ki je pod obročema ujel tudi 14 žog. Pri Detroitu je bil z 22 točkami najbolj učinkovit <b>Luke Kennard</b>.</p>
      <p>Skupaj je bilo na sporedu osem tekem. Los Angeles Lakers so s 123:115 zmagali pri nekdanjem Dragićevem klubu Phoenixu in in se z osmo zmago povzpeli sami na vrh zahodne konference.</p>
      <p>Miami po prostem večeru čaka gostovanje v Clevelandu, v noči na petek pa bo na delu tudi <b>Luka Dončić</b> z Dallasom, ki odhaja na gostovanje v New York.</p>
    </article>
  </body>
</html>