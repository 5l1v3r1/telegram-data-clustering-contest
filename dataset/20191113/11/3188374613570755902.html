<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://vsviti.com.ua/makepeaple/106854"/>
    <meta property="og:site_name" content="ВСВІТІ"/>
    <meta property="article:published_time" content="2019-11-13T11:39:25+00:00"/>
    <meta property="og:title" content="Понад 20 країн Африки будують «Велику Зелену стіну», щоб зупинити кліматичні зміни та бідність"/>
    <meta property="og:description" content="Це здається справжнім дивом, адже  в світі з’явилась перша Велика Зелена стіна. У її створенні взяли люди з понад 20 країн і новина про це облетіла увесь світ. Люди стали перейматися долею нашої планети, бо через кліматичні зміни перед ними постало питання «бути чи не бути на Землі?». Порятунок планети ще ніколи не був таким […]"/>
  </head>
  <body>
    <article>
      <h1>Понад 20 країн Африки будують «Велику Зелену стіну», щоб зупинити кліматичні зміни та бідність</h1>
      <address><time datetime="2019-11-13T11:39:25+00:00">13 Nov 2019, 11:39</time> by <a rel="author">Альона Гук</a></address>
      <figure>
        <img src="http://vsviti.com.ua/wp-content/uploads/2019/11/nations-unite-to-build-great-wall-of-africa-7-5dc1407c0e59c__700.jpg"/>
      </figure>
      <p>Це здається справжнім дивом, адже  в світі з’явилась перша Велика Зелена стіна. У її створенні взяли люди з понад 20 країн і новина про це облетіла увесь світ. Люди стали перейматися долею нашої планети, бо через кліматичні зміни перед ними постало питання «бути чи не бути на Землі?». Порятунок планети ще ніколи не був таким важливим, як зараз.</p>
      <p>Грета Тунберг – школярка зі Швеції, активістка закликає до швидких дій проти змін клімату. MrBeast, відомий американський блогер, збирає інших ютуберів на акції присвячені висадці дерев. А ось громадяни Ефіопії роблять усе можливе аби відновити ландшафт своєї країни. Вони встановили справжній свтовий рекорд: лише за один день було висаджено 350 мільйонів дерев!</p>
      <p>Ці ініціативи не є першими, проте дійсно грають важливу роль у боротьбі зі змінами клімату. Вони не лише висувають на перший план проблеми, з якими ми, як жителі Землі, стикаємося, але і проливають світло на ряд інших зелених кампаній таких як <a href="https://www.greatgreenwall.org/"><b>Велика Зелена стіна</b></a><b>.</b></p>
      <figure>
        <img src="http://vsviti.com.ua/wp-content/uploads/2019/11/nations-unite-to-build-great-wall-of-africa-1-5dc1406fd352f__700.jpg"/>
      </figure>
      <h3>Нова й сучасна ініціатива</h3>
      <p>Велика Зелена стіна – один з найбільш натхненних і найактуальніших рухів сучасності. Ця ініціатива під керівництвом країн Африки має на меті розробити 8000 км «нового світового дива» по всій ширині континенту, щоб змінити на краще життя мільйонів людей, що живуть на передовій кліматичних змін. Стіна обіцяє бути переконливим рішенням для багатьох нагальних загроз, що стоять не лише перед Африканським континентом, але і світовою спільнотою в цілому: зміна клімату, посухи, голод, конфлікти та міграція. По закінченні посадки дерев, Велика Зелена стіна стане найбільшим живим організмом на планеті (втричі більше, ніж Великий Бар’єрний риф).</p>
      <p>Офіційно затверджений у 2005 році й схвалена у 2007 році проєкт «Велика Зелена стіна» (яку іноді називають «Великою Африканською стіною») – це ініціатива, спрямована на боротьбу з наслідками спустелення в регіоні Сахель (Північна Африка) та зміною клімату в усьому світі.</p>
      <figure>
        <img src="http://vsviti.com.ua/wp-content/uploads/2019/11/nations-unite-to-build-great-wall-of-africa-4-5dc1407666e55__700.jpg"/>
      </figure>
      <h3>Головні ідеї проєкту</h3>
      <p>Ініціатива “Велика Зелена стіна” має на меті відновити 100 мільйонів гектарів землі, яка в даний час знищується в регіоні. Ініціатива також забезпечить ряд соціально-економічних переваг.</p>
      <p>Головною ідеєю цього руху є «зростити щось більше, ніж просто дерева»:</p>
      <ul>
        <li>зростити нове світове диво по всій ширині Африки;</li>
        <li>зберегти та примножити родючу землю – одне з найцінніших природних надбань людства;</li>
        <li>зростити стіну надії на безбідне життя;</li>
        <li>зростити продовольчу безпеку для мільйонів, які голодують щодня;</li>
        <li>зростити ґендерну справедливість, розширити можливості для жінок;</li>
        <li>примножити кількість зелених робочих місць з реальними доходами для сімей;</li>
        <li>зростити економічні можливості для стимулювання малого бізнесу та підприємств;</li>
        <li>зростити стійкість до змін клімату в регіоні, де температури ростуть швидше, ніж де-небудь ще на Землі;</li>
        <li>зростити символ миру в країнах, де конфлікти продовжують витісняти громади;</li>
        <li>зростити стратегічні партнерства для прискорення розвитку сільських територій у всій Африці;</li>
        <li>зростити символ міжконфесійної гармонії по всій Африці.</li>
      </ul>
      <p>Ініціатива Великої Зеленої стіни також передбачає зробити 8000 км ланцюгів лісів можливим суперником природних чудес світу та потенційним місцем для туризму. Понад 20  африканських країн вже взяли участь у проєкті з іншими 23 регіональними та міжнародними партнерами.</p>
      <h3>Які результати?</h3>
      <p>Екологічний проєкт збирає багато натхнення та мудрості з інших подібних проєктів по всьому світу. Серед них <a href="https://planet-risk.org/index.php/pr/article/view/171/319">Алжирська зелена гребля</a> – масштабна програма лісовідновлення для охорони та розвитку територій, <a href="https://www.nationalgeographic.com/news/2017/04/china-great-green-wall-gobi-tengger-desertification/">Зелена стіна Китаю</a> – низка лісових смуг в Китаї, що стримують розширення пустелі Гобі.</p>
      <p>Минуло 12 років з моменту офіційного запуску програми, під час якого декілька країн досягли чудових результатів. Відповідно до Конвенції ООН про боротьбу з опустелюванням, в Ефіопії, Сенегалі, Нігерії, Судані, Буркіна-Фасо, Малі, Нігерії та інших країнах було відновлено трохи більше ніж 20 мільйонів гектарів землі (приблизно 20% від мети). Наразі, у 21 країні наявні проєкти, пов’язані з Великою Зеленою стіною, з підтримкою 23 регіональних та міжнародних партнерів.</p>
      <figure>
        <img src="http://vsviti.com.ua/wp-content/uploads/2019/11/nations-unite-to-build-great-wall-of-africa-2-5dc14072546a6__700.jpg"/>
      </figure>
      <h4>Критика створення Великої Зеленої стіни</h4>
      <p>Проєкт “Велика Зелена стіна” отримала трохи критики за спробу вирішити проблему опустелювання неправильними засобами. За словами <a href="https://blogs.ei.columbia.edu/2019/09/18/great-green-wall-sahara-desertification/">Алессандри Джанніні</a>, науковця з питань клімату Міжнародного науково-дослідного інституту клімату та суспільства, пустеля Сахара утворилася через недостатню кількість опадів на цій території. Кількість рослинності не змінить кількості дощу. Хоча, з іншого боку, ліс повинен сприяти зменшенню стікання та посиленню проникнення води в ґрунт.</p>
      <h4>У ініціативи Великої Зеленої стіни навіть є власний фільм для посилення уваги до проблеми та проекту</h4>
      <figure>
        <iframe src="https://www.youtube.com/embed/kB1qK_yBVxU" width="640" height="360" data-service="Youtube" scrolling="no"/>
      </figure>
      <p>Велика Зелена стіна – одна з найкращих ініціатив людства, хоча її реалізація відбувається дещо повільно. Спочатку планувалося завершити проєкт за 3-5 років, але зараз, через недостатнє фінансування, отримання кінцевого результату планується на 2030 рік. Крім того, слід зазначити, що висадженим деревам потрібен буде догляд, адже, як сказано вище, недостатня кількість опадів призведе до посухи.</p>
      <p>Сподіваємось, що всі прагнення людей протистояти кліматичним змінам будуть вдалими й інші країни також приєднаються до створення зелених стін на своїх територіях.</p>
      <p>
        <i>автор <a href="http://vsviti.com.ua/author/alionag">Альона Гук</a> спеціально для <a href="http://vsviti.com.ua/">vsviti.com.ua</a><br/>за матеріалами <a href="https://www.boredpanda.com/nations-unite-to-build-great-wall-of-africa/">boredpanda</a></i>
      </p>
      <related>
        <h4>СТАТТІ ПО ТЕМІ</h4>
        <a href="http://vsviti.com.ua/nws/107202"/>
        <a href="http://vsviti.com.ua/nws/106765"/>
        <a href="http://vsviti.com.ua/nws/106708"/>
        <a href="http://vsviti.com.ua/nws/106505"/>
        <a href="http://vsviti.com.ua/nws/106477"/>
        <a href="http://vsviti.com.ua/nws/105929"/>
      </related>
    </article>
  </body>
</html>