<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/13/batkivshhyna-i-opzzh-blokuvaly-trybunu-i-prezydiyu-v-radi/"/>
    <meta property="og:site_name" content="Рубрика"/>
    <meta property="article:published_time" content="2019-11-13T11:16:55+00:00"/>
    <meta property="og:title" content="&quot;Батьківщина&quot; і ОПЗЖ блокували трибуну і президію в Раді"/>
    <meta property="og:description" content="Депутати від “Батьківщини” та “Опозиційної платформи – За життя” блокують президію та трибуну Верховної Ради, яка має розглянути законопроєкт про скасування заборони на продаж земель сільськогосподарського призначення. Повідомляє “УП”. Після закінчення консультацій в кабінеті голови парламенту Дмитра Разумкова лідери фракцій і спікер повернулись до зали. Разумков намагався продовжити засідання парламенту після перерви. Однак вся президія […]"/>
  </head>
  <body>
    <article>
      <h1>"Батьківщина" і ОПЗЖ блокували трибуну і президію в Раді</h1>
      <address><time datetime="2019-11-13T11:16:55+00:00">13 Nov 2019, 11:16</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/Blokuvannya-v-Rade-860x580-c-1.jpg"/>
      </figure>
      <p>
        <b>
          <b>Депутати від “Батьківщини” та “Опозиційної платформи – За життя” блокують президію та трибуну Верховної Ради, яка має розглянути законопроєкт про скасування заборони на продаж земель сільськогосподарського призначення.</b>
        </b>
      </p>
      <p>Повідомляє <a href="https://www.pravda.com.ua/news/2019/11/13/7231833/">“УП”</a>.</p>
      <p>Після закінчення консультацій в кабінеті голови парламенту Дмитра Разумкова лідери фракцій і спікер повернулись до зали.</p>
      <p>Разумков намагався продовжити засідання парламенту після перерви.</p>
      <p>Однак вся президія і простір навколо трибуни ВР зайнятий депутатами “Батьківщини” і “ОПЗЖ”.</p>
      <figure>
        <img src="https://img.pravda.com/images/doc/b/d/bd1cab6-75653274-717254178784592-7557986347433066496-n.jpg"/>
      </figure>
      <p>Спікер кілька разів звернувся до депутатів з проханням звільнити президію: “Колеги, прошу звільність президію. Якщо хочете біля трибуни, можете біля трибуни блокувати, але президія має бути вільна. Я не приходжу і не займаю чужих місць, тому прошу щоб і ви не заважали нам працювати”.</p>
      <p>Трибуну займала лідерка “Батьківщини” Юлія Тимошенко.</p>
      <p>Праворуч від неї прохід блокують депутати “ОПЗЖ” на чолі з Віктором Медведчуком, Сергієм Льовочкіним, Юрієм Бойко, Вадимом Рабіновичем.</p>
      <p>У ложі офіційних делегацій розвернутий банер ОПЗЖ: “Не дамо розкрасти землю”.</p>
      <p>
        <b>Пізніше спікер Разумков все ж розпочав засідання, хоча трибуну та президію так і не розблокували.</b>
      </p>
      <figure>
        <iframe src="https://www.youtube.com/embed/IW0W1ib-yxw" width="500" height="281" data-service="Youtube" scrolling="no"/>
      </figure>
    </article>
  </body>
</html>