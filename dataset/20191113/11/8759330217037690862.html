<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903605/wesley-opgeroepen-voor-brazili-maar-volgens-de-camargo-was-dat-niet-de-bedoeling.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T11:47:00+00:00"/>
    <meta property="og:title" content="Wesley opgeroepen voor Brazilië, maar volgens De Camargo was dat niet de bedoeling"/>
    <meta property="og:description" content="Wesley Moraes verliet afgelopen zomer Club Brugge. De aanvaller trok naar Aston Villa. Deze week mag Wesley zich melden bij de Braziliaanse nationale ploeg. Volgens Igor De Camargo is dat eerder toevallig."/>
  </head>
  <body>
    <article>
      <h1>Wesley opgeroepen voor Brazilië, maar volgens De Camargo was dat niet de bedoeling</h1>
      <address>
        <time datetime="2019-11-13T11:47:00+00:00">13 Nov 2019, 11:47</time>
      </address>
      <p>
        <b>Wesley Moraes verliet afgelopen zomer Club Brugge. De aanvaller trok naar Aston Villa. Deze week mag Wesley zich melden bij de Braziliaanse nationale ploeg. Volgens Igor De Camargo is dat eerder toevallig.</b>
      </p>
      <p>Tot voor kort was er van Wesley geen sprake in de selectie van Tite. De aanvaller van Aston Villa kwam evenwel in beeld na het forfait van David Neres (Ajax). Tite had een nieuwe aanvaller nodig, maar sloot met de Braziliaanse clubs een deal om niemand uit Brazilië te selecteren. In Brazilië gaat het competitievoetbal de komende dagen immers gewoon door.</p>
      <p>"Wesley is krachtig en sterk", stelt De Camargo in <i>Het Laatste Nieuws</i>. "Eigenlijk atypisch voor een Braziliaanse aanvaller, maar daarom past hij in Engeland wel zo goed. Wesley is sterk in de duels. Om heel eerlijk te zijn zouden normaal gezien altijd Gabriel Barbosa en Bruno Henrique van Flamengo eerder de selectie gehaald hebben dan Wesley. Maar die staan voor belangrijke wedstrijden met hun club."</p>
    </article>
  </body>
</html>