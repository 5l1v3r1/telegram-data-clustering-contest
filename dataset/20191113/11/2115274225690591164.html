<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/ragazzo_scomparso_firenze_giacomo_clarke-6538723/news/2019-11-13/"/>
    <meta property="og:site_name" content="Agi"/>
    <meta property="article:published_time" content="2019-11-13T11:06:00+00:00"/>
    <meta property="og:title" content="Un ragazzo è scomparso a Firenze"/>
    <meta property="og:description" content="L'appello della madre: &quot;Aiutateci, siamo disperati&quot;. Il giovane si chiama ​Giacomo Clarke, è italo-inglese e ha 22 anni"/>
  </head>
  <body>
    <article>
      <h1>Un ragazzo è scomparso a Firenze</h1>
      <h2>L'appello della madre: "Aiutateci, siamo disperati". Il giovane si chiama ​Giacomo Clarke, è italo-inglese e ha 22 anni</h2>
      <address><time datetime="2019-11-13T11:06:00+00:00">13 Nov 2019, 11:06</time> by <a rel="author">AGI - Agenzia Giornalistica Italia</a></address>
      <p>Da più di 48 ore i genitori non hanno più sue notizie e hanno deciso di lanciare un appello "Per favore aiutateci a ritrovarlo. Siamo disperati". <b>Giacomo Clarke</b>, italo-inglese, 22 anni, da poco laureato, doveva partire con la sua auto alle 10 di lunedì mattina, 11 novembre, da Firenze (zona Le Cure), in direzione Siena, ma non è mai giunto a destinazione. Lo attendevano all'agriturismo di famiglia a Montestigliano (SI) dove però non è mai arrivato.</p>
      <p>L'auto è una <b>Lancia Ypsilon </b>colore grigio, targa CD 849JV. L'allarme è scattato quando lo zio che lo attendeva a pranzo, non vedendolo arrivare, ha avvisato la madre. Ieri mattina, a 24 ore di distanza dalla scomparsa, e' stata presentata denuncia alla Questura di Firenze ed e' stato avvisato il consolato inglese.</p>
      <p>"Non sappiamo cosa pensare - racconta la madre Luisa Donati - Giacomo ha inviato il suo ultimo messaggio su Whatsapp alla 9.56 alla sua ragazza che vive in Inghilterra. Da quel momento il suo cellulare risulta spento. Se qualcuno lo ha visto o ha visto la sua auto per favore lo segnali immediatamente alle forze dell'ordine. Siamo molto preoccupati. Ho visto mio figlio l'ultima volta alle 9.30 di quella mattina. Era tranquillo e sereno e si stava preparando per partire".</p>
    </article>
  </body>
</html>