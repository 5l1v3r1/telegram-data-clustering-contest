<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/mRxl8v/fire-fra-norske-klubber-i-faeroeyenes-tropp-mot-norge"/>
    <meta property="og:site_name" content="Bergens Tidende"/>
    <meta property="article:published_time" content="2019-11-13T11:11:54+00:00"/>
    <meta property="og:title" content="Brann-spiller tatt ut på landslaget - møter Norge"/>
    <meta property="og:description" content="Brann-spiller Gilli Rólantsson er tilbake i Færøyenes tropp mot Norge etter å ha vært utestengt i 1-0-seieren over Malta forrige måned."/>
  </head>
  <body>
    <article>
      <h1>Brann-spiller tatt ut på landslaget - møter Norge</h1>
      <h2>Brann-spiller Gilli Rólantsson er tilbake i Færøyenes tropp mot Norge etter å ha vært utestengt i 1-0-seieren over Malta forrige måned.</h2>
      <address><time datetime="2019-11-13T11:11:54+00:00">13 Nov 2019, 11:11</time> by <a rel="author">NTB</a></address>
      <p>Også Odmar Færø fra HamKam er tilbake i troppen, og dermed er det fire spillere fra norske klubber i gjestenes tropp på Ullevaal fredag.</p>
      <p>Brynes Rogvi <a href="https://www.bt.no/sport/i/JoGwej/bryne-spiller-ble-landslagshelt-endte-vond-rekke">Baldvinsson ble matchvinner </a>mot Malta da Færøyene tok sin første seier på 13 kamper, mens Ari Mohr Jónsson fra Sandnes Ulf var ubenyttet reserve.</p>
      <ul>
        <li>
          <b>LES MER OM BALDVINSSON HER: </b>
          <a href="https://www.bt.no/sport/i/Xgz1Br/norsk-radiovert-faar-endelig-moete-lagerbacks-menn-en-droem-som-gaar-i">
            <b>Norsk radiovert får endelig møte Lagerbäcks menn: - En drøm som går i oppfyllelse</b>
          </a>
        </li>
      </ul>
      <p>Eli Falkvard Nielsen har fått fri på grunn av svenneprøve som elektriker. Hallur Hansson er skadd, mens Adrian Justinussen er avgitt til U21-landslaget.</p>
      <p>Tidligere Viking-spiss Joan Simun Edmundsson er Færøyenes største stjerne. Han spiller nå for Arminia Bielefeld i 2. Bundesliga.</p>
      <p>Kampene mot Norge og Sverige er Færøyenes siste med Lars Olsen som landslagssjef. Den gamle stopperkjempen, som i 1992 var lagkaptein da Danmark ble europamester, gir seg etter åtte år i jobben.</p>
      <figure>
        <img src="https://images.sacdn.no/v2/images/32a1837a-e885-4484-81be-7406d9f7c8d3?fit=crop&amp;h=900&amp;w=1600&amp;s=b18a02a972e0e79a46088752c127507eb14eefb7"/>
        <figcaption>Brynes Rogvi Baldvinsson (t.v.) og Sandnes Ulf-spiller Ari Mohn Jónsson er begge i Færøyenes landslagstropp.<cite>Bildbyrån</cite></figcaption>
      </figure>
      <h3>Dette er Færøyenes tropp:</h3>
      <p><b>Målvakter:</b> Gunnar Nielsen (FH, Island), Kristian Joensen (KI), Teitur Gestsson (HB).</p>
      <p><b>Utespillere: </b>Atli Gregersen (Vikingurd), <b><i>Odmar Færø (HamKam, Norge)</i></b>, Andrias Eriksen (B36), Heini Vatnsdal (Fremad Amager, Danmark), Viljormur Davidsen (Vejle, Danmark), <b><i>Ari Mohr Jónsson (Sandnes Ulf, Norge)</i></b>, Magnus Egilsson (HB), Jóannes Danielsen (KI), <b><i>Rógvi Baldvinsson (Bryne, Norge)</i></b>, Sølvi Vatnhamar (Vikingur), Kaj Bartalsstovu (Valur, Island), Arni Frederiksberg (B36), <b><i>Gilli Rólantsson (Brann, Norge)</i></b>, Brandur Hendriksson Olsen (FH, Island), Jóannes Bjartalid (KI), Jóan Edmundsson (Arminia Bielefeld, Tyskland), Klæmint Olsen (NSI), Patrik Johannesen (KI).</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/rAO7lK/lar-trekroneren-bestaa"/>
        <a href="https://www.bt.no/nyheter/lokalt/i/nanMwJ/han-har-ikkje-sett-snurten-av-arbeidsplassane-regjeringa-lovte"/>
        <a href="https://www.bt.no/btmeninger/debatt/i/8mVW92/er-ikkje-sauekjoet-lenger-etande"/>
        <a href="https://www.bt.no/nyheter/lokalt/i/rAO7Wm/aldri-gjort-ei-redning-i-saa-djupt-vatn"/>
        <a href="https://www.bt.no/btmeninger/debatt/i/kJxrkB/mammahjarte-meg-her-og-der-kvar-blei-mammahovudet-av-eigentleg"/>
        <a href="https://www.bt.no/nyheter/lokalt/i/BReKb0/elev-doede-etter-ulykke-paa-skoletur-i-israel"/>
      </related>
      <ol>
        <li>
          <a href="https://www.bt.no/tag/Sandnes_Ulf">Sandnes Ulf</a>
        </li>
        <li>
          <a href="https://www.bt.no/tag/SK_Brann">SK Brann</a>
        </li>
        <li>
          <a href="https://www.bt.no/tag/Herrelandslaget_fotball">Herrelandslaget fotball</a>
        </li>
      </ol>
    </article>
  </body>
</html>