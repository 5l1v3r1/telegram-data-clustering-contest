<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/venezia_acqua_alta-6538961/news/2019-11-13/"/>
    <meta property="og:site_name" content="Agi"/>
    <meta property="article:published_time" content="2019-11-13T11:37:00+00:00"/>
    <meta property="og:title" content="&quot;A Venezia un evento eccezionale e imprevedibile&quot;, dice il Cnr"/>
    <meta property="og:description" content=" &quot;Raffiche di vento con più di 100 km/ora hanno contribuito a questo fenomeno assolutamente imprevedibile che ha colpito la città&quot;"/>
  </head>
  <body>
    <article>
      <h1>"A Venezia un evento eccezionale e imprevedibile", dice il Cnr</h1>
      <h2> "Raffiche di vento con più di 100 km/ora hanno contribuito a questo fenomeno assolutamente imprevedibile che ha colpito la città"</h2>
      <address><time datetime="2019-11-13T11:37:00+00:00">13 Nov 2019, 11:37</time> by <a rel="author">AGI - Agenzia Giornalistica Italia</a></address>
      <p>Nulla lasciava presagire uno scenario come quello che si è verificato martedì a <b>Venezia</b>. "Il 12 novembre 2019 - ha spiegato Rosalia Santoleri, direttrice dell'Istituto di scienze marine del Consiglio nazionale delle ricerche (<b>Cnr</b>-Ismar) - c'è stato a Venezia un evento di <b>acqua alta eccezionale</b>, secondo solo a quello catastrofico del 1966.</p>
      <p>Nella mattinata non si immaginava fosse di queste proporzioni. <b>Raffiche di vento</b> con più di 100 km/ora hanno contribuito a questo fenomeno assolutamente imprevedibile che ha colpito la città".</p>
      <p>Con i <b>cambiamenti climatici </b>in atto, "l'innalzamento del livello marino, e l'aumento della frequenza delle tempeste in mare, questi fenomeni estremi saranno sempre più numerosi - ha aggiunto Santoleri - il CNR con il suo istituto ISMAR, nato nel 1969 proprio come reazione all'acqua alta del 1966, insieme al Centro Previsioni e Segnalazioni Maree del Comune di Venezia e ad altre istituzioni come ISPRA e ARPA dell'Emilia Romagna, stanno facendo un grande lavoro per il miglioramento della previsione delle acque alte che da' un contributo alla protezione della popolazione e alla salvaguardia della ricchezza artistica di Venezia".</p>
    </article>
  </body>
</html>