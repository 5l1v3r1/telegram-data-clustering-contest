<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/premsa/sestrena-la-coproduccio-de-tv3-gaudi-larquitecte-de-deu-a-el-documental-del-33-sobre-lintent-de-beatificacio-dantoni-gaudi/nota-de-premsa/2963059/"/>
    <meta property="og:site_name" content="CCMA"/>
    <meta property="article:published_time" content="2019-11-13T11:01:40+00:00"/>
    <meta property="og:title" content="S'estrena la coproducció de TV3 &quot;Gaudí, l'arquitecte de Déu&quot; a &quot;El documental&quot; del 33, sobre l'intent de beatificació d'Antoni Gaudí"/>
    <meta property="og:description" content="Demà, a les 23.15, el programa &quot;El documental&quot; del 33 estrenarà la coproducció de TV3 &quot;Gaudí, l'arquitecte de Déu&quot;. El documental segueix la història de cinc laics que van decidir crear una associació per demostrar que Gaudí és digne de la beatificació."/>
  </head>
  <body>
    <article>
      <h1>S'estrena la coproducció de TV3 "Gaudí, l'arquitecte de Déu" a "El documental" del 33, sobre l'intent de beatificació d'Antoni Gaudí</h1>
      <h2>Demà, a les 23.15, el programa "El documental" del 33 estrenarà la coproducció de TV3 "Gaudí, l'arquitecte de Déu". El documental segueix la història de cinc laics que van decidir crear una associació per demostrar que Gaudí és digne de la beatificació.</h2>
      <address><time datetime="2019-11-13T11:01:40+00:00">13 Nov 2019, 11:01</time> by <a rel="author">CCMA</a></address>
      <p>"Gaudí, l'arquitecte de Déu" és una història de fe i de superació de cinc laics que van decidir crear una associació per demostrar que Gaudí és digne d'un dels títols més preuats de l'Església: la beatificació.</p>
      <p>L'Associació Pro Beatificació d'Antoni Gaudí fa més de 25 anys que treballa per aconseguir beatificar l'arquitecte reusenc, recollint els testimonis i les proves que demostren que Gaudí va viure com un beat i, el que és més difícil, esperant que succeeixi un miracle atribuït al mateix Gaudí, una condició indispensable per a la seva beatificació.</p>
      <p>En aquests moments, el Vaticà està molt a prop d'anomenar venerable Gaudí, un pas previ molt important perquè el beatifiquin i que en faria accelerar tot el procés. El documental farà un seguiment del cas, des dels seus inicis fins a l'actualitat, donant a conèixer la vida i obra de l'arquitecte des d'una òptica nova, més íntima i lligada a l'espiritualitat i a les creences de Gaudí, que són el principal argument per a la seva beatificació.</p>
      <p>"Gaudí, l'arquitecte de Déu" és una coproducció amb TV3, produïda per Karavan Productions Films, i amb la col·laboració de l'ICEC.</p>
      <p>
        <a href="http://www.tv3.cat/eldocumental">tv3.cat/eldocumental</a>
      </p>
      <p>
        <a href="http://www.tv3.cat/documentals">tv3.cat/documentals</a>
      </p>
      <p>
        <a href="https://twitter.com/eldocumental33">twitter.com/eldocumental33</a>
      </p>
    </article>
  </body>
</html>