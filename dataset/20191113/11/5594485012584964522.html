<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/lyubopitno/nauka-i-tekhnologii/ucheni-ot-sautkhemptn-dokazakha-ima-zhivot-sled-smrtta_news708970.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-13T11:10:00+00:00"/>
    <meta property="og:title" content="Учени от Саутхемптън доказаха: Има живот след смъртта!"/>
    <meta property="og:description" content="В продължение на четири години екип от учени е интервюирал хора, преживели клинична смърт или са били в кома"/>
  </head>
  <body>
    <article>
      <h1>Учени от Саутхемптън доказаха: Има живот след смъртта!</h1>
      <h2>В продължение на четири години екип от учени е интервюирал хора, преживели клинична смърт или са били в кома</h2>
      <address>
        <time datetime="2019-11-13T11:10:00+00:00">13 Nov 2019, 11:10</time>
      </address>
      <p>https://blitz.bg/lyubopitno/nauka-i-tekhnologii/ucheni-ot-sautkhemptn-dokazakha-ima-zhivot-sled-smrtta_news708970.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573618130-pic-12-11-2019-0848381.jpg"/>
      </figure>
      <p>
        <b>Човечеството през цялото си съществуване винаги се е вълнувало от въпроса: какво се случва след смъртта? Докато науката се опитва да отговори на този въпрос, британски изследователи са установили, че след смъртта човек все още е в съзнание. В медиите често има разкази на хора, които са преживели клинична смърт или са в състояние на кома, но науката нарича всичко това само халюцинации.</b>
      </p>
      <p>Британските изследователи от университета в Саутхемптън са представили доста убедителни доказателства, че след спирането на сърцето човек продължава да остава в съзнание. В продължение на четири години екипът от учени е интервюирал хора, преживели клинична смърт или са били в кома.<br/><br/>Разгледани са 2060 случая в 15 лечебни заведения от различни страни, включително САЩ, Австрия и Великобритания. Оказало се, че 140 от 330 души ясно осъзнават какво се случва до завръщането им към живот.<br/><br/>Учените са разказали, че 40 процента от оцелелите от клинична смърт си спомняли за необичайно чувство на присъствие на съзнанието. Изследванията са показали, че 39 процента са разбирали какво им се случва, но това усещане изглеждало размито.<br/><br/>Сред тези хора 46 процента са изпитали страх и че някой ги преследва, 9 процента са почувствали приближаването на смъртта, а 2 процента по време на клиничната смърт са усещали много ясно какво се случва: те са почувствали излизането от тялото си, видели са и са чули всичко, което се случвало наоколо.<br/><br/>Един от анкетираните е казал, че е усетил спокойствие от другата страна. Ръководителят на проучването д-р Сам Парния обяснява, че мозъкът не функционира в момента на смъртта, но изследванията показват, че хората са останали в съзнание в течение на три минути.<br/><br/><b>Превод и редакция: БЛИЦ</b></p>
    </article>
  </body>
</html>