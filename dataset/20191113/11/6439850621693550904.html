<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460474/%E0%A6%9F%E0%A7%8D%E0%A6%B0%E0%A7%87%E0%A6%A8-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%85%E0%A6%AA%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81%E0%A6%B0-%E0%A6%AE%E0%A6%BE%E0%A6%AE%E0%A6%B2%E0%A6%BE"/>
    <meta property="og:site_name" content="Daily Janakantha"/>
    <meta property="article:published_time" content="2019-11-13T11:35:00+00:00"/>
    <meta property="og:title" content="ট্রেন দুর্ঘটনায় অপমৃত্যুর মামলা"/>
    <meta property="og:description" content="অনলাইন ডেস্ক ॥ ব্রাহ্মণবাড়িয়ার কসবায় দুই ট্রেনের সংঘর্ষে ১৬ জন নিহত হওয়ার ঘটনায় অপমৃত্যুর মামলা করেছে রেলওয়ে। মঙ্গলবার রাতে আখাউড়া রেলওয়ে থানায় মন্দবাগ রেলওয়ে স্টেশনের মাস্টার জাকের হোসেন চৌধুরী বাদী মামলাটি করেন। আখাউড়া রেলওয়ে থানা পুলিশের ভারপ্রাপ্ত কর্মকর্তা (ওসি) শ্যামল কান্তি দাস মামলার বিষয়টি আজ বুধবার সকালে ..."/>
  </head>
  <body>
    <article>
      <h1>ট্রেন দুর্ঘটনায় অপমৃত্যুর মামলা</h1>
      <address>
        <time datetime="2019-11-13T11:35:00+00:00">13 Nov 2019, 11:35</time>
      </address>
      <figure>
        <img src="http://www.dailyjanakantha.com/files/201911/1573648533_21.jpg"/>
      </figure>
      <p>অনলাইন ডেস্ক ॥ ব্রাহ্মণবাড়িয়ার কসবায় দুই ট্রেনের সংঘর্ষে ১৬ জন নিহত হওয়ার ঘটনায় অপমৃত্যুর মামলা করেছে রেলওয়ে।</p>
      <p>মঙ্গলবার রাতে আখাউড়া রেলওয়ে থানায় মন্দবাগ রেলওয়ে স্টেশনের মাস্টার জাকের হোসেন চৌধুরী বাদী মামলাটি করেন।</p>
      <p>আখাউড়া রেলওয়ে থানা পুলিশের ভারপ্রাপ্ত কর্মকর্তা (ওসি) শ্যামল কান্তি দাস মামলার বিষয়টি আজ বুধবার সকালে গণমাধ্যমকে নিশ্চিত করেছেন।</p>
      <p>মঙ্গলবার ভোররাতে চট্টগ্রাম থেকে ছেড়ে আসা ঢাকাগামী আন্তনগর ট্রেন তূর্ণা নিশীথা সিলেট থেকে ছেড়ে আসা চট্টগ্রামগামী আন্তনগর উদয়ন এক্সপ্রেস ট্রেনের উপরে ওঠে যায়। এতে উদয়ন এক্সপ্রেসের তিনটি বগি পুরো ধুমড়েমুচড়ে যায়। ব্রাহ্মণবাড়িয়ার কসবা উপজলার মন্দবাগ রেলওয়ে স্টেশনে ক্রসিং পার হতে দুই ট্রেনের মধ্যে এই ভয়াবহ সংঘর্ষটি ঘটে। এতে ১৫ জনের মৃত্যু হয়।</p>
      <p>এই দুর্ঘটনা তদন্তে রেলের পক্ষ থেকে মোট চারটি এবং ব্রাহ্মণবাড়িয়া জেলা প্রশাসনের পক্ষ একটি তদন্ত কমিটি গঠন করা হয়েছে।</p>
      <p>এছাড়া তূর্ণা নিশীথা ট্রেনের লোকোমাস্টার তাহের উদ্দিন, সহকারী লোকোমাস্টার অপু দে ও গার্ড আব্দুর রহমানকে সাময়িক বরখাস্ত করা হয়েছে।</p>
    </article>
  </body>
</html>