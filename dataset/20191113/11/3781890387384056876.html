<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/741496"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T11:32:00+00:00"/>
    <meta property="og:title" content="ระเบิดคาบูลตาย7เจ็บ10รายมีต่างชาติด้วย"/>
    <meta property="og:description" content="พบผู้เสียชีวิต 7 ศพและบาดเจ็บอีก 10 คนซึ่งมีชาวต่างชาติด้วยจากเหตุระเบิดในรถตู้บรรทุกระเบิดเป้าหมายรถยนต์ของบริษัทความปลอดภัยต่างชาติใกล้กับกระทรวงมหาดไทยใจกลางกรุงคาบูลประเทศอัฟกานิสถาน"/>
  </head>
  <body>
    <article>
      <h1>ระเบิดคาบูลตาย7เจ็บ10รายมีต่างชาติด้วย</h1>
      <address>
        <time datetime="2019-11-13T11:32:00+00:00">13 Nov 2019, 11:32</time>
      </address>
      <slideshow>
        <figure>
          <img src="https://www.dailynews.co.th/admin/upload/20191113/news_SorRZucKVh184421_533.jpg?v=201911131811"/>
        </figure>
        <figure>
          <img src="https://www.dailynews.co.th/admin/upload/20191113/news_dkBiZxNwcT184430_533.jpg?v=201911131811"/>
        </figure>
      </slideshow>
      <p>
        <b>พบผู้เสียชีวิต 7 ศพและบาดเจ็บอีก 10 คนซึ่งมีชาวต่างชาติด้วยจากเหตุระเบิดในรถตู้บรรทุกระเบิดเป้าหมายรถยนต์ของบริษัทความปลอดภัยต่างชาติใกล้กับกระทรวงมหาดไทยใจกลางกรุงคาบูลประเทศอัฟกานิสถาน</b>
      </p>
      <p>สำนักข่าวรอยเตอร์รายงานจากกรุงคาบูลประเทศอัฟกานิสถานเมื่อวันที่ 13 พ.ย.ว่า นายนัสรัต ราฮิมี โฆษกกระทรวงมหาดไทยของอัฟกานิสถานแถลงว่า ยังไม่มีกลุ่มใดออกมาประกาศอ้างความรับผิดชอบเหตุโจมตีด้วยระเบิดฆ่าตัวตาย ในช่วงชั่วโมงเร่งด่วนของวันพุธที่ 13 พ.ย.ใกล้กับกระทรวงหมาดไทยของอัฟกานิสถานในเขตใจกลางกรุงคาบูล หลังจากที่รัฐบาลอัฟกานิสถานเพิ่งจะทำข้อตกลงแลกเปลี่ยนนักโทษกับกลุ่มตาลีบันโดยหวังที่จะนำมาสู่การเจรจาสันติภาพ<br/>โฆษกกระทรวงมหาดไทยระบุด้วยว่า คนร้ายมือระเบิดฆ่าตัวตายขับรถตู้ภายในบรรทุกระเบิดเข้ามาประชิดกับรถหุ้มเกราะของบริษัทความปลอดภัยต่างชาติคือ การ์ดา เวิลด์ บริษัทความปลอดภัยของแคนาดา แล้วจุดชนวนระเบิดโจมตี ทำให้มีผู้เสียชีวิต 7 ศพ เป็นพลเรือนชาวอัฟกัน และบาดเจ็บอีก 10 คน มีชาวต่างชาติรวมอยู่ด้วย แต่ไม่ได้เปิดเผยสัญชาติ แต่เจ้าหน้าที่ฝ่ายความมั่นคงอาวุโสของอัฟกานิสถานระบุว่า ไม่เป็นชาวเนปาลก็ชาวอินเดีย ส่วนบริษัทการ์ดา เวิลด์ ระบุว่า มีพนักงานของบริษัท 4 คนได้รับบาดเจ็บ<br/>เหตุโจมตีล่าสุดเกิดขึ้นหลังจากความรุนแรงว่างเว้นไปนานหลังการเลือกตั้งชิงตำแหน่งประธานาธิบดีแห่งอัฟกานิสถานเมื่อเดือนก.ย.ที่ผ่านมา ซึ่งมีการโจมตีต่อเนื่องผลงานของกลุ่มตาลีบัน ยังผลให้มีผู้เสียชีวิต 85 ศพทั่วประเทศจากความรุนแรงในระหว่างการเลือกตั้ง<br/><br/>เครดิตภาพREUTERS<br/> </p>
    </article>
  </body>
</html>