<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/gent/John-Legend-segons-revista-People_0_2343365780.html"/>
    <meta property="og:site_name" content="Ara.cat"/>
    <meta property="article:published_time" content="2019-11-13T11:44:16+00:00"/>
    <meta property="og:title" content="John Legend, l'home més sexi del món segons la revista 'People'"/>
    <meta property="og:description" content="El cantant i actor agafa el relleu d'Idris Elba, coronat el 2018"/>
  </head>
  <body>
    <article>
      <h1>John Legend, l'home més sexi del món segons la revista 'People'</h1>
      <h2>El cantant i actor agafa el relleu d'Idris Elba, coronat el 2018</h2>
      <address>
        <time datetime="2019-11-13T11:44:16+00:00">13 Nov 2019, 11:44</time>
      </address>
      <p>El cantant i actor John Legend és l'home viu més sexi del món, segons la revista <i>People</i>, que des de fa tres dècades atorga aquest reconeixement simbòlic. Legend agafa el relleu de <a href="https://www.ara.cat/estils/actor-Idris-Elba-home-sexy_0_2120188125.html">l'actor Idris Elba</a>, que va ostentar el títol el 2018, i es converteix en el tercer artista negre que rep el reconeixement després de l'actor britànic i de Denzel Washington, escollit el 1996.</p>
      <p>Més enllà de ser considerat l'home més sexi del món, Legend, de 40 anys, és el primer home negre que aconsegueix els principals premis de la indústria musical, cinematogràfica i teatral. Amb el seu àlbum de debut, <i>Get lifted</i>, publicat el 2006, va guanyar deu premis Grammy. També té un Oscar –per la cançó <i>Glory</i>, tema principal de la pel·lícula <i>Selma–</i>, un Emmy per haver produït l'adaptació televisiva del musical <i>Jesucrist superstar</i> i un Tony per haver coproduït l'obra de teatre <i>Jitney</i>. El cantant, a més, és un dels <i>coaches</i> del <i>talent show</i> musical <i>The Voice</i>.</p>
      <p>Des de fa sis anys el cantant d'<i> All of me</i> està casat amb la model Chrissy Teigen, amb qui té dos fills: la Luna, de tres anys, i el Miles, de 18 mesos. Per a la revista <i>People</i>, Legend, que apareix a la portada del nou número, és un dels "homes més simpàtics de Hollywood".</p>
    </article>
  </body>
</html>