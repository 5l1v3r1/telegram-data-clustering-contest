<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158273_1.html"/>
    <meta property="og:site_name" content="Novsport"/>
    <meta property="article:published_time" content="2019-11-13T11:51:00+00:00"/>
    <meta property="og:title" content="Ракитич призна: Чувствам се тъжен, взеха ми топката"/>
    <meta property="og:description" content="Може ли хърватинът да напусне Барса"/>
  </head>
  <body>
    <article>
      <h1>Ракитич призна: Чувствам се тъжен, взеха ми топката</h1>
      <address><time datetime="2019-11-13T11:51:00+00:00">13 Nov 2019, 11:51</time> by <a rel="author">Христо Иванов</a></address>
      <p>Халфът на Барселона Иван Ракитич изрази недоволството си от статута на резерва. След привличането на Френки де Йонг световният вицешампион изгуби титулярното си място под ръководството на Ернесто Валверде.<br/><br/>"Как се забавлява човек? Играейки футбол. Как се чувства малката ми дъщеричка, когато й вземат играчката? Ами тъжна е. Чувствам се по същия начин. Отнеха ми топката и се чувствам тъжен", заяви хърватинът в интервю за "Universo Valdano".<br/><br/>"Обичам да изразявам емоциите си. Когато трябва да плача, нямам проблем да плача. Когато трябва да празнувам, празнувам. Разбирам и уважавам решенията на треньора и на клуба. Мисля обаче, че съм дал много за пет години. Единственото, което искам, е да продължа да се наслаждавам. Това е най-важното за мен. Аз съм на 31 години, а не на 38. Чувствам се отлично", заяви Ракитич.</p>
    </article>
  </body>
</html>