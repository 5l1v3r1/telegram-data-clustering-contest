<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/steklo-namesto-plastike-za-prepogljive-pametne-mobilne-telefone.html?RSSd6c7217e8f07128cfc1431658b0b4990"/>
    <meta property="og:site_name" content="Računalniške novice"/>
    <meta property="article:published_time" content="2019-11-13T11:14:00+00:00"/>
    <meta property="og:title" content="Steklo namesto plastike za prepogljive pametne mobilne telefone?"/>
    <meta property="og:description" content="Steklo UTG družbe Dowoo Insis v debelino meri zgolj 30 mikrometrov (manj kot človeški las), zato se lahko prepogiba na enak način kot plastika. Je pa precej bolj odporno."/>
  </head>
  <body>
    <article>
      <h1>Steklo namesto plastike za prepogljive pametne mobilne telefone?</h1>
      <address>
        <time datetime="2019-11-13T11:14:00+00:00">13 Nov 2019, 11:14</time>
      </address>
      <p>Podjetje Samsung je nedavno v okviru konference Samsung Developer Conference 2019 predstavilo povsem novi koncept pametnega mobilnega telefona. Tu je dejansko šlo za kratek videoposnetek, na katerem je bil prikazan pametni mobilni telefon, ki se prekriva vodoravno, podobno kot "preklopni" telefoni iz začetka tega stoletja. Zaslon na notranji strani naprave se zloži na polovico, razdeli pa se ga lahko tudi na dva dela. Na ta način lahko na primer na zgornjem zaslonu prikazujemo videoposnetek, spodnji zaslon pa uporabimo kot nadzorno ploščo.</p>
      <p>Povsem zložen pametni mobilni telefon južnokorejskega giganta naj bi bil za nameček povsem kompakten, saj bi bil skorajda kvadratne oblike, kar pomeni, da bi se povsem prilegal žepu hlač ali majice. Za dosego te vizije, je podjetje Samsung nedavno sklenilo poslovno navezo z družbo Dowoo Insis. Ta bo zanj pripravila izjemno tanko steklo (Ultra Thing Glass oziroma UTG), ki naj bi na zložljivih oziroma prepogljvih pametnih mobilnih telefonih nadomestilo na poškodbe zelo ranljivo plastiko.</p>
      <p>Steklo UTG družbe Dowoo Insis v debelino meri zgolj 30 mikrometrov (manj kot človeški las), zato se lahko prepogiba na enak način kot plastika. Za ta namen bo podjetje Samsung odštelo okoli približno 9 milijonov evrov, steklo pa bo izdelano v tovarnah c Južni Koreji in v Vietnamu. Trenutno proizvodna zmogljivost družbe je 500 tisoč stekel UTG na mesec, Samsung pa načrtuje, da bo v naslednjem letu skupaj izdelalo in seveda tudi prodalo med pet in šest milijonov prepogljvih telefonov.</p>
      <figure>
        <iframe src="https://www.youtube.com/embed/6oy9PHmrqGQ" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.samsung.com/nl/">Samsung</a></footer>
    </article>
  </body>
</html>