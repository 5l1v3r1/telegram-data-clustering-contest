<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/13/maglie-europei-2020/"/>
    <meta property="og:site_name" content="Il Post"/>
    <meta property="article:published_time" content="2019-11-13T11:47:39+00:00"/>
    <meta property="og:title" content="Le prime maglie degli Europei 2020"/>
    <meta property="og:description" content="I gironi di qualificazione devono ancora finire, ma gli sponsor tecnici hanno già iniziato a presentare le nuove maglie delle nazionali, molte delle quali rivedremo poi in estate"/>
  </head>
  <body>
    <article>
      <h1>Le prime maglie degli Europei 2020</h1>
      <h2>I gironi di qualificazione devono ancora finire, ma gli sponsor tecnici hanno già iniziato a presentare le nuove maglie delle nazionali, molte delle quali rivedremo poi in estate</h2>
      <address>
        <time datetime="2019-11-13T11:47:39+00:00">13 Nov 2019, 11:47</time>
      </address>
      <p>La fase finale dei prossimi Europei di calcio è in programma dal 12 giugno al 12 luglio 2020. Sarà itinerante, verrà cioè organizzata in dodici diverse città europee tra le quali Roma, che ospiterà tre partite della fase a gironi e un quarto di finale. Il nuovo formato del torneo, deciso per celebrare il sessantesimo anniversario della prima edizione, sarà una novità per tutti. Le qualificazioni tuttavia devono ancora terminare – lo faranno in questi giorni – e non c’è ancora il quadro completo delle 24 nazionali qualificate alla fase finale. Intanto però gli sponsor tecnici hanno iniziato a presentare le nuove divise, molte delle quali rivedremo poi in estate in giro per l’Europa: qui sotto trovate una gallery in continuo aggiornamento con tutte le divise presentate.</p>
      <slideshow>
        <figure>
          <img src="https://www.ilpost.it/wp-content/uploads/2019/11/austria-seconda.png"/>
        </figure>
        <figure>
          <img src="https://www.ilpost.it/wp-content/uploads/2019/11/belgio-prima.png"/>
        </figure>
        <figure>
          <img src="https://www.ilpost.it/wp-content/uploads/2019/11/galles-prima.png"/>
        </figure>
        <figure>
          <img src="https://www.ilpost.it/wp-content/uploads/2019/11/germania-prima.png"/>
        </figure>
        <figure>
          <img src="https://www.ilpost.it/wp-content/uploads/2019/11/irlanda-del-nord-prima.png"/>
        </figure>
        <figure>
          <img src="https://www.ilpost.it/wp-content/uploads/2019/11/italia-seconda.png"/>
        </figure>
        <figure>
          <img src="https://www.ilpost.it/wp-content/uploads/2019/11/italia-terza.png"/>
        </figure>
        <figure>
          <img src="https://www.ilpost.it/wp-content/uploads/2019/11/polonia-centenario.png"/>
        </figure>
        <figure>
          <img src="https://www.ilpost.it/wp-content/uploads/2019/11/repubblica-ceca-seconda.png"/>
        </figure>
        <figure>
          <img src="https://www.ilpost.it/wp-content/uploads/2019/11/russia-prima.png"/>
        </figure>
        <figure>
          <img src="https://www.ilpost.it/wp-content/uploads/2019/11/spagna-prima.png"/>
        </figure>
        <figure>
          <img src="https://www.ilpost.it/wp-content/uploads/2019/11/svezia-prima.png"/>
        </figure>
        <figure>
          <img src="https://www.ilpost.it/wp-content/uploads/2019/11/svizzera-seconda.png"/>
        </figure>
        <figure>
          <img src="https://www.ilpost.it/wp-content/uploads/2019/11/ungheria-prima.png"/>
        </figure>
      </slideshow>
      <p>Per ora le maggiori novità sono state portate dal Belgio, la cui federazione ha un nuovo logo per celebrare il 125esimo anniversario della fondazione, e dall’Italia, le cui maglie presentano dei motivi rinascimentali; per la terza è stato scelto inoltre il colore <a href="https://www.ilpost.it/flashes/maglia-puma-italia-verde/">verde</a>, mai usato dal 1954. Anche la federazione austriaca ha cambiato stemma, mentre la Repubblica Ceca ha momentaneamente abbandonato il bianco come secondo colore e lo ha sostituito con un verde fluorescente.</p>
      <related>
        <h4>Articoli Correlati</h4>
        <a href="https://www.ilpost.it/2019/11/11/seattle-sounders/"/>
        <a href="https://www.ilpost.it/2019/11/11/cristiano-ronaldo-juventus-milan/"/>
        <a href="https://www.ilpost.it/2019/11/03/crisi-abito-completo-uomo/"/>
      </related>
    </article>
  </body>
</html>