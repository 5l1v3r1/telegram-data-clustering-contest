<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/market-news/597124/vravefsi-tis-cl8-ksana-apo-ta-infocom-awards-cy"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T11:56:00+00:00"/>
    <meta property="og:title" content="Βράβευση της CL8 ξανά από τα Infocom Awards Cy"/>
    <meta property="og:description" content="Το 11ο Συνέδριο InfoCom πραγματοποιήθηκε την Τρίτη 5 Νοεμβρίου 2019 στη Λευκωσία με τίτλο «Monetizing the digital era» προσελκύοντας εκατοντάδες επισκέπτες,..."/>
  </head>
  <body>
    <article>
      <h1>Βράβευση της CL8 ξανά από τα Infocom Awards Cy</h1>
      <address><time datetime="2019-11-13T11:56:00+00:00">13 Nov 2019, 11:56</time> by <a rel="author">SigmaLive</a></address>
      <p>Το 11ο Συνέδριο InfoCom πραγματοποιήθηκε την Τρίτη 5 Νοεμβρίου 2019 στη Λευκωσία με τίτλο «Monetizing the digital era» προσελκύοντας εκατοντάδες επισκέπτες, μεταξύ των οποίων υψηλόβαθμα στελέχη και επαγγελματίες του τομέα της πληροφορικής, από επιχειρήσεις και οργανισμούς κάθε κλάδου, από την Κύπρο και την Ελλάδα.</p>
      <p>Η CL8 έδωσε δυναμικά το παρόν και είχε την ευκαιρία να ενημερώσει τους συνέδρους για τις Cloud και Data Center υπηρεσίες της.</p>
      <p>Στο πλαίσιο του Συνεδρίου, ο Εμπορικός Διευθυντής της CL8, Θεοδόσης Θεοδοσίου στην ομιλία του  με θέμα «Transformation Architectures», παρουσίασε λύσεις και προτάσεις που μπορεί να προσφέρει η CL8 στις επιχειρήσεις με σκοπό να μετασχηματιστούν ψηφιακά.</p>
      <figure>
        <img src="https://www.sigmalive.com/uploads/default/files/15dcbd3bdba367.jpg"/>
      </figure>
      <p>Επιπρόσθετα, στη συζήτηση στρογγυλής τραπέζης με θέμα «Leaders’ Summit: The path to the future» όπου συζητήθηκαν οι προκλήσεις και το μέλλον για τον ψηφιακό μετασχηματισμό, συμμετείχε ο Πρόεδρος και CEO της CL8, Πέτρος Γ. Οικονομίδης.</p>
      <p>Τέλος, στο πλαίσιο των εργασιών του Συνεδρίου, έγινε και φέτος η απονομή των Infocom Awards Cy 2019, όπου βραβεύτηκαν άτομα, φορείς και επιχειρήσεις που συνέβαλαν στη διάρκεια του περασμένου χρόνου στην ανάπτυξη της αγοράς και την εξέλιξη της τεχνολογίας στην Κύπρο.</p>
      <p>Η CL8 βραβεύτηκε με το τιμητικό «Βραβείο Εξωστρέφειας». Ο κ. Οικονομίδης αφιερώνοντας το βραβείο στην ομάδα της  CL8, είπε ότι αυτό είναι η επιβράβευση των προσπαθειών τους τα τελευταία πέντε χρόνια.</p>
      <p>
        <b>Ποια είναι η CL8</b>
      </p>
      <p>Η CL8 είναι το πρώτο ανεξάρτητο, υπερσύγχρονο και ουδέτερο (carrier neutral) Tier III Data Center στην Κύπρο και παρέχει στην κυπριακή και διεθνή αγορά πρωτοποριακές υπηρεσίες Data Center και Cloud.</p>
    </article>
  </body>
</html>