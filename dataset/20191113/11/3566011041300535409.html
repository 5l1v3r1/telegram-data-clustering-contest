<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546975.html/%D8%A7%D8%AE%D8%AA%D8%B5%D8%A7%D8%B5-%D8%A8%DB%8C%D8%B4-%D8%A7%D8%B2---%D9%85%DB%8C%D9%84%DB%8C%D8%A7%D8%B1%D8%AF-%D8%B1%DB%8C%D8%A7%D9%84-%D8%A7%D8%B9%D8%AA%D8%A8%D8%A7%D8%B1-%D8%A8%D8%B1%D8%A7%DB%8C-%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D9%87%D8%A7%DB%8C-%D9%85%D9%86%D8%A7%D8%A8%D8%B9-%D8%B7%D8%A8%DB%8C%D8%B9%DB%8C-%D9%81%D8%B1%D8%A7%D9%87%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T11:23:00+00:00"/>
    <meta property="og:title" content="اختصاص بیش از ۳ میلیارد ریال اعتبار برای اجرای طرح‌های منابع طبیعی فراهان"/>
    <meta property="og:description" content="رئیس اداره منابع طبیعی و آبخیزداری شهرستان فراهان از اختصاص ۳ میلیارد و ۲۳۰ میلیون ریال اعتبار برای اجرای طرح‌های منابع طبیعی در شهرستان فراهان خبر داد."/>
  </head>
  <body>
    <article>
      <h1>اختصاص بیش از ۳ میلیارد ریال اعتبار برای اجرای طرح‌های منابع طبیعی فراهان</h1>
      <h2>رئیس اداره منابع طبیعی فراهان مطرح کرد؛</h2>
      <address>
        <time datetime="2019-11-13T11:23:00+00:00">13 Nov 2019, 11:23</time>
      </address>
      <p>رئیس اداره منابع طبیعی و آبخیزداری شهرستان فراهان از اختصاص ۳ میلیارد و ۲۳۰ میلیون ریال اعتبار برای اجرای طرح‌های منابع طبیعی در شهرستان فراهان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ فرهاد مجدآبادی فراهانی، رئیس اداره منابع طبیعی و آبخیزداری شهرستان فراهان در گفتگو با <a href="http://diyareaftab.ir/">دیار آفتاب</a>؛ از آغاز طرح‌های منابع طبیعی در سطح این شهرستان خبر داد و گفت: امسال و از محل اعتبارات صندوق توسعه ملی پروژه‌های اجرای کمربند حفاظتی خنجین، بیولوژیک احداث چاله‌های فلسی، قرق مراتع، احداث آبشخوار دام و مرمت چشمه با اعتباری بالغ بر ۳ میلیارد و ۲۳۰ میلیون ریال اجرا می‌شود.</p>
      <p>مجدآبادی با بیان اینکه طرح اجرای کمربند حفاظتی شهر خنجین که جزو درخواست‌های مردم خنجین بود به زودی اجرایی می شود، اظهار کرد: در این طرح با احداث ۱۹۰ بنچ مارک (سنگ نشانه) به طول حدود ۲۰ کیلومتر و با اعتبار یک میلیارد و ۸۷۰ میلیون ریال مرز اراضی ملی و مزروعی تفکیک می‌شود.</p>
      <p>رئیس اداره منابع طبیعی و آبخیزداری شهرستان فراهان ادامه داد: در طرح بیولوژیک اصلاح و احیا مراتع، در سطحی حدود ۸۰ هکتار هم با اعتبار ۶۴۰ میلیون ریال از محل اعتبارات صندوق توسعه ملی با ایجاد چاله‌های فلسی و کشت گیاهان مرتعی به افزایش ظرفیت ذخیره نزولات و تقویت پوشش گیاهی مراتع کمک بسیاری خواهد شد.</p>
      <p>وی بیان کرد: همچنین با تخصیص اعتبار ۷۲۰ میلیون ریالی تعداد ۱۰ دستگاه آبشخوار به منظور تامین آب مورد نیاز دام و پراکنش مناسب دام در سطح مرتع احداث و ۲ مورد چشمه به همین منظور مرمت و بهسازی شده و ۳۵۰ هکتار از مراتع قرق خواهدشد و پروژه آبخیزداری در خنجین هم با اعتبار یک و نیم میلیاردی به زودی شروع میشود.</p>
      <p>انتهای پیام/</p>
      <p> </p>
    </article>
  </body>
</html>