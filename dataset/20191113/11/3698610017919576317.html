<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/dochka-trampa-stvorila-14-milyoniv-robochih-misc-v-ssha-329473_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T11:25:00+00:00"/>
    <meta property="og:title" content="Дочка Трампа створила 14 мільйонів робочих місць в США"/>
    <meta property="og:description" content="Як зазначив глава Білого дому, ще два з половиною роки тому Іванка мріяла створити лише 500 тисяч кадрових місць."/>
  </head>
  <body>
    <article>
      <h1>Дочка Трампа створила 14 мільйонів робочих місць в США</h1>
      <h2>Як зазначив глава Білого дому, ще два з половиною роки тому Іванка мріяла створити лише 500 тисяч кадрових місць.</h2>
      <address>
        <time datetime="2019-11-13T11:25:00+00:00">13 Nov 2019, 11:25</time>
      </address>
      <p>Під час виступу в Економічному клубі Нью-Йорка 12 листопада, глава Білого дому Дональд Трамп заявив, що <b><a href="https://dt.ua/WORLD/respublikanci-vimagayut-dopitati-sina-baydena-i-konsultanta-nackomitetu-329410_.html">Іванка Трамп, його дочка і головний радник Білого дому</a></b>, створила 14 мільйонів робочих місць в країні, повідомляє <a href="https://www.newsweek.com/trump-ivanka-14-million-jobs-1471309">Newsweek</a>.</p>
      <p>За словами президента США, два з половиною роки тому Іванка мріяла створити 500 тисяч кадрових місць, але її робота принесла набагато більші плоди. За словами президента, завдяки зусиллям його дочки, в США були створені 14 мільйонів робочих місць.</p>
      <p>Для того щоб нові співробітники певних компаній пройшли спеціальне навчання і приступили до роботи, буде створено умови для підготовки кадрів за рахунок іноземних донорів.</p>
      <p>Але користувачі соцмереж назвали таку заяву Трампа занадто гіперболізуючою. Деякі зазначили, що останні три роки в країні з'явилися лише 6 мільйонів робочих місць, і навіть якщо частина з них завдяки роботі Іванки – то все одно немає 14 мільйонів, про які сказав президент.</p>
      <p>Варто відзначити, що <b><a href="https://zn.ua/WORLD/doch-i-zyat-trampa-zarabotali-82-milliona-dollarov-za-god-rabotaya-v-belom-dome-washington-post-331940_.html">дочка і зять Трампа - Іванка і Джаред Кушнер - заробили 82 мільйони доларів</a></b> за рік, працюючи в Білому домі.</p>
      <p>Раніше, син президента США Дональд <a href="https://dt.ua/WORLD/dochka-i-zyat-trampa-zarobili-82-milyoni-dolariv-za-rik-pracyuyuchi-v-bilomu-domi-washington-post-325569_.html"><b>Трамп-молодший "хотів би, щоб його звали "Хантер Байден",</b></a> як сина колишнього віце-президента Сполучених Штатів і головного конкурента глави Білого дому на виборах 2020 року Джо Байдена. Трамп-молодший мотивував це тим, що він "міг би заробляти мільйони, прикриваючись посадою свого батька".</p>
      <p>12 листопада, у США опублікували<a href="https://dt.ua/WORLD/respublikanci-opublikuvali-memorandum-zahistu-trampa-329397_.html"><b> меморандум на захист глави Білого дому,</b></a> підготовлений законодавцями-республіканцями, які беруть участь у розслідуванні імпічменту американського лідера. Документ був розісланий прихильниками Трампа всіма трьома комітетами Палати представників.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу. Резолюцію підтримали 232 конгресмени, 196 – голосували проти.</p>
      <p>Детальніше про ситуацію читайте у статті Олександра Хари <a href="https://dt.ua/international/impichment-mayzhe-oficiyno-328209_.html"><b>"Імпічмент. Майже офіційно"</b></a> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>