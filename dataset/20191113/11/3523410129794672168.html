<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639744/%D9%81%D8%B1%D8%B4%D8%AA%DA%AF%D8%A7%D9%86-%DA%86%D8%A7%D8%B1%D9%84%DB%8C-%DA%A9%D9%85%D8%AF%DB%8C-%D9%BE%D8%A7%DB%8C%DB%8C%D8%B2%DB%8C-%D8%B3%DB%8C%D9%86%D9%85%D8%A7%DB%8C-%D9%87%D8%A7%D9%84%DB%8C%D9%88%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T11:18:00+00:00"/>
    <meta property="og:title" content="«فرشتگان چارلی» کمدی پاییزی سینمای هالیوود"/>
    <meta property="og:description" content="فیلم سینمایی «فرشتگان چارلی» به کارگردانی «الیزابت بنکس» اکران بین المللی خود در سینما‌های جهان را پانزدهم ماه نوامبر یعنی جمعه هفته جاری..."/>
  </head>
  <body>
    <article>
      <h1>
        <a href="https://www.bultannews.com/fa/news/639744/%D9%81%D8%B1%D8%B4%D8%AA%DA%AF%D8%A7%D9%86-%DA%86%D8%A7%D8%B1%D9%84%DB%8C-%DA%A9%D9%85%D8%AF%DB%8C-%D9%BE%D8%A7%DB%8C%DB%8C%D8%B2%DB%8C-%D8%B3%DB%8C%D9%86%D9%85%D8%A7%DB%8C-%D9%87%D8%A7%D9%84%DB%8C%D9%88%D9%88%D8%AF">«فرشتگان چارلی» کمدی پاییزی سینمای هالیوود</a>
      </h1>
      <h2>فیلم سینمایی «فرشتگان چارلی» به کارگردانی «الیزابت بنکس» اکران بین المللی خود در سینما‌های جهان را پانزدهم ماه نوامبر یعنی جمعه هفته جاری...</h2>
      <address><time datetime="2019-11-13T11:18:00+00:00">13 Nov 2019, 11:18</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، فیلم سینمایی «فرشتگان چارلی» به کارگردانی «الیزابت بنکس» اکران بین المللی خود در سینما‌های جهان را پانزدهم ماه نوامبر یعنی جمعه هفته جاری آغاز خواهد کرد، فرشتگان چارلی اثری کمدی بوده و تمامی بازیگران اصلی آن زن هستند.</p>
      <p>الیزابت بنکس، جی باسو، کریگ مازن، سمی چلاس نویسندگی این اثر را بر پایا «فرشتگان چارلی» اثر ایوان گاف بر عهده داشته اند، الیزابت بنکس، اما شخصاً این متن را تبدیل به فیلمنامه کرده است.</p>
      <p>الیزابت بنکس اولین کار خود در زمینه هنرپیشگی را با بازی در فیلم Surrender Dorothy در نقش «الیزابت کیسی» آغاز کرد. او با شرکت در مجموعه فیلم‌های مردعنکبوتی در نقش «بتی برانت» به شهرت رسید. بنکس همچنین در سال ۲۰۰۸ در فیلم انتقادی دبلیو که به زندگینامه جرج بوش رئیس‌جمهور وقت آمریکا می‌پرداخت در نقش لورا بوش به ایفای نقش پرداخت.</p>
      <p>کریستن استوارت، نیومی اسکات، الیزابت بنکس، نوحا سنتینو، سم کلفلین، پاتریک استوارت، جایمن هانسو و الا بالینسکا از جمله بازیگرانی هستند که در فیلم سینمایی «فرشتگان چارلی» به ایفای نقش پرداخته اند.</p>
      <p>این فیلم به عنوان اثری کمدی جزو آثار اواخر فصل پاییز هالیوود است، با توجه به مضمون اثر شانس نسبتاً خوبی برای این اثر سینمایی ترسیم شده است، این فیلم روایت گروهی از زنان است که به حمایت از یک دانشمند دختر می‌پردازند.</p>
    </article>
  </body>
</html>