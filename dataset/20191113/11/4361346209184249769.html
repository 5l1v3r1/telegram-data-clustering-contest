<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/fogocskaznak-a-sztarok-a-tv2-n/186455"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T11:00:00+00:00"/>
    <meta property="og:title" content="Fogócskáznak a sztárok a TV2-n"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Fogócskáznak a sztárok a TV2-n</mark>
      </h1>
      <address><time datetime="2019-11-13T11:00:00+00:00">13 Nov 2019, 11:00</time> by <a rel="author">G. Sz.</a></address>
      <p>December 1-jétől vasárnap esténként vadonatúj sport event műsorral jelentkezik a TV2. A Catch! – Úgyis utolérlek! arénájában négyfős csapatok mérkőznek majd meg egy, a fogócska szabályain alapuló játékban, hogy pontokat gyűjtve bekerüljenek a döntőbe, majd hazavigyék a tízmillió forintos fődíjat.</p>
      <p>A nagyszabású produkció háziasszonya Ördög Nóra, műsorvezető-riportere a Sport TV-ből ismert Petur András, kommentátora pedig Gundel Takács Gábor lesz.</p>
      <figure>
        <img src="http://media.borsonline.hu/cikk/20/192034/big-lead/650x360/2021616_catch-tv2.jpg"/>
        <figcaption>Petur András, Ördög Nóra és Gundel Takács Gábor vezetik a játékos mûsort © TV2</figcaption>
      </figure>
      <p>– A fogócskáról mindenkinek van valamilyen emlékképe, érzése. Egy nagyon egyszerű és szerethető gyerekjáték, amit most mi egy sokkal magasabb szintre emelünk, köszönhetően a hatalmas díszletnek, az akadálypályáknak, a komoly technikai háttérnek, és annak, hogy igazi sportemberekből álló csapatok állnak rajthoz. Nagyon látványos, izgalmas sportverseny a Catch!, amely egy egyszerű ötleten alapul, mégis igazán nagyszabású – árulta el Ördög Nóra.</p>
      <p>A felnőtt fogócskában többek között ott lesz Bódi Sylvi, Bárdosi Ildi, Száraz Dénes, Linczényi Márkó és Esztergályos Patrik is.</p>
    </article>
  </body>
</html>