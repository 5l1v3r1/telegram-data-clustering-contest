<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546972.html/%D8%AD%D8%B6%D9%88%D8%B1-%D9%85%D8%B9%D8%A7%D9%88%D9%86-%D9%88%D8%B2%DB%8C%D8%B1-%D8%A8%D8%B1%D8%A7%DB%8C-%D8%A7%D9%81%D8%AA%D8%AA%D8%A7%D8%AD-%D8%B3%D9%87-%D8%B7%D8%B1%D8%AD-%D9%88%D8%B1%D8%B2%D8%B4%DB%8C-%D8%AF%D8%B1-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T11:23:00+00:00"/>
    <meta property="og:title" content="حضور معاون وزیر برای افتتاح سه طرح ورزشی در استان مرکزی"/>
    <meta property="og:description" content="معاون امور مجلس، حقوقی و استان‌های وزیر ورزش و جوانان در استان مرکزی حضور یافت و در آغاز برنامه‌های سفر یک‌روزه خود به شهرستان آشتیان وارد شد."/>
  </head>
  <body>
    <article>
      <h1>حضور معاون وزیر برای افتتاح سه طرح ورزشی در استان مرکزی</h1>
      <address>
        <time datetime="2019-11-13T11:23:00+00:00">13 Nov 2019, 11:23</time>
      </address>
      <p>معاون امور مجلس، حقوقی و استان‌های وزیر ورزش و جوانان در استان مرکزی حضور یافت و در آغاز برنامه‌های سفر یک‌روزه خود به شهرستان آشتیان وارد شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://diyareaftab.ir/">دیار آفتاب</a>؛جمشید تقی‌زاده، معاون امور مجلس، حقوقی و امور استان‌های وزیر ورزش و جوانان صبح چهارشنبه در استان مرکزی و شهرستان آشتیان حضور یافت.</p>
      <p>معاون امور مجلس، حقوقی و امور استان‌های وزیر ورزش و جوانان در این سفر یک روزه از اماکن ورزشی و پروژه‌های عمرانی ورزشی استان بازدید کرده و ۳ پروژه عمرانی ورزشی را نیز افتتاح می‌کند.</p>
      <p>افتتاح زمین چمن مصنوعی روستای امیرآباد شهرستان فراهان، افتتاح پیست تارتان استادیوم ۱۵ هزار نفری حضرت امام خمینی(ره) اراک و افتتاح زمین بولس مجموعه ورزشی شهدای پنج مرداد اراک طرح های افتتاحی سفر یک روزه معاون وزیر به‌ استان مرکزی هستند.</p>
      <p>همچنین بازدید از اماکن ورزشی شهرستان‌های آشتیان، تفرش و فراهان، بازدید از پروژه دهکده المپیک اراک، پروژه سالن ورزشی سه هزار نفره امام خمینی (ره) و پروژه پیست تخصصی اسکیت ۲۲ بهمن اراک از دیگر برنامه‌های سفر معاون وزیر ورزش و جوانان به استان مرکزی است.</p>
      <p>انتهای پیام/</p>
      <p> </p>
    </article>
  </body>
</html>