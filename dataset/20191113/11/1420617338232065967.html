<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/basket-la-virtus-pomezia-parte-alla-grande.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-13T11:23:35+00:00"/>
    <meta property="og:title" content="Basket, la Virtus Pomezia parte alla grande"/>
    <meta property="og:description" content="Meglio di così non si poteva iniziare! E’ stata un successo sotto ogni punto di vista la prima partita stagionale del campionato di promozione maschile della Virtus Pomezia Basket, che si è giocata sabato 9 novembre presso il palazzetto comunale “la Cupola”. Clamoroso l’afflusso dei tifosi, circa 400, che hanno affollato gli spalti come da […]"/>
  </head>
  <body>
    <article>
      <h1>Basket, la Virtus Pomezia parte alla grande</h1>
      <address><time datetime="2019-11-13T11:23:35+00:00">13 Nov 2019, 11:23</time> by <a rel="author" href="https://www.ilcorrieredellacitta.com/author/redazione-sport" target="_blank">Redazione Sport</a></address>
      <figure>
        <img src="https://www.ilcorrieredellacitta.com/wp-content/uploads/2019/11/vp-681x511.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Meglio di così non si poteva iniziare! E’ stata un successo sotto ogni punto di vista la prima partita stagionale del campionato di promozione maschile della Virtus Pomezia Basket, che si è giocata sabato 9 novembre presso il palazzetto comunale “la Cupola”. Clamoroso l’afflusso dei tifosi, circa 400, che hanno affollato gli spalti come da tempo non succedeva nel Palazzetto di via Varrone, garantendo un tifo straordinario!</p>
      <slideshow>
        <figure>
          <img src="https://www.ilcorrieredellacitta.com/wp-content/ewww/lazy/placeholder-518x420.png"/>
        </figure>
        <figure>
          <img src="https://www.ilcorrieredellacitta.com/wp-content/ewww/lazy/placeholder-560x420.png"/>
        </figure>
      </slideshow>
      <p>Nonostante la defezione di Alessandro Vercellino per infortunio, la Virtus vince 90-60 contro un combattivo Lanuvio che non riesce a sostenere i ritmi indiavolati della squadra di casa. I ragazzi di Pomezia partono con il freno a mano tirato e sbagliano tanto, da fuori e da sotto, finendo comunque il primo quarto sotto solo di 1 punto (13-14).</p>
      <p>Nel secondo quarto, nonostante si continui a sbagliare tanto, la Virtus Pomezia fa il primo break importante (30-16) respinto solo da un Viterbini che prova a resistere, caricandosi la squadra sulle spalle. Poi, nel terzo e nell’ultimo quarto, ottima gestione di coach Pancrazi che fa ruotare tutti i suoi ragazzi. Grande l’impatto di Fabio Barbieri in uscita dalla panchina, che regala minuti di grande intensità difensiva alla sua squadra e che dà il là all’ultimo break. Sugli scudi un incontenibile Colavelli (39 punti) e Fabio Sansone (17 punti), autentico folletto imprendibile per la difesa avversaria. Il prossimo match si giocherà sabato 16 novembre contro l’ Olimpia Valmontone.</p>
      <p>
        <i>
          <b>Virtus Pomezia Basket</b>
        </i>
      </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/basket-la-virtus-pomezia-parte-alla-grande.html"/>
        <a href="https://www.ilcorrieredellacitta.com/news/roma-da-alla-luce-la-figlia-e-poi-muore-in-ospedale-indagata-lequipe-medica.html"/>
        <a href="https://www.ilcorrieredellacitta.com/ultime-notizie/roma-casal-selce-la-periferia-che-resta-arretrata.html"/>
        <a href="https://www.ilcorrieredellacitta.com/news/fitness/quali-sono-le-competenze-e-i-profili-dei-massaggiatori-sportivi.html"/>
        <a href="https://www.ilcorrieredellacitta.com/news/cronaca/tragedia-alla-romanina-spaventoso-incidente-frontale-muore-una-mamma-ferita-la-figlia.html"/>
        <a href="https://www.ilcorrieredellacitta.com/news/roma-blitz-antidroga-a-san-basilio-la-polizia-rovina-lattivita-di-spaccio-per-ore.html"/>
      </related>
    </article>
  </body>
</html>