<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/obez-hayvanlardaki-artis-veterinerleri-zorluyor-2219054"/>
    <meta property="og:site_name" content="Posta"/>
    <meta property="article:published_time" content="2019-11-13T11:55:43+00:00"/>
    <meta property="og:title" content="Obez hayvanlardaki artış veterinerleri zorluyor"/>
    <meta property="og:description" content="İngilterede obez kedi ve köpeklerdeki artış nedeniyle, yaralanmaları önlemek için, veterinerler ağır eşyaları kaldırmakta kullanılan ekipmanları satın almak zorunda kalıyor. Bazı veterinerlerin obez hayvanları tedavi ederken sırt ve kas ağrısı çektikleri belirlendi. Bir kedi veya köpeğin obez olduğunu anlamanın yolu nedir diye soracak olursanız, detaylar haberimizde."/>
  </head>
  <body>
    <article>
      <h1>Obez hayvanlardaki artış veterinerleri zorluyor</h1>
      <address>
        <time datetime="2019-11-13T11:55:43+00:00">13 Nov 2019, 11:55</time>
      </address>
      <h3>İngiltere'de obez kedi ve köpeklerdeki artış nedeniyle, yaralanmaları önlemek için, veterinerler ağır eşyaları kaldırmakta kullanılan ekipmanları satın almak zorunda kalıyor. Bazı veterinerlerin obez hayvanları tedavi ederken sırt ve kas ağrısı çektikleri belirlendi. Bir kedi veya köpeğin obez olduğunu anlamanın yolu nedir diye soracak olursanız, detaylar haberimizde.</h3>
      <p>İngiltere'de 2 bin 100 evcil hayvan sahibi ve veteriner üzerinde yapılan araştırma, ilginç bir gerçeği ortaya çıkardı.</p>
      <p>Araştırmada, 1 milyon 700 bin köpeğin ve 1 milyondan fazla kedinin veterinerler tarafından fazla kilolu olduklarının söylendiği belirlendi. Araştırmaya katılan hayvanların yüzde 12'si fazla kilolu bulunurken, bunların yüzde 8'inin 2 yıl önceden kilo almaya başladığı ortaya çıkarıldı.</p>
      <p>Pug cinsi köpeklerin ise, <a href="https://www.posta.com.tr/haberler/obez">obez</a> olmaya diğer köpeklere oranla daha yatkın olduğu belirlendi. Pug cinsi köpekleri, boxer, golden retrievers, alman kurdu, Spanyel ve Staffordshire bull terrier cinsi köpekler izledi.</p>
      <figure>
        <img src="https://i.pstimaj.com/img/75/640x0/5dcbe92eae298bcd12b755bd"/>
      </figure>
      <p>
        <sup>
          <b>Pug</b>
        </sup>
      </p>
      <p>Ancak obez hayvanlar, son dönemlerde veterinerlerin de büyük bir sorunu haline geldi. Çoğu veteriner, obez hayvanları tedavi etmeye çalışırken yaralanıyor ve ağırlık kaldırma ekipmanı satın almak zorunda kalıyor.</p>
      <p>Araştırma, obez hayvanların sahiplerine ve veterinerlerine sırt, bel ve kas ağrısı gibi zorluklar çıkardığını ortaya koydu.</p>
      <figure>
        <iframe data-src="https://twitter.com/kindof_sehr_ish/status/1192177049999421442?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Kaldırma ekipmanları satın aldılar</h3>
      <p><a href="https://www.posta.com.tr/haberler/kopek">Köpek</a> sahiplerinin yüzde 13'ü, köpeklerini kaldırmaya çalışırken kas ağrısı çektiklerini ve vücutlarında morluklar oluştuğunu söyledi. Ankete katılan veterinerlerin de yüzde 42'si obez hayvanları tedavi etmek için vinç ve otomatik yükseltilen masalar dahil olmak üzere ekstra kaldırma ekipmanları satın aldıkları ortaya çıktı.</p>
      <figure>
        <img src="https://i.pstimaj.com/img/75/640x0/5dcbee0166a97c6c58cec0fc"/>
      </figure>
      <p>Hayvanlara Zulüm Önleme Kraliyet Topluluğu, hayvan obezitesi hakkında yayımladığı makalede şunlara değindi:</p>
      <p>
        <b>
          <i>'Evcil hayvan obezitesi ciddi bir sağlık problemidir ve her şeyin daha da kötüye gitmesine neden olur. Obezite, evcil hayvanınızın hayatının uzunluğunu ve yaşam kalitesini düşürebilir.'</i>
        </b>
      </p>
      <p>Evcil hayvanlardaki obezite diyabet, kalp hastalığı, solunum sıkıntısı, yüksek tansiyon ve kansere neden olabiliyor.</p>
      <figure>
        <img src="https://i.pstimaj.com/img/75/640x0/5dcbee0eae298bcd12b755cd"/>
      </figure>
      <p>
        <b>Eğer evcil hayvanınızın kilosunun artıp artmadığını şu yöntemlerle anlayabilirsiniz:</b>
      </p>
      <ul>
        <li>Köpeğinizin kaburgalarının, kedilerin omurga ve kalça kemiklerinin dış hatlarını, aşırı yağ örtme olmadan görebilmeli ve hissedebilmelisiniz.</li>
        <li>Köpeğinizin belini görebilmeli ve hissedebilmelisiniz ve yukarıdan bakıldığında açıkça görülmelidir.</li>
        <li>Köpeğinizin karnı yandan bakıldığında sıkışmış olmalı, kedilerinizin karnı ise az miktarda yağlı olmalı ve sarkmamalı.</li>
      </ul>
      <p>Eğer kedinizde veya köpeğinizde obezite belirtileri görüyorsanız, bir an önce veterinere başvurun.</p>
      <p>
        <b>Posta.com.tr</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/eylemciler-polise-atesli-ok-firlatti-2219077">
          <img src="https://i.pstimaj.com/img/100/180x95/5dcbee59ae298bcd83915ed9"/>
        </a>
      </figure>
      <p>
        <a href="https://www.posta.com.tr/eylemciler-polise-atesli-ok-firlatti-2219077">1 Eylemciler polise ateşli ok fırlattı</a>
      </p>
      <figure>
        <a href="https://www.posta.com.tr/sarkici-tugba-ozerke-polise-hakaretten-dava-2219070">
          <img src="https://i.pstimaj.com/img/100/180x95/5dcbeda6ae298bcd12b755c5"/>
        </a>
      </figure>
      <p>
        <a href="https://www.posta.com.tr/sarkici-tugba-ozerke-polise-hakaretten-dava-2219070">2 Şarkıcı Tuğba Özerk'e polise hakaretten dava</a>
      </p>
      <figure>
        <a href="https://www.posta.com.tr/sarkici-fatih-bulut-hakkinda-sorusturma-2219064">
          <img src="https://i.pstimaj.com/img/100/180x95/5dcbeb4366a97c6c58cec0ef"/>
        </a>
      </figure>
      <p>
        <a href="https://www.posta.com.tr/sarkici-fatih-bulut-hakkinda-sorusturma-2219064">3 Şarkıcı Fatih Bulut hakkında soruşturma</a>
      </p>
      <figure>
        <a href="https://www.posta.com.tr/dang-hummasi-14-gunde-44-bin-852-rakamina-ulasti-2219055">
          <img src="https://i.pstimaj.com/img/100/180x95/5dcbe809ae298bcd1157ac16"/>
        </a>
      </figure>
      <p>
        <a href="https://www.posta.com.tr/dang-hummasi-14-gunde-44-bin-852-rakamina-ulasti-2219055">4 Dang humması 14 günde 44 bin 852 rakamına ulaştı</a>
      </p>
      <figure>
        <a href="https://www.posta.com.tr/russel-croweun-evi-yandi-cem-yilmaz-duyurdu-2219053">
          <img src="https://i.pstimaj.com/img/100/180x95/5dcbe1f066a97c6c59b040e0"/>
        </a>
      </figure>
      <p>
        <a href="https://www.posta.com.tr/russel-croweun-evi-yandi-cem-yilmaz-duyurdu-2219053">5 Russel Crowe'un evi yandı, Cem Yılmaz duyurdu</a>
      </p>
      <figure>
        <a href="https://www.posta.com.tr/2019un-yasayan-en-seksi-erkegi-john-legend-2219042">
          <img src="https://i.pstimaj.com/img/100/180x95/5dcbdb1b66a97c6b984b7f02"/>
        </a>
      </figure>
      <p>
        <a href="https://www.posta.com.tr/2019un-yasayan-en-seksi-erkegi-john-legend-2219042">6 2019’un yaşayan en seksi erkeği: John Legend</a>
      </p>
      <figure>
        <a href="https://www.posta.com.tr/haluk-leventten-cem-yilmaza-vurgun-sorusu-2218921">
          <img src="https://i.pstimaj.com/img/100/180x95/5dcba06a66a97c6296f77120"/>
        </a>
      </figure>
      <p>
        <a href="https://www.posta.com.tr/haluk-leventten-cem-yilmaza-vurgun-sorusu-2218921">7 Haluk Levent'ten Cem Yılmaz'a 'vurgun' sorusu</a>
      </p>
      <figure>
        <a href="https://www.posta.com.tr/burcu-esmersoydan-yakalandilar-iddiasina-jet-yanit-2219044">
          <img src="https://i.pstimaj.com/img/100/180x95/5dcbdc7eae298bcd83915eb2"/>
        </a>
      </figure>
      <p>
        <a href="https://www.posta.com.tr/burcu-esmersoydan-yakalandilar-iddiasina-jet-yanit-2219044">8 Burcu Esmersoy'dan 'yakalandılar' iddiasına jet yanıt</a>
      </p>
      <figure>
        <a href="https://www.posta.com.tr/kalp-grafigine-bakarak-olum-tarihini-tahmin-eden-makine-gelistirildi-2219031">
          <img src="https://i.pstimaj.com/img/100/180x95/5dcbd4b566a97c6b99e1a904"/>
        </a>
      </figure>
      <p>
        <a href="https://www.posta.com.tr/kalp-grafigine-bakarak-olum-tarihini-tahmin-eden-makine-gelistirildi-2219031">9 Kalp grafisine bakarak ölüm tarihini tahmin eden makin...</a>
      </p>
      <figure>
        <a href="https://www.posta.com.tr/zahide-yetisle-saat-kacta-basliyor-zahide-yetis-kimdir-2219007">
          <img src="https://i.pstimaj.com/img/100/180x95/5dcbce2c66a97c6c59b040a8"/>
        </a>
      </figure>
      <p>
        <a href="https://www.posta.com.tr/zahide-yetisle-saat-kacta-basliyor-zahide-yetis-kimdir-2219007">10 Zahide Yetiş'le saat kaçta başlıyor? Zahide Yetiş kimd...</a>
      </p>
      <figure>
        <img src="https://i.pstimaj.com/img/78/90x50/5dc43f37ae298b85524b8289"/>
      </figure>
      <p>SIRADAKİ HABER Tebrikler Su! Van kedisi ‘Su’ güzelliğini dünyaya kanıtladı</p>
    </article>
  </body>
</html>