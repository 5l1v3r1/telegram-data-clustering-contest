<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/13/greece/astynomika/ton-apateona-tou-e-banking-anazitoun-oi-arxes/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-13T11:48:37+00:00"/>
    <meta property="og:title" content="Τον «απατεώνα του e-banking» αναζητούν οι Αρχές"/>
    <meta property="og:description" content="Ένας άγνωστος έχει καταφέρει να αποσπάσει χρήματα από επιχειρηματίες της περιφέρειας, χρησιμοποιώντας πλαστές ηλεκτρονικές συναλλαγές σε τράπεζες."/>
  </head>
  <body>
    <article>
      <h6 class="kicker">Απέσπασε χιλιάδες ευρώ</h6>
      <h1>Τον «απατεώνα του e-banking» αναζητούν οι Αρχές</h1>
      <h2>Ένας άγνωστος έχει καταφέρει να αποσπάσει χρήματα από επιχειρηματίες της περιφέρειας, χρησιμοποιώντας πλαστές ηλεκτρονικές συναλλαγές σε τράπεζες.</h2>
      <address><time datetime="2019-11-13T11:48:37+00:00">13 Nov 2019, 11:48</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Τα ίχνη ενός αγνώστου που έχει καταφέρει να αποσπάσει χιλιάδες ευρώ από επαγγελματίες αναζητά η Ελληνική Αστυνομία.</p>
      <p>Σύμφωνα με όσα αναφέρει το Star Κεντρικής Ελλάδας, ο άνδρας επικοινώνησε με ιδιοκτήτη πρατηρίου υγρών καυσίμων στον Ορχομενό, ισχυριζόμενος ότι είναι άλλος επαγγελματίας της πόλης και του ζήτησε να τον προμηθεύσει με πετρέλαιο αξίας 500 ευρώ.</p>
      <p>
        <a href="https://www.in.gr/2019/11/13/greece/skitso-ta-mat-sto-polytexneio-pou-eksorgise-twitter/">Διαβάστε επίσης : Το σκίτσο με τα ΜΑΤ στο Πολυτεχνείο που εξόργισε το Twitter</a>
      </p>
      <p>Μάλιστα του είπε πως θα τον πλήρωνε εκείνη τη στιγμή μέσω e-banking.</p>
      <p>Ωστόσο, η απόδειξη της ηλεκτρονικής συναλλαγής αντί για το συγκεκριμένο ποσό, έγραφε 5.500 ευρώ.</p>
      <p>Σε επικοινωνία τους υποστήριξε ότι επρόκειτο για λάθος στη διαδικασία πληρωμής και ζήτησε από τον πρατηριούχο την επιστροφή του υπολοίπου, όπως και έγινε.</p>
      <p>Με την ίδια διαδικασία, ο άγνωστος κατάφερε να εξαπατήσει και έναν ιδιοκτήτη καταστήματος ελαστικών στην ίδια περιοχή, όταν αντί για πληρωμή 320 ευρώ, του παρουσίασε απόδειξη e-banking αξίας 6.300 ευρώ!</p>
      <p>Η προσπάθεια του άγνωστου μέχρι στιγμής απατεώνα δεν είχε αποτέλεσμα ωστόσο, στη Θήβα, όταν επιχείρησε να εξαπατήσει έναν άλλο πρατηριούχο.</p>
      <p>Του τηλεφώνησε λέγοντας πως είναι ένας φαρμακοποιός της περιοχής, ζητώντας 650 λίτρα πετρελαίου θέρμανσης. Και σε αυτή την περίπτωση παρουσίασε απόδειξη πληρωμής κατά πολύ αυξημένη, της τάξης των 6.890 ευρώ.</p>
      <p>Όταν ο πρατηριούχος όμως επικοινώνησε με τον συγκεκριμένο φαρμακοποιό, εκείνος του διέψευσε την παραγγελία.</p>
      <p>Έπειτα από αυτή την εξέλιξη, ο πρατηριούχος έσπευσε να καταγγείλει το γεγονός στην Αστυνομία, προκειμένου να προστατεύσει και άλλους επιχειρηματίες στην περιοχή.</p>
      <p>
        <a href="https://www.tanea.gr/2019/11/12/greece/synagermos-gia-epitheseis-apo-taratses-stin-astynomia/">Συναγερμός για επιθέσεις από ταράτσες στην Αστυνομία</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/10/15/greece/astynomika/prosoxi-megali-apati-stis-enoikiaseis-katoikion/"/>
        <a href="https://www.tanea.gr/2019/10/14/people/i-istoria-piso-apo-to-thaymatourgo-nero-tou-kamaterou/"/>
        <a href="https://www.tanea.gr/2019/11/13/greece/astynomika/kratoumenos-stis-fylakes-domokou-pire-adeia-kai-den-epestrepse/"/>
      </related>
    </article>
  </body>
</html>