<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/firecuda-520-anche-seagate-ha-un-ssd-pci-express-4-0/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T11:17:00+00:00"/>
    <meta property="og:title" content="FireCuda 520, anche Seagate ha un SSD PCI Express 4.0"/>
    <meta property="og:description" content="Seagate ha presentato i suoi primi SSD PCI Express 4.0 FireCuda 520 e FireCuda Gaming Dock, una duttile soluzione di archiviazione esterna."/>
  </head>
  <body>
    <article>
      <h1>FireCuda 520, anche Seagate ha un SSD PCI Express 4.0</h1>
      <address><time datetime="2019-11-13T11:17:00+00:00">13 Nov 2019, 11:17</time> by <a rel="author">Jacopo Ferrante</a></address>
      <p><b>Seagate</b> ha annunciato la nuova serie <b>FireCuda 520</b>, un <b>SSD M.2 PCI Express 4.0 </b>che si aggiunge a una schiera di soluzioni basata sul <b>controller Phison E16</b> tra cui spiccano prodotti come il Corsair MP600 (<a href="https://toms.it/mHnW7">Amazon</a>) o il Gigabyte Aorus NVMe Gen4 (<a href="https://toms.it/a8rn5">Amazon</a>). Al momento tutte queste soluzioni danno il meglio solo se abbinate a piattaforme AMD X570 con processori Ryzen 3000.</p>
      <p>Il FireCuda 520 è disponibile in tre capacità rispettivamente di <b>500 GB</b> (166,38 euro su <a href="https://toms.it/yDeRx">Amazon</a>), <b>1 TB</b> (294,91 euro su <a href="https://toms.it/GRexu">Amazon</a>) e <b>2 TB</b> (483,39 euro su <a href="https://toms.it/45aAz">Amazon</a>).</p>
      <figure>
        <img src="https://www.tomshw.it/images/images/2019/11/seagate-new-ssd-62703.768x432.jpg"/>
      </figure>
      <p>Come detto è un SSD in formato M.2 2280 basato sul controller Phison E16 e memoria 3D NAND TLC a 96 layer, un binomio che gli consente di offrire <b>prestazioni</b> di 5 GB/s in lettura sequenziale e 4,4 GB/s in scrittura sequenziale (2,2 GB/s per il 500 GB). Si raggiungono inoltre picchi di 760.000 e 700.000 IOPS per quanto riguarda letture e scritture casuali 4K, rispettivamente.</p>
      <p>Seagate dichiara una resistenza per il modello da 2 TB di 3600 TBW e offre una garanzia di 5 anni. Trovate ulteriori dettagli a questo <a href="https://www.seagate.com/it/it/internal-hard-drives/ssd/firecuda-ssd/#specs">indirizzo</a>.</p>
      <p>L’azienda ha anche annunciato la <b>FireCuda Gaming Dock</b>, una soluzione di archiviazione esterna che include un hard disk da 3,5″ con capacità di 4 TB e uno slot M.2 PCIe 3.0 per un eventuale upgrade tramite SSD.</p>
      <p>Oltre al connettore Thunderbolt 3, FireCuda Gaming Dock include anche una porta Thunderbolt 3 accessoria, DisplayPort 1.4, una porta di rete Ethernet RJ45, un jack audio in/mic da 3,5 mm, un jack audio out da 3,5 mm, quattro porte USB 3.1 Gen2 e una porta di ricarica USB 3.1 Gen2.</p>
      <figure>
        <img src="https://www.tomshw.it/images/images/2019/11/seagate-new-ssd-62704.768x432.jpg"/>
      </figure>
      <p>In abbinamento c’è anche il software Toolkit di Seagate, pensato per controllare gli effetti di illuminazione, tra cui colori ed effetti. FireCuda Gaming Dock è <a href="https://toms.it/t7Vex">già disponibile su Amazon a 432 euro</a>.</p>
    </article>
  </body>
</html>