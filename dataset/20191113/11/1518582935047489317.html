<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/tesla-musk-sceglie-berlino-per-la-sua-gigafactory-europea/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-13T11:16:14+00:00"/>
    <meta property="og:title" content="Tesla: Musk sceglie Berlino per la sua Gigafactory europea"/>
    <meta property="og:description" content="Elon Musk, numero uno di Tesla, colosso Usa delle  auto elettriche Tesla, sceglie a sorpresa Berlino per la sua nuova Gigafactory, che potrebbe entrare in funzione già dal 2021. Lo ha annunciato lo stesso Musk ieri, ricevendo il premio “Volante d’oro 2019” a Berlino conferito da Bild am Sonntag e Auto Bild. Che cosa è una Gigafactory “Gigafactory” è il nome con cui Tesla si riferisce ai propri stabilimenti dove vengono prodotte e messe a punto le batterie delle auto e le auto stesse. Quella in Europa sarebbe la quarta Gigafactory di Tesla, dopo le due costruite negli Stati Uniti e la terza in costruzione in Cina, a Shanghai. Musk: “ingegneria tedesca è eccezionale” Il nuovo sito potrebbe essere costruito nei dintorni del nuovo aeroporto cittadino BER, non ancora inaugurato. Musk ha detto che vuole costruire anche un centro di ingegneria e di design, sempre nelle vicinanze di Berlino."/>
  </head>
  <body>
    <article>
      <h1>Tesla: Musk sceglie Berlino per la sua Gigafactory europea</h1>
      <address><time datetime="2019-11-13T11:16:14+00:00">13 Nov 2019, 11:16</time> by <a rel="author">Mariangela Tessa</a></address>
      <p><b>Elon Musk,</b> numero uno di Tesla, colosso Usa delle <a href="https://www.wallstreetitalia.com/trend/auto-elettriche/"> auto elettriche</a> Tesla, sceglie a sorpresa Berlino per la sua nuova Gigafactory, che potrebbe entrare in funzione già dal 2021.<br/>Lo ha annunciato lo stesso Musk ieri, ricevendo il premio “Volante d’oro 2019” a Berlino conferito da <i>Bild am Sonntag</i> e <i>Auto Bild</i>.</p>
      <h3>Che cosa è una Gigafactory</h3>
      <p><b>“Gigafactory”</b> è il nome con cui Tesla si riferisce ai propri stabilimenti dove vengono prodotte e messe a punto le batterie delle auto e le auto stesse. Quella in Europa sarebbe la quarta Gigafactory di Tesla, dopo le due costruite negli Stati Uniti e la terza in costruzione in Cina, a Shanghai.</p>
      <h3>Musk: “ingegneria tedesca è eccezionale”</h3>
      <p>Il nuovo sito potrebbe essere costruito nei dintorni del nuovo aeroporto cittadino BER, non ancora inaugurato. Musk ha detto che vuole costruire anche un centro di ingegneria e di design, sempre nelle vicinanze di Berlino.</p>
      <blockquote>“Tutti sanno che l’ingegneria tedesca è eccezionale, e in parte è per questo che abbiamo deciso di costruire la nostra Gigafactory europea in Germania”, ha detto Musk. La fabbrica costruirà inizialmente il futuro<b> SUV compatto modello Y</b>.</blockquote>
      <p>Molti Land della repubblica federale avevano avanzato la loro disponibilità ad ospitare Tesla, tra cui il Saarland e la Bassa Sassonia. La decisione di Berlino è stata accolta con sorpresa anche in Germania.</p>
    </article>
  </body>
</html>