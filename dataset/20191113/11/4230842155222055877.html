<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191113-shho-vidomo-pro-volodymyra-v-yatrovycha-biografiya-narodnogo-deputata/"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T11:35:46+00:00"/>
    <meta property="og:title" content="Що відомо про Володимира В’ятровича – біографія народного депутата"/>
    <meta property="og:description" content="Володимир В’ятрович, який більше п’яти років очолював Український інститут національної пам’яті, став народним депутатом замість Ірини Луценко. Що про нього відомо – в матеріалі Фактів ICTV."/>
  </head>
  <body>
    <article>
      <h1>Що відомо про Володимира В’ятровича – біографія народного депутата</h1>
      <address>
        <time datetime="2019-11-13T11:35:46+00:00">13 Nov 2019, 11:35</time>
      </address>
      <p>Володимир В’ятрович, який більше п’яти років очолював Український інститут національної пам’яті, став народним депутатом замість Ірини Луценко. Що про нього відомо – в матеріалі Фактів ICTV.</p>
      <p>Володимир В’ятрович став народним депутатом від партії Європейська солідарність замість Ірини Луценко, яка раніше подала заяву про дострокове припинення повноважень.</p>
      <p>Що відомо про історика та публіциста, якого всі знають як головного ініціатора процесу декомунізації в Україні – в короткій біографії.</p>
      <p><b>В’ятровичу – 42 роки</b> (народився у Львові 7 червня 1977 року).</p>
      <p>
        <b>Освіта</b>
      </p>
      <p>У 1999 році закінчив історичний факультет Львівського університету (історія України).</p>
      <p>У 2004-му захистив кандидатську дисертацію Закордонні рейди УПА в контексті реалізації антитоталітарної національно-демократичної революції народів Центрально-Східної Європи.</p>
      <p>
        <b>Кар’єра та досягнення</b>
      </p>
      <ul>
        <li>З листопад 2002-го до березня 2008 року – директор Центру досліджень визвольного руху у Львові.</li>
        <li>2005-2006 рр. – викладач в Українському католицькому університеті.</li>
        <li>З серпня 2005 року до грудня 2007-го – науковий співробітник Інституту українознавства імені Крип’якевича НАН України.</li>
        <li>У 2007 році прийшов в Український інститут національної пам’яті – як його представник у Львівській області, а через рік очолив архівний відділ.</li>
        <li>З січня до жовтня 2008-го – радник з науково-дослідницької роботи голови СБУ.</li>
        <li>З жовтня того ж року до березня 2010 року – директор галузевого державного архіву Служби безпеки України в Києві.</li>
        <li>2010-2011 рр. – стажування в Українському науковому інституті Гарвардського університету.</li>
        <li>А в березні 2014 року призначений директором Українського інституту національної пам’яті, де працював до 18 вересня 2019 року.</li>
      </ul>
      <p>В’ятрович є активним учасником Євромайдану, автор багатьох історичних книг про ОУН-УПА та національно-визвольний рух.</p>
      <p>Нагороджений Хрестом Івана Мазепи, лауреат премії імені Василя Стуса (2012).</p>
      <p><b>Читайте:</b> <a href="https://fakty.com.ua/ua/ukraine/20191112-v-yatrovych-stav-narodnym-deputatom-zamist-iryny-lutsenko/">В’ятрович став народним депутатом замість Ірини Луценко</a></p>
      <p>Після звільнення планує добре відпочити, а потім повернутися до історичної діяльності, бо останні п’ять років на це не було часу.</p>
      <blockquote>– Хочу зайнятися більш творчою роботою, тому що як історик не мав можливості займатися історією протягом цих п’яти років. Зважаючи на те, що я сам створив хороші умови для роботи історикам, підвищуючи популяризацію історії, – розповів В’ятрович у коментарі <a href="https://www.unn.com.ua/">УНН.</a></blockquote>
      <p>Нагадаємо, 18 вересня <a href="https://fakty.com.ua/ua/ukraine/20190918-v-yatrovych-zvilnenyj-z-posady-dyrektora-ukrayinskogo-instytutu-natsionalnoyi-pam-yati/">Володимир В’ятрович</a> заявив, що залишає посаду голови Українського інституту національної пам’яті.</p>
      <p><b>Фото</b>: <a href="https://uinp.gov.ua/public/pres-centr/novyny/sogodni-zavershyv-kadenciyu-na-posadi-golovy-instytutu-volodymyr-vyatrovych?fbclid=IwAR1yVtpJwDRQKUdAvBwMCDFLslISUgOYfKL4rF4-A7fMNZwIxJoylctMzBg">Український інститут національної пам’яті </a></p>
    </article>
  </body>
</html>