<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547016.html/-%D8%AE%D8%A7%D9%86%D9%87-%D9%BE%D8%AF%D8%B1%DB%8C--%D8%B1%D9%81%D8%B9-%D8%AA%D9%88%D9%82%DB%8C%D9%81-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T11:21:00+00:00"/>
    <meta property="og:title" content="«خانه پدری» رفع توقیف شد"/>
    <meta property="og:description" content="معاون ارزشیابی و نظارت سازمان سینمایی از ادامه اکران فیلم «خانه پدری» خبر داد و گفت: الان نامه دادستانی تهران مبنی بر رفع توقیف این فیلم را دریافت کردیم."/>
  </head>
  <body>
    <article>
      <h1>«خانه پدری» رفع توقیف شد</h1>
      <h2>عاون ارزشیابی و نظارت سازمان سینمایی اعلام کرد:</h2>
      <address>
        <time datetime="2019-11-13T11:21:00+00:00">13 Nov 2019, 11:21</time>
      </address>
      <p>معاون ارزشیابی و نظارت سازمان سینمایی از ادامه اکران فیلم «خانه پدری» خبر داد و گفت: الان نامه دادستانی تهران مبنی بر رفع توقیف این فیلم را دریافت کردیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛به نقل از روابط عمومی سازمان امور سینمایی و سمعی و بصری، سید محمد مهدی طباطبایی نژاد با قدردانی از تدبیر ریاست محترم قوه قضائیه جهت دستور ویژه رسیدگی برای رفع توقیف فیلم «خانه پدری» اظهار کرد: بدون شک این تدبیر ایشان و همکاری‌های مسوولان قوه قضاییه در اجرای آن به انسجام و همدلی جامعه سینمایی کشور کمک می‌کند.</p>
      <p>  وی ادامه داد: از اولین ساعاتی که این اتفاق برای فیلم افتاد وزیر محترم فرهنگ و ارشاد اسلامی، شخصا موضوع را دنبال کردند و رایزنی‌های لازم با رئیس محترم قوه قضائیه انجام شد و با همت ایشان به نتیجه رسید. از آقای کیانوش عیاری هم سپاسگزاریم که در سه چهار روز اخیر همراهی‌های لازم را معمول داشتند که به اکران مجدد فیلم کمک کرد.   معاون سازمان سینمایی با بیان اینکه نمایش «خانه پدری» مثل سابق با رده‌بندی سنّی ۱۵+ و محدودیت سالن نمایش از امشب ادامه پیدا می کند گفت: بلیت فروشی این فیلم از ساعاتی دیگر مجددا در سامانه فروش برخط بلیت، فعال خواهد شد.   انتهای پیام    </p>
    </article>
  </body>
</html>