<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/597109/ligostes-oi-tourkikes-prosdokies-apo-ti-synantisi-erntogan-tramp"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T11:09:00+00:00"/>
    <meta property="og:title" content="Λιγοστές οι τουρκικές προσδοκίες από τη συνάντηση Ερντογάν – Τραμπ"/>
    <meta property="og:description" content="Παρά τη «χημεία» του με τον Αμερικανό πρόεδρο, ο Ρετζέπ Ταγίπ Ερντογάν πιθανόν θα έχει να αντιμετωπίσει έναν πανύψηλο τοίχο στην Ουάσιγκτον, εκτιμούν οι..."/>
  </head>
  <body>
    <article>
      <h1>Λιγοστές οι τουρκικές προσδοκίες από τη συνάντηση Ερντογάν – Τραμπ</h1>
      <address><time datetime="2019-11-13T11:09:00+00:00">13 Nov 2019, 11:09</time> by <a rel="author">SigmaLive</a></address>
      <p>Παρά τη «χημεία» του με τον Αμερικανό πρόεδρο, ο Ρετζέπ Ταγίπ Ερντογάν πιθανόν θα έχει να αντιμετωπίσει έναν πανύψηλο τοίχο στην Ουάσιγκτον, εκτιμούν οι περισσότεροι αναλυτές σήμερα στην Τουρκία λίγο πριν από την πολύ-διαφημισμένη συνάντηση στον Λευκό Οίκο.</p>
      <p>Σύμφωνα με την ανταποκρίτρια του Σίγμα Μαρία Ζαχαράκη, ο Τούρκος πρόεδρος βρίσκεται σήμερα στην Ουάσιγκτον με την προσδοκία να διασώσει τις κλονισμένες σχέσεις με τις ΗΠΑ. Ωστόσο, ελάχιστοι πιστεύουν στην Τουρκία ότι θα λύσει κάποιο από τα δεκάδες ζητήματα που περιπλέκουν τις σχέσεις μεταξύ των δύο συμμάχων στο ΝΑΤΟ.</p>
      <p>Δεδομένης και της εσωτερικής πολιτικής κατάστασης και το μεγάλο πολιτικό θέαμα που θα δοθεί σήμερα στην Ουάσιγκτον με τις πρώτες δημόσιες ακροάσεις των κύριων μαρτύρων στην έρευνα για τη δίωξη και καθαίρεση του Ντόναλντ Τραμπ, τα πράγματα γίνονται ακόμη χειρότερα.</p>
    </article>
  </body>
</html>