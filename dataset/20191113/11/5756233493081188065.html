<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621314/%D8%B3%D8%B9%D8%AF-%D8%AD%D8%B1%DB%8C%D8%B1%DB%8C-%D8%AE%D9%88%D8%A7%D8%B3%D8%AA%D8%A7%D8%B1-%D8%AD%D9%81%D8%B8-%D9%85%D8%B3%D8%A7%D9%84%D9%85%D8%AA%E2%80%8C%D8%A2%D9%85%DB%8C%D8%B2-%D8%A8%D9%88%D8%AF%D9%86-%D8%AA%D8%B8%D8%A7%D9%87%D8%B1%D8%A7%D8%AA-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-13T11:08:00+00:00"/>
    <meta property="og:title" content="«سعد حریری» خواستار حفظ مسالمت‌آمیز بودن تظاهرات شد"/>
    <meta property="og:description" content="«سعد الحریری» نخست‌وزیر لبنان صبح امروز (چهارشنبه) از معترضان لبنانی در خواست کرد، شکل مسالمت‌آمیز بودن تظاهرات خود را حفظ کنند و مسیرها را به روی کسانی که می‌خواهند از آب گل‌آلود ماهی بگیرند، ببندند."/>
  </head>
  <body>
    <article>
      <h1>«سعد حریری» خواستار حفظ مسالمت‌آمیز بودن تظاهرات شد</h1>
      <address>
        <time datetime="2019-11-13T11:08:00+00:00">13 Nov 2019, 11:08</time>
      </address>
      <p>
        <i>«سعد الحریری» نخست‌وزیر لبنان صبح امروز (چهارشنبه) از معترضان لبنانی در خواست کرد، شکل مسالمت‌آمیز بودن تظاهرات خود را حفظ کنند و مسیرها را به روی کسانی که می‌خواهند از آب گل‌آلود ماهی بگیرند، ببندند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بر اساس گزارش شبکه «المنار»، در بیانیه صادر شده از دفتر الحریری آمده است: وی تماس‌هایی با فرماندهی ارتش و فرماندهی امنیت داخلی برای پیگیری تحولات امنیتی برقرار کرده و حوادث و تحرکات مردمی در بیروت و حومه آن و سایر مناطق لبنان را پیگیری کرده است.</p>
      <p>بنا به این گزارش، الحریری در هر دو تماس بر اتخاد تمام اقدامات برای حفظ سلامت شهروندان و معترضان تأکید کرد.</p>
      <p>نخست‌وزیر لبنان تماسی هم با «ولید جنبلاط» رئیس حزب «التقدمی الاشتراکی» (سوسیالیست ترقی‌خواه) برقرار کرد و کشته شدن «علاء ابوفخر» عضو شورای شهرداری «شویفات» (در استان جبل لبنان) در یک «حادثه غم انگیر» طی تحرکات مردمی در منطقه «خلده» را به وی تسلیت گفت.</p>
      <p>وی در ادامه از موضع جنبلاط که پس از این حادثه، حامیانش را به آرامش فراخوانده بود، قدردانی کرد.</p>
      <p>روزنامه «النهار» در این باره نوشت، زیر پل خلده و هنگام درگیری لفظی با تعدادی از معترضانی که مسیر را بسته بودند، شخصی از داخل یک خودرو به سمت آنها شلیک کرد و گلوله به علاء ابوفخر که از اعضای ارشد حزب التقدمی الاشتراکی است، اصابت کرد؛ وی به بیمارستان منتقل شد اما بر اثر شدت جراحات فوت کرد.</p>
      <p>تظاهرات لبنان که از بیست و پنجم مهر در اعتراض به وضعیت اقتصادی آغاز شده، تا کنون کشته‌ای نداشت و این اولین مورد است.</p>
    </article>
  </body>
</html>