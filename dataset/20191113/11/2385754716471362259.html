<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597112/kante-me-skeftontai-os-star-alla-ksero-pos-einai-na-eisai-apenanti"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T11:28:00+00:00"/>
    <meta property="og:title" content="Καντέ: «Με σκέφτονται ως σταρ, αλλά ξέρω πως είναι να είσαι... απέναντι»"/>
    <meta property="og:description" content="Ο Ενγκολό Καντέ, με το πιο χαρακτηριστικό και καλοσυνάτο χαμόγελο στο παγκόσμιο ποδόσφαιρο, αναφέρθηκε στην ευχαρίστηση που παίρνει όταν κάνει τους γύρω του..."/>
  </head>
  <body>
    <article>
      <h1>Καντέ: «Με σκέφτονται ως σταρ, αλλά ξέρω πως είναι να είσαι... απέναντι»</h1>
      <address><time datetime="2019-11-13T11:28:00+00:00">13 Nov 2019, 11:28</time> by <a rel="author">Sigmalive/sports</a></address>
      <p>Ο Ενγκολό Καντέ, με το πιο χαρακτηριστικό και καλοσυνάτο χαμόγελο στο παγκόσμιο ποδόσφαιρο, αναφέρθηκε στην ευχαρίστηση που παίρνει όταν κάνει τους γύρω του χαρούμενους, λέγοντας μάλιστα πως γνωρίζει πολύ καλά πως είναι να είσαι στην... απέναντι, αθέατη πλευρά.<br/> <br/>Ο Γάλλος χαφ της Τσέλσι, είναι από εκείνους που ποτέ δεν θα αρνηθούν μια φωτογραφία σε οπαδούς. Είναι από εκείνους που θα... ντρέπεται και θα είναι περισσότερο αμήχανος από τους οπαδούς που θα τον προσεγγίσουν, ωστόσο, πάντοτε θα χαμογελάσει και θα δεχθεί να περάσει λίγο χρόνο μαζί τους.<br/> <br/>Είναι εκείνος που έχει αποδεχθεί πρόταση από φίλο της Τσέλσι να παίξουν μαζί video-games όταν ο Καντέ έχασε το τρένο που θα τον πήγαινε στην πατρίδα του μετά από ματς των «μπλε», ενώ, δέχθηκε με χαρά και έδωσε το «παρών» και σε γάμο επιφανή οπαδού του συλλόγου δίχως το παραμικρό πρόβλημα!<br/> <br/>«Σήμερα, μπορεί ο κόσμος να με χαρακτηρίζει και να με έχει στο μυαλό του ως σταρ, αλλά ξέρω πολύ καλά πως είναι να είσαι στην... άλλη πλευρά. Είναι ωραίο να κάνεις χαρούμενο τον κόσμο και τους γύρω σου. Πάντοτε ήθελα ν' απολαμβάνω το ποδόσφαιρο στη ζωή μου. Ακόμα κι αν είναι ένα επάγγελμα, είναι κάτι που το κάνω και αισθάνομαι τρομερή άνεση και ευχαρίστηση» ήταν τα λόγια του υπέροχου, Ενγκολό Καντέ, στην «Equipe».<br/> <br/>Aπό: gazzetta.gr</p>
    </article>
  </body>
</html>