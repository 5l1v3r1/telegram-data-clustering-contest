<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/ma-chi-scrive-battute-berlusconi-messina-denaro-ldquo-non-ci-sono-218895.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-13T11:36:14+00:00"/>
    <meta property="og:title" content="Ma chi scrive le battute a berlusconi?non sono riuscito a far smettere costanzo neanche con la bomba"/>
    <meta property="og:description" content="MA CHI SCRIVE LE BATTUTE A BERLUSCONI? MESSINA DENARO? “NON CI SONO RIUSCITO A FAR SMETTERE COSTANZO. HO ANCHE ORGANIZZATO UN ATTENTATO CON UNA BOMBA. MA NIENTE” – LA RAGGELANTE IRONIA DEL CAV SUL PALCO DEL ''MAURIZIO COSTANZO SHOW'', REDUCE DALLA MANCATA TESTIMONIANZA AL PROCESSO SULLA MAFIA A PALERMO… - VIDEO"/>
  </head>
  <body>
    <article>
      <h1>Ma chi scrive le battute a berlusconi?non sono riuscito a far smettere costanzo neanche con la bomba</h1>
      <address>
        <time datetime="2019-11-13T11:36:14+00:00">13 Nov 2019, 11:36</time>
      </address>
      <p>
        <b>MA CHI SCRIVE LE BATTUTE A BERLUSCONI? MESSINA DENARO? “NON CI SONO RIUSCITO A FAR SMETTERE COSTANZO. HO ANCHE ORGANIZZATO UN ATTENTATO CON UNA BOMBA. MA NIENTE” – LA RAGGELANTE IRONIA DEL CAV SUL PALCO DEL ''MAURIZIO COSTANZO SHOW'', REDUCE DALLA MANCATA TESTIMONIANZA AL PROCESSO SULLA MAFIA A PALERMO… - VIDEO</b>
      </p>
      <hr/>
      <p>
        <b>Da <a href="http://www.ilfattoquotidiano.it/">Il Fatto Quotidiano</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255320/1237384.htm">
          <img src="https://cdn-static.dagospia.com/img/foto/11-2019/silvio-berlusconi-maurizio-costanzo-1237384.jpg"/>
        </a>
        <figcaption>SILVIO BERLUSCONI MAURIZIO COSTANZO</figcaption>
      </figure>
      <p>Berlusconi show da Maurizio Costanzo. L’ex premier, ospite della storica trasmissione tv, si è esibito in una performance comica sopra le righe: “Maurizio, ormai siamo vecchietti – ha esordito Berlusconi – dobbiamo smettere. Abbiamo un piede nella tomba”.</p>
      <p>L’ex Cavaliere – reduce dalla mancata testimonianza al processo sulla mafia a Palermo – si è concesso una battuta pure sull’attentato a Costanzo del ‘93 che gli costò un avviso di garanzia per l’attentato del ‘93: ' “Ma davvero sei qui da 4.445 puntate? Non ci sono riuscito a farti smettere Maurizio, non c'è l’ho fatta a farti scappare nemmeno con un attentato con una bomba...”.</p>
      <figure>
        <a href="https://www.dagospia.com/mediagallery/Dago_fotogallery-255320/1237372.htm">
          <img src="https://cdn-static.dagospia.com/img/foto/11-2019/silvio-berlusconi-abbraccia-maurizio-costanzo-1237372.jpg"/>
        </a>
        <figcaption>silvio berlusconi abbraccia maurizio costanzo</figcaption>
      </figure>
      <p>Poi l’ex premier si è concesso qualche battuta sull’attualità politica, sfogandosi direttamente con gli italiani: “Vi siete bevuti il cervello, avete votato malissimo” e ora gli tocca una manovra “tutta tasse e manette”. Un passaggio anche su Renzi (“Gioca nell’altra metà campo, c'è una distanza incolmabile tra noi e la sinistra) e una su Salvini: “Avete visto che inizia ad avere la barba grigia... non piace alle donne”.</p>
      <p>
        <b>2. BERLUSCONI SHOW IN TV STRIGLIA GLI ITALIANI: «AVETE VOTATO MALISSIMO»</b>
      </p>
      <p>
        <b>Anna Maria Greco per <a href="http://www.ilgiornale.it/">“il Giornale”</a></b>
      </p>
      <p>«So che Renzi vi cerca, vuole flirtare con voi. Ma siamo incompatibili. Italia Viva non è un partito, ma è frutto di un gioco di palazzo». È l' avvertimento di Silvio Berlusconi ai suoi. In Senato, alla riunione con i responsabili dei Dipartimenti di Forza Italia, convocata da Adriano Galliani, ci sono le capigruppo Bernini e Gelmini e quasi tutti i parlamentari.</p>
      <figure>
        <a href="https://www.dagospia.com/mediagallery/Dago_fotogallery-255320/1237371.htm">
          <img src="https://cdn-static.dagospia.com/img/foto/11-2019/al-bano-silvio-berlusconi-maurizio-costanzo-show-1237371.jpg"/>
        </a>
        <figcaption>al bano silvio berlusconi maurizio costanzo show</figcaption>
      </figure>
      <p>Il leader di Forza Italia è molto diretto: «Se qualcuno sta pensando di lasciare Fi spero almeno che vada nel Misto. Andare in un altro partito oggi, lo dico chiaro, è un grave errore, anzi, è da c». Ricorda che Renzi «ha ispirato e fatto nascere il governo più a sinistra della storia repubblicana per interessi di bottega. Gli serviva tempo per fare la scissione e fondare un suo partito, ma intanto sono gli italiani a pagare il conto».</p>
      <p>È sera e il Cavaliere ha voluto l' incontro con gli azzurri perché sa bene quanto il momento sia delicato, con gli espliciti inviti renziani agli scontenti azzurri e il sospetto di un' intesa con Mara Carfagna. Alla vicepresidente della Camera Berlusconi ha offerto venerdì di candidarsi governatore della Campania, ma dopo il suo tergiversare lancia Stefano Caldoro: «C' è l' accordo con gli alleati».</p>
      <figure>
        <a href="https://www.dagospia.com/mediagallery/Dago_fotogallery-255320/1237370.htm">
          <img src="https://cdn-static.dagospia.com/img/foto/11-2019/silvio-berlusconi-al-maurizio-costanzo-show-1237370.jpg"/>
        </a>
        <figcaption>silvio berlusconi al maurizio costanzo show</figcaption>
      </figure>
      <p>A lei e a chi lo accusa di sudditanza a Salvini replica: «Siamo alleati coi partiti di centrodestra, ma non saremo mai subalterni a nessuno». Poi passa all' altra Opa lanciata sugli azzurri: «Qualcuno vorrebbe andare nella Lega? Matteo Salvini è stato molto chiaro: non li ricandiderebbe. E poi lo sa bene anche lui: chi tradisce gli elettori una volta, li tradisce sempre».</p>
      <p>L' ex premier è sceso a Roma per partecipare, nel pomeriggio, al Maurizio Costanzo Show di Canale5, in onda stasera e anche lì parla di Renzi. Quando Costanzo gli chiede di Matteo, lui replica: «Di quale Matteo parli? Ce ne sono tanti, forse troppi. So che Renzi è stato qui da te e mi ha imitato, ma non sono ancora riuscito a vederlo.</p>
      <figure>
        <a href="https://www.dagospia.com/mediagallery/Dago_fotogallery-255320/1237373.htm">
          <img src="https://cdn-static.dagospia.com/img/foto/11-2019/al-bano-silvio-berlusconi-maurizio-costanzo-show-1-1237373.jpg"/>
        </a>
        <figcaption>al bano silvio berlusconi maurizio costanzo show 1</figcaption>
      </figure>
      <p>Gli faccio i miei auguri, anche se gioca nell' altra parte di campo. C' è una distanza incolmabile tra noi liberali e la sinistra».</p>
      <p>Nella trasmissione, non evita neppure temi delicati, giudiziari. «Ma davvero sei qui da 4.445 puntate? - chiede a Costanzo-.Non ti sembra di aver esagerato? Non ci sono riuscito a farlo smettere, gli ho fatto anche un attentato, con una bomba, e non ce l' ho fatta a farlo scappare...». Il leader di Forza Italia scherza sulle indagini nell' ambito della trattativa Stato-mafia.</p>
      <p>Quando il conduttore insiste perché Berlusconi canti sul palco, lui dice: «Non canto più. È inutile che insisti, sono diventato una persona seria». Maurizio non si dà per vinto: «Ma qui hanno cantato tutti i politici». E il Cav: «Conte canta? È bravo solo in quello. In primavera vengo qui, prendo l' impegno, mi preparo e vengo a cantare. Ne faccio tre: una in italiano, una in francese, una in inglese».</p>
      <figure>
        <a href="https://www.dagospia.com/mediagallery/Dago_fotogallery-255320/1237369.htm">
          <img src="https://cdn-static.dagospia.com/img/foto/11-2019/silvio-berlusconi-al-maurizio-costanzo-show-1-1237369.jpg"/>
        </a>
        <figcaption>silvio berlusconi al maurizio costanzo show 1</figcaption>
      </figure>
      <p>Tra gli ospiti di Costanzo ce n' è uno barbuto, al quale Berlusconi fa qualche critica scherzosa. «La barba, quando non è più nera, non piace palle donne.</p>
      <p>Avete visto Salvini? Comincia ad avere la barba grigia e non piace alle donne...».</p>
      <p>La chiacchiera si avvicina al nocciolo politico, ma sempre con leggerezza: «Vi auguro con il prossimo governo, che sarà il nostro, di esaudire tutti i vostri desideri e i vostri sogni», dice Il Cav. Striglia gli italiani che «hanno votato malissimo, si sono bevuti il cervello e mandato al governo degli incapaci». E con i giornalisti ribadisce che la manovra è «negativa tutta tasse e manette, non contiene nulla per imprese, lavoro e famiglie».</p>
      <figure>
        <a href="https://www.dagospia.com/mediagallery/Dago_fotogallery-255320/1080187.htm">
          <img src="https://cdn-static.dagospia.com/img/foto/11-2018/costanzo-berlusconi-1080187.png"/>
        </a>
        <figcaption>costanzo berlusconi</figcaption>
      </figure>
      <p>E i giallorossi litigano tra di loro: «Il dato dei moltissimi emendamenti della maggioranza dimostra che la maggioranza è in totale contrasto con il governo».</p>
      <figure>
        <a href="https://www.dagospia.com/mediagallery/Dago_fotogallery-255320/954718.htm">
          <img src="https://cdn-static.dagospia.com/img/foto/11-2017/silvio-berlusconi-intervistato-da-maurizio-costanzo-5-954718.jpg"/>
        </a>
        <figcaption>silvio berlusconi intervistato da maurizio costanzo 5</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255320/954715.htm">
          <img src="https://cdn-static.dagospia.com/img/foto/11-2017/silvio-berlusconi-intervistato-da-maurizio-costanzo-2-954715.jpg"/>
        </a>
        <figcaption>silvio berlusconi intervistato da maurizio costanzo 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255320/461492.htm">
          <img src="https://cdn-static.dagospia.com/img/foto/05-2013/attentato-fauro-maurizio-238111.jpg"/>
        </a>
        <figcaption>attentato via fauro a maurizio costanzo</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255320/461493.htm">
          <img src="https://cdn-static.dagospia.com/img/foto/05-2013/attentato-fauro11-maurizio-238112.jpg"/>
        </a>
        <figcaption>attentato via fauro a maurizio costanzo</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255320/906663.htm">
          <img src="https://cdn-static.dagospia.com/img/foto/06-2017/costanzo-via-fauro-906663.jpg"/>
        </a>
        <figcaption>COSTANZO VIA FAURO</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255320/1014688.htm">
          <img src="https://cdn-static.dagospia.com/img/foto/05-2018/attentato-di-via-fauro-contro-maurizio-costanzo-e-maria-de-filippi-1014688.jpg"/>
        </a>
        <figcaption>ATTENTATO DI VIA FAURO CONTRO MAURIZIO COSTANZO E MARIA DE FILIPPI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255320/954717.htm">
          <img src="https://cdn-static.dagospia.com/img/foto/11-2017/silvio-berlusconi-intervistato-da-maurizio-costanzo-4-954717.jpg"/>
        </a>
        <figcaption>silvio berlusconi intervistato da maurizio costanzo 4</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255320/954716.htm">
          <img src="https://cdn-static.dagospia.com/img/foto/11-2017/silvio-berlusconi-intervistato-da-maurizio-costanzo-3-954716.jpg"/>
        </a>
        <figcaption>silvio berlusconi intervistato da maurizio costanzo 3</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255320/954719.htm">
          <img src="https://cdn-static.dagospia.com/img/foto/11-2017/silvio-berlusconi-intervistato-da-maurizio-costanzo-6-954719.jpg"/>
        </a>
        <figcaption>silvio berlusconi intervistato da maurizio costanzo 6</figcaption>
      </figure>
    </article>
  </body>
</html>