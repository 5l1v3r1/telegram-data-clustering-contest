<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.markiza.sk/soubiz/zahranicny/1982190_magazin-people-vyhlasil-najsexy-muza-za-rok-2019-necakal-to-ani-on-sam"/>
    <meta property="og:site_name" content="markíza"/>
    <meta property="article:published_time" content="2019-11-13T11:40:00+00:00"/>
    <meta property="og:title" content="Magazín PEOPLE vyhlásil najsexy muža za rok 2019. Nečakal to ani on sám"/>
    <meta property="og:description" content="Stal sa ním 40-ročný spevák a otec dvoch detí."/>
  </head>
  <body>
    <article>
      <h1>Magazín PEOPLE vyhlásil najsexy muža za rok 2019. Nečakal to ani on sám</h1>
      <h2>Stal sa ním 40-ročný spevák a otec dvoch detí.</h2>
      <address><time datetime="2019-11-13T11:40:00+00:00">13 Nov 2019, 11:40</time> by <a rel="author">dg</a></address>
      <p>John Legend sa minulý rok zaradil medzi 15 hviezd, ktoré získali status EGOT, čo znamená, že bol ocenený cenami Emmy, Grammy, Oscar a tiež Tony. Tento rok sa 40-ročný spevák stal podľa magazínu <a href="https://people.com/music/john-legend-sexiest-man-alive-2019-reveal/">PEOPLE</a> najsexy mužom sveta.</p>
      <figure>
        <embed-post data-src="https://www.instagram.com/p/B4yX5TUJXUV" data-service="Instagram"/>
      </figure>
      <p>Zdroj: Instagram/people</p>
      <p>„Bol som od vzrušenia celý bez seba, no zároveň ma to trochu vydesilo, pretože je to veľký tlak,“ povedal. „Všetci ma budú rozoberať, či som dostatočne sexy na to, aby som mohol mať tento titul. Idem [tiež] po Idrisovi Elbovi, čo nie je vôbec fér!“ dodal.</p>
      <p>Na Instagrame zverejnil koláž, na ktorej je práve minuloročný najsexy muž sveta Idris Elba (na fotke vľavo) a John Legend v roku 1995. „John v roku 1995 by bol veľmi zmätený z toho, žeby mal nasledovať Idrisa Elbu ako najsexy žijúceho muža sveta. Dočera, John v roku 2019 je rovnako zmätený, ale ďakujem magazínu PEOPLE, že som podľa nich sexy. Beriem to,“ napísal vtipne.</p>
      <figure>
        <embed-post data-src="https://www.instagram.com/p/B4yfCePFFI_" data-service="Instagram"/>
      </figure>
      <p>Zdroj: Instagram/johnlegend</p>
      <p>John Legend začal chodiť na vysokú školu, keď mal iba 16 rokov. Jeho prvým a zároveň najväčším fanúšikom bola jeho mama Phyllis. Ako sám povedal, boli to práve jeho rodičia, ktorí ho naučili, ako ostať pokorný a milý. „Kedykoľvek sme mali možnosť spievať v kostole alebo v škole, moja mama navrhla, aby som šiel do toho. Vždy ma podporovala,“ povedal.</p>
      <figure>
        <embed-post data-src="https://www.instagram.com/p/B4ymWdNFBFZ" data-service="Instagram"/>
      </figure>
      <p>Zdroj: Instagram/johnlegend</p>
      <p>Slávny spevák a skladateľ je šťastnejší než kedykoľvek predtým a na prvom mieste je uňho rodina - manželka Chrissy a deti - dcéra Luna (3,5 roka) a syn Miles (18 mesiacov). „Som taký hrdý na to, že mám manželku a dve deti, ktorých nadovšetko milujem a s ktorými som kompletne prepojený. Som tiež pyšný na svoju kariéru. Milujem skladať piesne a vystupovať na pódiu. Dáva mi to obrovskú radosť a radosť rozdávam aj iným,“ povedal.</p>
      <p>Americký spevák je v poradí 34. najsexy mužom sveta podľa magazínu PEOPLE. Prvým mužom, ktorému bol udelený tento titul, sa stal vtedy len 29-ročný Mel Gibson v roku 1985.</p>
      <figure>
        <embed-post data-src="https://www.instagram.com/p/B4LS1gpFfyF" data-service="Instagram"/>
      </figure>
      <p>Zdroj: Instagram/johnlegend</p>
    </article>
  </body>
</html>