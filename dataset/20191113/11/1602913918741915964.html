<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/lifturile-germane-thyssenkrupp-sunt-pe-cale-sa-ajunga-pe-mainile-americanilor-grupul-vrea-sa-vanda-divizia-fondului-de-investitii-3g-capital-18577521"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T11:33:00+00:00"/>
    <meta property="og:title" content="Lifturile germane Thyssenkrupp sunt pe cale să ajungă pe mâinile americanilor: Grupul vrea să vândă divizia fondului de investiţii 3G Capital"/>
    <meta property="og:description" content="Fondul de investiţii americano-brazilian 3G Capital a intrat în cursa pentru achiziţionarea businessului cu lifturi al companiei Thyssenkrupp, cel mai important concern industrial din Germania. Dacă tranzacţia va avea loc, germanii vor primi la schimbul businessului lor 20 mld. de dolari, scrie Finacial Times."/>
  </head>
  <body>
    <article>
      <h1>Lifturile germane Thyssenkrupp sunt pe cale să ajungă pe mâinile americanilor: Grupul vrea să vândă divizia fondului de investiţii 3G Capital</h1>
      <address><time datetime="2019-11-13T11:33:00+00:00">13 Nov 2019, 11:33</time> by <a rel="author" href="https://www.zf.ro/autor/iulian-tenchiu" target="_blank">Iulian Tenchiu</a></address>
      <p>Fondul de investiţii americano-brazilian 3G Capital a intrat în cursa pentru achiziţionarea businessului cu lifturi al companiei Thyssenkrupp, cel mai important concern industrial din Germania. Dacă tranzacţia va avea loc, germanii vor primi la schimbul businessului lor 20 mld. de dolari, scrie Finacial Times.</p>
      <p>3G Capital este cunoscut pentru parteneriatul cu Berkshire Hathaway, celebrul fond de investiţii al miliardarului american Warren Buffet. Grupul brazilian nu este singurul care caută să achiziţioneze afacerea germanilor de la Thyssenkrupp, potrivit unor surse anonime.</p>
      <p>3G Capital caută să realizeze o nouă investiţie importantă după ce au achiziţionat gigantul Kraft Heinz, a treia cea mai mare companie de alimente şi băuturi alcoolice din lume, în cadrul căreia brazilienii alături de preşedintele fondului de investiţii Berkshire Hathaway deţin o participaţie de 51%.</p>
      <p>Performanţa slabă a investiţiei Kraft Heinz s-a tradus în capitalizarea de piaţă a companiei, care a fost evaluată la 40 de mld. de dolari, un rezultat aflat sub aşteptările investitorilor. Acest rezultat a impactat negativ imaginea şi brazilienii de la 3G, dar şi  parteneriatului acestora cu miliardarul american Warren Buffet.</p>
    </article>
  </body>
</html>