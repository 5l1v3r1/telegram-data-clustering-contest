<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/priyatelite-se-zavrshchat-406615.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T11:15:00+00:00"/>
    <meta property="og:title" content="Правят филм по &quot;Приятели&quot;"/>
    <meta property="og:description" content="Дженифър Анистън се събира с останалите от екипа на култовия сериал"/>
  </head>
  <body>
    <article>
      <h1>Правят филм по "Приятели"</h1>
      <address><time datetime="2019-11-13T11:15:00+00:00">13 Nov 2019, 11:15</time> by <a rel="author">Агенция Стандарт</a></address>
      <p>25 години, след като сериалът „Приятели“ дебютира в NBC, отново се заговори, че феновете могат да очакват филм по него. Из Холивуд се носи, че тайните преговори  вече са напреднали и специалното събиране на приятелите предстои – Дженифър Анистън, Къртни Кокс, Лиса Кудроу, Девид Шуимър, Матю Пери Мат ЛеБланк - плюс създателите Дейвид Крейн и Марта Кауфман. Анонимни източници подчертават, че към момента няма сключени сделки.  Новините идват по-малко от месец, след като Дженифър Анистън сподели снимка на своето събиране с останалите от „Приятели“ за дебюта си в Инстаграм. От HBO Max и Warner Bros. отказаха да коментират хипотезата за игрална версия. „Приятели“, които вървяха 10 сезона в NBC от 1994 до 2004-а, бяха излъчени в Netflix от януари 2015-а. През юли беше съобщено, че новата стрийминг услуга WarnerMedia HBO Max е получила правата на „Приятели“.  От HBO Max са платили  85 милиона долара годишно в рамките на петгодишен пакет за правата на сериала.</p>
    </article>
  </body>
</html>