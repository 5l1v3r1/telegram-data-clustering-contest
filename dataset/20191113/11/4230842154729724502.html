<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191113-zhoden-z-8-zakonoproektiv-ne-vyrishuye-problemu-z-azartnymy-igramy-v-ukrayini-ekspert/"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T11:03:48+00:00"/>
    <meta property="og:title" content="Жоден з 8 законопроектів не вирішує проблему з азартними іграми в Україні – експерт"/>
    <meta property="og:description" content="Ухвалення будь-якого з восьми законопроектів з азартного бізнесу в Україні не призведе до обіцяного зростання надходжень до бюджету."/>
  </head>
  <body>
    <article>
      <h1>Жоден з 8 законопроектів не вирішує проблему з азартними іграми в Україні – експерт</h1>
      <address>
        <time datetime="2019-11-13T11:03:48+00:00">13 Nov 2019, 11:03</time>
      </address>
      <p>Ухвалення будь-якого з восьми законопроектів з азартного бізнесу в Україні не призведе до обіцяного зростання надходжень до бюджету.</p>
      <p>Влада намагається легалізувати гральний бізнес в турборежимі, оскільки поряд з основним проектом закону про легалізацію <b>№2285</b>, поданим Кабміном, з’явилося ще сім альтернативних. Про це заявив глава експертної ради Українського аналітичного центру Борис Кушнірук.</p>
      <p>Кожен з цих проектів законів відірваний від реальності та пролобійований вузькою групою компаній, переважно російських. </p>
      <p>Експерт зазначив, що жоден з цих законопроектів не тільки не вирішує проблему з азартними іграми в Україні, а й вноситься на розгляд парламенту без обговорення і з порушенням процедур.</p>
      <p>Так, 12 листопада Верховна Рада України ухвалила постанову, згідно з якою всі вісім проектів законів <b>внесені на розгляд депутатами</b> на поточному сесійному тижні.</p>
      <blockquote>– Примітно, що на додачу до основного проекту, розробленого і поданого урядом, майже всі альтернативні проекти подали депутати від фракції Слуга народу, і лише один з проектів внесла депутатка від Опозиційної платформи – За життя Наталія Королевська, – підкреслив Кушнірук.</blockquote>
      <p><b>Читайте:</b> <a href="https://fakty.com.ua/ua/ukraine/20191111-gralnyj-biznes-ta-deofshoryzatsiya-yaki-zakony-rada-rozglyane-tsogo-tyzhnya/">Гральний бізнес та деофшоризація: які закони Рада розгляне цього тижня</a></p>
      <p>За його словами, виглядає дещо дивно, що різні члени фракції <b>Слуга народу</b> кинулася писати закони про одне й те ж.</p>
      <p>З одного боку, це пояснює, що <b>влада дуже поспішає легалізувати азартні ігри</b> і сподівається, що один із законів вдасться протягнути в першому читанні та відкоригувати до другого і третього.</p>
      <blockquote>– З іншого боку, очевидно, що у президента, уряду і депутатів немає єдиної позиції щодо цього. Ухвалення будь-якого з цих проектів не приведе до обіцяного Володимиром Зеленським зростання інвестицій і надходжень до бюджету, оскільки всі проекти законів відірвані від реальності та пролобійовані вузької групою компаній, переважно російських. Цим і пояснюється аномальна непублічність під час розробки та ухвалення проекту легалізації грального бізнесу, – вважає Кушнірук.</blockquote>
      <p>Нагадаємо, більшість українців <a href="https://glavcom.ua/ru/news/60-ukraincev-protiv-legalizacii-kazino-opros-630148.html">не підтримують легалізацію в Україні грального бізнесу</a>. Про це свідчать результати опитування соціологічної групи <b>Рейтинг</b>, проведеного 27-30 вересня.</p>
      <p>Тільки <b>11%</b> опитаних вважають, що гральний бізнес потрібно легалізувати в Україні без обмежень, <b>27%</b> – підтримують легалізацію, але за умови створення спеціальних зон для грального бізнесу, в той же час майже <b>60%</b> не підтримують легалізацію за будь-яких умовах.</p>
      <p>До речі, на думку експертів Інституту майбутнього,<a href="https://fakty.com.ua/ua/ukraine/20191112-instytut-majbutnogo-zakonoproekt-pro-gralnyj-biznes-ne-vidpovidaye-mizhnarodnym-standartam/"> законопроект про гральний бізнес</a> не відповідає міжнародним стандартам.</p>
    </article>
  </body>
</html>