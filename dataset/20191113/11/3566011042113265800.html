<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546970.html/%D8%B1%D8%B2%D9%85%D8%A7%DB%8C%D8%B4--%D8%A7%D9%84%DB%8C-%D8%A8%DB%8C%D8%AA-%D8%A7%D9%84%D9%85%D9%82%D8%AF%D8%B3--%D8%AF%D8%B1-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T11:18:00+00:00"/>
    <meta property="og:title" content="رزمایش «الی بیت‌المقدس» در استان مرکزی برگزار می شود"/>
    <meta property="og:description" content="جانشین فرمانده سپاه روح الله استان مرکزی از برگزاری رزمایش «الی بیت‌المقدس» با شعار &quot;چهل سال امنیت، خدمت و مردم یاری&quot; در روزهای ۲۳ و ۲۴ آبان ماه در استان مرکزی خبر داد."/>
  </head>
  <body>
    <article>
      <h1>رزمایش «الی بیت‌المقدس» در استان مرکزی برگزار می شود</h1>
      <h2>با شعار «چهل سال امنیت، خدمت و مردم یاری»؛</h2>
      <address>
        <time datetime="2019-11-13T11:18:00+00:00">13 Nov 2019, 11:18</time>
      </address>
      <p>جانشین فرمانده سپاه روح الله استان مرکزی از برگزاری رزمایش «الی بیت‌المقدس» با شعار "چهل سال امنیت، خدمت و مردم یاری" در روزهای ۲۳ و ۲۴ آبان ماه در استان مرکزی خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سرهنگ پاسدار محسن گلشن زاده جانشین فرمانده سپاه روح الله استان مرکزی در گفتگو با <a href="http://diyareaftab.ir/">دیار آفتاب</a>؛ از برگزاری رزمایش «الی بیت المقدس» در استان خبر داد و گفت: در راستای آمادگی رزمی و توانایی بسیجیان استان در دو روز رزمایش بزرگ الی بیت المقدس گردان های بسیج برگزار می‌شود.</p>
      <p>وی افزود: این رزمایش در دو مرحله و با سه محور اصلی دفاعی، امنیتی و امدادی و در جهت سازماندهی، آموزش و تکمیل و با هدف دفاع از کوی و برزن، تمرین امداد و نجات، عملیات تأخیری و تک به ارتفاعات در دو روز در منطقه عمومی استان مرکزی برگزار می‌شود.</p>
      <p>جانشین فرمانده سپاه روح‌الله استان مرکزی با بیان اینکه گردان های بسیج با خودسازی و انجام تمرینات تاکتیکی و رزمی می‌توانند گامی چشمگیر در راستای عمق بخشی به فاز داخلی سپاه بردارند گفت: این موضوع امروز در گام دوم انقلاب باید بسیار مورد توجه باشد.</p>
      <p>وی با تأکید بر اینکه امروز میزان آمادگی گردان های بسیج در سطح قابل قبولی قرار دارد افزود: در این رزمایش علاوه بر افزایش میزان توانمندی‌های نیروهای بسیج می‌توان میزان آمادگی این نیروها را بهتر و بیشتر از گذشته بالا برد که بسیار مورد توجه است.</p>
      <p>گلشن زاده با اشاره به اینکه  این رزمایش در ۲۳ و ۲۴ در سطح شهرستان های استان برگزار می شود گفت: شعار رزمایش الی بیت المقدس بسیج "چهل سال امنیت،خدمت و مردم یاری است که گردان های بیت المقدس، بسیج، امام علی(ع) و کوثر در این رزمایش شرکت می کنند.</p>
      <p>جانشین فرمانده سپاه روح الله استان مرکزی خاطر نشان کرد: خدمت‌رسانی بی‌منت امروز به عنوان یک تکلیف شرعی برای سپاه و بسیج بوده که در این مسیر نباید فرصت را از دست دهیم و این رزمایش با محورهایی که دارد در این راستا برگزار می شود.</p>
      <p>انتهای پیام/</p>
    </article>
  </body>
</html>