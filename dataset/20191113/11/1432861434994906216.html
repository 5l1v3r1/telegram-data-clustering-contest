<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/cska/bivshiqt-kapitan-na-cska-trygva-kym-plovdiv--1405747.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T11:06:00+00:00"/>
    <meta property="og:title" content="Бившият капитан на ЦСКА тръгва към Пловдив?"/>
    <meta property="og:description" content="Зачеркнатият с големия фулмастер от Гриша Ганчев - Николай Бодуров, получи още един вариант да продължи кариерата си в българската Първа лига Вече бившият капитан на ЦСКА беше изваден от отбора лично от боса на червените и сега си търси нов клуб, макар че все още не е освободен от ръководството на тима"/>
  </head>
  <body>
    <article>
      <h1>Бившият капитан на ЦСКА тръгва към Пловдив?</h1>
      <address><time datetime="2019-11-13T11:06:00+00:00">13 Nov 2019, 11:06</time> by <a rel="author">Sportlive.bg</a></address>
      <p>Зачеркнатият с големия фулмастер от Гриша Ганчев - Николай Бодуров, получи още един вариант да продължи кариерата си в българската Първа лига. Вече бившият капитан на <b><a href="https://www.sportlive.bg/bgfootball/cska">ЦСКА</a></b> беше изваден от отбора лично от боса на "червените" и сега си търси нов клуб, макар че все още не е освободен от ръководството на тима. </p>
      <p>В последните дни се появиха няколко оферти за Бодуров, като Арда иска бившия национал, а в последните часове се заговори за интерес от Нестор Ел Маестро и Щурм Грац, където в момента се подвизава Кирил Десподов. Според "Тема Спорт", поредният тим с интерес към централния бранител е Ботев (ПЛовдив). </p>
      <p>В момента ръководството на Ботев (Пловдив) се опита да разтрогне договорите с няколко скъпоплатени играчи, които пристигнаха в клуба през лятото, а това би освободило бюджет за привличането на Бодуров. Очаква се бранителят официално да се раздели с ЦСКА в края на есенния дял от шампионата. </p>
      <p>Междувременно "червените" усилено се подготвят за зимния трансферен прозорец, като <b><a href="https://www.sportlive.bg/bgfootball/cska/Vizhte-sumata-koqto-sa-gotovi-ot-cSKA-da-platqt-za-edin-ot-naj-dobrite-BG-napadateli-1405699.html">вече договориха първото си ново попълнение (подробности четете тук)</a></b>. </p>
      <related>
        <h4>Още по темата</h4>
        <a href="https://www.sportlive.bg/bgfootball/cska/Samo-1-predstavitel-ot-Pyrva-liga-beshe-chast-ot-prestizhna-futbolna-konferenciq-v-Madrid-1405722.html"/>
        <a href="https://www.sportlive.bg/bgfootball/levski/Fenove-na-Levski-i-cSKA-si-spretnaha-zdrav-boj-1405691.html"/>
        <a href="https://www.sportlive.bg/bgfootball/cska/Stojcho-Mladenov-Vinagi-ima-veroqtnost-da-se-vyrna-v-cSKA-1405497.html"/>
        <a href="https://www.sportlive.bg/bgfootball/cska/Despodov-s-komentar-za-Bodurov-i-cSKA-1405071.html"/>
        <a href="https://www.sportlive.bg/bgfootball/ludogorec/Ludogorec-Levski-i-cSKA-v-bitka-za-igrach-na-opashkar-1405448.html"/>
      </related>
    </article>
  </body>
</html>