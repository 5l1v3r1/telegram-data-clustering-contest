<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158279_1.html"/>
    <meta property="og:site_name" content="Novsport"/>
    <meta property="article:published_time" content="2019-11-13T11:19:00+00:00"/>
    <meta property="og:title" content="Реал Мадрид не иска мачове от Ла Лига в САЩ"/>
    <meta property="og:description" content="Столичани се опасяват, че така ще се &quot;повлияе на феърплея в първенството&quot;"/>
  </head>
  <body>
    <article>
      <h1>Реал Мадрид не иска мачове от Ла Лига в САЩ</h1>
      <address><time datetime="2019-11-13T11:19:00+00:00">13 Nov 2019, 11:19</time> by <a rel="author">Спортал</a></address>
      <p>Реал Мадрид се противопостави на провеждането на мач между Виляреал и Атлетико Мадрид в Маями с официално писмо до Испанската футболна федерация (РФЕФ). В него си столичаните твърдят, че това ще "повлияе на феърплея в първенството".<br/><br/>През 2018 година Ла Лига подписа 15-годишен договор с развлекантелната компания "Релевънт" за промотиране на местния футбол в Северна Америка, в това число и провеждането на един мач на сезон. Миналогодишният между Жирона и Барселона обаче пропадна.<br/><br/>Ла Лига насрочи Виляреал - Атлетико Мадрид за 6 декември в Маями, но Испанската федерация все още не е одобрила нововъведението. <br/><br/>"Само Суперкупата може да напуска Испания. Никое друго домашно състезание не може да бъде провеждано извън граница", твърди президентът на федерацията Луис Рубиалес.</p>
    </article>
  </body>
</html>