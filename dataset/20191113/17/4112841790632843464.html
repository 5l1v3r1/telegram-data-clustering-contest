<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76532-Buducorocne-Apple-Watch-by-mali-byt-rychlejsie-a-odolnejsie"/>
    <meta property="og:site_name" content="REFRESHER"/>
    <meta property="article:published_time" content="2019-11-13T17:03:00+00:00"/>
    <meta property="og:title" content="Budúcoročné Apple Watch by mali byť rýchlejšie a odolnejšie"/>
    <meta property="og:description" content="Pribudnúť by mala tiež podpora pre sledovanie spánku."/>
  </head>
  <body>
    <article>
      <h1>Budúcoročné Apple Watch by mali byť rýchlejšie a odolnejšie</h1>
      <address><time datetime="2019-11-13T17:03:00+00:00">13 Nov 2019, 17:03</time> by <a rel="author">Matej Krajčovič</a></address>
      <p>
        <b>Pribudnúť by mala tiež podpora pre sledovanie spánku.</b>
      </p>
      <p>Špekulácie o tom,<b> ako budú vyzerať nové produkty Apple</b>, neutíchajú ani krátko po predstavení tohtoročných iPhonov a hodiniek Apple Watch. </p>
      <p><a href="https://www.macrumors.com/2019/11/11/apple-watch-series-6-faster-chip-kuo/">Aktuálne správy</a> na webe MacRumors, ktorý cituje známeho analytika Ming-Chi Kua, sa zameriavajú práve na zápästie a budúcoročné <b>Apple Watch Series 6</b>.</p>
      <related>
        <a href="https://refresher.sk/70203-Vyskusali-sme-A%E2%80%A6"/>
      </related>
      <p>Majú byť najmä <b>rýchlejšie</b>. V zatiaľ poslednej piatej generácii (Series 5), ktorá bude v obchodoch ešte minimálne 10 mesiacov, totiž Apple použil prakticky rovnaký procesor ako v starších Series 4. Bleskovejších reakcií sme sa teda tento rok nedočkali a ten pravý čas bude až v 2020. </p>
      <p>Zlepšiť sa má tiež <b>vodeodolnosť</b>. V súčasnosti jablčné hodinky odolajú tlaku 50 ATM a sú tak vhodné napríklad na plávanie, no potápanie už podľa špecifikácie nedávajú. Ming-Chi predpovedá aj rýchlejšiu Wi-Fi a mobilné dáta pre verziu LTE.</p>
      <figure>
        <img src="https://i.refresher.sk/public/matejkrajcovic/apple_watch_2.jpg"/>
        <figcaption>
          <cite>Apple.com</cite>
        </figcaption>
      </figure>
      <p>Očakáva sa tiež <b>podpora pre meranie kvality spánku</b>. Hoci by malo ísť o čisto softvérovú záležitosť a s niektorými apkami vieš tieto dáta dostať aj z Apple Watch Series 5 a starších, zabudovaná podpora priamo vo watchOS a iOS bude zrejme skôr marketingovým rozhodnutím.</p>
      <p>Inými slovami: Apple by ti funkciu mohol odomknúť už dnes, no je pre neho výhodnejšie spraviť to až pri novom modeli, aby tým podporil jeho predaje. Či sa ti to páči alebo nie, podobné rozhodnutia sú dnes úplne bežné. </p>
      <related>
        <a href="https://refresher.sk/69458-Apple-nie-je-technologicky-lider-len-kopiruje-konkurenciu-Aj-preto-zostava-na-vrchole"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/47748-Ked-bude-iPhone-X-hit-Samsung-zarobi-poriadnu-kopku-penazi-Gigant-stoji-nielen-za-novym-OLED-displejom"/>
        <a href="https://refresher.sk/44036-Touch-ID-v-displeji-iPhonu-8-alebo-okuliare-s-rozsirenou-realitou-Applu-zrejme-unikli-plany-na-mesiace-dopredu"/>
        <a href="https://refresher.sk/44077-iMac-Pro-ma-18jadrovy-procesor-5K-displej-a-nechutnu-cenu-Hitech-pocitac-potesi-kazdeho-s-vysokymi-narokmi"/>
        <a href="https://refresher.sk/44535-Apple-vyzyva-zamestnancov-k-uchovavaniu-firemneho-tajomstva-Na-pomoc-si-najal-byvalych-agentov-FBI-a-tajnej-sluzby"/>
        <a href="https://refresher.sk/76525-Instagram-ma-profilom-platit-za-pridavanie-noveho-obsahu-Ty-vsak-za-svoje-posty-zrejme-nic-nedostanes"/>
        <a href="https://refresher.sk/76514-Jabckari-pozor-Tento-iOS-potajomky-pouziva-tvoj-fotoaparat-ked-si-otvoris-aplikaciu-Facebooku"/>
        <a href="https://refresher.sk/70597-Cara-Delevingne-Do-vesmiru-a-selficiek-som-vlastne-blazon-Rozhovor"/>
        <a href="https://refresher.sk/76300-Xiaomi-Redmi-Note-8T-ponuka-za-ohromujucu-cenu-este-lepsiu-vybavu-Chces-vediet-preco-nas-zaujal"/>
      </related>
    </article>
  </body>
</html>