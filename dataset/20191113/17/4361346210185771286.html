<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/hatalmas-vadpulykak-terrorizaljak-egy-amerikai-kisvaros-lakoit/186527"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T17:30:00+00:00"/>
    <meta property="og:title" content="Hatalmas vadpulykák terrorizálják egy amerikai kisváros lakóit"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hatalmas vadpulykák terrorizálják egy amerikai kisváros lakóit</mark>
      </h1>
      <address><time datetime="2019-11-13T17:30:00+00:00">13 Nov 2019, 17:30</time> by <a rel="author">Bors</a></address>
      <p>Megérezhették a Hálaadás közeledtét azok a vadpulykák, akik egyenesen elfoglalták a New Jerseyben lévő Tom's River városát. A hatalmas madarak rettegésben tartják a helyieket, akik szerint egyáltalán nem olyan szórakoztató ez a jelenség, mint amilyennek kívülről tűnik.</p>
      <p>A 8-12 kilós szárnyasok ugyanis elég agresszíven reagálnak, így például az ajtótól az autóig való eljutás is meglehetősen komoly problémát jelent. A helyi lakosok sorra posztolnak az őket ért károkról, sérelmekről. A madarak ablakokat törnek be, elállják az utat, csípnek, ráülnek az autókra, háztetőkre, csak a gond van velük – sorolják.</p>
      <p>Mindenhol ott vannak. Rengeteg pulyka van errefelé. Tegnap meg kellett állnom a teherautóval, csak rikoltoznak és szerintem biztos, hogy meg is kergetnek egy-két embert – magyarázta az egyik helyi, Jack Adams.</p>
      <figure>
        <iframe src="https://www.youtube.com/embed/nNBpPlXw5A8" width="650" height="365" data-service="Youtube" scrolling="no"/>
      </figure>
      <p>A helyiek már jelezték is a problémát Phil Murphy kormányzónak, mivel ők külső segítség nélkül nem tudják megoldani az egyre súlyosbodó problémát, hiszen a vadbefogó nem rendelkezik a kellő engedélyekkel. Addig is hozzáértők azt tanácsolták a kétségbeesett városiaknak, fedjék le a tükröződő felületeket, mivel a madarak a tükörképükre azt hiszik, egy másik pulykával van dolguk, így támadásba lendülnek.</p>
      <p>
        <a href="https://9gag.com/gag/ag5gyMx">(via)</a>
      </p>
    </article>
  </body>
</html>