<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/international/681303/oi-doxasies-gia-ton-grousouziko-arithmo-13-apo-pou-proerchontai-o"/>
    <meta property="og:site_name" content="enikos.gr"/>
    <meta property="article:published_time" content="2019-11-13T17:43:00+00:00"/>
    <meta property="og:title" content="Oι δοξασίες για τον γρουσούζικο αριθμό 13 - Από πού προέρχονται οι προλήψεις και πώς συνδέονται με την...κτηματαγορά"/>
    <meta property="og:description" content="Εδώ και αιώνες ο αριθμός &quot;13&quot; έχει συνδεθεί με κακή τύχη, ενώ πλέον φαίνεται πως οι προλήψεις... πλήττουν και την πόρτα εισόδου..."/>
  </head>
  <body>
    <article>
      <h1>Oι δοξασίες για τον γρουσούζικο αριθμό 13 - Από πού προέρχονται οι προλήψεις και πώς συνδέονται με την...κτηματαγορά</h1>
      <address>
        <time datetime="2019-11-13T17:43:00+00:00">13 Nov 2019, 17:43</time>
      </address>
      <p>Επιμέλεια: Ελένη Καραμήτσου</p>
      <p>Εδώ και αιώνες ο αριθμός 13 έχει συνδεθεί με<a href="http://www.enikos.gr/international/681303/enikos.gr/international/637594/ton-ekapse-i-pethera-tou-akolouthise-tis-prolipseis-tis-kai-katel"> κακή τύχη, </a>κάτι που πλέον φαίνεται πως επηρεάζει ακόμη και την... πόρτα εισόδου. Σύμφωνα με βρετανική έρευνα, από τα 1,2 εκατ. σπίτια που πωλούνται ετησίως σε όλη τη Μ. Βρετανία, η αξία των σπιτιών που φέρουν τον αριθμό 13 έχει πέσει δραματικά. Πωλούνται μάλιστα κατά 22.006 λίρες λιγότερα απ' ό,τι τα υπόλοιπα σπίτια</p>
      <p>Η έρευνα καλύπτει το χρονικό διάστημα των τριών τελευταίων ετών και έχει διενεργηθεί από μεγάλο μεσιτικό γραφείο της Βρετανίας.</p>
      <p>Η επίδραση του αριθμού "13" είναι τόσο καταστροφική που οικοδομικές/κατασκευαστικές εταιρείες τον αφαιρούν εντελώς από νέα οικοδομήματα.</p>
      <p>Από το 2016, οι συναλλαγές που αφορούν στον αριθμό 13 αφορούν μόνο το 0,8% των πωλήσεων νέων σπιτιών και μόλις το 1,1 των πωλήσεων των παλαιότερων οικοδομημάτων.</p>
      <p>Οι οικίες με τον αριθμό "13" πωλούνται κατά 22.006 λίρες λιγότερο από τις υπόλοιπες ιδιοκτησίες που πωλούνται το ίδιο διάστημα, δηλαδή η τιμή πώλησης είναι μειωμένη κατά 8%.</p>
      <p>Ο μέσος όρος της τιμής πώλησης σπιτιών από το 2016-2019 ήταν 282.815 λίρες σε όλη τη Μεγάλη Βρετανία, αλλά οι άνθρωποι που κατοικούν στον γρουσούζικο αριθμό εισπράττουν 260.716 λίρες.</p>
      <p>Κι ενώ τα νέα οικοδομήματα προσπαθούν να ξεπεράσουν το στίγμα, η μέση τιμή πώλησης από το 2016 για τα σπίτια με τον αριθμό 13 είναι ακόμη μειωμένη κατά 2% απ' ό,τι τα νέα σπίτια με άλλους αριθμούς, μία διαφορά τιμής της τάξης των 4.7077 λιρών. Επίσης, τους 12 τελευταίους μήνες οι παλαιότερες οικίες με τον συγκεκριμένο αριθμό πωλούνταν κατά 8% φθηνότερα (-22.468 λίρες).</p>
      <figure>
        <img src="http://media.enikos.gr/data/photos/681303_6b3d448541-8e0d2a4153b3a14d.jpg"/>
      </figure>
      <p>Γύρω στο 10% των Βρετανών πάσχουν από "triskaidekaphobia", φοβία για τον αριθμό 13, ενώ η λέξη προέρχεται από τις ελληνικές λέξεις Παρασκευή, δεκατρείς και φοβία) και είναι ειδική μορφή της τρισκαιδεκαφοβίας. Στην Πληροφορική υπάρχει επίσης και ένας ιός με το όνομα "Παρασκευή και 13", ο οποίος έχει το χαρακτηριστικό να ενεργοποιείται όταν το ημερολόγιο του υπολογιστή δείξει ημέρα Παρασκευή και ημερομηνία 13.</p>
      <p>Πολλοί άνθρωποι παραδέχονται ότι αρνούνται να καθίσουν σε θέση με το 13 σε λεωφορεία ή αεροπλάνα, ενώ στα περισσότερα αεροπλάνα δεν υπάρχει η σειρά καθισμάτων "13", αλλά και ούτε αριθμός πτήσης 13.</p>
      <p>Η πρόληψη φέρεται να έχει βιβλική προέλευση, καθώς ο Ιούδας ήταν ο 13ος μαθητής Του Χριστού και θεωρείται ατελής συγκριτικά με τον αριθμό 12 που αντιστοιχεί σε κάθε έναν από τους μήνες. Επίσης, ο Ιούδας Ισκαριώτης ήταν ο 13ος καλεσμένος στον Μυστικό Δείπνο, ενώ η Σταύρωση του Ιησού συνέβη την ημέρα Παρασκευή και γι' αυτό θεωρείται γρουσούζικη ημέρα η Παρασκευή και 13.</p>
      <figure>
        <img src="http://media.enikos.gr/data/photos/681303_e2845d8553-971535223f0d6aa2.jpg"/>
      </figure>
      <p>Παράλληλα, φέρεται η Εύα να προσέφερε το μήλο στον Αδάμ ημέρα Παρασκευή (η πεποίθηση ότι ήταν ένα μήλο πιθανότατα προέρχεται από την ομοιότητα της Λατινικής λέξεις malus = "κακό" και malum = "μήλο").</p>
      <p>Η πρώτη αναφορά σε μία "Παρασκευή και 13" έγινε μάλλον στις αρχές του 19ου αιώνα.</p>
      <p>Πάντως, στην Ελλάδα και την Ισπανία γρουσούζικη θεωρείται η Τρίτη και 13. Συγκεκριμένα όσον αφορά στην Ελλάδα, η Τρίτη και 13 έχει ταυτιστεί με την Άλωση της Πόλης που έγινε την 29η Μαΐου του 1453, και μέρα Τρίτη. Επίσης, σύμφωνα με την ελληνική παράδοση, εικάζεται ότι το κακό έρχεται σε τριάδες και γι' αυτό θεωρείται γρουσούζικη η Τρίτη που είναι και αριθμητικά η τρίτη ημέρ της εβδομάδας. Οποιαδήποτε Παρασκευή συμπίπτει με τις 13 ενός μήνα θεωρείται κακότυχη στις αγγλοσαξονικές, γαλλικές, γερμανικές και πορτογαλικές περιοχές του κόσμου.</p>
      <p>Πριν από τον 19ο αιώνα, ο αριθμός 13 θεωρείτο γενικά ότι φέρει κακή τύχη. Την ίδια εικόνα είχε και η Παρασκευή, αν και δεν υπήρχε κάποια σχέση μεταξύ των δύο.</p>
      <p>Επίσης, στη Γαλλία του βασιλιά Φιλίππου Δ', Παρασκευή και 13 το 1307, δόθηκε εντολή να συλληφθούν εκατοντάδες Ναΐτες Ιππότες. Οι καθολικοί σταυροφόροι συνελήφθησαν υπό την πίεση του Πάπα Κλημέντιου Ε' σχετικά με καταγγελίες που έκανε έκπτωτο πρώην ότι οι νέοι στρατολογηθέντες θα έπρεπε να φτύνουν στον σταυρό, να αρνούνται τον Χριστό και να έρχονται σε ομοφυλοφιλική σεξουαλική επαφή σε τελετές μύησης.</p>
      <figure>
        <img src="http://media.enikos.gr/data/photos/681303_d52f2a24ee-a0e7d6bea685638d.jpg"/>
      </figure>
      <p>Οι ισχυρισμοί αυτοί, αν και αβάσιμοι, ήταν ένα βολικό πρόσχημα για τον Φίλιππο να διώξει το πλούσιο τάγμα και να γλυτώσει τις οφειλές του προς εκείνους μετά τον πόλεμο με την Αγγλία. Κατηγορούμενοι για ηθική και οικονομική διαφθορά και λατρεία ψευδών ειδώλων, ομολογίες που απέσπασαν έπειτα από βασανιστήρια, πολλοί Ιππότες αργότερα κάηκαν στην πυρά στο Παρίσι.</p>
      <p>Πηγή: Independent, Daily Mail</p>
      <related>
        <h4>σχετικά άρθρα</h4>
        <a href="http://www.enikos.gr/international/680773/pyrinos-efialtis-stin-kalifornia-peripou-180000-anthropoi-klithik%0A%20%20%20%20%0A"/>
        <a href="http://www.enikos.gr/international/680583/machi-me-tis-floges-dinoun-oi-pyrosvestes-stin-kalifornia-peripou%0A%20%20%20%20%0A"/>
        <a href="http://www.enikos.gr/international/681265/neo-peristatiko-me-fortigo-frikis-sto-velgio-tora%0A%20%20%20%20%0A"/>
        <a href="http://www.enikos.gr/international/681250/erntogan-aney-axias-afto-pou-ekanan-oi-ipa-ti-eipe-gia-tin-evropi%0A%20%20%20%20%0A"/>
        <a href="http://www.enikos.gr/international/681181/stous-12-oi-nekroi-apo-tis-plimmyres-stin-iaponia%0A%20%20%20%20%0A"/>
        <a href="http://www.enikos.gr/international/681197/aftos-einai-o-plousioteros-diasimos-kato-ton-30-eton-sti-vretania%0A%20%20%20%20%0A"/>
        <a href="http://www.enikos.gr/international/681200/to-tourkiko-ypex-kalese-ton-amerikano-presvi-gia-exigiseis-meta-t%0A%20%20%20%20%0A"/>
        <a href="http://www.enikos.gr/international/681182/akar-einai-psema-oti-i-tourkia-tha-agorasei-su-35%0A%20%20%20%20%0A"/>
        <a href="http://www.enikos.gr/international/681191/oi-protes-eikones-apo-to-makeleio-stin-kalifornia-treis-nekroi-ka%0A%20%20%20%20%0A"/>
      </related>
    </article>
  </body>
</html>