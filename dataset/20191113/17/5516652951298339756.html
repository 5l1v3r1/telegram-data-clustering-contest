<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425671/to-dwdekanhsos-open-cup-2019-sth-rodo"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T17:50:01+00:00"/>
    <meta property="og:title" content="Το «Δωδεκάνησος Open Cup 2019» στη Ρόδο"/>
    <meta property="og:description" content="Η Περιφέρεια Νοτίου Αιγαίου και ο Σκοπευτικός Σύλλογος Ρόδου διοργανώνουν από κοινού ένα πενταήμερο σκοπευτικό open cup με τη συμμετοχή αθλητών απ’ όλη την Ελλάδα."/>
  </head>
  <body>
    <article>
      <h1>Το «Δωδεκάνησος Open Cup 2019» στη Ρόδο</h1>
      <h2>Αφορά σεμινάρια και αγώνες σκοποβολής με συμμετοχή αθλητών από το νησί μας αλλά και την υπόλοιπη Ελλάδα</h2>
      <address>
        <time datetime="2019-11-13T17:50:01+00:00">13 Nov 2019, 17:50</time>
      </address>
      <p>
        <b>Η Περιφέρεια Νοτίου Αιγαίου και ο Σκοπευτικός Σύλλογος Ρόδου διοργανώνουν από κοινού ένα πενταήμερο σκοπευτικό open cup με τη συμμετοχή αθλητών απ’ όλη την Ελλάδα.</b>
      </p>
      <p>Το «Δωδεκάνησος Open Cup 2019» εμπεριέχει όλα τα στοιχεία που αφορούν τους σκοπευτικούς αγώνες πρακτικής σκοποβολής, ενώ στις 13, 14 και 15 Νοεμβρίου θα πραγματοποιηθούν ενημερωτικά σεμινάρια από διακεκριμένους αθλητές και κριτές στο συνεδριακό κέντρο του ξενοδοχείου Σεμίραμις.</p>
      <p>Η θεματολογία των σεμιναρίων περιλαμβάνει ενημέρωση νέων αθλητών, νέων κριτών και διαδικασίες συμμετοχής σε αγώνες, καθώς και σεμινάρια για έμπειρους αθλητές και κριτές. Το Σάββατο, 16 Νοεμβρίου, θα πραγματοποιηθεί η πρακτική εξάσκηση των κριτών στο Σκοπευτήριο στ’ Αφάντου και την Κυριακή θα διεξαχθούν οι αγώνες level II Handgun.</p>
      <p>Σύμφωνα με τις μέχρι τώρα δηλώσεις συμμετοχών, αναμένεται να λάβουν μέρος στις εκδηλώσεις περί τα 80 άτομα, τριάντα από τα οποία είναι Ρόδιοι αθλητές. Μεταξύ αυτών ο εκπρόσωπος του Σκοπευτικού Συλλόγου Ρόδου στο Παγκόσμιο Πρωτάθλημα σκοποβολής Νίκος Καβουκλής, ο 9ος πανελληνιονίκης Θεολόγος Ζούνης και ο 3ος στην κατηγορία τζούνιορ Μιχάλης Αγγελής. Επίσης το «παρών» θα δώσει και ο πρωταθλητής Ελλάδος στο Open, Γιάννης Τυράκης.</p>
      <figure>
        <img src="https://www.rodiaki.gr/medias/2019/11/12/d5e6e3c6c7fec68ee67df9640bc770b1.jpg"/>
      </figure>
    </article>
  </body>
</html>