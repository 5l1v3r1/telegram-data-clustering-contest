<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/iohannis-il-reevalueaza-pe-victor-ponta-in-comparatie-cu-dancila-ponta-a-fost-un-politician-rezonabil-18580021"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T17:44:29+00:00"/>
    <meta property="og:title" content="Iohannis îl reevaluează pe Victor Ponta: În comparaţie cu Dăncilă, Ponta a fost un politician rezonabil"/>
    <meta property="og:description" content="Preşedintele Klaus Iohannis a declarat miercuri, întrebat fiind de reporterul MEDIAFAX de ce în urmă cu patru ani vorbea despre aroganţa lui Victor Ponta şi acum refuză o dezbatere cu Viorica Dăncilă, că fostul lider PSD era un politician rezonabil în comparaţie cu actualul lider social democrat."/>
  </head>
  <body>
    <article>
      <h1>Iohannis îl reevaluează pe Victor Ponta: În comparaţie cu Dăncilă, Ponta a fost un politician rezonabil</h1>
      <address>
        <time datetime="2019-11-13T17:44:29+00:00">13 Nov 2019, 17:44</time>
      </address>
      <p>Preşedintele Klaus Iohannis a declarat miercuri, întrebat fiind de reporterul MEDIAFAX de ce în urmă cu patru ani vorbea despre aroganţa lui Victor Ponta şi acum refuză o dezbatere cu Viorica Dăncilă, că fostul lider PSD era un politician rezonabil în comparaţie cu actualul lider social democrat.</p>
      <p>"Diferenţa este destul de mare l-am acuzat atunci pe Victor Ponta de comportament antidemocratic şi pot să spun că, în comparaţie cu Dăncilă, Ponta a fost un politician rezonabil. Greu de comparat, sigur stilurile lor sunt foarte diferite. Atunci la ce m-am referit a fost la aroganţă- el şi-a trimis echipa de campanie peste ai mei şi a venit cu pretenţii nenegociabile, facem 4 dezbateri, zilele şi despre ce se discută. Am acceptat totuşi două dezbateri care drept să vă spun pe mine nu m-au ajutat şi pe el nici atât, asta despre utilitatea electorală a unor astfel de dezbateri. Lucrurile sunt diferite, PSD s-a schimbat mult în rău de atunci şi eu nu m-am schimbat mult în rău, ci în bine", a declarat Klaus Iohannis.</p>
      <p>Întrebat de reporterul MEDIAFAX Elena Crângaşu dacă se consideră preşedintele tuturor românilor, inclusiv al votanţilor celorlalţi candidaţi, Iohannis a completat: "Am spus fără politiceni PSD în funcţii, nu înseamnă că sunt împotriva votanţilor PSD, e dreptul fiecărui român să voteze cu un partid sau altul, lupta politică pe care o duc nu e împotriva simpatizanţilor, ci a partidului PSD şi aici trebuie să facem diferenţe foarte clare şi cred că am dovedit că sunt preşedintele tuturor românilor dar nu al tuturor politicenilor", a mai spus Iohannis.</p>
    </article>
  </body>
</html>