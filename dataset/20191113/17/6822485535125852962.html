<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822133.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T17:40:00+00:00"/>
    <meta property="og:title" content="واکنش اتحادیه اروپا به وقایع لبنان"/>
    <meta property="og:description" content="به گزارش فارس، اتحادیه اروپا روز چهارشنبه در واکنش به آخرین تحولات لبنان  اعلام کرد که از نزدیک وقایع این کشور را زیر نظر دارد."/>
  </head>
  <body>
    <article>
      <h1>واکنش اتحادیه اروپا به وقایع لبنان</h1>
      <address>
        <time datetime="2019-11-13T17:40:00+00:00">13 Nov 2019, 17:40</time>
      </address>
      <p>سخنگوی مسئول سیاست خارجه اتحادیه اروپا ضمن تأکید بر لزوم خویشتنداری طرف‌های درگیر در لبنان، گفت بروکسل تحولات لبنان را به دقت رصد می‌کند.</p>
      <p>به گزارش فارس، اتحادیه اروپا روز چهارشنبه در واکنش به آخرین تحولات لبنان  اعلام کرد که از نزدیک وقایع این کشور را زیر نظر دارد.</p>
      <p>به نوشته خبرگزاری رسمی کویت، «مایا کوسیانچیچ» سخنگوی مسئول سیاست خارجی اتحادیه اروپا در یک نشست مطبوعاتی در این زمینه گفت که بروکسل وقایع لبنان را به دقت زیر نظر دارد و با نگرانی تحولات این کشور را دنبال می‌کند.</p>
      <p>سخنگوی اتحادیه اروپا در ادامه گفت که از طرف‌های درگیر در لبنان خواسته شده تا از خود خویشتنداری حداکثری نشان دهند.</p>
      <p>وی بروز خشونت در جریان اعتراضات را «کاملاً غیرقابل قبول» خواند و گفت مایه تأسف است که در ناآرامی‌های اخیر در لبنان برای اولین بار یک نفر کشته شده است.</p>
      <p>سخنگوی مسئول سیاست خارجی اتحادیه اروپا همچنین بار دیگر تشکیل سریع دولت در لبنان و برگزاری گفت‌وگو میان طرف‌های مختلف در این کشور را خواستار شد.</p>
      <p>«سعد الحریری» نخست‌ وزیر مستعفی لبنان صبح چهارشنبه از معترضان لبنانی درخواست کرد، شکل مسالمت‌آمیز بودن تظاهرات خود را حفظ کنند و مسیرها را به روی کسانی که می‌خواهند از آب گل‌آلود ماهی بگیرند، ببندند.</p>
      <p>روز گذشته در جریان درگیری‌های خیابانی در لبنان یک نفر کشته شد. از ابتدای اعتراضات دو ماهه گذشته در این کشور، این اولین بار است که یک نفر بر اثر تیراندازی کشته می‌شود.</p>
    </article>
  </body>
</html>