<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/cumhurbaskani-erdogan-trump-ile-bir-araya-geldi-2219163"/>
    <meta property="og:site_name" content="Posta"/>
    <meta property="article:published_time" content="2019-11-13T17:21:37+00:00"/>
    <meta property="og:title" content="Cumhurbaşkanı Erdoğan, Trump ile bir araya geldi"/>
    <meta property="og:description" content="Cumhurbaşkanı Recep Tayyip Erdoğan, ABD Başkanı Donald Trump ile bir araya geldi. Cumhurbaşkanı Erdoğan ile Trump, Barış Pınarı Harekatı sonrası ilk kez yüz yüze görüşmüş oldu. İki lider arasındaki görüşme 1 saat 15 dakika sürdü."/>
  </head>
  <body>
    <article>
      <h1>Cumhurbaşkanı Erdoğan, Trump ile bir araya geldi</h1>
      <address>
        <time datetime="2019-11-13T17:21:37+00:00">13 Nov 2019, 17:21</time>
      </address>
      <h3>Cumhurbaşkanı Recep Tayyip Erdoğan, ABD Başkanı Donald Trump ile bir araya geldi. Cumhurbaşkanı Erdoğan ile Trump, 'Barış Pınarı Harekatı' sonrası ilk kez yüz yüze görüşmüş oldu. İki lider arasındaki görüşme 1 saat 15 dakika sürdü.</h3>
      <p>Cumhurbaşkanı <a href="https://www.posta.com.tr/haberler/recep-tayyip-erdogan">Recep Tayyip Erdoğan</a>, <a href="https://www.posta.com.tr/haberler/abd">ABD</a> Başkanı <a href="https://www.posta.com.tr/haberler/donald-trump">Donald Trump</a> tarafından Beyaz Saray’da resmi törenle karşılandı.</p>
      <p>Trump, görüşme öncesi basın mensuplarına yaptığı açıklamada, Türkiye-Suriye sınırında yaptığı işten dolayı Erdoğan’a teşekkür ettiğini söyledi.</p>
      <p>Beyaz Saray'a gelişinde tören kıtası tarafından karşılanan Cumhurbaşkanı Erdoğan ve eşi Emine Erdoğan, makam aracından inişlerinde ABD Başkanı Trump ve eşi Melania Trump ile tokalaşarak gazetecileri selamladı.</p>
      <p>Daha sonra Şeref Defteri'ni imzalayan Erdoğan, baş başa görüşme için Oval Ofis'e geçti.</p>
      <h3>"Ateşkes korunuyor"</h3>
      <p>Trump, ikili görüşme öncesinde Oval Ofis'te gazetecilere açıklamalarda bulundu.</p>
      <p>Suriye'nin kuzeydoğusunda Türkiye ve ABD arasında varılan anlaşma sonucu sağlanan "ateşkesin" korunduğunu belirten Trump, "Kürtler (YPG/PKK) ile konuşuyoruz, gayet memnun görünüyorlar." dedi.</p>
      <p>"7 bin mil" ötedeki sınırlar hakkında korkmak istemediğini belirten Trump, "Cumhurbaşkanı Erdoğan'a (Türkiye -Suriye sınırı) yaptıkları için bir kez daha teşekkür etmek istiyorum." diye konuştu.</p>
      <p>Trump, bölgedeki tarihi anladığını belirterek, "Onların (Türkiye ile YPG-PKK) sorunlarını anlıyorum. Üzerinde konuştuğumuz bölgede Türkiye'den de birçok insan hayatını kaybetti. Bunun hakkında da bir şeyler yapmak zorundayız. Bu tek yön bir yol değil." ifadesini kullandı.</p>
      <figure>
        <img src="https://i.pstimaj.com/img/75/640x0/5dcc4da266a97c7e45091a11"/>
      </figure>
      <h3>"İkili ticaret hacmi kolaylıkla 100 milyar dolar olabilir" </h3>
      <p>Türkiye ile ABD'nin ticaret hacmini genişletmeye çalıştıklarını da vurgulayan Trump, "Türkiye ile ticaret hacmini 100 milyar dolara çıkarabileceğimizi düşünüyoruz. Şu andaki ticaret hacmimiz 20 milyar dolar ama bu rakam kolaylıkla 100 milyar dolar olabilir." dedi.</p>
      <p>ABD'nin DEAŞ elebaşı Ebubekir El Bağdadi'yi yakaladığını vurgulayan Trump, "Türkiye de DEAŞ tutuklularını izliyor ve son dönemde 100'den fazla DEAŞ savaşçısını yakaladı." diye konuştu.</p>
      <figure>
        <img src="https://i.pstimaj.com/img/75/640x0/5dcc3f3eae298be028e8f9f6"/>
      </figure>
      <h3>"S-400 ve F-35 konusunu da konuşacağız"</h3>
      <p>Trump, Cumhurbaşkanı Erdoğan ile bugün S-400 ile F-35 konusunda da konuşacaklarını vurguladı.</p>
      <p>Öte yandan ABD Başkanı Trump, kendisine yönelik azil soruşturmasını "cadı avı" sözleriyle niteledi ve soruşturma kapsamındaki kamuya açık oturumları izlemediğini belirtti.</p>
      <p>Liderler, daha sonra ikili görüşmeye geçti. Basına kapalı gerçekleşen görüşme, 1 saat 15 dakika sürdü.</p>
      <p>AA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/deprem-sigortali-konut-sayisi-20-kat-artti-2219165">
          <img src="https://i.pstimaj.com/img/100/180x95/5dcc49afae298be0e35d193d"/>
        </a>
      </figure>
      <p>
        <a href="https://www.posta.com.tr/deprem-sigortali-konut-sayisi-20-kat-artti-2219165">1 Deprem sigortalı konut sayısı 20 kat arttı</a>
      </p>
      <figure>
        <a href="https://www.posta.com.tr/gunun-ozeti-13-kasim-2019-2219141">
          <img src="https://i.pstimaj.com/img/100/180x95/5dc57cb1ae298bbece9327cc"/>
        </a>
      </figure>
      <p>
        <a href="https://www.posta.com.tr/gunun-ozeti-13-kasim-2019-2219141">2 Günün özeti | 13 Kasım 2019</a>
      </p>
      <figure>
        <a href="https://www.posta.com.tr/ankarada-eylem-hazirligindaki-9-deasli-yakalandi-2219164">
          <img src="https://i.pstimaj.com/img/100/180x95/5dcc3c5d66a97c7e45091a07"/>
        </a>
      </figure>
      <p>
        <a href="https://www.posta.com.tr/ankarada-eylem-hazirligindaki-9-deasli-yakalandi-2219164">3 Ankara’da eylem hazırlığındaki 9 DEAŞ’lı yakalandı</a>
      </p>
      <figure>
        <a href="https://www.posta.com.tr/ara-tatilde-yola-cikacaklara-lastik-bakimi-uyarisi-2219161">
          <img src="https://i.pstimaj.com/img/100/180x95/5dcc334aae298bd6a7b0909f"/>
        </a>
      </figure>
      <p>
        <a href="https://www.posta.com.tr/ara-tatilde-yola-cikacaklara-lastik-bakimi-uyarisi-2219161">4 Ara tatilde yola çıkacaklara 'lastik bakımı' uyarısı</a>
      </p>
      <figure>
        <a href="https://www.posta.com.tr/irem-dericiyi-taciz-eden-takintili-hayranin-ifadesi-ortaya-cikti-2219145">
          <img src="https://i.pstimaj.com/img/100/180x95/5dcc10ecae298bd6a7b0907e"/>
        </a>
      </figure>
      <p>
        <a href="https://www.posta.com.tr/irem-dericiyi-taciz-eden-takintili-hayranin-ifadesi-ortaya-cikti-2219145">5 İrem Derici'yi taciz eden takıntılı hayranın ifadesi o...</a>
      </p>
      <figure>
        <a href="https://www.posta.com.tr/iki-zorba-polise-mukavemetten-beraat-etti-2219140">
          <img src="https://i.pstimaj.com/img/100/180x95/5dcc0c6a66a97c75807bff40"/>
        </a>
      </figure>
      <p>
        <a href="https://www.posta.com.tr/iki-zorba-polise-mukavemetten-beraat-etti-2219140">6 İki zorba, polise mukavemetten beraat etti</a>
      </p>
      <figure>
        <a href="https://www.posta.com.tr/turkiye-taskomuru-kurumu-45-muhendis-alacak-basvuru-sartlari-neler-2219139">
          <img src="https://i.pstimaj.com/img/100/180x95/5dcc0a64ae298bd6a7b09079"/>
        </a>
      </figure>
      <p>
        <a href="https://www.posta.com.tr/turkiye-taskomuru-kurumu-45-muhendis-alacak-basvuru-sartlari-neler-2219139">7 Türkiye Taşkömürü Kurumu 45 mühendis alacak: Başvuru ş...</a>
      </p>
      <figure>
        <a href="https://www.posta.com.tr/ahmet-altan-yeniden-tutuklandi-2219030">
          <img src="https://i.pstimaj.com/img/100/180x95/5dcbd3dfae298bcd82caa5a0"/>
        </a>
      </figure>
      <p>
        <a href="https://www.posta.com.tr/ahmet-altan-yeniden-tutuklandi-2219030">8 Ahmet Altan yeniden tutuklandı</a>
      </p>
      <figure>
        <a href="https://www.posta.com.tr/engelli-genci-strec-filme-sarip-eziyet-ettiler-2219116">
          <img src="https://i.pstimaj.com/img/100/180x95/5dcc0346ae298bcd12b755f7"/>
        </a>
      </figure>
      <p>
        <a href="https://www.posta.com.tr/engelli-genci-strec-filme-sarip-eziyet-ettiler-2219116">9 Engelli genci streç filme sarıp, eziyet ettiler</a>
      </p>
      <figure>
        <a href="https://www.posta.com.tr/izmir-katip-celebi-universitesi-44-ogretim-uyesi-aliyor-2219115">
          <img src="https://i.pstimaj.com/img/100/180x95/5dcc033fae298bcd12b755f5"/>
        </a>
      </figure>
      <p>
        <a href="https://www.posta.com.tr/izmir-katip-celebi-universitesi-44-ogretim-uyesi-aliyor-2219115">10 İzmir Katip Çelebi Üniversitesi 44 öğretim üyesi alıyo...</a>
      </p>
      <figure>
        <img src="https://i.pstimaj.com/img/78/90x50/5dcafe03ae298ba7b0691752"/>
      </figure>
      <p>SIRADAKİ HABER Felaketin 20. yılında depremin izleri</p>
    </article>
  </body>
</html>