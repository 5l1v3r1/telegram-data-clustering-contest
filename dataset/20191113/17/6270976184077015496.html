<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/13/vbyvstvo-babchenka-organizatora-vypustyly-z-v-yaznytsi/"/>
    <meta property="og:site_name" content="Рубрика"/>
    <meta property="article:published_time" content="2019-11-13T17:26:32+00:00"/>
    <meta property="og:title" content="&quot;Вбивство&quot; Бабченка: організатора випустили з в'язниці"/>
    <meta property="og:description" content="Київський апеляційний суд звільнив від тюремного покарання Бориса Германа, засудженого за організацію “вбивства” російського журналіста Аркадія Бабченка. Рішення було прийняте в середу, 13 листопада, повідомила УП прессекретар прокуратури Київської області Мар’яна Гайовська. “Суд задовольнив його апеляційну скаргу. Звільнив від подальшого відбування покарання у зв’язку зі станом здоров’я”, – розповіла вона. Прокуратура була проти звільнення Германа, […]"/>
  </head>
  <body>
    <article>
      <h1>"Вбивство" Бабченка: організатора випустили з в'язниці</h1>
      <address><time datetime="2019-11-13T17:26:32+00:00">13 Nov 2019, 17:26</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/Borys-German-860x580-c-1.jpg"/>
      </figure>
      <p>Фото rbc.ua<br/><b><b>Київський апеляційний суд звільнив від тюремного покарання Бориса Германа, засудженого за організацію “вбивства” російського журналіста Аркадія Бабченка.</b></b></p>
      <p>Рішення було прийняте в середу, 13 листопада, повідомила <a href="https://www.pravda.com.ua/rus/news/2019/11/13/7231875/">УП</a> прессекретар прокуратури Київської області Мар’яна Гайовська.</p>
      <p>“Суд задовольнив його апеляційну скаргу. Звільнив від подальшого відбування покарання у зв’язку зі станом здоров’я”, – розповіла вона.</p>
      <p>Прокуратура була проти звільнення Германа, і поки що не отримала документ з повним рішенням і мотивацією суду. Тому поки невідомо, чи буде оскарження рішення.</p>
      <p>Нагадаємо, що <a href="https://rubryka.com/2019/11/03/ya-skazav-ya-zrobyv-zhurnalist-babchenko-zalyshyv-ukrayinu/">російський журналіст Аркадій Бабченко, “вбивство” якого у травні 2018 року в Києві інсценувала СБУ, заявив, що виїхав з України до Ізраїлю.</a></p>
    </article>
  </body>
</html>