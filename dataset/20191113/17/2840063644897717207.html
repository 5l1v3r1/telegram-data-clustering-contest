<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/politica/2019/11/13/legge-elettorale-testo-commissione-tra-dicembre_6OH1EUCnDszxQQDpvF9AgL.html"/>
    <meta property="og:site_name" content="Adnkronos"/>
    <meta property="article:published_time" content="2019-11-13T17:44:00+00:00"/>
    <meta property="og:title" content="Legge elettorale, &quot;testo in commissione tra 16 e 20 dicembre&quot;"/>
    <meta property="og:description" content="E' quanto si legge nel testo unitario concordato nel vertice di maggioranza"/>
  </head>
  <body>
    <article>
      <h1>Legge elettorale, "testo in commissione tra 16 e 20 dicembre"</h1>
      <address>
        <time datetime="2019-11-13T17:44:00+00:00">13 Nov 2019, 17:44</time>
      </address>
      <p>"Il primo <b>incontro di maggioranza sulla legge elettorale è stato positivo</b>, nel solco di quelli precedenti". Si legge nel testo unitario concordato nel vertice di maggioranza con il ministro Federico D'Incà sulla <a href="https://www.adnkronos.com/Search/Link/keyword/Legge%20elettorale">legge elettorale</a>.</p>
      <p>Questo il timing convenuto: "Abbiamo condiviso un calendario con due incontri nelle prossime due settimane, con l'obiettivo di incardinare la legge elettorale in Commissione alla Camera tra il 16 e il 20 dicembre".</p>
      <p>Quanto al merito, si è iniziata a porre la prima cornice entro cui lavorare escludendo soluzioni fondate "su collegi uninominali maggioritari" o su "modelli proporzionali senza correttivi". Questo il testo: "In coerenza con il programma di governo che si è posto l'obiettivo di incrementare le garanzie di rappresentanza democratiche, assicurando il pluralismo politico e territoriale, si è convenuto che non siano praticabili soluzioni fondate su collegi uninominali maggioritari né modelli proporzionali senza correttivi".</p>
    </article>
  </body>
</html>