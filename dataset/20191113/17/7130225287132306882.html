<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/trump-erdogan-gorusmesi-guvenli-bolgeye-2-yil-icinde-1-milyon-multeci-yerlestirebiliriz-889495"/>
    <meta property="og:site_name" content="Onedio"/>
    <meta property="article:published_time" content="2019-11-13T17:42:07+00:00"/>
    <meta property="og:title" content="Trump-Erdoğan Görüşmesi: 'Güvenli Bölgeye 2 Yıl İçinde 1 Milyon Mülteci Yerleştirebiliriz'"/>
    <meta property="og:description" content="Cumhurbaşkanı Erdoğan ile ABD Başkanı Trump, Beyaz Saray'da bir araya geldi. Trump, Türkiye-Suriye sınırında yaptıklarından dolayı Erdoğan’a teşekkür ..."/>
  </head>
  <body>
    <article>
      <h1>Trump-Erdoğan Görüşmesi: 'Güvenli Bölgeye 2 Yıl İçinde 1 Milyon Mülteci Yerleştirebiliriz'</h1>
      <address><time datetime="2019-11-13T17:42:07+00:00">13 Nov 2019, 17:42</time> by <a rel="author" href="https://onedio.com/profil/batuhan" target="_blank">Batuhan</a></address>
      <p><a href="https://onedio.com/etiket/recep-tayyip-erdogan/50187b65295c0432640034e7">Cumhurbaşkanı Erdoğan</a> ile <a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a> Başkanı Trump, Beyaz Saray'da bir araya geldi. Trump, Türkiye-<a href="https://onedio.com/etiket/suriye/50187d3fcc161f8ec134216c">Suriye</a> sınırında yaptıklarından dolayı Erdoğan’a teşekkür ettiğini söyledi.</p>
      <h3>Cumhurbaşkanı Recep Tayyip Erdoğan, ABD Başkanı Donald Trump tarafından resmi törenle karşılandı.</h3>
      <figure>
        <img src="https://img-s1.onedio.com/id-5dcc3f85eae1ffba61498e98/rev-0/w-500/s-14c23477b9252e008e7aad862f15daa7e2704798.jpg"/>
      </figure>
      <p>Beyaz Saray'a gelişinde tören kıtası tarafından karşılanan <a href="https://onedio.com/etiket/recep-tayyip-erdogan/50187b65295c0432640034e7">Cumhurbaşkanı Erdoğan</a> ve eşi Emine Erdoğan, makam aracından inişlerinde <a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a> Başkanı Trump ve eşi Melania Trump ile tokalaşarak gazetecileri selamladı. Cumhurbaşkanı Erdoğan ile ABD Başkanı Trump, Barış Pınarı Harekatı sonrası ilk kez Beyaz Saray'da bir araya gelmiş oldu.</p>
      <h3>'S-400 ve F-35 konusunu da konuşacağız'</h3>
      <figure>
        <img src="https://img-s2.onedio.com/id-5dcc3c1b75eb6bc93af1dbe3/rev-0/w-500/s-a745e0fe6afc227124a8dc714b8f5fce0583812a.jpg"/>
        <figcaption><a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a> Başkanı Trump, <a href="https://onedio.com/etiket/recep-tayyip-erdogan/50187b65295c0432640034e7">Cumhurbaşkanı Erdoğan</a> ile uzun süredir dost olduklarını vurgulayarak, bugün S-400 ile F-35 konusunda da konuşacaklarını vurguladı.</figcaption>
      </figure>
      <h3>"Türkiye'ye büyük saygı duyuyoruz"</h3>
      <figure>
        <img src="https://img-s2.onedio.com/id-5dcc404e66beb3003817c0dd/rev-0/w-500/s-652409ad9f6bddb9894990e694b31dc8fb14fe53.jpg"/>
        <figcaption>Trump sözlerini şöyle sürdürdü:<br/>"Türkiye şu anda <a href="https://onedio.com/etiket/isid/57731b1edcb691c0434f4462">IŞİD</a>'li savaşçıları yakından izliyor. Yaklaşık bir ay önce oraya girdiklerindeki durum oldukça karışıktı. Sonunda IŞİD'in liderini bulduk. Şimdi yeni liderlerinin peşindeyiz. Şu an iyi bir performans sergilediğimizi düşünüyorum. Ben göreve geldiğimde çok farklı bir durum vardı, binlerce IŞİD'li vardı. Yakın zamanda Türkiye 100'den fazla IŞİD'liyi yakaladı. Türkiye'ye büyük saygı duyuyoruz."</figcaption>
      </figure>
      <h3>"Kürtlerle teröristler arasında bir ayrım yapmak gerekiyor"</h3>
      <figure>
        <img src="https://img-s1.onedio.com/id-5dcc6683834bc89f67f990ca/rev-0/w-500/s-3d2330950eb3750124c23b3409e61e075f123f80.jpg"/>
      </figure>
      <p>Basın toplantısı öncesinde <a href="https://onedio.com/etiket/recep-tayyip-erdogan/50187b65295c0432640034e7">Cumhurbaşkanı Erdoğan</a> ve <a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a> Başkanı Trump, Beyaz Saray'da senatörlerle bir araya geldi.</p>
      <p>Canlı yayınlanan görüşmelerde senatörler S-400 savunma sistemlerinin alınmasına dair endişelerini dile getirdi ve Türkiye'nin Kürtlere karşı herhangi bir saldırıda bulunmasını istemediklerini söyledi.</p>
      <p>Cumhurbaşkanı Erdoğan ise senatörlere verdiği yanıtta, "Kürtlerle teröristler arasında bir ayrım yapmak gerekiyor. Kürtler benim kardeşlerim ve en fazla Kürt benim ülkemde yaşıyor" dedi.</p>
      <p><a href="https://onedio.com/etiket/barack-obama/50411ba462704586c6cbd5f6">Obama</a> döneminde Kobani'den 350 bin Kürt'ün Türkiye'ye iltica ettiğini söyleyen Erdoğan, bu insanların bakımını üstlendiklerini, başka kimsenin de destek vermediğini söyledi.</p>
      <p>Senatörlerin Kürtler derken kastettiğinin YPG olduğunu ve bu örgütün PKK'nın yan kuruluşu olduğunu söyleyen Erdoğan, güvenli bölge için ise "Biz planları yaptık, projeleri hazırladık, burada adımı atarsak 6 ay ile 2 yıl arasında 1 milyon mülteciyi bu güvenli bölgeye yerleştirebiliriz. 1 milyon da Rakka ve Deyr ez Zor bölgesine yerleştirebiliriz" dedi.</p>
    </article>
  </body>
</html>