<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/13/cem-yilmazdan-orman-yanginlarinda-ciftligi-yanan-russell-crowe-a-gecmis-olsun-mesaji"/>
    <meta property="og:site_name" content="euronews"/>
    <meta property="article:published_time" content="2019-11-13T17:46:06+00:00"/>
    <meta property="og:title" content="Oscar ödüllü oyuncu Russell Crowe’un çiftliği yandı"/>
    <meta property="og:description" content="Avustralya'da cuma gününden bu yana etkili olan yangınlar Oscar ödüllü oyuncu Russell Crowe'un çiftlik evinde hasara yol açtı."/>
  </head>
  <body>
    <article>
      <h1>Oscar ödüllü oyuncu Russell Crowe’un çiftliği yandı</h1>
      <address><time datetime="2019-11-13T17:46:06+00:00">13 Nov 2019, 17:46</time> by <a rel="author">Euronews </a></address>
      <p>Avustralya'da cuma gününden bu yana etkili olan yangınlar Oscar ödüllü oyuncu Russell Crowe'un çiftlik evinde hasara yol açtı.</p>
      <p>Yeni Zelandalı oyuncu, sosyal medya hesabından yaptığı açıklamada, çiftliğindeki bazı binaların yangın nedeniyle kullanılamaz hale geldiğini, ancak çiftlik hayvanlarının durumlarının iyi olduğunu belirtti.</p>
      <p>Crow yaptığı bir başka açıklamada, ''Ben Avustralya'da değilim, ailem ise arkadaşlarımın yanında güvende" ifadesini kullandı.</p>
      <figure>
        <iframe data-src="https://twitter.com/euronewses/status/1194387339642068993" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Cem Yılmaz'dan geçmiş olsun mesajı</h3>
      <p>Ünlü komedyen Cem Yılmaz ise, Twitter'dan yayınladığı bir mesajda ünlü oyuncuya geçmiş olsun dileklerini iletti: "Sevgili abimiz Russell Crowe'a en iyi dileklerinizi gönderiyoruz. Ona ve ailesine çok geçmiş olsun diyoruz. Bir yangın hadisesi olmuş ve herkes güvendeymiş. Moral, destek vermek isteyen sevenlerine duyurmak isterim."</p>
      <figure>
        <iframe data-src="https://twitter.com/euronewses/status/1194355944517337088" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Russell Crowe, Yılmaz Erdoğan ve Cem Yılmaz, 2014 yılında The Water Diviner (Son Umut) filminde birlikte rol almıştı.</p>
      <ul>
        <li>
          <a href="https://tr.euronews.com/2018/04/08/russel-crowe-un-kostum-dekorlar-ac-k-artt-rmada-sat-ld-">Russel Crowe'un kostüm dekorları açık arttırmada satıldı</a>
        </li>
        <li>
          <a href="https://tr.euronews.com/2019/05/11/bahceli-cem-yilmaz-bundan-sonra-sevemem-once-bir-elbiseni-degistir-derim">Bahçeli: Cem Yılmaz'ı bundan sonra sevemem, 'önce bir elbiseni değiştir' derim</a>
        </li>
      </ul>
      <h3>Yangınlarda en az 3 kişi öldü, 120 kişi de yaralandı</h3>
      <p>Geçtiğimiz gün acil durum ilan edilen Yeni Güney Galler eyaleti genelinde cuma gününden beri yangınlarda 200'den fazla ev yandı.</p>
      <p>Yetkililer, eyalette cuma günü başlayan yangınlarda 3 kişinin öldüğünü, 120 kişinin yaralandığını , 970 bin hektar ormanlığın kül olduğunu bildirdi.</p>
    </article>
  </body>
</html>