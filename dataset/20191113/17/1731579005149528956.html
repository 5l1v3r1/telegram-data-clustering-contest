<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/13/fitbit-os-4-1-versa-2-purepulse-241864/"/>
    <meta property="og:site_name" content="MobileWorld"/>
    <meta property="article:published_time" content="2019-11-13T17:50:31+00:00"/>
    <meta property="og:title" content="Fitbit porta su Versa 2 un nuovo algoritmo per la ‘rilevazione cardiaca più precisa di sempre’"/>
    <meta property="og:description" content="Fitbit OS 4.1 è in rampa di lancio. La nuova versione del sistema operativo che equipaggia i più recenti smartwatch firmati Fitbit  sta per essere rilascia"/>
  </head>
  <body>
    <article>
      <h1>Fitbit porta su Versa 2 un nuovo algoritmo per la ‘rilevazione cardiaca più precisa di sempre’</h1>
      <h2>E ci sono anche novità per la modalità schermo acceso e l'autonomia.</h2>
      <address><time datetime="2019-11-13T17:50:31+00:00">13 Nov 2019, 17:50</time> by <a rel="author" href="https://www.mobileworld.it/author/tomdelly/" target="_blank">Edoardo Carlo Ceretti</a></address>
      <p><b>Fitbit OS 4.1</b> è in rampa di lancio. La nuova versione del sistema operativo che equipaggia i più recenti <b>smartwatch</b> firmati Fitbit  sta per essere rilasciata, con<b> tante novità</b> specialmente per il dispositivo di punta dell’azienda <a href="https://www.androidworld.it/2019/11/01/rivoluzione-nel-mondo-wearable-google-acquisisce-fitbit-677438/">appena acquisita da Google</a>, ovvero <a href="https://www.mobileworld.it/2019/10/10/fitbit-versa-2-novita-237035/">Versa 2</a>.</p>
      <p>La più importante riguarda il <b>monitoraggio dei battiti cardiaci</b>, che a breve potrà avvalersi del nuovo e più sofisticato <b>algoritmo PurePulse</b> capace di apprendere nel tempo e restituire rilevazioni che Fitbit non ha timore di definire <b>«più precise di sempre»</b>.</p>
      <p>Ci sono poi ulteriori migliorie per la <b>modalità schermo acceso</b>, che sfrutta il display AMOLED di Versa 2 per offrire informazioni sempre visibili (<i>always-on</i>), <b>fino a 2 giorno di autonomia</b>, ora con<b> 5 diversi quadranti</b> fra cui scegliere. Migliora anche l’autonomia con utilizzo standard, che presto potrà spingersi <b>fino a 6 giorni</b> con una sola ricarica.</p>
      <p>L’aggiornamento a <b>Fitbit OS 4.1</b> sarà disponibile a partire <b>dalla prima settimana di dicembre</b> per gli smartwatch del produttore californiano, in tempo per offrirvi il supporto necessario per affrontare le impegnative vacanze natalizie e rimanere in linea con i vostri obiettivi di forma fisica. Per <b>maggiori informazioni</b>, consultate il comunicato stampa completo qui di seguito.</p>
      <blockquote><b>Comunicato Stampa </b><br/><br/><br/><b><b>Fitbit migliora l’esperienza smartwatch e introduce la rilevazione cardiaca più precisa di sempre su Versa 2 con l’ultimo aggiornamento del sistema operativo</b></b><br/><br/><b><i>Il nuovo aggiornamento Fitbit OS 4.1 migliora la modalità schermo sempre acceso su Versa 2 e introduce strumenti innovativi per il sonno come la sveglia intelligente e altre funzioni accessibili dal polso</i></b><br/><br/><b><i>Il nuovo algoritmo avanzato per il battito cardiaco sfrutta l’apprendimento automatico per offrire la rilevazione cardiaca più precisa di sempre su Versa 2</i></b><br/>SAN FRANCISCO – 13 novembre 2019 – <a href="https://www.fitbit.com/it-ch/home">Fitbit</a> (NYSE: FIT) ha annunciato oggi una serie di nuovi aggiornamenti software per migliorare l’esperienza smartwatch e consentire agli utenti di concentrarsi sui loro obiettivi di benessere e forma fisica durante la stagione natalizia e nel nuovo anno. Il rilascio di OS 4.1 per smartwatch introduce nuovi strumenti per il sonno e altre funzioni accessibili dal polso: Fitbit Versa 2™ offrirà una modalità schermo sempre acceso migliorata,<anchor name="_ftnref1"/><a href="https://www.mobileworld.it/2019/11/13/fitbit-os-4-1-versa-2-purepulse-241864/#_ftn1"><sup>[1]</sup></a> nuove funzionalità con Amazon Alexa Integrata e un algoritmo per il battito cardiaco aggiornato e ancora più preciso, oltre a 6+ giorni di autonomia della batteria<anchor name="_ftnref2"/><a href="https://www.mobileworld.it/2019/11/13/fitbit-os-4-1-versa-2-purepulse-241864/#_ftn2"><sup>[2]</sup></a> per aiutare gli utenti a sfruttare al massimo ogni momento, giorno e notte.<br/>“Durante le festività natalizie, trovare la motivazione per restare in linea con la propria routine di benessere e forma fisica è molto difficile. Il nostro obiettivo è rendere tutto più facile e raggiungibile offrendo una combinazione di dispositivi accessibili ed esperienze software coinvolgenti per aiutare gli utenti a restare motivati,” afferma James Park, co-fondatore e CEO di Fitbit. “Il nuovo aggiornamento di Fitbit OS offre più supporto agli utenti con strumenti innovativi sullo smartwatch.”<br/><br/><b><b>Nuovi strumenti essenziali a portata di polso</b></b><br/>L’aggiornamento OS 4.1 introduce nuove e attese funzioni <a href="https://investor.fitbit.com/press/press-releases/press-release-details/2019/Fitbit-Launches-Versa-2-a-premium-voice-enabled-lifestyle-smartwatch-packed-with-even-more-advanced-health-fitness-and-convenience-features-powered-by-5-days-battery-life-to-maximize-your-day-and-night/default.aspx">annunciate per Versa 2</a>, <a href="https://www.fitbit.com/it-ch/ionic">Fitbit Ionic</a>™ e l’intera famiglia di smartwatch <a href="https://www.fitbit.com/it-ch/versa">Fitbit Versa</a>™. Oltre a innovativi strumenti per il sonno progettati da Fitbit, OS 4.1 introduce la sveglia intelligente, una sveglia silenziosa che puoi impostare per svegliarti con una vibrazione leggera nel momento ottimale del tuo ciclo del sonno e iniziare la giornata con più energia.<anchor name="_ftnref3"/><a href="https://www.mobileworld.it/2019/11/13/fitbit-os-4-1-versa-2-purepulse-241864/#_ftn3"><sup>[3]</sup></a> Potrai inoltre scoprire il tuo punteggio del sonno direttamente sul dispositivo per comprendere la qualità del tuo riposo<anchor name="_ftnref4"/><a href="https://www.mobileworld.it/2019/11/13/fitbit-os-4-1-versa-2-purepulse-241864/#_ftn4"><sup>[4]</sup></a> e tenere traccia di dati e statistiche avanzate sulla tua notte.<br/>E non è tutto: con l’aggiornamento OS 4.1 potrai sfruttare al massimo anche il resto della giornata grazie a nuove e innovative funzioni che offrono esperienze coinvolgenti per la vita di tutti i giorni e una migliore usabilità. La nuova app Agenda ti aiuterà a gestire i tuoi impegni in movimento per vivere una vita più sana ogni giorno. A grande richiesta, è finalmente disponibile anche il nuovo switcher dei quadranti orologio, che ti consente di archiviare sul dispositivo fino a 5 dei tuoi quadranti preferiti tra i quasi 4.000<anchor name="_ftnref5"/><a href="https://www.mobileworld.it/2019/11/13/fitbit-os-4-1-versa-2-purepulse-241864/#_ftn5"><sup>[5]</sup></a> disponibili nella Galleria app di Fitbit e cambiare rapidamente stile in base al tuo outfit, alla tua attività o al tuo stato d’animo. Inoltre, è stato introdotto un nuovo e migliorato sistema di valutazione a 5 stelle per la Galleria app di Fitbit, grazie al quale gli utenti della community potranno votare e consigliare app e quadranti preferiti.<br/>Nello specifico, gli utenti di Versa 2 potranno usufruire di una modalità schermo acceso rinnovata con 5 differenti quadranti orologio tra cui scegliere. Ora a colori, i quadranti mostrano statistiche complete di benessere e forma fisica e offrono transizioni più rapide tra la modalità always-on e l’interfaccia utente, tutto con la potenza del display AMOLED che garantisce oltre 2 giorni di autonomia in modalità schermo sempre acceso: la batteria dello smartwatch, infatti, è in grado di offrire un tempo di utilizzo fino a 2 volte superiore rispetto alla maggior parte dei prodotti concorrenti anche in modalità always-on.<anchor name="_ftnref6"/><a href="https://www.mobileworld.it/2019/11/13/fitbit-os-4-1-versa-2-purepulse-241864/#_ftn6"><sup>[6]</sup></a><br/>Fitbit è nota per la lunga durata della batteria dei suoi prodotti, ma quando il tuo dispositivo avrà bisogno della ricarica, una nuova funzione ti avvisa della batteria scarica<anchor name="_ftnref7"/><a href="https://www.mobileworld.it/2019/11/13/fitbit-os-4-1-versa-2-purepulse-241864/#_ftn7"><sup>[7]</sup></a> e disattiva automaticamente determinate funzioni per estendere ulteriormente la durata della batteria. Che tu stia dormendo o che tu stia dando il massimo in palestra, non perderai neanche un minuto di registrazione delle statistiche essenziali di benessere e forma fisica. Questi aggiornamenti, oltre alla gamma completa di <a href="https://investor.fitbit.com/press/press-releases/press-release-details/2019/Fitbit-Launches-Versa-2-a-premium-voice-enabled-lifestyle-smartwatch-packed-with-even-more-advanced-health-fitness-and-convenience-features-powered-by-5-days-battery-life-to-maximize-your-day-and-night/default.aspx">funzioni su Versa 2</a> come rilevazione continua del battito cardiaco, GPS condiviso, design impermeabile, app Spotify e Fitbit Pay™ sono disponibili per tutti gli smartwatch Fitbit<anchor name="_ftnref8"/><a href="https://www.mobileworld.it/2019/11/13/fitbit-os-4-1-versa-2-purepulse-241864/#_ftn8">[8]</a>.<br/><br/><b><b>Un nuovo algoritmo avanzato per il battito cardiaco sfrutta l’apprendimento automatico per offrire la migliore rilevazione di sempre</b></b><br/>La rilevazione continua e avanzata del battito cardiaco di Fitbit con tecnologia PurePulse® aiuta gli utenti a restare motivati e informati tracciando il battito cardiaco nel corso della giornata. Questa tecnologia alimenta inoltre le funzioni essenziali di Fitbit, come il monitoraggio delle fasi del sonno e il punteggio di attività cardio, per offrirti dati e statistiche avanzate sul tuo stato di benessere e forma fisica generale.<br/>Fitbit ha annunciato oggi di aver lavorato a un esclusivo algoritmo avanzato che offrirà su Versa 2 la migliore rilevazione cardiaca di sempre e che verrà introdotta con l’aggiornamento software OS 4.1. Il nuovo algoritmo PurePulse, progettato dal team Ricerca e Sviluppo di Fitbit, utilizza l’apprendimento automatico per rilevare il battito cardiaco, migliorando la precisione generale.<br/>La distribuzione di Fitbit OS 4.1 per smartwatch Fitbit inizierà nella prima settimana di dicembre, giusto in tempo per aiutare gli utenti a restare in linea con i propri obiettivi di forma fisica durante la stagione natalizia e trovarne nuovi da raggiungere nel 2020.<br/><anchor name="_ftn1"/><a href="https://www.mobileworld.it/2019/11/13/fitbit-os-4-1-versa-2-purepulse-241864/#_ftnref1"><sup>[1]</sup></a> La modalità schermo sempre acceso necessita di ricariche più frequenti.<br/><anchor name="_ftn2"/><a href="https://www.mobileworld.it/2019/11/13/fitbit-os-4-1-versa-2-purepulse-241864/#_ftnref2"><sup>[2]</sup></a> Varia in base all’utilizzo e altri fattori. Modalità schermo sempre acceso fino a 2+ giorni, necessita di ricariche più frequenti.<br/><anchor name="_ftn3"/><a href="https://www.mobileworld.it/2019/11/13/fitbit-os-4-1-versa-2-purepulse-241864/#_ftnref3"><sup>[3]</sup></a> La sveglia intelligente utilizza l’apprendimento automatico per svegliarti nel momento ottimale del tuo ciclo del sonno durante le fasi di sonno leggero o REM, in base a un intervallo pre-selezionato di 30 minuti.<br/><anchor name="_ftn4"/><a href="https://www.mobileworld.it/2019/11/13/fitbit-os-4-1-versa-2-purepulse-241864/#_ftnref4"><sup>[4]</sup></a> Punteggio del sonno disponibile nell’app Fitbit per tutti i dispositivi con rilevazione continua del battito cardiaco dal polso PurePulse.<br/><anchor name="_ftn5"/><a href="https://www.mobileworld.it/2019/11/13/fitbit-os-4-1-versa-2-purepulse-241864/#_ftnref5"><sup>[5]</sup></a> I quadranti orologio variano in base al dispositivo: Ionic (3.275), Versa 2 (3.960), Versa (4.484), e Versa Lite (3.615).<br/><anchor name="_ftn6"/><a href="https://www.mobileworld.it/2019/11/13/fitbit-os-4-1-versa-2-purepulse-241864/#_ftnref6"><sup>[6]</sup></a> La durata della batteria varia in base all’utilizzo e altri fattori.<br/><anchor name="_ftn7"/><a href="https://www.mobileworld.it/2019/11/13/fitbit-os-4-1-versa-2-purepulse-241864/#_ftnref7"><sup>[7]</sup></a> Viene attivata quando il livello della batteria raggiunge l’8%.<br/><anchor name="_ftn8"/><a href="https://www.mobileworld.it/2019/11/13/fitbit-os-4-1-versa-2-purepulse-241864/#_ftnref8">[8]</a> Fitbit Ionic<sup>TM</sup> con GPS integrato. I dispositive Fitbit sono resistenti all’acqua fino a 50 metri. È richiesto un abbonamento Premium Spotify, non disponibile in tutti i paesi. Fitbit Versa<sup>TM</sup> Lite Edition non supporta Fitbit Pay. Disponibilità pagamenti su <a href="http://fitbit.com/fitbit-pay/banks">fitbit.com/fitbit-pay/banks</a>.</blockquote>
    </article>
  </body>
</html>