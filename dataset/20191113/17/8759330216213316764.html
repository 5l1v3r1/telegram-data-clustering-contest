<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903640/ceo-van-de-pro-league-over-racisme-we-zullen-sancties-opleggen-aan-eigen-clubs-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T17:43:00+00:00"/>
    <meta property="og:title" content="CEO Pro League over racisme: &quot;Moeten we ook humor en zelfspot bestraffen?&quot;"/>
    <meta property="og:description" content="De Pro League wil Racisme langs de Belgische voetbalvelden grondig aanpakken. Pierre Francois is gemotiveerd maar weet ook dat het geen gemakkelijke opdracht is."/>
  </head>
  <body>
    <article>
      <h1>CEO Pro League over racisme: "Moeten we ook humor en zelfspot bestraffen?"</h1>
      <address>
        <time datetime="2019-11-13T17:43:00+00:00">13 Nov 2019, 17:43</time>
      </address>
      <p>
        <b>De Pro League wil Racisme langs de Belgische voetbalvelden grondig aanpakken. Pierre Francois is gemotiveerd maar weet ook dat het geen gemakkelijke opdracht is.</b>
      </p>
      <p>De CEO van de Pro League erkent dat racisme een probleem is, maar ziet ook positieve elementen. "We zijn nu op een scharniermoment gekomen, het publiek is racisme duidelijk beu. Dat is belangrijk", citeert <i><a href="https://sporza.be/nl/2019/11/13/joachim-mununga-en-pierre-francois-over-racisme-in-voetbal/">Sporza</a> </i>Francois.</p>
      <aside>Lees meer<br/><a href="https://www.voetbalprimeur.be/nieuws/903603/venanzi-wil-met-standard-strijd-tegen-racisme-aangaan-zelfs-al-we-3-0-verliezen-.html?itm_source=www.voetbalprimeur.be&amp;itm_medium=highlighted-content">Venanzi wil met Standard strijd tegen racisme aangaan: 'Zelfs al we 3-0 verliezen'</a></aside>
      <p>Francois voelt niet enkel de druk van de supporters om daadkrachtig op te treden, ook andere voetballeiders willen een sterk beleid zien. "Veel clubleiders vinden inderdaad dat we nog te weinig doen. We gaan dan ook nog een tandje bijsteken om alle kwetsende gezangen of geluiden uit de stadions te bannen."</p>
      <p>De CEO is zich er wel van bewust dat dat geen gemakkelijke opgave is. "Niet elke supporter heeft altijd door dat wat hij zegt kan kwetsen. Zelfs als je luidop meezingt kan dat kwalijke gevolgen hebben. Maar moeten we dan ook zelfspot en humor gaan bestraffen?", analyseert Francois de complexiteit van het probleem.</p>
      <p>Ten slotte gaf Francois ook wat uitleg over hoe de Pro League het probleem concreet gaat aanpakken. "We moeten aan alle clubs duidelijk maken dat zij een maatschappelijke rol te vervullen hebben. We hebben ook een handleiding opgesteld waarin uitgelegd staat hoe een club het best omgaat met dit soort incidenten. Als een club zijn sociale verplichtingen niet nakomt zal de Pro League ook niet te beroert zijn om de eigen clubs een sanctie op te leggen." Daarmee zijn de Belgische profclubs ineens ook gewaarschuwd.</p>
      <aside>Lees meer<br/><a href="https://www.voetbalprimeur.be/nieuws/902529/hellas-stadion-deels-dicht-na-racisme-tegen-balotelli-fan-krijgt-verbod-tot-2030.html?itm_source=www.voetbalprimeur.be&amp;itm_medium=highlighted-content">Hellas-stadion deels dicht na racisme tegen Balotelli; fan krijgt verbod tot 2030</a></aside>
    </article>
  </body>
</html>