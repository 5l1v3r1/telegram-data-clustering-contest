<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822126.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T17:15:00+00:00"/>
    <meta property="og:title" content="جابجایی ستون بزرگی از نظامیان آمریکایی در سوریه"/>
    <meta property="og:description" content=" به گزارش مهر، اسپوتنیک گزارش داد:  کاروان بزرگی از ارتش اشغالگر آمریکا از پایگاه نظامی در صرین در جنوب کوبانی در حومه شمال شرقی حلب به سوی پایگاه قسرک در حومه حسکه عقب نشینی کردند."/>
  </head>
  <body>
    <article>
      <h1>جابجایی ستون بزرگی از نظامیان آمریکایی در سوریه</h1>
      <address>
        <time datetime="2019-11-13T17:15:00+00:00">13 Nov 2019, 17:15</time>
      </address>
      <p>کاروان بزرگی از ارتش اشغالگر آمریکا از پایگاه نظامی در صرین در جنوب کوبانی در حومه شمال شرقی حلب به سوی پایگاه قسرک در حومه حسکه عقب نشینی کردند.</p>
      <p> به گزارش مهر، اسپوتنیک گزارش داد:  کاروان بزرگی از ارتش اشغالگر آمریکا از پایگاه نظامی در صرین در جنوب کوبانی در حومه شمال شرقی حلب به سوی پایگاه قسرک در حومه حسکه عقب نشینی کردند.</p>
      <p>بر اساس این گزارش؛ آمریکایی ها پایگاه را به طور کامل ویران کردند.</p>
      <p>خبرنگار اسپوتنیک گزارش داد: ستون نظامی آمریکایی که از طریق شهرک تل تمر در چند روز از مرزهای عراق به سوی حومه شمالی حلب حرکت کرده بود؛ امروز پایگاه صرین را به سمت جهت عکس ترک کرد و از طریق تل تمر در غرب حسکه وارد پایگاه قسرک در حومه شهرک تل بیدر در جاده حسکه-درباسیه شد. آمریکایی ها به طور کامل پایگاه صرین را ویران کردند. کاروان نظامی آمریکایی متشکل از ۱۷۰ محموله مهمات و نفربرهای زرهی و مواد لجستیک و ادوات سنگین است که اندکی قبل به پایگاه قسرک در حومه شمال شرقی حسکه وارد شده اند.</p>
      <p>شاهدان عینی اعلام کردند که خروج کاروان نظامی آمریکایی از پایگاه صرین در کوبانی همزمان با صدای انفجارهای مهیب در این پایگاه رخ داد تا همه تجهیزات داخل پایگاه به طور کامل تخریب و منهدم شود.</p>
      <p>خبرنگار اسپوتنیک گزارش داد: کاروان نظامی آمریکایی به طور موقت در پایگاه قسرک در حومه حسکه مستقر شده است و آماده عقب نشینی به سمت گذرگاه سیمالکا با اقلیم کردستان عراق است و احتمال می رود که بخشی از این کاروان به سوی میادین نفت سوریه واقع در تحت کنترل ارتش اشغالگر آمریکا بروند.</p>
      <p>همزمان این رسانه روس از ورود نظامیان اشغالگر آمریکایی از عراق به استان حسکه سوریه با پوشش نیروی هوایی آمریکا خبر داد.</p>
    </article>
  </body>
</html>