<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/nov-klimatichen-danak-mozhe-da-oskapi-samoletnite-bileti.html"/>
    <meta property="og:site_name" content="bTV Новините"/>
    <meta property="article:published_time" content="2019-11-13T17:09:00+00:00"/>
    <meta property="og:title" content="Нов климатичен данък може да оскъпи самолетните билети"/>
    <meta property="og:description" content="Скокът ще е с около 20 до 60 евро на билет"/>
  </head>
  <body>
    <article>
      <h1>Нов климатичен данък може да оскъпи самолетните билети</h1>
      <h2>Скокът ще е с около 20 до 60 евро на билет</h2>
      <address>
        <time datetime="2019-11-13T17:09:00+00:00">13 Nov 2019, 17:09</time>
      </address>
      <figure>
        <video src="https://vid.btv.bg/btvnews/2019/11/13/samoleti_1573666129-1.mp4"/>
      </figure>
      <p>По-скъпи самолетни билети заради нов климатичен данък. Облагането на вредните емисии се обмисля и от българската държава. Скокът ще е около 20 до 60 евро на билет.</p>
      <p>Преди дни България се е включила към евроинициатива, която настоява за еко данък върху самолетните билети, което неизбежно ще ги оскъпи. Това тревожи голяма част от туристите у нас.</p>
      <p>В бранша пресмятат оскъпяването в три ценови групи. Най-евтините билети ще поскъпнат с 20 евро, най-скъпите – с около 60 евро.</p>
      <p>„Този екоданък би бил благоприятен за всяка от държавите, в България още не сме дорасли”, коментира Рая Крумова.</p>
      <p>Финансовият министър днес призна, че още преди време България е подкрепила идеята след обсъждане в Министерски съвет.</p>
      <p>„Ние сме се включили в разпознаването на това, че авиационният бизнес генерира изключително много въглеродни емисии, а той на практика е необлагаем. Оттам нататък са спекулации ефектите”, заяви финансовият министър Владислав Горанов.</p>
      <figure>
        <img src="https://img.bg.sof.cmestatic.com/media/images/640x/Nov2019/2112022567.jpg"/>
      </figure>
      <p>И, ако е ясна целта на екотаксата, по темата има тревога у експертите.</p>
      <p>Единственият въпрос е кой ще събира новата екотакса и как ще се доказва нейният размер. Инициативата тепърва трябва да бъда припозната като част от дневния ред и на Еврокомисията.</p>
    </article>
  </body>
</html>