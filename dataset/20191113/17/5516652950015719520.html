<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425659/ta-20-xronia-leitoyrgias-toy-giortase-me-semnothta-kai-tapeinothta-o-koykos-ths-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T17:45:02+00:00"/>
    <meta property="og:title" content="Τα 20 χρόνια λειτουργίας του γιόρτασε με σεμνότητα και ταπεινότητα ο «Κούκος» της Ρόδου"/>
    <meta property="og:description" content="Στις 11 Νοεμβρίου συμπληρώθηκαν τα 20 χρόνια λειτουργίας του γνωστού ανά το πανελλήνιο πλέον καταστήματος ο “ΚΟΥΚΟΣ” της Ρόδου."/>
  </head>
  <body>
    <article>
      <h1>Τα 20 χρόνια λειτουργίας του γιόρτασε με σεμνότητα και ταπεινότητα ο «Κούκος» της Ρόδου</h1>
      <address>
        <time datetime="2019-11-13T17:45:02+00:00">13 Nov 2019, 17:45</time>
      </address>
      <p>
        <b>Στις 11 Νοεμβρίου συμπληρώθηκαν τα 20 χρόνια λειτουργίας του γνωστού ανά το πανελλήνιο πλέον καταστήματος ο “ΚΟΥΚΟΣ” της Ρόδου.</b>
      </p>
      <p>Aντί του μεγάλου event που είχε προαναγγελθεί σχετικά με καλεσμένους καλλιτέχνες από όλη την Ελλάδα, που τραγούδησαν ή φιλοξενήθηκαν στο χώρο και αποτελούν φίλοι του καταστήματος, παλιών συναδέλφων, guest dj, chef κ.λπ. και κατόπιν ώριμης σκέψης, συζητήσεων με την ομάδα τους, αλλά κυρίως με γνώμονα την αγάπη μας για τη Ρόδο και τους ανθρώπους της, αποφασίστηκε να διατεθεί το budget του event καθώς και όλα τα έσοδα της μέρας εκείνης (από το τμήμα εστίασης) σε Ιδρύματα και Οργανώσεις του νησιού μας.</p>
      <p>Ο κόσμος πραγματικά αγκάλιασε την ξεχωριστή αυτή γιορτή και η προχθεσινή ημέρα, άφησε τις καλύτερες εντυπώσεις σε όλους όσοι βρέθηκαν στους υπέροχους χώρους τους.</p>
      <p>Τα ιδρύματα και οι οργανισμοί που θα ενισχυθούν από αυτή την ξεχωριστή γιορτή θα είναι:<br/><b>1. Τo Χαμόγελο του Παιδιού<br/>2. Κέντρο Παιδικής Μέριμνας Θηλέων Ρόδου<br/><br/>3. Ξενώνας Φιλοξενίας Γυναικών Θυμάτων Βίας Δήμου Ρόδου<br/><br/>4. Κυνοκομείο Ρόδου - Σύλλογος Φιλοζωικής.</b></p>
    </article>
  </body>
</html>