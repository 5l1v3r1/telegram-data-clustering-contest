<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/kara-dla-bernardo-silvy-za-zart-dotyczacy-benjamina-mendy-ego,985128.html"/>
    <meta property="og:site_name" content="TVN24"/>
    <meta property="article:published_time" content="2019-11-13T17:07:00+00:00"/>
    <meta property="og:title" content="Żartobliwy wpis i smutny finał. Piłkarz Manchesteru City zawieszony"/>
    <meta property="og:description" content="To miał być niewinny żart, skończyło się aferą, którą angielskie media żyły przez kilka dni. Sprawa ma swój finał. W środę Bernardo Silva, piłkarz Manchesteru City, został ukarany przez władze ligi..."/>
  </head>
  <body>
    <article>
      <h1>Żartobliwy wpis i smutny finał. Piłkarz Manchesteru City zawieszony</h1>
      <address>
        <time datetime="2019-11-13T17:07:00+00:00">13 Nov 2019, 17:07</time>
      </address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/941584b6-6b99-4a49-ad20-255928a76e99.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/e0480b56-4a1c-4088-bfc2-227bcfff7911-480p.mp4"/>
          <figcaption>Liverpool podejmował Manchester City</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/2a3414b6-746d-4080-83a9-bcd65a96181f-480p.mp4"/>
          <figcaption>Atalanta - Manchester City</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/d071da6a-c56a-48a4-823d-90250d6ac97c-480p.mp4"/>
          <figcaption>Manchester City łatwo poradził sobie z Aston Villą</figcaption>
        </figure>
        <figcaption>Silva strzelił gola w przegranym hicie z Liverpoolem (1:3) Video: PAP/EPA</figcaption>
      </slideshow>
      <h3>To miał być niewinny żart, skończyło się aferą, którą angielskie media żyły przez kilka dni. Sprawa ma swój finał. W środę Bernardo Silva, piłkarz Manchesteru City, został ukarany przez władze ligi za wpis w mediach społecznościowych, którego bohaterem był jego kolega z drużyny, czarnoskóry Benjamin Mendy.</h3>
      <p>We wrześniu Silva opublikował na Twitterze zdjęcie młodziutkiego Mendy'ego. Problem w tym, że zestawił jej razem z obrazkiem animowanej postaci, czekoladowej maskotki znanej z reklam hiszpańskich słodyczy.</p>
      <p>"Zgadnijcie kto to?" - pytał internautów Silva. Wtedy jeszcze nie zdawał sobie sprawy, że pakuje się w poważne tarapaty.</p>
      <p>W angielskich mediach rozpętała się burza. Nie zatrzymały jej nawet słowa Mendy'ego, który wyznał, że nie poczuł się obrażony przez Portugalczyka.</p>
      <h3>Domagali się kary</h3>
      <p>Z założonymi rękami nie zamierzała siedzieć organizacja "Kick it out", zajmująca się przejawami dyskryminacji na tle rasowym. Uznała ona, że Silva popełnił poważne wykroczenie i naciskała, aby sprawą zajęła się angielska federacja piłkarska (FA).</p>
      <related>
        <a href="https://eurosport.tvn24.pl/bundesliga,111/media-guardiola-na-krotkiej-liscie-kandydatow-na-trenera-bayernu,984992.html"/>
      </related>
      <p>Organ wezwał piłkarza do złożenia wyjaśnień. Po tym jak ten przyznał się do winy zawieszono go na jeden mecz, co oznacza, że Silva nie będzie mógł wystąpić w najbliższym ligowym spotkaniu z Chelsea (23 listopada).</p>
      <p>To nie wszystko. Na Portugalczyka nałożono też karę finansową w wysokości 50 tysięcy funtów, czyli około 250 tysięcy złotych. Musi też odbyć kurs edukacyjny z zakresu tolerancji.</p>
      <h3>"Nie można pożartować"</h3>
      <p>Silva od początku nagłośnienia afery wydawał się być zaskoczony obrotem sprawy. "Nie można nawet pożartować z kolegi z drużyny. Ludzie..." - dziwił się w kolejnym wpisie, komentując ogromne zamieszanie panujące w angielskich mediach.</p>
      <p>Uzasadniając swoją decyzję FA przyznała, że piłkarz "pogwałcił przepisy”, wskazując na punkt regulaminu dotyczący "obrazy na tle rasowym". Gdyby przewinienia tego typu dopuścił się w trakcie meczu, zostałby zawieszony na sześć spotkań.</p>
      <p>Autor: TG / Źródło: eurosport.pl, dailymail.co.uk</p>
    </article>
  </body>
</html>