<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-34/cantaretul-john-legend-a-fost-desemnat-cel-mai-sexy-barbat-din-lume-152771.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-13T17:06:00+00:00"/>
    <meta property="og:title" content="Cântărețul John Legend a fost desemnat cel mai sexy bărbat din lume (FOTO / VIDEO)"/>
    <meta property="og:description" content="Cântăreţul şi actorul John Legend, în vârstă de 40 de ani, a fost desemnat de revista People „cel mai sexy bărbat în viaţă”. Muzicianul este cel de-al patrulea bărbat de culoare care primește acest titlu din partea celebrei publicaţii americane."/>
  </head>
  <body>
    <article>
      <h1>Cântărețul John Legend a fost desemnat cel mai sexy bărbat din lume (FOTO / VIDEO)</h1>
      <address>
        <time datetime="2019-11-13T17:06:00+00:00">13 Nov 2019, 17:06</time>
      </address>
      <slideshow>
        <figure>
          <img src="https://www.ebihoreanul.ro/modules/news/files/john-legend-people-131119.jpg"/>
          <figcaption>(sursa foto: G4media.ro)</figcaption>
        </figure>
        <figure>
          <img src="https://www.ebihoreanul.ro/modules/news/files/john-legend-the-sexiest-man-131119-01.jpg"/>
          <figcaption>John Legend i-a luat locul actorului britanic Idris Elba, care a fost anul trecut pe coperta revistei People. (sursa foto: thehollywoodunlocked.com)</figcaption>
        </figure>
        <figure>
          <img src="https://www.ebihoreanul.ro/modules/news/files/john-legend-the-sexiest-man-131119-02.jpg"/>
        </figure>
        <figure>
          <img src="https://www.ebihoreanul.ro/modules/news/files/john-legend-the-sexiest-man-131119-03.jpg"/>
          <figcaption>(sursa foto: breakingnews.ie)</figcaption>
        </figure>
        <figure>
          <img src="https://www.ebihoreanul.ro/modules/news/files/john-legend-the-sexiest-man-131119-04.jpg"/>
          <figcaption>(sursa foto: thehollywoodunlocked)</figcaption>
        </figure>
        <figure>
          <img src="https://www.ebihoreanul.ro/modules/news/files/john-legend-the-sexiest-man-131119-05.jpg"/>
          <figcaption>(sursa foto: eonline.com)</figcaption>
        </figure>
      </slideshow>
      <p>
        <b>Cântăreţul şi actorul John Legend, în vârstă de 40 de ani, a fost desemnat de revista People "cel mai sexy bărbat în viaţă". </b>
      </p>
      <p>Muzicianul este cel de-al patrulea bărbat de culoare care primeşte acest titlu şi apare pe coperta revistei People, după Denzel Washington, în 1996, Dwayne "The Rock" Johnson, în 2016, şi Idris Elba, în 2018.</p>
      <p>"Am fost încântat, dar şi puţin speriat în acelaşi timp, pentru că este o presiune mare. Toată lumea mă va analiza să vadă dacă sunt suficient de sexy pentru a deţine acest titlu. Vin şi după Idris Elba, ceea ce nu e drept şi nu e bine pentru mine", a spus artistul.</p>
      <p>John Legend este căsătorit cu modelul Chrissy Teigen, în vârstă de 33 de ani, cu care are doi copii, Luna, în vârstă de 3 ani şi Miles în vârstă de un an.</p>
      <p>Legend este unul dintre cei 15 artişti din lume care deţine salba de premii "EGOT", adică cu Emmy, Grammy, Oscar şi Tony.</p>
      <p>Legend, care este în prezent antrenor la emisiunea "The Voice", a primit primul dintre cele zece trofee Grammy în 2004, pentru albumul de debut "Get Lifted".</p>
      <p>A primit un premiu Oscar pentru cântecul "Glory", inclus pe coloana sonoră a filmului "Selma", un Tony în calitate de coproducător al spectacolului "Jitney" şi un Emmy pentru producţia TV "Jesus Christ Superstar" (2018), în care a jucat rolul principal.</p>
      <p>În ultimii ani, printre cei mai sexy bărbaţi în viaţă desemnaţi de revista americană s-au numărat Blake Shelton, Chris Hemsworth, Adam Levine, George Clooney şi Channing Tatum.</p>
      <p>
        <b>Vezi declarațiile artistului, după primirea titlului:</b>
      </p>
      <figure>
        <embed-post data-src="https://www.instagram.com/p/B4zvhIMpCmN" data-service="Instagram"/>
      </figure>
      <p> </p>
    </article>
  </body>
</html>