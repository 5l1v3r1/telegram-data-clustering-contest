<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kritik-zirve-oncesi-erdogan-ve-trumptan-ilk-aciklama-214984h.htm"/>
    <meta property="og:site_name" content="OLAY"/>
    <meta property="article:published_time" content="2019-11-13T17:13:00+00:00"/>
    <meta property="og:title" content="Kritik zirve öncesi Erdoğan ve Trump'tan ilk açıklama"/>
    <meta property="og:description" content="Cumhurbaşkanı Erdoğan ile ABD Başkanı Trump, Beyaz Saray’da bir araya geldi. İki lider kritik görüşme öncesinde kısa açıklama yaptı ve gazetecilerin sorularını yanıtladı."/>
  </head>
  <body>
    <article>
      <h1>Kritik zirve öncesi Erdoğan ve Trump'tan ilk açıklama</h1>
      <h2>Cumhurbaşkanı Erdoğan ile ABD Başkanı Trump, Beyaz Saray’da bir araya geldi. İki lider kritik görüşme öncesinde kısa açıklama yaptı ve gazetecilerin sorularını yanıtladı.</h2>
      <address>
        <time datetime="2019-11-13T17:13:00+00:00">13 Nov 2019, 17:13</time>
      </address>
      <p>Türkiye'nin sınırlarının güvende olmasından memnun olduğunu belirten Trump, Erdoğan'a Suriye konusunda teşekkür etti. Erdoğan ile Trump arasındaki baş başa görüşme 1 saat 15 dakika sürerken, heyetler arası toplantıya geçildi.</p>
      <p>Cumhurbaşkanı Erdoğan ve eşi Emine Erdoğan, saat 20.00 sıralarında Beyaz Saray'a geldi. </p>
      <p>Tören kıtası tarafından karşılanan Cumhurbaşkanı Erdoğan ve eşi Emine Erdoğan, makam aracından inişlerinde ABD Başkanı Donald Trump ve eşi Melania Trump ile tokalaşarak gazetecileri selamladı.</p>
      <p>Daha sonra Şeref Defteri'ni imzalayan Erdoğan, baş başa görüşme için Oval Ofis'e geçti. Erdoğan-Trump görüşmesi TSİ 20.13'te başladı.</p>
      <p>Toplantı öncesinde kısa açıklama yapan Erdoğan ve Trump, gazetecilerin sorularını da yanıtladı.</p>
      <p>
        <b>TRUMP: SINIRLARINIZIN GÜVENDE OLMASINDAN MEMNUNUM</b>
      </p>
      <p>ABD Başkanı Trump, Suriye'nin kuzeyindeki son durumla ilgili olarak şu ifadeleri kullandı:  “Ateşkes devam ediyor, Kürtlerle görüşüyoruz, gayet memnun görünüyorlar. Artık diğer insanların sınırları için endişelenmeyi bırakmamız gerektiğiniz düşündüm. 10 bin kilometre uzaklıkta ve bin yıllık bir süreçten bahsediyoruz.</p>
      <p>
        <b>SURİYE TEŞEKKÜRÜ</b>
      </p>
      <p>Cumhurbaşkanı Erdoğan'a yaptıkları için bir kez daha teşekkür etmek istiyorum. Onların sorunlarını anlıyorum. Sınırınızın güvende olmasından memnunum. Sadece petrolü güvence altına almak için asker bıraktık.  Üzerinde konuştuğumuz bölgede Türkiye'den de birçok insan hayatını kaybetti. Bunun hakkında da bir şeyler yapmak zorundayız. Bu tek yön bir yol değil. İlk günden beri dostuz, birbirlerimizi çok iyi anlıyoruz. Sizi burada ağırlamak büyük şeref."</p>
      <p>
        <b>ERDOĞAN: HER ŞEYİ ETRAFLICA ANLATACAĞIZ</b>
      </p>
      <p>Cumhurbaşkanı Erdoğan da “Basın toplantısında her şeyi etraflıca anlatacağız” diye konuştu.</p>
      <p>
        <b>"S-400 VE F-35 DE GÖRÜŞÜLECEK"</b>
      </p>
      <p>Donald Trump, görüşmede bir soru üzerine S-400 ve F-35’leri de konuşacaklarını ifade etti.</p>
      <p>Trump, "Türkiye hem F-35 hem S-400'e sahip olacak mı?" şeklindeki bir soruya karşılık ise "Bu konu hakkında konuşacağız, basın toplantısı yapacağız" şeklinde yanıt verdi.</p>
      <p>
        <b>"AZİL SORUŞTURMASI TAM BİR CADI AVI" </b>
      </p>
      <p>Trump, azil soruşturmasıyla ilgili sorulara karşılık “Azil soruşturması tam bir cadı avı. İzlemiyorum. Bana rapor sunacaklar" dedi.</p>
      <p>
        <b>"TÜRKİYE İCABINA BAKIYOR"</b>
      </p>
      <p>ABD'nin DAEŞ lideri Bağdadi'yi öldürdüğünü hatırlatan Trump "DAEŞ'i yüzde 100 bitirdik. Bir ve iki numaralı ismi yok ettik. Üç numaranın peşindeyiz. Artık hedefimizde. Türkiye de DAEŞ tutuklularını izliyor ve son dönemde 100'den fazla DAEŞ savaşçısını yakaladı ve icabına bakıyorlar" şeklinde konuştu.</p>
      <p>
        <b>"F-35 KONUSUNU, ÇÖZECEĞİMİZİ UMUYORUM"</b>
      </p>
      <p>Trump, “Cumhurbaşkanı Erdoğan'la birlikte F-35 konusunu senatörlerle görüşüyoruz. Bu sorunu halledeceğimizi düşünüyorum” dedi.</p>
      <p>
        <b>İKİ ÜLKE ARASINDAKİ TİCARET</b>
      </p>
      <p>Türkiye ile ABD'nin ticaret hacmini genişletmeye çalıştıklarını da vurgulayan Trump, "Türkiye ile ticaret hacmini 100 milyar dolara çıkarabileceğimizi düşünüyoruz. Şu andaki ticaret hacmimiz 20 milyar dolar ama bu rakam kolaylıkla 100 milyar dolar olabilir" dedi.</p>
      <p>
        <b>'AZİL' KONUSUNDA ISRARLI SORULAR</b>
      </p>
      <p>Özellikle azil soruşturması konusunda ısrarlı sorular üzerine basın toplantısı sona erdirildi ve gazeteciler dışarı çıkartıldı.</p>
      <p>
        <b>İKİLİ GÖRÜŞME 1 SAAT 15 DAKİKA SÜRDÜ</b>
      </p>
      <p>Erdoğan ve Trump daha sonra Oval Ofis'teki görüşmeye geçti. 30 dakika olacağı belirtilen ikili görüşme yaklaşık 1 saat 15 dakika sürdü.</p>
      <p>Baş başa görüşmede Erdoğan'ın eşi Emine Erdoğan ile Trump'ın eşi Melania Trump da yer aldı.</p>
      <p>Görüşmede Dışişleri Bakanı Mevlüt Çavuşoğlu ile Cumhurbaşkanlığı Sözcüsü İbrahim Kalın, ABD Dışişleri Bakanı Mike Pompeo ve ABD Ulusal Güvenlik Danışmanı Robert O'Brien da hazır bulundu.</p>
      <p>Başbaşa görüşmenin ardından heyetler arası görüşmeye geçildi</p>
      <p>Çalışma yemeği şeklindeki görüşmeye Dışişleri Bakanı Mevlüt Çavuşoğlu, Hazine ve Maliye Bakanı Berat Albayrak, Milli Savunma Bakanı Hulusi Akar, Ticaret Bakanı Ruhsar Pekcan, AK Parti Genel Başkan Yardımcısı Mahir Ünal, AK Parti Sözcüsü Ömer Çelik, İletişim Başkanı Fahrettin Altun ve Cumhurbaşkanlığı Sözcüsü İbrahim Kalın ile ABD Dışişleri Bakanı Mike Pompeo da katıldı.</p>
      <p>
        <b>SENATÖRLER DE YER ALDI</b>
      </p>
      <p>Bu arada, çalışma yemeği şeklindeki heyetler arası görüşmede bazı senatörler de bulundu.</p>
      <p>
        <b>ESPER: BAĞLARIMIZI GÜÇLENDİRMEMİZ GEREKİYOR</b>
      </p>
      <p>Cumhurbaşkanı Erdoğan ve ABD Başkanı Trump ile birlikte heyetler arası görüşmeye katılan ABD Savunma Bakanı Esper, "Türkiye uzun yıllardır çok iyi bir müttefikimiz. Bu zor dönemi atlatmak için bağlarımızı güçlendirmemiz gerekiyor. Türkiye, Kore Savaşı'ndan beri ABD ile birlikte savaşıyor" açıklamasını yaptı.</p>
    </article>
  </body>
</html>