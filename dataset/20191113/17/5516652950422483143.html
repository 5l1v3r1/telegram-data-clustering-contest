<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425705/roditissa-mhtera-triwn-paidiwn-zhta-oikonomikh-sthrixh"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T17:00:01+00:00"/>
    <meta property="og:title" content="Ροδίτισσα μητέρα τριών παιδιών ζητά οικονομική στήριξη"/>
    <meta property="og:description" content="Την οικονομική στήριξη όλων μας, ζητά μια Ροδίτισσα μητέρα τριών παιδιών, η οποία χειρουργήθηκε πρόσφατα αντιμετωπίζοντας σοβαρό πρόβλημα υγείας."/>
  </head>
  <body>
    <article>
      <h1>Ροδίτισσα μητέρα τριών παιδιών ζητά οικονομική στήριξη</h1>
      <h2>Σχολικά είδη αναζητά επίσης μια ακόμη οικογένεια του νησιού</h2>
      <address>
        <time datetime="2019-11-13T17:00:01+00:00">13 Nov 2019, 17:00</time>
      </address>
      <p>
        <b>Την οικονομική στήριξη όλων μας, ζητά μια Ροδίτισσα μητέρα τριών παιδιών, η οποία χειρουργήθηκε πρόσφατα αντιμετωπίζοντας σοβαρό πρόβλημα υγείας.</b>
      </p>
      <p>Πρόκειται για τη Θεμελίνα Φαγά, η οποία με ανάρτησή της στην προσωπική της σελίδα στο facebook αναφέρει:</p>
      <p>«Φίλοι μου, καλησπέρα! Έπειτα απο την μεγάλη περιπέτεια της υγείας μου που όλοι σχεδόν γνωρίζετε.. δεν πρόλαβα να πάρω ανάσα αλλά ούτε και τα παιδάκια μου καλά καλά στην αγκαλιά μου.. και μας πρόλαβε η έξωση.</p>
      <p>Τα παιδιά τα ανέλαβαν.. κι εγώ επί 2 ημέρες σχεδόν κοιμόμουν εγχειρισμένη μέσα στο αυτοκίνητο. <br/>Φίλοι μού πρότειναν φιλοξενία με πολλή αγάπη, αλλά δεν ήθελα να ενοχλήσω κανέναν κι αποφάσισα αυτό παρά την καλή τους διάθεση.</p>
      <p>Ο φίλος μου ο καλός Μικές όμως πλήρωσε ξενοδοχείο για 3 ημέρες για να μην κοιμάμαι στο αυτοκίνητο. Ήταν μέχρι και σήμερα και τον ευχαριστώ από τα βάθη της καρδιάς μου όπως κι όλους τους φίλους μου εδώ που με αγκάλιασαν με κάθε τρόπο παρά τις δικές μου αποφάσεις.</p>
      <p>Ψάχνω απεγνωσμένα σπίτι και δεν μου έχει ακόμα πιστωθεί η βοήθεια για το θέμα της υγείας μου. Δεν εργάζομαι κι αυτό δυσκολεύει περισσότερο την κατάστασή μου. Το σώμα μου κουρασμένο, η ψυχολογία μου στο πάτωμα και τα παιδάκια μου μακριά από την αγκαλιά μου. Πόσο πολύ πονάω. Ζητώ τη βοήθειά σας όσοι θέλετε χωρίς καμιά απαίτηση.</p>
      <p>Ήρθαν τα δύσκολα για εμένα μαζεμένα και ζητώ στήριξη και αγάπη!!! Θα ορθοποδήσω... Είναι θέμα χρόνου... Όποιος θέλει να μου σταθεί στη δυσκολία μου αναρτώ τον τραπεζικό λογαριασμό. Σας ευχαριστώ για την αγάπη σας. Ειλικρινά..</p>
      <p>Για όσους θα ήθελαν να βοηθήσουν ο αριθμός τραπεζικού λογαριασμού είναι ο εξής: <b>ΕΘΝΙΚΗ ΤΡΑΠΕΖΑ 461/661687-92</b></p>
      <p><b>Οικογένεια αναζητά σχολικά είδη</b><br/>Επίσης, κάτοικος του νησιού μας ζητά σχολικά είδη, όπως για παράδειγμα τετράδια, μολύβια κ.λπ. για τα πέντε παιδιά του καθώς δεν έχει την οικονομική δυνατότητα να καλύψει τις δαπάνες αυτές. Όσοι επιθυμούν να βοηθήσουν το τηλέφωνο επικοινωνίας του είναι <b>6908434353 κ. Τάσος.</b></p>
    </article>
  </body>
</html>