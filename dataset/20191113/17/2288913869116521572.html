<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191113_04714878"/>
    <meta property="og:site_name" content="De Standaard"/>
    <meta property="article:published_time" content="2019-11-13T17:02:00+00:00"/>
    <meta property="og:title" content="Staking bij De Lijn in Vlaams-Brabant gaat donderdag tiende dag in"/>
    <meta property="og:description" content="Het gesprek dat de lokale directie van De Lijn Vlaams-Brabant woensdagnamiddag had met vakbondsdelegaties heeft geen resultaat opgeleverd. De stakingsactie..."/>
  </head>
  <body>
    <article>
      <h1>Staking bij De Lijn in Vlaams-Brabant gaat donderdag tiende dag in</h1>
      <address>
        <time datetime="2019-11-13T17:02:00+00:00">13 Nov 2019, 17:02</time>
      </address>
      <p>
        <b>Het gesprek dat de lokale directie van De Lijn Vlaams-Brabant woensdagnamiddag had met vakbondsdelegaties heeft geen resultaat opgeleverd. De stakingsacties in Vlaams-Brabant worden donderdag dan ook voor de 10e dag op rij voortgezet, zo is vernomen bij de socialistische vakbond ACOD. Donderdagochtend vindt nieuw overleg plaats.</b>
      </p>
      <p>ACOD had eerder samen met de liberale bond ACLVB een wensenlijst opgesteld, en dat naar aanleiding van een voorstel dat de directie dinsdag had overgemaakt.</p>
      <p>‘We kregen vervolgens een uitnodiging van de directie om vandaag te praten over die lijst’, zegt ACOD-vakbondssecretaris Marcel Conters.</p>
      <p>Conters: ‘Daar bleek het aanwezige directielid echter geen mandaat te hebben om te onderhandelen, enkel om onze opmerkingen te noteren. Er is dus vooralsnog geen akkoord. De stakingsactie gaat dus morgen voort.’</p>
    </article>
  </body>
</html>