<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/mistr-ikonomika-2019-atanas-dobrev-komentira-ochakvaniyata-za-nablizhavashcha-retsesiya_news709106.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-13T17:52:00+00:00"/>
    <meta property="og:title" content="&quot;Мистър Икономика 2019&quot; Атанас Добрев коментира очакванията за наближаваща рецесия"/>
    <meta property="og:description" content="Ако в следващите 1-2 години има забавяне на икономиката с по 1-2%, това няма да е краят на света"/>
  </head>
  <body>
    <article>
      <h1>"Мистър Икономика 2019" Атанас Добрев коментира очакванията за наближаваща рецесия</h1>
      <h2>Ако в следващите 1-2 години има забавяне на икономиката с по 1-2%, това няма да е краят на света</h2>
      <address>
        <time datetime="2019-11-13T17:52:00+00:00">13 Nov 2019, 17:52</time>
      </address>
      <p>https://blitz.bg/ikonomika/mistr-ikonomika-2019-atanas-dobrev-komentira-ochakvaniyata-za-nablizhavashcha-retsesiya_news709106.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573657058-lll.jpg"/>
      </figure>
      <p>
        <b>Печеленето на една такава награда е вълнуващо събитие, което се случва може би веднъж в живота. Спечелването на такава награда е и задължаващо, каза в ефира на Нова телевизия "Мистър Икономика 2019" Атанас Добрев.<br/><br/><a href="https://blitz.bg/obshtestvo/glavniyat-izplnitelen-direktor-na-vivacom-atanas-dobrev-e-otlichen-za-mistr-ikonomika_news709085.html">Главният изпълнителен директор на VIVACOM Атанас Добрев е отличен за „Мистър Икономика“</a></b>
      </p>
      <p>Опитвам се да стоя настрана от политиката, защото краткосрочно политиката може да помогне, но в дългосрочен план може да попречи, заяви той.</p>
      <p>Безспорно 2008-2009 година българската икономика беше в голяма криза, а обективно през 2012 година брутният вътрешен продукт изравни нивата отпреди кризата и кризата свърши.<br/><br/>Миналата и тази година кризисното говорене почти изчезна. А това е едно усещане, което е хубаво да задържим по-дълго време.<br/><br/>Защото, ако човек очаква, че утре ще е по-зле, предприема действия, които ще го доведат до това състояние, посочи бизнесменът.</p>
      <p>Той коментира и очакванията за наближаваща рецесия в икономиката. Номиналният ръст в икономиката ни за последните 10 години е около 40%, а реалният – около 20%.<br/><br/>Ако в следващите 1-2 години има забавяне на икономиката с по 1-2%, това няма да е краят на света, каза още Атанас Добрев.</p>
    </article>
  </body>
</html>