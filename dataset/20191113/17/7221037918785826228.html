<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/son-dakika-erdogan-ve-trumpin-tarihi-gorusmesi-basladi/926853"/>
    <meta property="og:site_name" content="medya faresi"/>
    <meta property="article:published_time" content="2019-11-13T17:43:00+00:00"/>
    <meta property="og:title" content="Erdoğan ve Trump'ın tarihi görüşmesi 1 saat 15 dakika sürdü"/>
    <meta property="og:description" content="Cumhurbaşkanı Erdoğan, Trump’ın Türkiye’yi aşağılayan ve S-400’ler için yaptırım tehdidi içeren iki mektubu, Barış Pınarı Harekâtı ve Halkbank dosyası gündemdeyken ABD’ye gitti. Trump ve Erdoğan, bugün Beyaz Saray’da bir araya geldi."/>
  </head>
  <body>
    <article>
      <h1>Erdoğan ve Trump'ın tarihi görüşmesi 1 saat 15 dakika sürdü</h1>
      <h2>Cumhurbaşkanı Erdoğan, Trump’ın Türkiye’yi aşağılayan ve S-400’ler için yaptırım tehdidi içeren iki mektubu, Barış Pınarı Harekâtı ve Halkbank dosyası gündemdeyken ABD’ye gitti. Trump ve Erdoğan, bugün Beyaz Saray’da bir araya geldi.</h2>
      <address>
        <time datetime="2019-11-13T17:43:00+00:00">13 Nov 2019, 17:43</time>
      </address>
      <p>Erdoğan, Beyaz Saray'da resmi törenle karşılandı. Görüşme, 1 saat 15 dakika sürdü.</p>
      <p>Cumhurbaşkanı Erdoğan ve eşi Emine Erdoğan, saat 20.00 sıralarında Beyaz Saray'a geldi. </p>
      <p>ABD Başkanı Trump ve eşi Melania Trump, Erdoğan ve eşini kapıda karşıladı. İki lider basına fotoğraf verdikten sonra içeri girdi.</p>
      <p>Görüşmede ABD’nin YPG’ye verdiği destek, Türkiye’nin Suriye’de sürdürdüğü Barış Pınarı Harekâtı ve Rusya’dan S-400 alımı nedeniyle ABD Kongresi’ne getirilen Türkiye’ye yönelik yaptırımlar ile Türkiye’nin F-35 programından çıkarılması öncelikli gündem maddeleri olacak.</p>
      <p>Görüşmenin ardından saat 23.00 sıralarında iki lider kameraların karşısına geçecek ve ortak basın toplantısı düzenleyecek.</p>
      <p>Cumhurbaşkanı Erdoğan ile eşi Emine Erdoğan, Dışişleri Bakanı Mevlüt Çavuşoğlu, Hazine ve Maliye Bakanı Berat Albayrak, Milli Savunma Bakanı Hulusi Akar, Ticaret Bakanı Ruhsar Pekcan, AKP Genel Başkan Yardımcısı Mahir Ünal, AKP Sözcüsü Ömer Çelik, İletişim Başkanı Fahrettin Altun ve Cumhurbaşkanlığı Sözcüsü İbrahim Kalın da Washington'a geldi.</p>
      <h3>GÖRÜŞME  1 SAAT 15 DAKİKA SÜRDÜ</h3>
      <p>Erdoğan ile ABD Başkanı Trump'ın Beyaz Saray'daki görüşmesi, 1 saat 15 dakika sürdü.</p>
      <p>Cumhurbaşkanı Erdoğan ise karşılama konuşmasında “Basın toplantısında her şeyi anlatacağız” açıklamasını yaptı.</p>
      <p>ABD Başkanı Donald Trump ise "Türkiye çok iyi ürünler yapıyor, biz de iyi ürünler yapıyoruz. Türkiye ile (yıllık) ticaret hacmimizi geliştirmek istiyoruz. Şimdilik 20 milyar dolarda, bunu 100 milyar dolara çıkarmak istiyoruz. Bunu hızlı bir şekilde yapabiliriz. S-400'ler hakkında konuşacağız, F-35'lerden bahsedeceğiz" dedi.</p>
      <p>Trump sözlerini şöyle sürdürdü:</p>
      <p>"Türkiye şu anda IŞİD'li savaşçıları yakından izliyor. Yaklaşık bir ay önce oraya girdiklerindeki durum oldukça karışıktı. Sonunda IŞİD'in liderini bulduk. Şimdi yeni liderlerinin peşindeyiz. Şu an iyi bir performans sergilediğimizi düşünüyorum. Ben göreve geldiğimde çok farklı bir durum vardı, binlerce IŞİD'li vardı. Yakın zamanda Türkiye 100'den fazla IŞİD'liyi yakaladı. Türkiye'ye büyük saygı duyuyoruz."</p>
      <h3>SENATÖRLER DE KATILACAK</h3>
      <p>Öte yandan, çalışma yemeği şeklindeki heyetler arası görüşmeye senatörler de katılacak. Toplantıda Senatör Lindsey Graham'ın da olacağı öğrenildi.</p>
      <p>Saat 22.00 sıralarında ABD Başkanı Trump, senatörlerle başka bir salonda bir araya gelerek özel bir görüşme gerçekleştirecek.</p>
      <p>
        <b>TRUMP: TİCARET HACMİMİZİ GELİŞTİRECEĞİZ</b>
      </p>
      <p>ABD Başkanı Trump, Türkiye'nin son dönemde (Suriye'de) 100'den fazla DEAŞ savaşçısını yakaladığını ve onlara göz kulak olmaya devam ettiğini belirtti. Trump, Cumhurbaşkanı Erdoğan ile uzun süredir dost olduklarını vurgulayarak, bugün S-400 ile F-35 konusunda da konuşacaklarını vurguladı.</p>
      <p>Trump, Türkiye-Suriye sınırında yaptığı işten dolayı Cumhurbaşkanı Recep Tayyip Erdoğan’a teşekkür ettiğini söyledi. Trump, Türkiye'nin son dönemde (Suriye'de) 100'den fazla DEAŞ savaşçısını yakaladığını ve onlara göz kulak olmaya devam ettiğini belirtti.</p>
      <p> ABD Başkanı Trump'ın açıklamaları şöyle:</p>
      <p>-Türkiye ile ticaret hacmimizi geliştireceğiz.</p>
      <p>- DEAŞ konusunda çok iyi bir şekilde ilerliyoruz.</p>
      <p>- Başkan Erdoğan'ı burada ağırlamak bizim için bir onur.</p>
      <p>- S-400 ve F-35'leri detaylı olarak konuşacağız.</p>
      <figure>
        <img src="http://i.medyafaresi.com/uploads/content/5dcc3c807152d82ab4845250jpeg.jpeg?v=1573667331"/>
      </figure>
      <h3>CUMHURBAŞKANI ERDOĞAN'IN PROGRAMI</h3>
      <p>Cumhurbaşkanı Recep Tayyip Erdoğan, ABD Başkanı Donald Trump tarafından Beyaz Saray’da resmi törenle karşılandı.</p>
      <p>Baş başa gerçekleştirecekleri görüşmenin ardından heyetler arası çalışma yemeğine iştirak edecek Erdoğan ve Trump, daha sonra ortak basın toplantısı düzenleyecek.</p>
      <p>Erdoğan, Maryland Eyaletinde bulunan Amerika Diyanet Merkezi’ni ziyaret ederek, burada düzenlenecek Dil, Tarih ve Kültür Eğitim 2019 Programı'nda Türk vatandaşları, Türk kökenli Amerikalılar ve Müslüman toplumu temsilcilerine hitap edecek.</p>
      <p>Ayrıntılar geliyor..</p>
    </article>
  </body>
</html>