<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191113_04714923"/>
    <meta property="og:site_name" content="De Standaard"/>
    <meta property="article:published_time" content="2019-11-13T17:52:00+00:00"/>
    <meta property="og:title" content="Actrice Silvia Claes gewond na aanrijding met vrachtwagen"/>
    <meta property="og:description" content="Actrice Silvia Claes, gekend van tv-serie Familie, is vanmorgen zwaargewond geraakt bij een ernstig verkeersongeval op de Haachtsesteenweg in Steenokkerzee..."/>
  </head>
  <body>
    <article>
      <h1>Actrice Silvia Claes gewond na aanrijding met vrachtwagen</h1>
      <address>
        <time datetime="2019-11-13T17:52:00+00:00">13 Nov 2019, 17:52</time>
      </address>
      <p>
        <b>Actrice Silvia Claes, gekend van tv-serie Familie, is vanmorgen zwaargewond geraakt bij een ernstig verkeersongeval op de Haachtsesteenweg in Steenokkerzeel.</b>
      </p>
      <p>Claes kwam vanuit Kampenhout gereden op de Haachtsesteenweg en wilde links afslaan naar de Tervuursesteenweg richting Nossegem. Daar werd ze echter vol in de flank gereden door een vrachtwagen die vanuit de richting van Brucargo kwam gereden.</p>
      <p>De 43-jarige vrouw moest door de brandweer bevrijd worden uit haar wagen en ze werd vervolgens met zware verwondingen overgebracht naar het universitair ziekenhuis Gasthuisberg in Leuven. De precieze omstandigheden van het ongeval worden nog onderzocht.</p>
      <p>De actrice vertolkte in de VTM-soap <i>Familie</i> tot vorig jaar de rol van Trudy.</p>
    </article>
  </body>
</html>