<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/USA/NBA/mpaks-katevasan-ton-thanash-antetokounmpo-sth-g-league.5639183.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-13T17:03:00+00:00"/>
    <meta property="og:title" content="Μπακς: Κατέβασαν τον Θανάση Αντετοκούνμπο στη G-League"/>
    <meta property="og:description" content="Με τους Ουισκόνσιν Χερντ θα παίξει απόψε ο Θανάσης Αντετοκούνμπο, καθώς οι Μιλγουόκι Μπακς αποφάσισαν να τον στείλουν στη G-League για να αποκτήσει αγωνιστικό ρυθμό."/>
  </head>
  <body>
    <article>
      <h1>Μπακς: Κατέβασαν τον Θανάση Αντετοκούνμπο στη G-League</h1>
      <h2>Με τους Ουισκόνσιν Χερντ θα παίξει απόψε ο Θανάσης Αντετοκούνμπο, καθώς οι Μιλγουόκι Μπακς αποφάσισαν να τον στείλουν στη G-League για να αποκτήσει αγωνιστικό ρυθμό.</h2>
      <address><time datetime="2019-11-13T17:03:00+00:00">13 Nov 2019, 17:03</time> by <a rel="author">Χάρης Σταύρου</a></address>
      <p>Την ευκαιρία να πάρει χρόνο συμμετοχής και να βρει αγωνιστικό ρυθμό θα έχει απόψε ο Θανάσης Αντετοκούνμπο, τον οποίο οι Μπακς έστειλαν στη θυγατρική τους ομάδα στη G-League. Ο Elevator ταξίδεψε στο Οσκός, μια μικρή πόλη που βρίσκεται μιάμιση ώρα μακριά από το Μιλγουόκι, για να βοηθήσει τους Χερντ στην εντός έδρας αναμέτρηση με τους Κάπιταλ Σίτι Γκο-Γκο, την ομάδα των Ουάσινγκτον Γουίζαρντς.</p>
      <p>Ο Αντετοκούνμπο έπαιξε σε έναν αγώνα με τους Μπακς, στον εκτός έδρας με τους Ορλάντο Μάτζικ και συνολικά έχει περιοριστεί σε έναν συμπληρωματικό ρόλο. Η χρονιά είναι όμως μεγάλη και τα προβλήματα τραυματισμών, όπως αυτό του Κρις Μίντλετον, θα του δώσουν ευκαιρίες, με τον Μάικ Μπουντενχόλζερ να στέλνει μαζί του στο Οσκός και τον Ντράγκαν Μπέντερ που έχει ήδη παίξει σε δύο αγώνες με τους Ουισκόνσιν Χερντ.</p>
    </article>
  </body>
</html>