<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/13/egy-mini-leghajo-repkedhet-az-utasok-feje-folott"/>
    <meta property="og:site_name" content="infostart"/>
    <meta property="article:published_time" content="2019-11-13T17:01:00+00:00"/>
    <meta property="og:title" content="Egy mini léghajó repkedett az utasok feje fölött"/>
    <meta property="og:description" content="Különleges járművet teszteltek a frankfurti repülőtér 2-es terminálján."/>
  </head>
  <body>
    <article>
      <h1>Egy mini léghajó repkedett az utasok feje fölött</h1>
      <address><time datetime="2019-11-13T17:01:00+00:00">13 Nov 2019, 17:01</time> by <a rel="author">Infostart</a></address>
      <h3>Különleges járművet teszteltek a frankfurti repülőtér 2-es terminálján.</h3>
      <p>Egy csendesen lebegő, fehér járműre lehettek figyelmesek a frankfurti repülőtér utasai október 28. és 31. között, ugyanis ebben a periódusban tesztelték a H-Aero elnevezésű szerkezetet a 2-es terminál D és E csarnokaiban - írta az <a href="https://airportal.hu/mini-belteri-leghajot-tesztelt-a-frankfurti-repuloter/">airportal.hu</a>.</p>
      <blockquote>A H-Aero lényegében egy kisméretű léghajó.</blockquote>
      <p>A szerkezetet héliummal töltött ballon tartja a levegőben, a szárnyai 270 fokban képesek elfordulni, így a jármű bármilyen irányba el tud mozdulni, és függőleges felszállást is végre tud hajtani.</p>
      <p>A Fraport a Hybrid Airplane Technologies nevű start-up vállalattal együttműködve hajtotta végre a kísérletet azzal a céllal, hogy megállapítsák, felhasználható-e a jármű a terminálok állapotának ellenőrzésére</p>
      <p>
        <i>Nyitókép: Fraport/Stefan Rebscher</i>
      </p>
    </article>
  </body>
</html>