<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204418-eksperti-viyavili-vrazlivosti-u-5g"/>
    <meta property="og:site_name" content="Mind UA"/>
    <meta property="article:published_time" content="2019-11-13T17:12:00+00:00"/>
    <meta property="og:title" content="Експерти виявили вразливості у 5G"/>
    <meta property="og:description" content="Результати були передані в організацію GSM Association (GSMA), яка представляє інтереси операторів мобільного зв'язку по всьому світу"/>
  </head>
  <body>
    <article>
      <h1>Експерти виявили вразливості у 5G</h1>
      <h2>Результати були передані в організацію GSM Association (GSMA), яка представляє інтереси операторів мобільного зв'язку по всьому світу</h2>
      <address>
        <time datetime="2019-11-13T17:12:00+00:00">13 Nov 2019, 17:12</time>
      </address>
      <p>Мережі 5G є швидшими та безпечнішими  за 4G. Але, за даними <a href="https://techcrunch.com/2019/11/12/5g-flaws-locations-spoof-alerts/">TechCrunch</a>, нове дослідження свідчить про те, що вони також мають свої вразливості, які можуть поставити їх користувачів у небезпеку.</p>
      <p>Повідомляється, що уразливості були виявлені дослідниками в галузі безпеки університету Пердью і університету Айови в США. Згідно з дослідженням, уразливості дають можливість відстежити місце розташування в реальному часі, підробляти аварійні оповіщення або приховано відключити від мережі смартфон, підключений до 5G.</p>
      <p>В одній з атак дослідникам вдалось отримати як старі, так і нові мережеві індикатори телефонів жертв, що дозволило їм виявити випадок пейджингу, який можна використати для відслідковування місцезнаходження  телефону  або навіть перехопити пейджинговий канал для трансляції повідомлень.</p>
      <p>«Створивши шкідливу базову станцію, зловмисник може виконати кілька атак проти підключеного цільового смартфона, як шпигунського, так і шкідливого характеру», – йдеться в дослідженні.</p>
      <p>В деяких випадках атака може бути використана ля створення «довготривалих» умов відмови від обслуговування телефону цільового об’єкту з стільникової мережі.</p>
      <p>Вчені відзначили, що атаки можуть бути здійснені будь-якою людиною з практичними знаннями в сфері роботи мереж 4G і 5G і недорогим обладнанням.</p>
      <p>Результати дослідження були передані в організацію GSM Association (GSMA), яка представляє інтереси операторів мобільного зв'язку по всьому світу.</p>
      <related>
        <h4>Також читайте</h4>
        <a href="https://mind.ua/news/20203936-ericsson-ta-lifecell-budut-testuvati-5g-v-ukrayini"/>
        <a href="https://mind.ua/news/20203879-apple-nastupnogo-roku-vipustit-tri-ajfoni-z-pidtrimkoyu-5g-zmi"/>
        <a href="https://mind.ua/news/20203535-xiaomi-gotue-desyat-novih-modelej-smartfoniv-z-5g"/>
      </related>
    </article>
  </body>
</html>