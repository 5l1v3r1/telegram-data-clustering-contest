<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Startirat-novi-proceduri-za-chast-ot-Vodniya-cikul-913614"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T17:32:00+00:00"/>
    <meta property="og:title" content="Стартират нови процедури за част от Водния цикъл"/>
    <meta property="og:description" content="Предстои обявяването на нова процедура за водния цикъл, след като настоящата обществена поръчка е пр..."/>
  </head>
  <body>
    <article>
      <h1>Стартират нови процедури за част от Водния цикъл</h1>
      <address>
        <time datetime="2019-11-13T17:32:00+00:00">13 Nov 2019, 17:32</time>
      </address>
      <p>Предстои обявяването на нова процедура за водния цикъл, след като настоящата обществена поръчка е прекратена по решение на ръководителя на проекта инж. Борислав Кръстев. Решението е от днес с номер 19РОП77/15. Поръчката е с предмет: "Реконструкция на канализационната и водопроводна мрежа на гр. Пловдив, етап 1, квартал (част) бул. "Дунав"- "Брезовско шосе". Дейностите по проекта се финансират по ОП "Околна среда 2014-2020 г." Обществената поръчка е част от водния проект на гр. Пловдив. Прогнозната стойност е 24 640 000 лв. без ДДС.</p>
      <p>"Беше извършена проверка на документацията и бяха открити несъответствия между количествените сметки, заложени в документацията на търга и тези в работния проект. Затова се взе мотивирано решение за прекратяване, за да не се поставя под риск финансирането от ЕС.", коментира инж. Борислав Кръстев. След прецизиране на документацията обществената поръчка ще бъде стартирана на ново.</p>
    </article>
  </body>
</html>