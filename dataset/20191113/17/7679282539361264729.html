<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-foreign-ministry-said-broadcasting-fake-letter-in-bangladesh-in-the-name-of-pm-modi-is-malicious-2847722.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T17:01:41+00:00"/>
    <meta property="og:title" content="विदेश मंत्रालय ने कहा- पीएम मोदी के नाम से बांग्लादेश में फर्जी लेटर प्रसारित होना दुर्भावनापूर्ण"/>
    <meta property="og:description" content="भारत के विदेश मंत्रालय प्रवक्त रवीश कुमार ने बुधवार को एक लेटर के बारे में बात की जिसे पीएम नरेंद्र मोदी द्वारा लिखे जाने की का झूठा दावा किया गया था। इस लेटर को पड़ोसी देश में लोगों को गुमराह करने..."/>
  </head>
  <body>
    <article>
      <h1>विदेश मंत्रालय ने कहा- पीएम मोदी के नाम से बांग्लादेश में फर्जी लेटर प्रसारित होना दुर्भावनापूर्ण</h1>
      <address><time datetime="2019-11-13T17:01:41+00:00">13 Nov 2019, 17:01</time> by <a rel="author">लाइव हिन्दुस्तान टीम,नई दिल्ली</a></address>
      <p>भारत के विदेश मंत्रालय प्रवक्त रवीश कुमार ने बुधवार को एक लेटर के बारे में बात की जिसे पीएम नरेंद्र मोदी द्वारा लिखे जाने की का झूठा दावा किया गया था। इस लेटर को पड़ोसी देश में लोगों को गुमराह करने और द्विपक्षीय संबंधों को कमजोर करने के "दुर्भावनापूर्ण" प्रयास के रूप में बांग्लादेशी मीडिया में प्रसारित किया गया।</p>
      <figure>
        <iframe data-src="https://twitter.com/MEAIndia/status/1194617691169910785?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>बांग्लादेशी मीडिया की खबरों में लगाए गए फर्जी लेटर में अयोध्या मुद्दे पर सर्वोच्च न्यायालय के फैसले के लिए भारत के मुख्य न्यायाधीश को "बधाई" दी गई थी, जिसमें लिखा था कि यह "हिंदू राष्ट्र के लिए एक शानदार योगदान" है। ढाका में भारतीय मिशन द्वारा जारी एक बयान में कहा गया कि: “यह उच्चायोग के संज्ञान में आया है कि ये लेटर प्रधानमंत्री नरेंद्र मोदी द्वारा भारत के मुख्य न्यायाधीश को लिखे जाने की अफवाह उड़ाई गई है। यह पत्र पूरी तरह से नकली और दुर्भावनापूर्ण है।</p>
      <p>इसका उद्देश्य बांग्लादेश में लोगों को गुमराह करना और सामाजिक भेदभाव पैदा करना है। यह अफवाह उन लोगों की ओर फैलाई जो सार्वजनिक डोमेन में भारत के बारे में गलतफहमी पैदा करने के लिए जानबूझकर नकली और गलत जानकारी प्रसारित करते रहे हैं। हालांकि ये लेटर कहा से आया यह पता नहीं चल सका है। यह भी स्पष्ट नहीं है कि बांग्लादेशी मीडिया में इसे किसने प्रसारित किया था। विदेश मंत्रालय के प्रवक्ता रवीश कुमार ने ट्वीट किया कि, "हम ऐसी फर्जी और दुर्भावनापूर्ण खबरें फैलाने के लिए जिम्मेदार लोगों की कड़ी निंदा करते हैं जो समुदायों को विभाजित करने के लिए, भारत और बांग्लादेश के लोगों के बीच इस तरह की चीजें फैला रहे हैं।"</p>
      <p>भारत और बांग्लादेश के बीच वर्तमान में सुरक्षा से लेकर बुनियादी ढांचे के विकास के क्षेत्रों में मजबूत संबंध हैं और हाल के वर्षों में देशों के संबंधों को बेहतर करने में मोदी और उनकी बांग्लादेशी समकक्ष शेख हसीना की  महत्वपूर्ण भूमिका रही है।</p>
      <p> </p>
    </article>
  </body>
</html>