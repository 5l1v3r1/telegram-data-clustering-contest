<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/turechchyna-islandiya-prognoz-i-stavka-zhordi-gratakosa/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-13T17:10:00+00:00"/>
    <meta property="og:title" content="Туреччина – Ісландія. Прогноз і ставка Жорді Гратакоса"/>
    <meta property="og:description" content="Іспанський футбольний менеджер, екс-керівник академії «Дніпра», володар професійної тренерської ліцензії УЄФА Жорді Гратакос Гайола дав прогноз на матч кваліфікації Євро-2020 Туреччина – Ісландія. Зустріч групи H відбудеться в четвер, 14 листопада, на стадіоні «Тюрк Телеком» в Стамбулі."/>
  </head>
  <body>
    <article>
      <h1>Туреччина – Ісландія. Прогноз і ставка Жорді Гратакоса</h1>
      <address><time datetime="2019-11-13T17:10:00+00:00">13 Nov 2019, 17:10</time> by <a rel="author">Жорді Гратакос</a></address>
      <p>Іспанський футбольний менеджер, екс-керівник академії «Дніпра», володар професійної тренерської ліцензії УЄФА Жорді Гратакос Гайола дав прогноз на матч кваліфікації Євро-2020 Туреччина – Ісландія. Зустріч групи H відбудеться в четвер, 14 листопада, на стадіоні «Тюрк Телеком» в Стамбулі.</p>
      <p>
        <b>19:00, 14 лис 2019</b>
      </p>
      <p>Туреччина та Ісландія – команди приблизно однакового рівня, але вони перебувають на різних етапах. Турецька збірна – на підйомі. Вона блискуче проводить відбірковий турнір, очолючи групу і випереджаючи Францію за додатковими показниками. Є непогані шанси закінчити кваліфікацію на першому місці. Сила нинішньої збірної Туреччини – прекрасно організована гра в обороні, компактне розташування гравців, перекриття всіх вільних зон. Турки пропустили лише 3 м’ячі за весь турнір.</p>
      <p>Ісландія ж, навпаки, переживає занепад. Ця команда здивувала всіх безстрашністю і вибудуваною грою на минулому Євро і на чемпіонаті світу-2014. Але пік у лідерів цієї команди пройшов, і в найближчі 3-4 роки, на мій погляд, Ісландії буде важко повторити свої досягнення. Через якийсь час, можливо, підтягнеться інше покоління.</p>
      <p>Звичайно, в Ісландії все одно є сильні гравці, такі, як Сігурдссон. За класом футболістів Туреччина та Ісландія приблизно рівні (у турків виділяється Бурак Їлмаз – він сам може вирішити результат матчу). Але як колектив зараз Туреччина сильніша.</p>
      <p>Чекаю дуже закритої і обережної гри, тому що обом командам важливий результат. Але переможе Туреччина, тому що вона сильніша в командному плані. Проте перемога буде непростою, голів буде мало. Мій прогноз – перемога господарів рівно в один м’яч.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-virmeniya-gretsiya-prymarni-shansy-virmen/"/>
        <a href="https://bookmaker-ratings.com.ua/tips/brazyliya-argentyna-prognoz-i-stavky-zhordi-gratakosa/"/>
        <a href="https://bookmaker-ratings.com.ua/tips/dominik-tim-matteo-berrettini-prognoz-i-stavka-ganny-chakvetadze/"/>
      </related>
    </article>
  </body>
</html>