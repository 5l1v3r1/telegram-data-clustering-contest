<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/13/vazan-potpis-u-zvezdi/"/>
    <meta property="og:site_name" content="Sportska centrala"/>
    <meta property="article:published_time" content="2019-11-13T17:28:32+00:00"/>
    <meta property="og:title" content="Važan potpis u Zvezdi"/>
    <meta property="og:description" content="Crvena zvezda je obezbedila potpis jednog od najtalentovanijih igrača koji su ponikli u njenoj Omladinskoj školi. Prošle nedelje je Strahinja Eraković produžio saradnju sa klubom u kom je ponikao, a danas je to učinio i Željko Gavrić. Vezista rođen 2000. godine koji se kali u Grafičaru potpisao je novi ugovor i obavezao se na vernost […]"/>
  </head>
  <body>
    <article>
      <h1>Važan potpis u Zvezdi</h1>
      <address><time datetime="2019-11-13T17:28:32+00:00">13 Nov 2019, 17:28</time> by <a rel="author">Darko</a></address>
      <p>Crvena zvezda je obezbedila potpis jednog od najtalentovanijih igrača koji su ponikli u njenoj Omladinskoj školi.</p>
      <p>Prošle nedelje je Strahinja Eraković produžio saradnju sa klubom u kom je ponikao, a danas je to učinio i Željko Gavrić. Vezista rođen 2000. godine koji se kali u Grafičaru potpisao je novi ugovor i obavezao se na vernost crveno-belima do leta 2023. godine.</p>
      <p><b>– Presrećan sam što sam produžio ugovor sa klubom u kojem sam ponikao. Nastavak saradnje je znak da u klubu veruju u mene i veoma sam srećan zbog toga. Ponosan sam na sebe, jer je ovo nešto o čemu sam maštao od malih nogu. Nastaviću vredno da treniram i nadam se da će uskoro stići poziv Vladana Milojevića i prekomanda u seniorsku ekipu Crvene zvezde –</b> istakao je Željko Gavrić.</p>
      <p>Momak iz Ugljevika je jedan od najboljih igrača, ne samo Grafičara, već i čitave Prve lige Srbije. Gavrić je na 17 utakmica postigao sedam golova i zabeležio pet asistencija.</p>
      <p><b>– Mnogo mi znače minuti u seniorskom fudbalu. Grafičar je prirodan korak ka prvom timu Crvene zvezde. Najmlađa smo ekipa u ligi, ali se ravnopravno nosimo sa starijima i beležimo dobre rezultate – </b>podvukao je fudbaler rođen 2000. godine.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/13/zvezda-zove-na-bajern-pustene-u-prodaju-pojedinacne-ulaznice/"/>
        <a href="https://www.sportskacentrala.com/2019/11/13/zvezda-i-macva-postigli-dogovor/"/>
        <a href="https://www.sportskacentrala.com/2019/11/13/arapi-odvode-borjana/"/>
        <a href="https://www.sportskacentrala.com/2019/11/13/stize-novac-u-zvezdu-odlazi-jos-jedan-biser/"/>
        <a href="https://www.sportskacentrala.com/2019/11/12/jevtovic-odgovorio-mrkeli-za-provedeno-vreme-na-terenu-imam-dobar-i-konkretan-ucinak/"/>
        <a href="https://www.sportskacentrala.com/2019/11/12/zvezdin-holandjanin-u-srbiji-je-samo-jedna-stvar-losa/"/>
        <a href="https://www.sportskacentrala.com/2019/11/12/boaci-ponosan-drago-mi-je-zbog-saveznistva-gane-i-srbije/"/>
        <a href="https://www.sportskacentrala.com/2019/11/11/gajic-posle-remija-u-ivanjici-tesko-je-biti-maksimalno-spreman-u-svakom-trenutku/"/>
        <a href="https://www.sportskacentrala.com/2019/11/11/podatak-za-postovanje-borjan-pise-istoriju-crvene-zvezde/"/>
      </related>
    </article>
  </body>
</html>