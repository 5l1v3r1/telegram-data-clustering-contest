<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2572366/u-lvovi-nezabarom-planuut-vidkriti-novu-unikalnu-biblioteku-foto"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-13T17:21:00+00:00"/>
    <meta property="og:title" content="У Львові незабаром планують відкрити нову унікальну бібліотеку, - ФОТО"/>
    <meta property="og:description" content="Відкриють унікальний інклюзивний простір - Сенсотеку."/>
  </head>
  <body>
    <article>
      <h1>У Львові незабаром планують відкрити нову унікальну бібліотеку, - ФОТО</h1>
      <address><time datetime="2019-11-13T17:21:00+00:00">13 Nov 2019, 17:21</time> by <a rel="author">Катерина Тополюк</a></address>
      <p>
        <i>У Львові незабаром планують відкрити унікальний інклюзивний бібліотечний простір — Сенсотеку. Він буде розташований на вулиці  Уласа Самчука, 22. </i>
      </p>
      <p>Про це повідомили у пресслужбі Львівської міської ради.  </p>
      <p>Як розповіла виконуюча обов'язки начальника управління культури ЛМР, ця бібліотека буде унікальною тим, що буде мати спеціалізоване обладнання для незрячих та людей з вадами зору. Ідея зробити Сенсотеку на базі цієї бібліотеки є не випадковою, адже тут неподалік є школа для дітей, які не бачать. Весь дизайн, інтер’єр пов'язаний з інклюзією: відповідне ознакування, спеціалізована плитка, великий простір. Також ми вже купили для Сенсотеки принтер, який друкуватиме шрифтом Брайля.</p>
      <slideshow>
        <figure>
          <img src="https://s.032.ua/section/newsInText/upload/images/news/intext/000/051/438/img3627_5dcc23d723d18.jpeg"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/438/censoteka1_5dcc23d6aed19.jpg"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/438/sensoteka2_5dcc23d64be00.jpg"/>
        </figure>
      </slideshow>
      <p>Зазначимо, до кінця цього року у Львові планують завершити роботи по 4 об’єктах, а саме: на цій Сенсотеці, медіатеці „Під Високим Замком“ на Б. Хмельницького, бібліотеці-філії № 37 на вул. Миколайчука та бібліотеці-філії № 31 на вул. Шевченка». </p>
      <p>Нагадаємо, як <a href="https://www.032.ua/news/2570974/u-lvivskij-ditacij-likarni-obladnali-knizkovu-palatu">повідомляв</a> кореспондент 032.ua, на базі реабілітаційного відділення Міської дитячої клінічної лікарні Львова реалізували благодійний проєкт “Книжкова палата”. Йдеться про створення бібліотечного пункту, де діти, які перебувають на лікуванні, зможуть книжки.</p>
      <p>Джерело: пресслужба <a href="https://city-adm.lviv.ua/news/culture/272573-nezabarom-u-lvovi-vidkryiut-unikalnyi-inkliuzyvnyi-bibliotechnyi-prostir-sensoteku">Львівської міської ради</a></p>
    </article>
  </body>
</html>