<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/poroshenko-svidok-truba-rozpoviv-na-yakomu-etapi-provadzhennya-50053367.html"/>
    <meta property="og:site_name" content="НВ"/>
    <meta property="article:published_time" content="2019-11-13T17:22:00+00:00"/>
    <meta property="og:title" content="Труба розповів, на якому етапі провадження, в яких у статусі свідка фігурує Порошенко"/>
    <meta property="og:description" content="Директор Держбюро розслідувань Роман Труба заявив, що зараз на завершальному етапі знаходяться розслідування ряду кримінальних проваджень, в яких фігурує експрезидент, нардеп Петро Порошенко."/>
  </head>
  <body>
    <article>
      <h1>Труба розповів, на якому етапі провадження, в яких у статусі свідка фігурує Порошенко</h1>
      <h2>Директор Держбюро розслідувань Роман Труба заявив, що зараз на завершальному етапі знаходяться розслідування ряду кримінальних проваджень, в яких фігурує експрезидент, нардеп Петро Порошенко.</h2>
      <address>
        <time datetime="2019-11-13T17:22:00+00:00">13 Nov 2019, 17:22</time>
      </address>
      <p>Про це повідомляє <a href="https://interfax.com.ua/">Інтерфакс-Україна</a>.</p>
      <p>"У деяких провадженнях (в яких фігурує Порошенко в статусі свідка - ред) ми просуваємося ефективніше, мова про ті провадження, де немає необхідності направляти міжнародні доручення і довго чекати результатів виконання цих міжнародних доручень", - сказав він.</p>
      <p>За словами Труби, вони знаходяться "на етапі вже можливого завершення досудового розслідування в цих кримінальних провадженнях".</p>
      <p>Директор ДБР зазначив, що Порошенко є свідком.</p>
      <p>"Ми сподіваємося, що Порошенко буде сприяти якомога швидшому встановленню істини в цих справах", - сказав він.</p>
      <p>Нагадаємо, що 3 жовтня п'ятий президент України <a href="https://nv.ua/ukr/ukraine/politics/poroshenko-ne-priyshov-na-dopit-novini-ukrajini-50046076.html">Петро Порошенко не прийшов на допит в Державне бюро розслідувань</a>.</p>
      <p>Раніше агентства Інтерфакс-Україна та Українські Новини з посиланням на власні джерела повідомили, що <a href="https://nv.ua/ukr/ukraine/politics/poroshenku-gotuyut-pidozru-novini-ukrajini-50045913.html">ГПУ готує підозру Петру Порошенку</a> за статтею про зловживання владою. Однак <a href="https://nv.ua/ukr/ukraine/politics/pidozra-poroshenku-zayava-genprokuraturi-novini-ukrajini-50045941.html">в ГПУ цю інформацію не підтвердили</a>.</p>
    </article>
  </body>
</html>