<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.litsa.com.ua/show/a/47909?utm_source=rss&amp;utm_medium=feed&amp;utm_campaign=all"/>
    <meta property="og:site_name" content="Лица"/>
    <meta property="article:published_time" content="2019-11-13T09:16:58+00:00"/>
    <meta property="og:title" content="АТОвці із Дніпропетровщини можуть отримати 1 тис євро на власний бізнес"/>
    <meta property="og:description" content="Ветеранів та ветеранок АТО запрошують долучитися до європейського проекту та отримати грант."/>
  </head>
  <body>
    <article>
      <h1>АТОвці із Дніпропетровщини можуть отримати 1 тис євро на власний бізнес</h1>
      <h2>Ветеранів та ветеранок АТО запрошують долучитися до європейського проекту та отримати грант.</h2>
      <address>
        <time datetime="2019-11-13T09:16:58+00:00">13 Nov 2019, 09:16</time>
      </address>
      <p>Бійці АТО/ООС із Дніпропетровщини можуть отримати кошти, щоб започаткувати власну справу або розвивати вже існуючий бізнес. Це грант до 1 тис євро на закупівлю обладнання.</p>
      <p>Про це повідомила прес-служба  Дніпропетровської облдержадміністрації.</p>
      <p><i>«Хочете розвивати вже існуючий бізнес або започаткувати новий, проте бракує коштів? Допоможе програма від ЄС для ветеранів АТО. Приєднуйтеся, аби отримати грант на закупівлю обладнання. Окрім фінансової підтримки для учасників – корисні тренінги», – </i>зазначила начальниця управління з питань учасників АТО облдержадміністрації <b>Наталія Шуліка. </b></p>
      <p>Успішний досвід участі в проєкті має АТОвець з Дніпра Тарас Береза. Він вже пройшов дводенне навчання та захистив бізнес-план. В результаті отримав фотокамеру.</p>
      <p><i>«Запрошую долучитись до проєкту для ветеранів та ветеранок АТО. Це чудова можливість поспілкуватися з тренерами практиками бізнесу. А головне – у результаті успішного захисту бізнес-плану отримати обладнання для розвитку власної справи», – </i>наголосив <b>Тарас Береза</b>.</p>
      <p>Дізнатися більше та заповнити анкету на участь можна <a href="http://iom.org.ua/ua/granty-na-rozvytok-samozaynyatosti-dlya-veteraniv-z-kyyivskoyi-dnipropetrovskoyi-ta-lvivskoyi">тут</a>.</p>
      <blockquote>
        <i>Проєкт Життя після конфлікту «Підтримка реінтеграції ветеранів конфлікту на сході України та їхніх сімей» фінансує Європейський Союз. Впроваджує – Міжнародна організація з міграції.</i>
      </blockquote>
    </article>
  </body>
</html>