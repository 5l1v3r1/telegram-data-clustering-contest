<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/lexus-presentera-il-primo-modello-elettrico-il-22-novembre/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T09:00:00+00:00"/>
    <meta property="og:title" content="Lexus presenterà il primo modello elettrico il 22 novembre"/>
    <meta property="og:description" content="Un nuovo marchio pare sia in procinto di presentare al pubblico, esattamente il 22 novembre, il primo veicolo 100% elettrico. Si tratta dell'azienda Lexus."/>
  </head>
  <body>
    <article>
      <h1>Lexus presenterà il primo modello elettrico il 22 novembre</h1>
      <address><time datetime="2019-11-13T09:00:00+00:00">13 Nov 2019, 09:00</time> by <a rel="author">Emanuela Acri</a></address>
      <p>Ormai, quasi tutte le Case Automobilistiche hanno provveduto alla produzione e realizzazione di <b>veicoli 100% elettrici</b> e, chi ancora non l’ha fatto, presto sarà pronto a farlo. Infatti, un nuovo marchio è in procinto di presentare al pubblico il suo primo veicolo di questo tipo: si tratta dell’azienda <b>Lexus</b>. Ebbene, per rendere pubblico il nuovo prodotto, il marchio di lusso Toyota ha deciso di “utilizzare come palcoscenico” uno dei più grandi eventi automobilistici che si terrà in Cina, vale a dire durante il <b>Guangzhou International Automobile Exhibition.</b></p>
      <figure>
        <img src="https://www.tomshw.it/images/images/2019/11/foto-generiche-62556.768x432.jpg"/>
      </figure>
      <p>Ovviamente ancora è troppo presto per avere anticipazioni inerenti alle peculiarità che caratterizzeranno il primo veicolo elettrico marchiato <b>Lexus</b>. Dunque ancora non si conosce né il nome del veicolo né i dettagli di altri aspetti. Purtroppo, per saperne di più sarà necessario attendere il grande evento asiatico che avrà inizio il <b>22 novembre 2019</b>, e che terminerà nella giornata del 1 dicembre, dunque tra qualche giorno. Però, una delle foto che sta circolando in queste ore sul web, fornisce un piccolo dettaglio.</p>
      <p>È possibile vedere una scritta, la parola “Electric”, in stampatello minuscolo. Si tratta dell’unica foto che riguarda il nuovo misterioso veicolo dell’azienda Lexus. Non ci resta che attendere il <b>Guangzhou International Automobile Exhibition,</b> precisamente il 22 novembre, per capire, effettivamente, di che modello si tratta e quali saranno le caratteristiche che lo contraddistingueranno dalle altre auto <b>100% elettriche.</b></p>
    </article>
  </body>
</html>