<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/fond-vidatnoji-tenisistki-elini-svitolinoji-vlashtovuye-blagodiynu-gala-vecheryu-50053238.html"/>
    <meta property="og:site_name" content="НВ"/>
    <meta property="article:published_time" content="2019-11-13T09:27:00+00:00"/>
    <meta property="og:title" content="Фонд видатної тенісистки Еліни Світоліної влаштовує благодійну гала-вечерю"/>
    <meta property="og:description" content="Зірка світового тенісу Еліна Світоліна засновує власний фонд і анонсує благодійний вечір із зірками в підтримку юних талантів — молодих спортсменів, які в майбутньому можуть стати елітою великого тенісу як в Україні, так і на світовому рівні."/>
  </head>
  <body>
    <article>
      <h1>Фонд видатної тенісистки Еліни Світоліної влаштовує благодійну гала-вечерю</h1>
      <h2>Зірка світового тенісу Еліна Світоліна засновує власний фонд і анонсує благодійний вечір із зірками в підтримку юних талантів — молодих спортсменів, які в майбутньому можуть стати елітою великого тенісу як в Україні, так і на світовому рівні.</h2>
      <address>
        <time datetime="2019-11-13T09:27:00+00:00">13 Nov 2019, 09:27</time>
      </address>
      <p><b><i>Київ, 23 листопада 2019 року — Фонд Еліни Світоліної в Україні (ES Foundation)</i></b> проводить <i><b>благодійну</b> <b>гала-вечерю</b></i> за участю засновниці фонду та її іменитих гостей, де відвідувачі заходу зможуть підтримати ініціативи нещодавно створеного видатною українською тенісисткою проекту.</p>
      <p>Гала-вечерю приурочено до офіційного відкриття фонду в Україні, основним завданням якого стане підтримка юних спортсменів-тенісистів. Фонд Еліни Світоліної надаватиме стипендії на розвиток молодих талантів, навчання грі в теніс і участь в міжнародних турнірах, а також буде займатися організацією спортивних зборів та інших освітніх програм, розвивати спортивну інфраструктуру. Крім того, у планах фонду відкриття тенісних кортів в різних областях України.</p>
      <aside>«Моя мета — відкрити двері великого спорту дітям у рідній Україні, а можливо, і запалити нові українські зірки на світовій спортивній арені», — говорить Еліна Світоліна.</aside>
      <p>Анонсований захід із зірками, який стане частиною цієї благодійної програми, покликаної звернути увагу суспільства на дитячий спорт і показати можливості для його розвитку, відбудеться в суботній вечір о 19.00 у сучасному заміському комплексі. У програмі передбачено: традиційний коктейль, зустрічі та спілкування з чемпіонкою та поважними гостями, гала-вечеря, тихий і гучний аукціони, розважальна програма.</p>
      <p>Готовність підтримати ініціативу Еліни Світоліної вже висловили її друзі з усього світу та України. Так, під час заходу буде виставлений ряд оригінальних лотів від відомих персон. Серед них, зокрема: <i>унікальні лоти від світових зірок спорту, спеціальні лоти від Володимира Кличка, епатажного й неповторного Гаріка Корогодського та інших</i>.</p>
      <p><i>«Моя мета — відкрити двері великого спорту дітям у рідній Україні, а можливо, і запалити нові українські зірки на світовій спортивній арені»</i>, — говорить <i><b>Еліна Світоліна,</b></i> яка не з чуток знає, як часом складно домагатися вершин у великому спорті, якими важливими є підтримка та віра в успіх, наполегливість і важка щоденна праця. Сьогодні, вже будучи титулованою спортсменкою, за плечима якої безліч перемог, кубків і медалей, своїм основним покликанням Еліна Світоліна бачить передання досвіду новим поколінням, сприяння та підтримку розвитку майбутньої еліти великого тенісу.</p>
      <p>Більш детальну інформацію про діяльність <b>Фонду</b> <b>Еліни</b> <b>Світоліної</b> можна отримати на <a href="https://ukraine.elinasvitolinafoundation.org/">офіційному веб-ресурсі</a>, також на сторінках спортсменки в соціальних мережах <b><a href="https://www.instagram.com/elisvitolina">Instagram</a></b> і <a href="https://www.facebook.com/elinasvitolinaofficial/"><b>Facebook</b></a>.</p>
      <p>Еліна Світоліна — перша ракетка України, яка встановила велику кількість національних рекордів. Здобула перемогу в 13 одиночних турнірах WTA (Women’s Tennis Association), у тому числі WTA Finals 2018. Третя ракетка світу в професійному світовому рейтингу WTA (2019, 2018), напівфіналістка турнірів Великого шолома (Wimbledon 2019 і US Open 2019), фіналістка WTA Finals 2019. Підтвердила звання найсильнішої тенісистки України та однієї з найсильніших спортсменок світу в цьому виді спорту.</p>
    </article>
  </body>
</html>