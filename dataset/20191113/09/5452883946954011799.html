<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/blog/sapore-d_irpinia/oscar-pizza-sara-palmieri-gluten-free.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-13T09:14:00+00:00"/>
    <meta property="og:title" content="Oscar della Pizza, Sara Palmieri regina del gluten free"/>
    <meta property="og:description" content="Nuovo riconoscimento per la giovane pizzaiola di Nusco"/>
  </head>
  <body>
    <article>
      <h1>Oscar della Pizza, Sara Palmieri regina del gluten free</h1>
      <h2>Nuovo riconoscimento per la giovane pizzaiola di Nusco</h2>
      <address><time datetime="2019-11-13T09:14:00+00:00">13 Nov 2019, 09:14</time> by <a rel="author">Rosa Iandiorio</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/67597742785047/movie_20191111_165523-2-2.mp4"/>
      </figure>
      <p>La pizza é per tutti, anche per i celiaci. Ne è convinta Sara Palmieri che con il suo talento riesce a regalare sorrisi a chi soffre di intolleranze alimentari.</p>
      <p>Giovanissima, ma da anni con le mani in pasta, fa ormai parte del gotha dei migliori pizzaioli in Italia con la sua proposta gluten free. Attenta e sensibile verso le esigenze di chi come lei non può contemplare il glutine nella propria alimentazione, ha fatto della celiachia la sua arma vincente scalando le classifiche dei concorsi e collezionando coppe e trofei.</p>
      <p>Non si contano ormai i premi che Sara riceve per le sue indiscutibili capacità gastronomiche. Ma la consacrazione l'ha avuta nell'ultimo anno quando è approdata nel ristorante 10 Diego Vitagliano, dove ogni giorno lavora per appagare il gusto dei suoi clienti celiaci. La sua pizza glutefree è così buona e talmente apprezzata che la ordinano anche persone senza alcun problema con la farina di frumento. E non è un caso che anche quest'anno la Palmieri si sia fatta valere negli Oscar della Pizza conquistando il premio Miglior Pizza Senza Glutine d'Italia.</p>
    </article>
  </body>
</html>