<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822026.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T09:04:00+00:00"/>
    <meta property="og:title" content="رئیس‌جمهور موقت بولیوی مشخص شد"/>
    <meta property="og:description" content="به گزارش فارس، در پی عزیمت «اوو مورالس» رئیس‌جمهور مستعفی بولیوی به مکزیک،«ژیناین آنز»، قانونگذار این کشور خودش را رئیس‌جمهور موقت این کشور اعلام کرده است. "/>
  </head>
  <body>
    <article>
      <h1>رئیس‌جمهور موقت بولیوی مشخص شد</h1>
      <address>
        <time datetime="2019-11-13T09:04:00+00:00">13 Nov 2019, 09:04</time>
      </address>
      <p>قانونگذار مخالف دولت سابق بولیوی بامداد چهارشنبه خودش را رئیس‌جمهور موقت این کشور اعلام کرد.</p>
      <p>به گزارش فارس، در پی عزیمت «اوو مورالس» رئیس‌جمهور مستعفی بولیوی به مکزیک،«ژیناین آنز»، قانونگذار این کشور خودش را رئیس‌جمهور موقت این کشور اعلام کرده است. </p>
      <p>به نوشته آسوشیتدپرس، خانم «آنز»، معاون دوم مجلس سنای بولیوی و از مخالفان دولت مورالس اعلام کرد که کنترل این کشور را به دست گرفته است. </p>
      <p>آنز گفت: «من ریاست‌جمهوری را به عهده گرفته و تمامی اقدامات لازم برای به صلح رساندن کشور را منظور خواهم کرد.»</p>
      <p>مورالس که از سوی کمیسیون انتخابات بولیوی برنده انتخابات ریاست جمهوری این کشور در ماه اکتبر اعلام شده بود به دنبال اعتراضات خشونت آمیز مخالفان و اتهامات آنها علیه وی روز یکشنبه ترجیح داد برای جلوگیری از خشونتهای بیشتر از سمت خود کناره گیری کند. </p>
      <p>دولت‌های کوبا و ونزوئلا فشارها برای کناره گیری مورالس از قدرت را کودتا علیه وی خوانده و خواستار حمایت جامعه بین المللی از رئیس جمهور منتخب بولیوی شده‌اند. </p>
      <p>بنا بر اعلام کمیسیون انتخابات بولیوی و رای دادگاه عالی این کشور پس از شمارش دستی آرا، اوو مورالس موفق شده بود با کسب 47 درصد آرا بر رقیبش کارلوس مسا با 36 رصد آرا پیروز شود. </p>
      <p>وزیر خارجه مکزیک روز گذشته (سه‌شنبه) گفت که کشورش به «اِوو مورالس» رئیس‌جمهور مستعفی بولیوی پناهندگی اعطا کرده است. </p>
    </article>
  </body>
</html>