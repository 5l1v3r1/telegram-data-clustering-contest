<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/roma-ho-registrato-un-audio-nellinferno-e-nel-fumo-della-fermata-spagna.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-13T09:19:07+00:00"/>
    <meta property="og:title" content="Roma: «Ho registrato un audio nell’inferno e nel fumo della fermata Spagna»"/>
    <meta property="og:description" content="Metro Spagna invasa dal fumo, spunta un audio registrato durante quegli attimi di puro panico. A diffonderlo è il sito Roma fa Schifo, che riporta questo inedito documento catturato durante il fuggi fuggi avvenuto ieri nella stazione della linea A della metropolitana romana. La fermata, tra le 15.30 e le 16.00, è stata invasa da un […]"/>
  </head>
  <body>
    <article>
      <h1>Roma: «Ho registrato un audio nell’inferno e nel fumo della fermata Spagna»</h1>
      <address><time datetime="2019-11-13T09:19:07+00:00">13 Nov 2019, 09:19</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/spagnas.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Metro Spagna</b> invasa dal fumo, spunta un audio registrato durante quegli attimi di puro panico. A diffonderlo è il sito <i>Roma fa Schifo,</i> che riporta questo inedito documento catturato <a href="https://www.ilcorrieredellacitta.com/ultime-notizie/metro-a-evacuata-stazione-spagna-fumo-nero-dai-freni-e-panico-tra-i-passeggeri.html">durante il fuggi fuggi avvenuto ieri</a><a href="https://www.ilcorrieredellacitta.com/ultime-notizie/metro-a-evacuata-stazione-spagna-fumo-nero-dai-freni-e-panico-tra-i-passeggeri.html"> </a>nella stazione della<b> linea A</b> della metropolitana romana. La fermata, tra le 15.30 e le 16.00, è stata invasa da un <b>maleodorante fumo nero</b> e tutti i presenti sono stati immediatamente fatti evacuare nel giro di pochi minuti. Questa una testimonianza di chi si trovava lì, durante quell’inferno.</p>
      <h3>Metro A invasa dal fumo: panico a Spagna. «Gridavo piano! Piano!»</h3>
      <p>«Ieri ero lì. Suppongo di essere arrivata pochi minuti dopo questo video. Ho preso una metro strapiena a Termini,<b> sono scesa a Spagna con parecchia gente</b>, nei pochi secondi che servivano a comprendere la situazione la metro è ripartita.<b> La galleria era piena di fumo e l’allarme anti incendio suonava a palla</b>. Io, come gli altri, mi sono messa una cosa sulla faccia per non respirare il fumo e mi sono diretta a passo veloce verso l’uscita».</p>
      <p>«Arrivo alle scale mobili e mi metto in quella “monoposto” (a spagna ci sono due scale mobili, una classica e una piccina. Non ci sono scale normali), all’inizio delle scale c’era il personale Atac intento a fare non so cosa. Non ci è stata data nessuna spiegazione. Mentre ero a metà della scala le persone sono andate nel panico, da sotto hanno iniziato ad urlare a quelli in cima (fermi) di salire. <b>In pochi secondi si sono messi tutti a urlare</b>, le persone in fondo hanno iniziato a salire spingendo e calpestando gli altri. <b>Qualcuno mi ha spinto da un lato di quella scala minuscola ed è salito</b>».</p>
      <p>«<b>Mi spingevano da sotto ma davanti a me erano fermi.</b> Ho detto “piano! piano!” Ma erano tutti nel panico. In pochi secondi la scala è arrivata in cima e sono uscita dalla metro il più velocemente possibile con la tachicardia. Prima di prendere le scale mobili ho visto un uomo che riprendeva, forse è stato ripreso tutto. È stata una situazione davvero pericolosa, abbiamo rischiato tutti quanti di farci molto male tra la calca. O forse è anche successo, visto che quelli dopo di me sono stati schiacciati e calpestati…».</p>
      <figure>
        <iframe src="https://www.youtube.com/embed/2SCzRKY5tb0" width="640" height="480" data-service="Youtube" scrolling="no"/>
      </figure>
      <p> </p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/roma-ho-registrato-un-audio-nellinferno-e-nel-fumo-della-fermata-spagna.html"/>
        <a href="https://www.ilcorrieredellacitta.com/news/guerriglia-urbana-durante-la-finale-di-coppa-italia-arrestati-tredici-ultra-laziali.html"/>
        <a href="https://www.ilcorrieredellacitta.com/news-roma/pontina-traffico-in-tilt-incidente-direzione-sud-code-anche-per-entrare-a-roma.html"/>
        <a href="https://www.ilcorrieredellacitta.com/news/oroscopo-paolo-fox-14-novembre-2019-scopri-le-previsioni-segno-per-segno.html"/>
        <a href="https://www.ilcorrieredellacitta.com/news/salute-e-bellezza/cosa-sono-i-disturbi-del-comportamento-alimentare-e-come-affrontarli.html"/>
        <a href="https://www.ilcorrieredellacitta.com/news/terrore-a-roma-apre-due-bombole-del-gas-con-un-accendino-in-mano-faccio-saltare-in-aria-tutto.html"/>
      </related>
    </article>
  </body>
</html>