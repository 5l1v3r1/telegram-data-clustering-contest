<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/nabu-zatrimalo-dvoh-civilnih-razom-iz-direktorkoyu-departamentu-ofisu-prezidenta-kondzeleyu-639594.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T09:09:03+00:00"/>
    <meta property="og:title" content="НАБУ затримало двох цивільних разом із директоркою департаменту Офісу президента Кондзелею"/>
    <meta property="og:description" content="Прізвищ у НАБУ не назвали, але зазначили, що серед затриманих є ексзаступник міністра культури"/>
  </head>
  <body>
    <article>
      <h1>НАБУ затримало двох цивільних разом із директоркою департаменту Офісу президента Кондзелею</h1>
      <address>
        <time datetime="2019-11-13T09:09:03+00:00">13 Nov 2019, 09:09</time>
      </address>
      <h4>Прізвищ у НАБУ не назвали, але зазначили, що серед затриманих є ексзаступник міністра культури</h4>
      <p>Національне антикорупційне бюро (НАБУ) затримало, окрім директорки департаменту забезпечення доступу до публічної інформації Офісу президента Світлани Кондзелі, двох цивільних осіб, підозрюваних у причетності до шахрайського заволодіння $150 тис. Про це повідомило джерело в бюро.</p>
      <p>«Крім Кондзелі затримали ще двох цивільних», - сказав співрозмовник.</p>
      <p>Прізвищ співрозмовник з НАБУ не назвав, але зазначив, що в числі затриманих є ексзаступник міністра культури.</p>
      <p>Eсі вони знаходяться в ізоляторі тимчасового тримання.</p>
      <p>Про підозру їм поки не повідомлялося.</p>
      <p>Нагадаємо, 12 листопада у ЗМІ з'явилася інформація про затримання Світлани Кондзелі. За даними журналістів, глава департаменту забезпечення доступу до публічної інформації Офісу президента <a href="https://glavcom.ua/news/zmi-povidomili-pro-zatrimannya-na-krupnomu-habari-predstavnici-ofisu-zelenskogo--639494.html">отримала 150 тисяч доларів хабаря.</a></p>
      <p>Вона просила ці гроші за призначення на посаду заступника голови правління НАК «Нафтогаз України» і заявляла, що вирішує будь-яку проблему через зв'язки на Банковій.</p>
      <p>Згодом Офіс президента України <a href="https://glavcom.ua/news/u-zelenskogo-pidtverdili-zatrimannya-na-habari-chinovnici-ofisu-prezidenta-639504.html">підтвердив повідомлення про затримання</a> співробітниками НАБУ директора департаменту публічної інформації Офісу президента Світлани Кондзелі.</p>
      <p>Зазначимо, що <a href="https://declarations.com.ua/declaration/nacp_ab729684-bd71-49ec-97cf-31cbc07c70af?fbclid=IwAR1xVcJ_6T59FP9uvznXwzvnOyjqhjgA6Ff52Ug7gxMuwJ-iDAPMH9ZpjaI">у декларації за 2018 рік Кондзеля вказала</a>, що володіє квартирою у Крюківщині під Києвом, коморою, також вона має у спільній власності квартиру у Львові, її чоловік задекларував квартиру та земельну ділянку в Іванівці під Києвом, автомобіль - Renault  Latitude 2011 року випуску.</p>
      <related>
        <a href="https://glavcom.ua/news/vimagala-300-tisyach-podrobici-zatrimannya-na-habari-pracivnici-ofisu-prezidenta-639505.html"/>
        <a href="https://glavcom.ua/news/u-zelenskogo-pidtverdili-zatrimannya-na-habari-chinovnici-ofisu-prezidenta-639504.html"/>
        <a href="https://glavcom.ua/news/zmi-povidomili-pro-zatrimannya-na-krupnomu-habari-predstavnici-ofisu-zelenskogo--639494.html"/>
      </related>
    </article>
  </body>
</html>