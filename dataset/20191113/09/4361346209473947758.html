<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/stadionavato-szive-szerint-jatszana-gera-de-a-teste-nem-engedi/186463"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T09:30:00+00:00"/>
    <meta property="og:title" content="Stadionavató: Szíve szerint játszana Gera, de a teste nem engedi"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Stadionavató: Szíve szerint játszana Gera, de a teste nem engedi</mark>
      </h1>
      <address><time datetime="2019-11-13T09:30:00+00:00">13 Nov 2019, 09:30</time> by <a rel="author">K. B.</a></address>
      <p>
        <b>Sajnálja, hogy játékosként nem tud már pályára lépni az új Puskás Arénában Gera Zoltán, de a 97-szeres válogatott focistát kárpótolja, hogy három nappal később edzőként irányíthat az új stadionban. </b>
        <b>Sajnálja, hogy játékosként nem tud már pályára lépni az új Puskás Arénában Gera Zoltán, de a 97-szeres válogatott focistát kárpótolja, hogy három nappal később edzőként irányíthat az új stadionban.</b>
      </p>
      <p>Érzelemdús napok előtt áll Gera Zoltán, aki az uruguayiak elleni Puskás Aréna-avatón búcsúzik el a nemzeti csapattól. A másfél éve leszakadt hajlító izma miatt visszavonult focista a szövetséggel és Marco Rossi kapitánnyal egyeztetve úgy döntött, nem lép pályára, a kezdés előtt köszöntik.</p>
      <p>– Számomra is meglepetés lesz, pontosan hogyan búcsúztatnak, de nagyon izgatott vagyok – mondta a Borsnak a 40 éves legenda, aki emiatt idő előtt utazik haza Észak-Írországból, ahol U21-es válogatottjával csütörtökön felkészülési meccset vív. – Jó lett volna még játékosként pályára lépni az új arénában, de nincs bennem keserűség vagy hiányérzet emiatt, így is elégedett vagyok a pályafutásommal. Kiöregedtem, jöjjenek a fiatalok.</p>
      <figure>
        <img src="http://media.borsonline.hu/cikk/20/192042/big-lead/650x360/2021683_screen-shot-2019-11-12-at-173450.jpg"/>
        <figcaption>Izgatottan várja a péntek estét Gera Zoltán, aki sajnálja, hogy az állapota nem teszi lehetővé a szereplését © Knap Zoltán</figcaption>
      </figure>
      <p>A korábbi középpályás hozzátette, sérülése a mindennapokban nem okoz számára gondot, jól érzi magát, de a látszat ellenére, a pályán bizonyos mozdulatokra már nem, vagy csak erős fájdalmak közepette képes. S bár játszani nem fog a Puskás Arénában, jövőhét hétfőn az U21-es nemzeti csapat szövetségi edzőjeként a kispadról irányíthat az új stadionban.</p>
      <p>– Nagyon szép az új Puskás, Európában bárhol megállná a helyét. Nem csak nekem, a játékosaim számára is meghatározó élmény lesz ebben a stadionban szerepelni az osztrákok elleni felkészülési meccsen, de reméljük, már Észak-Írországban sikerül megszereznünk az első győzelmünket – fogalmazott a szakember.</p>
      <blockquote><b>Megérkeztek Cavaniék</b> <br/>A budapesti New York Palace Hotelben szállt meg az uruguayi válogatott, amely konditerni edzéssel kezdte felkészülését a magyar fővárosban. A tréningen 13 játékos, köztük a PSG sztárja, Edinson Cavani (a képen) és a Juventus játékosa, Rodrigo Bentancur is részt vett. Első pályás edzését kedden délután háromtól az MTK stadionban tartotta a csapat.</blockquote>
    </article>
  </body>
</html>