<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621286/%D8%A2%D8%AE%D8%B1%DB%8C%D9%86-%D8%AE%D8%A8%D8%B1-%D8%A7%D8%B2-%D9%88%D8%B6%D8%B9%DB%8C%D8%AA-%D8%AC%D9%88%D8%A7%D9%86%DB%8C-%DA%A9%D9%87-%D9%BE%D8%B3-%D8%A7%D8%B2-%D8%B9%D9%85%D9%84-%D8%AC%D8%B1%D8%A7%D8%AD%DB%8C-%D8%AF%DA%86%D8%A7%D8%B1-%D8%B9%D9%88%D8%A7%D8%B1%D8%B6-%D8%A8%DB%8C%D9%87%D9%88%D8%B4%DB%8C-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-13T09:49:00+00:00"/>
    <meta property="og:title" content="آخرین خبر از وضعیت جوانی که پس از عمل جراحی دچار عوارض بیهوشی شد"/>
    <meta property="og:description" content="رئیس دانشکده علوم پزشکی و خدمات بهداشتی و درمانی مراغه با اشاره به بستری شدن جوان مراغه ای در بخش مراقبت‌های ویژه پس از عمل جراحی گفت: هم اکنون علت عوارض درمانی این جوان در دست بررسی است."/>
  </head>
  <body>
    <article>
      <h1>آخرین خبر از وضعیت جوانی که پس از عمل جراحی دچار عوارض بیهوشی شد</h1>
      <address>
        <time datetime="2019-11-13T09:49:00+00:00">13 Nov 2019, 09:49</time>
      </address>
      <p>
        <i>رئیس دانشکده علوم پزشکی و خدمات بهداشتی و درمانی مراغه با اشاره به بستری شدن جوان مراغه ای در بخش مراقبت‌های ویژه پس از عمل جراحی گفت: هم اکنون علت عوارض درمانی این جوان در دست بررسی است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> رئیس دانشکده علوم پزشکی و خدمات بهداشتی و درمانی مراغه با اشاره به بستری شدن جوان مراغه ای در بخش مراقبت‌های ویژه پس از عمل جراحی گفت: هم اکنون علت عوارض درمانی این جوان در دست بررسی است.</p>
      <p>اصغر تنومند روز چهارشنبه افزود: احسان محمد علی گشایش، بیمار ۱۶ ساله بستری شده، پس از عمل جراحی متاسفانه دچار عوارض بیهوشی شده است.</p>
      <p>وی ادامه داد: این بیمار در «آی.سی.یو» تحت نظر بوده و کادر درمان تمام تلاش خود را جهت بهبودی وی انجام می دهند.</p>
      <p>وی اضافه کرد: با وجود تلاش کادر درمانی، پاسخ درمانی این بیمار به درمان های انجام شده مثبت نبوده و وی در بیهوشی به سر می برد.</p>
      <p>وی با اشاره به خواست خانواده بیمار برای علت یابی وضعیت درمانی وی افزود: بررسی علت قطعی این موضوع بر عهده مراجع ذیصلاح بوده و قصور یا مشکلات درمانی در این زمینه به زودی مشخص خواهد شد.<br/>شهرستان مراغه با حدود ۲۶۸ هزار نفر جمعیت در ۱۲۷ کیلومتری تبریز مرکز آذربایجان شرقی قرار دارد.</p>
    </article>
  </body>
</html>