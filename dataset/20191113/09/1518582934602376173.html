<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/rc-auto-nel-2018-in-calo-il-premio-medio-a-337-euro/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-13T09:15:31+00:00"/>
    <meta property="og:title" content="Rc auto: nel 2018 in calo il premio medio a 337 euro"/>
    <meta property="og:description" content="Nel 2018, il comparto auto (r.c. auto e garanzie accessorie non obbligatorie) ha raccolto 16.219 milioni di euro di premi pari al 49% del totale dei rami danni. Il numero è quello che emerge dal Bollettino statistico dell’Ivass sull’attività assicurativa del comparto auto nel periodo 2013-2018. Rc auto: premio medio sui 337 euro Ebbene dal Bollettino emerge, in relazioni ai rami Rc auto e natanti, che le 42 imprese del settore hanno raccolto 13.252 milioni di euro, confermando una sostanziale stabilità rispetto al 2017, dopo 6 anni di flessione. Gli autoveicoli assicurati nel 2018 sono stati 39,3 milioni (+0,4% rispetto al 2017). Il pagamento medio per sinistro è stato di 2.566 euro in aumento del 4,4% rispetto al 2013, mentre  il premio medio per polizza emessa si è attestato a 337 euro, in flessione rispetto al 2017 (–1,7% considerando l’inflazione). Il Bollettino precisa inoltre che l’utile del ramo, che deriva anche dall’attività finanziaria e dalla riassicurazione passiva, è stato di 459 milioni di euro…"/>
  </head>
  <body>
    <article>
      <h1>Rc auto: nel 2018 in calo il premio medio a 337 euro</h1>
      <address><time datetime="2019-11-13T09:15:31+00:00">13 Nov 2019, 09:15</time> by <a rel="author">Alessandra Caparello</a></address>
      <p>Nel 2018, il <b>comparto auto</b> (r.c. auto e garanzie accessorie non obbligatorie) ha raccolto 16.219 milioni di euro di premi pari al 49% del totale dei rami danni. Il numero è quello che emerge dal <a href="https://www.ivass.it/media/comunicati/documenti/2019/ivcs359.pdf">Bollettino statistico dell’Ivass</a> sull’attività assicurativa del comparto auto nel periodo 2013-2018.</p>
      <h3>Rc auto: premio medio sui 337 euro</h3>
      <p>Ebbene dal Bollettino emerge, in relazioni ai rami Rc auto e natanti, che le 42 imprese del settore hanno raccolto 13.252 milioni di euro, confermando una sostanziale stabilità rispetto al 2017, dopo 6 anni di flessione. Gli autoveicoli assicurati nel 2018 sono stati 39,3 milioni (+0,4% rispetto al 2017).</p>
      <p>Il <b>pagamento medio per sinistro</b> è stato di 2.566 euro in aumento del 4,4% rispetto al 2013, mentre  il premio medio per polizza emessa si è attestato a 337 euro, in flessione rispetto al 2017 (–1,7% considerando l’inflazione). Il Bollettino precisa inoltre che l’utile del ramo, che deriva anche dall’attività finanziaria e dalla riassicurazione passiva, è stato di 459 milioni di euro, in riduzione rispetto ai 696 del 2017, mentre  il numero di sinistri denunciati con seguito è stato di circa 2.134 migliaia (-2,3% rispetto al 2017);</p>
      <p>Per quanto invece riguarda il ramo <b>Corpi di veicoli terrestri</b>, il pagamento medio per sinistro è stato di 1.401 euro in crescita dell’1,7% rispetto al 2013. Il premio medio per polizza emessa è stato di 150 euro, stabile rispetto al 2017. Inoltre l’Ivass precisa che le 47 imprese del settore hanno raccolto 2.967 milioni di premi (+5,9% sul 2017), confermando il trend positivo iniziato nel 2015. Il numero di veicoli assicurati nel 2018 è stato pari a 19,7 milioni (+4,4% rispetto al 2017) e l’utile del ramo è stato di 219 milioni di euro, in crescita rispetto al 2017. Infine il numero di sinistri è stato di circa 1.133 migliaia in netto aumento rispetto al 2017 (+5%).</p>
    </article>
  </body>
</html>