<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/ce-masini-second-hand-sunt-la-reducere-de-black-friday/"/>
    <meta property="og:site_name" content="AutoExpert"/>
    <meta property="article:published_time" content="2019-11-13T09:44:46+00:00"/>
    <meta property="og:title" content="Ce mașini second hand sunt la reducere de Black Friday?"/>
    <meta property="og:description" content="Black Friday a început de… miercuri. Azi demarează reducerile pe unul dintre cele mai populare site-uri de vânzări auto din România."/>
  </head>
  <body>
    <article>
      <h1>Ce mașini second hand sunt la reducere de Black Friday?</h1>
      <address><time datetime="2019-11-13T09:44:46+00:00">13 Nov 2019, 09:44</time> by <a rel="author" href="https://www.autoexpert.ro/author/elena-roteanu/" target="_blank">Elena Luchian</a></address>
      <figure>
        <img src="https://www.autoexpert.ro/wp-content/uploads/2018/11/Black-Friday.jpg"/>
      </figure>
      <p>
        <b>Black Friday a început de… miercuri. Azi demarează reducerile pe unul dintre cele mai populare site-uri de vânzări auto din România. Sub 2.000 de euro este cea mai ieftină mașină, zilele acestea, pe Autovit.ro. Cea mai scumpă costă aproape 148.000 de euro, dar vine cu o reducere de peste 6.000 de euro.</b>
      </p>
      <p>Black Friday a început deja pentru cei care vor să-și ia o mașină rulată. Un <a href="https://www.autovit.ro/anunt/citron-berlingo-ID7GyV2g.html#94ae867397">Citroen Berlingo</a> a primit o reducere de 10% și costă acum 1.791 de euro. Mașina fabricate în 2004 vine cu… multă experiență în traficul din București: a parcurs până acum aproape 306.000 de kilometri.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Black-Friday-2.jpg"/>
      </figure>
      <p>
        <a href="https://floteauto.ro/ferrari-ieftinit-cu-45-000-euro-vedeta-reducerilor-de-black-friday-la-emag/">Cât costă un Ferrari de Black Friday la eMAG?</a>
      </p>
      <p>Cei interesați de mașini premium își pot lua un <a href="https://www.autovit.ro/anunt/mercedes-benz-c-c-ID7GxqXv.html#94ae867397">Mercedes-Benz</a> cu 5.391 de euro. Este vorba despre un break Clasa C, cu 189.000 de kilometri la bord, fabricat în urmă cu 12 ani. Are motor diesel de 3.0 litri, care dezvoltă 234 de cai putere și care este cuplat la o transmisie automată. Și acesta beneficiază de o reducere de 10%.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Black-Friday-3.jpg"/>
      </figure>
      <p>Mai scump decât Mercedes-ul, dar cu 10 ani mai tânăr este un <a href="https://www.autovit.ro/anunt/dacia-sandero-ID7Gzptj.html#94ae867397">Sandero</a> cu 17.000 de kilometri parcurși. Modelul de la Dacia re motor 1.5 dCi, transmisie robotizată Easy R și o reducere de 16%, prețul ajungând astfel la 7.972 de euro. Mașina vine cu echiparea de top Laureate, care îi aduce lumini de zi LED, oglinzi încălzite  și navigație.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Black-Friday-5.jpg"/>
      </figure>
      <p>
        <a href="https://missauto.ro/dacia-de-vanzare-anuntul-care-ii-convinge-pe-cei-interesati-sa-fuga/">Dacia de vânzare. Anunțul care îi face pe cei interesați să fugă</a>
      </p>
      <p>O <a href="https://www.autovit.ro/anunt/skoda-octavia-iii-ID7GySGZ.html#c6b01ede67">Skoda Octavia</a>, a treia generație, se vinde cu 9.765 de euro, fiind redusă de la 11.489 de euro. Este produsă în 2013, importată din Germania și a parcurs 189.947 de kilometri. Motorul de 1.4 litri cu 140 de cai putere este cuplat la o transmisie manuală cu cinci rapoarte. Mașina este în garanție până în septembrie 2021.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Black-Friday-4.jpg"/>
      </figure>
      <p>
        <a href="https://missauto.ro/cand-vrei-sa-vinzi-masina-dar-te-a-lovit-inspiratia-iata-cele-mai-amuzante-anunturi/">Când vrei să vinzi mașina și te-a lovit inspirația – Cele mai amuzante anunțuri</a>
      </p>
      <p>Cea mai scumpă mașină la reduceri de Black Friday pe autovit.ro este un <a href="https://www.autovit.ro/anunt/mercedes-benz-s-amg-ID7Gqb5V.html#2c7116cc96">Mercedes-AMG S 63,</a> an de fabricație 2017, cu 23.800 de kilometri la bord. Motorul de 4.0 litri produs de AMG dezvoltă 612 cai putere sub capota limuzinei ultra-performante. Proprietarul a plătit 221.602 euro și o vinde acum cu 147.488 de euro.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Black-Friday-1.jpg"/>
      </figure>
    </article>
  </body>
</html>