<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/eb22c666c7068824/5-ani-de-cand-guvernul-leanca-a-decis-acordarea-creditului-de-urgenta-de-9-5-miliarde-de-lei-celor-trei-banci.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-13T09:25:50+00:00"/>
    <meta property="og:title" content="5 ani de când Guvernul Leancă a decis acordarea creditului de urgență de 9,5 miliarde de lei celor trei bănci"/>
    <meta property="og:description" content="Astăzi se împlinesc cinci ani de când fostul Guvern condus de Iurie Leancă a adoptat o hotărâre secretizată de acordare a unui credit de 9,5 miliarde de lei Băncii de Economii, Unibank și Băncii Sociale."/>
  </head>
  <body>
    <article>
      <h1>5 ani de când Guvernul Leancă a decis acordarea creditului de urgență de 9,5 miliarde de lei celor trei bănci</h1>
      <address><time datetime="2019-11-13T09:25:50+00:00">13 Nov 2019, 09:25</time> by <a rel="author">Jurnal.md</a></address>
      <p>
        <b>Astăzi se împlinesc cinci ani de când fostul Guvern condus de Iurie Leancă a adoptat o hotărâre secretizată de acordare a unui credit de 9,5 miliarde de lei Băncii de Economii, Unibank și Băncii Sociale.</b>
      </p>
      <p>„Exact 5 ani în urmă Guvernul Leancă, în baza propunerilor lui Drăguțan și Candu, a emis prima garanția de stat pentru acoperirea furtului miliardelor în valoarea de 9,5 mlrd. de lei. Fără că să fie întrodusă administrarea specială în cele trei bănci. Vă reamintesc că doar în perioada 13-27 noiembrie 2014 aceste trei bănci, care chipurile ar fi avut nevoie de ajutor financiar, au eliberat credite în suma de peste 25 de miliarde de lei. După cinci ani de întârziere, a fost pornit dosar penal pe acțiunile/inacțiunile demnitarilor sus-menționați. Doar că soarta acestui dosar rămăne incertă în situația unei coaliției PSRM-PD și intenției foarte clare a lui Dodon să-și subordoneze justiția”, afirmă vicepreședintele Parlamentului, Alexandru Slusari.</p>
      <p>Potrivit Băncii Naționale a Moldovei, rambursările totale cumulative la creditul de urgență la, 31 octombrie 2019, au constituit 2 miliarde 368,4 de milioane de lei.</p>
      <p>Banca Națională a compilat datele pentru luna octombrie ale Băncii de Economii, Unibank și Banca Socială privind încasările acestor bănci în proces de lichidare și achitările efectuate către Ministerul Finanțelor.</p>
      <p>Anul trecut, la aceeași dată, suma respectivă a fost de 1 miliarde 713,4 milioane de lei.</p>
      <p>„Procesul de lichidare a băncilor menționate este supravegheat de Banca Națională, care urmărește ca acestea să valorifice activele disponibile în termene restrânse și să obțină contravaloarea lor maximă”, se spune într-un comunicat de presă al BNM.</p>
      <p>Totodată, banca centrală anunță că „manifestă deschidere maximă în conlucrarea cu organele de anchetă oferind materialele necesare pentru investigarea circumstanțelor aferente fraudei bancare, în susținerea mersului anchetei, ale căror rezultate se așteaptă. Astfel, BNM sprijină efortul de recuperare a mijloacelor bănești sustrase și de tragere la răspundere a persoanelor vinovate”.</p>
    </article>
  </body>
</html>