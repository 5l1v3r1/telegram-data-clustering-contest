<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/nazvano-nayseksualnishogo-cholovika-svitu-za-versiyeyu-zhurnalu-people-foto-50053225.html"/>
    <meta property="og:site_name" content="НВ"/>
    <meta property="article:published_time" content="2019-11-13T09:00:00+00:00"/>
    <meta property="og:title" content="Названо найсексуальнішого чоловіка 2019 року за версією People"/>
    <meta property="og:description" content="Журнал People назвав ім'я найсексуальнішого чоловіка з нині живих. Ним став американський співак Джон Ледженд."/>
  </head>
  <body>
    <article>
      <h1>Названо найсексуальнішого чоловіка 2019 року за версією People</h1>
      <h2>Журнал People назвав ім'я найсексуальнішого чоловіка з нині живих. Ним став американський співак Джон Ледженд.</h2>
      <address>
        <time datetime="2019-11-13T09:00:00+00:00">13 Nov 2019, 09:00</time>
      </address>
      <p>Щорічно журнал <a href="https://people.com/music/john-legend-sexiest-man-alive-2019-reveal/">People</a> обирає найсексуальнішого чоловіка світу з нині живих. У 2019 почесний титул дістався американському виконавцю, піаністу Джону Ледженду.</p>
      <p>40-річний Джон Ледженд є одним з 15 осіб у світі, що має статус EGOT, тобто володар чотирьох головних світових премій Еммі, Греммі, Оскар і Тоні. Він став другим виконавцем, який отримав всі чотири нагороди в досить ранньому віці.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/887/big_portrait/41286f068acdad955e46dc57bdbcead7.png?stamp=20191113104600&amp;q=85&amp;output=jpg&amp;bg=white"/>
        <figcaption>Джон Ледженд на обкладинці People / Фото: @People</figcaption>
      </figure>
      <p>Примітно, що свою першу статуетку Греммі виконавець отримав за дебютний альбом <i>Get Lifted.</i> Всього в скарбничці Ледженда 10 головних музичний премій світу.</p>
      <p>У травні 2019 року Джон Ледженд разом зі своїм підопічним став тренером-переможцем шоу The Voice у США.</p>
      <p>«Я в захваті, але в той же час я трохи наляканий, тому що звання Найсексуальнішого чоловіка світу передбачає певну відповідальність, - поділився Ледженд своїми враженнями в інтерв'ю виданню, - За мною стежитимуть і обговорюватимуть, щоб зрозуміти чи достатньо я сексуальний, щоб утримувати настільки високий титул. Він дістався мені після Ідріса Альби, це несправедливо і якось неправильно».</p>
      <p>На своїй офіційній сторінці в Instagram Джон Ледженд навіть пожартував над своїм новим статусом: «У 1995 році Джон точно був би збентежений новиною, що його назвуть найсексуальнішим чоловіком у світі після Ідріса Альби. Чорт! У 2019 він так само збентежений! Але спасибі People за те, що вважаєте мене сексуальним. Приймаю ваш вибір».</p>
      <p>Джон Ледженд - зразковий сім'янин. Він одружений на моделі і телеведучій Кріссі Тейген. Пара виховує двох дітей - 3,5-річну доньку Луну і 18-місячного сина Майлза.</p>
      <p>Нагадаємо, титул Найсексуальніший чоловік з нині живих журнал People вручає з 1985 року. Першим володарем титулу став Мел Гібсон, якому на той момент було 29 років.</p>
      <p>Читайте також:</p>
      <ul>
        <li>
          <a href="https://style.nv.ua/ukr/showbiz/nazvano-najseksualnishij-cholovik-svitu-z-nini-zhivikh-2505227.html">Названо ім'я найсексуальнішого чоловіка світу з нині живих</a>
        </li>
        <li>
          <a href="https://style.nv.ua/ukr/showbiz/33-krasenja-najseksualnishi-choloviki-z-nini-zhivikh-za-versijeju-people-za-vsju-istoriju-2505516.html">33 красені. Найсексуальніші чоловіки з нині живих за версією People за всю історію</a>
        </li>
      </ul>
    </article>
  </body>
</html>