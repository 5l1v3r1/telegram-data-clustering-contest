<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/pres-koleje-i-pres-svetelnou-vystrahu-prejelo-dvacet-ridicu-zachytily-je-kamery-20191113.html"/>
    <meta property="og:site_name" content="Deník.cz"/>
    <meta property="article:published_time" content="2019-11-13T09:06:00+00:00"/>
    <meta property="og:title" content="Kontroly na jihu Moravy: Výstrahu na přejezdech nerespektovalo dvacet řidičů"/>
    <meta property="og:description" content="/VIDEO/ Přejížděli přes vlakové koleje, ačkoliv stále blikalo červené světlo. Průjezd řidičů na železničních přejezdech kontrolovali jihomoravští policisté minulý týden. O výsledcích informovali ve středu."/>
  </head>
  <body>
    <article>
      <h1>Kontroly na jihu Moravy: Výstrahu na přejezdech nerespektovalo dvacet řidičů</h1>
      <address><time datetime="2019-11-13T09:06:00+00:00">13 Nov 2019, 09:06</time> by <a rel="author">Pavla Hloušková</a></address>
      <p>Nebezpečně se přitom zachovalo devatenáct řidičů, kteří se dopustili přestupků. „Vjeli na přejezd v době, kdy je to zakázáno. Buď krátce po spuštění výstrahy, nebo po projetí vlaku v době, kdy se zdvíhají závory, ačkoliv červená světla ještě blikala. Tato situace je nebezpečná u vícekolejných přejezdů, kde může dojít k okamžitému spuštění závor a uvíznutí auta na trati,“ popsal policejní mluvčí Pavel Šváb.</p>
      <figure>
        <img src="https://g.denik.cz/1/d7/ambulance-zachranka-sanitka_denik-150-3x2.jpg"/>
      </figure>
      <aside>
        <a href="https://brnensky.denik.cz/nehody/nehoda-srazka-bystrc-auto-zena-nemocnice-s-poranena-noha-policie-chodec-20191112.html">Po srážce s autem v Bystrci převezli ženu do nemocnice. S poraněnou nohou Přečíst článek ›</a>
      </aside>
      <p>Řidičům hrozí pokuta do pěti tisíc korun a zákaz řízení až na půl roku. Dalších dvacet lidí za volantem překročilo povolenou rychlost, když se jejich auta blížila k přejezdu. „Před zraky policistů také přešlo koleje na červenou pět chodců,“ dodal.</p>
      <figure>
        <iframe src="https://www.youtube.com/embed/iRZzrKZznBs" width="630" height="354" data-service="Youtube" scrolling="no"/>
      </figure>
    </article>
  </body>
</html>