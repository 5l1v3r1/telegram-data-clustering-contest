<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/artigianato-biellese-gli-occupati-sono-10-005-di-cui-5-558-autonomi"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-13T09:45:36+00:00"/>
    <meta property="og:title" content="Artigianato Biellese gli occupati sono 10.005 di cui 5.558 autonomi"/>
    <meta property="og:description" content="A livello regionale dal 2007 sono andati persi 72mila posti di lavoro"/>
  </head>
  <body>
    <article>
      <h1>Artigianato Biellese gli occupati sono 10.005 di cui 5.558 autonomi</h1>
      <h2>A livello regionale dal 2007 sono andati persi 72mila posti di lavoro</h2>
      <address>
        <time datetime="2019-11-13T09:45:36+00:00">13 Nov 2019, 09:45</time>
      </address>
      <h3>Artigianato Biellese gli occupati sono 10.005 di cui 5.558 autonomi</h3>
      <p>L’Ufficio Studi di Confartigianato Imprese Piemonte ha realizzato la sintesi dei dati del secondo semestre 2019 riguardanti gli aspetti principali del contesto economico ed occupazionale riferito al comparto dell’artigianato nella nostra Regione. Secondo l’ultima rilevazione dell’Osservatorio dell’Artigianato della Regione Piemonte, al 1° luglio 2019 le imprese artigiane piemontesi ammontavano a 117.491, così ripartite per classe occupazionale: 72.485 dal solo titolare; 33.253 da 2 a 4 addetti tra titolari e dipendenti; 9.371 composte da 5 a 10 addetti; 2.157 da 11 a 20 addetti; 225 con personale superiore alle 20 unità.</p>
      <p>Dall’analisi dei dati si prevede che le imprese artigiane del Piemonte nel secondo semestre dell’anno 2019 avranno un calo pari a 288 unità produttive, posizionandosi su 117.203 rispetto alle 117.491 attive al luglio 2019. La diminuzione più rilevante, in termini numerici, riguarda la provincia di Torino che passa dalle 60.269 a 60.140 imprese con una flessione pari a 129 unità produttive. Nel Biellese le imprese scenderanno da 4.612 a 4.597.  Al 1 luglio 2019 gli artigiani biellesi erano 10.005,  di cui 5.558 autonomi e 4.447 dipendenti.</p>
      <p>L’andamento occupazionale di lavoratori autonomi e dipendenti nell’artigianato per gli anni 2007 – 2019  evidenzia una continua diminuzione; infatti dalle 313.533 unità lavorative del 2007 si scende a 240.986 del 2019, con una perdita globale di 72.547 posti di lavoro.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/nuove-assunzioni-biverbanca"/>
        <a href="https://laprovinciadibiella.it/attualita/successori-reda-cerca-30-profili-da-inserire-in-azienda"/>
        <a href="https://laprovinciadibiella.it/attualita/lavoro-azienda-di-valduggia-cerca-neodiplomati-in-meccanica-e-non-ne-trova"/>
      </related>
    </article>
  </body>
</html>