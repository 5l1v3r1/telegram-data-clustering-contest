<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33050/spotify-free-speaker-sonos"/>
    <meta property="og:site_name" content="DDay.it"/>
    <meta property="article:published_time" content="2019-11-13T09:00:00+00:00"/>
    <meta property="og:title" content="La versione gratuita di Spotify disponibile su tutti gli speaker Sonos"/>
    <meta property="og:description" content="Sonos ha annunciato un aggiornamento della propria applicazione che consentirà agli utenti di fruire della funzionalità Spotify Free sull'intera gamma di speaker del marchio"/>
  </head>
  <body>
    <article>
      <h1>La versione gratuita di Spotify disponibile su tutti gli speaker Sonos</h1>
      <h2>Sonos ha annunciato un aggiornamento della propria applicazione che consentirà agli utenti di fruire della funzionalità Spotify Free sull'intera gamma di speaker del marchio</h2>
      <address><time datetime="2019-11-13T09:00:00+00:00">13 Nov 2019, 09:00</time> by <a rel="author">Gaetano Mero</a></address>
      <p>La versione gratuita di Spotify è ora disponibile sui dispositivi Sonos. Grazie a un aggiornamento software <b>tutti gli speaker del marchio avranno accesso alla musica gratuita di Spotify</b> senza l’obbligo per l’utente di sottoscrivere un abbonamento premium.</p>
      <p>Gli utenti, oltre a riprodurre l’intero catalogo musicale in modalità casuale, potranno disporre di 15 playlist personalizzate su richiesta, tra cui Discover Weekly, Release Radar e Daily Mix. Così come per la versione premium, per accedere a Spotify Free su Sonos basterà utilizzare da smartphone o tablet l'app Sonos o direttamente l'app Spotify.</p>
      <p>L'aggiornamento software comprenderà un nuovo design per la navigazione di Spotify nell'app Sonos, rendendo l'accesso ai preferiti più coerente con l'app Spotify.</p>
      <p>Le playlist potranno essere avviate anche tramite comandi vocali in base al titolo, al genere o all'umore utilizzando l’Assistente Google su un dispositivo abilitato al servizio. <b>L’aggiornamento coinvolgerà inoltre la gamma di speaker economici Symfonisk</b>, prodotta da Sonos appositamente per Ikea.</p>
    </article>
  </body>
</html>