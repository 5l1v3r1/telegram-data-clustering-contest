<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/13/tesla-gigafactory-berlino/"/>
    <meta property="og:site_name" content="Il Post"/>
    <meta property="article:published_time" content="2019-11-13T09:38:09+00:00"/>
    <meta property="og:title" content="Tesla costruirà il suo stabilimento europeo vicino a Berlino"/>
    <meta property="og:description" content="La produttrice di auto elettriche Tesla costruirà il suo primo stabilimento in Europa vicino a Berlino, in Germania. Lo ha annunciato il CEO dell'azienda Elon Musk a un evento di premiazione che si è tenuto martedì proprio in Germania, a cui hanno partecipato anche i vertici delle più grandi case automobilistiche"/>
  </head>
  <body>
    <article>
      <h1>Tesla costruirà il suo stabilimento europeo vicino a Berlino</h1>
      <address>
        <time datetime="2019-11-13T09:38:09+00:00">13 Nov 2019, 09:38</time>
      </address>
      <p>La produttrice di auto elettriche Tesla <a href="https://www.theverge.com/2019/11/12/20961812/elon-musk-berlin-tesla-ceo-fourth-gigafactory-construction">costruirà il suo primo stabilimento in Europa</a> vicino a Berlino, in Germania. Lo ha annunciato il CEO dell’azienda Elon Musk a un evento di premiazione che si è tenuto martedì proprio in Germania, a cui hanno partecipato anche i vertici delle più grandi case automobilistiche tedesche.</p>
      <p>Musk ha detto che vuole costruire anche un centro di ingegneria e di design, sempre nelle vicinanze di Berlino, e aveva già annunciato in precedenza di essere interessato ad aprire uno stabilimento in Europa, anche se non era ancora noto il luogo. «Tutti sanno che l’ingegneria tedesca è eccezionale, e in parte è per questo che abbiamo deciso di costruire la nostra Gigafactory europea in Germania», ha detto Musk. “<a href="https://www.ilpost.it/2016/11/05/gigafactory-tesla/">Gigafactory</a>” è il nome con cui Tesla si riferisce ai propri stabilimenti dove vengono prodotte e messe a punto le batterie delle auto e le auto stesse. Quella in Europa sarebbe la quarta Gigafactory di Tesla, dopo le due costruite negli Stati Uniti e la terza in costruzione in Cina, a Shanghai.</p>
      <figure>
        <iframe data-src="https://twitter.com/elonmusk/status/1194364798407852032?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>