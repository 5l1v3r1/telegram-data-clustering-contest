<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903583/-dimata-is-terug-op-anderlecht-ook-positieve-blessure-update-voor-kompany-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T09:45:00+00:00"/>
    <meta property="og:title" content="'Anderlecht heeft nieuws over Kompany, terwijl Dimata gespot werd op Neerpede'"/>
    <meta property="og:description" content="Terwijl bij"/>
  </head>
  <body>
    <article>
      <h1>'Anderlecht heeft nieuws over Kompany, terwijl Dimata gespot werd op Neerpede'</h1>
      <address>
        <time datetime="2019-11-13T09:45:00+00:00">13 Nov 2019, 09:45</time>
      </address>
      <p>
        <b>Terwijl bij <a href="https://www.voetbalprimeur.be/clubs/rsc-anderlecht">RSC Anderlecht</a> zomeraanwinst Kemar Roofe steeds vlotter de weg naar de netten vindt, is er opnieuw een spoor van Nany Dimata. De aanvaller ligt al sinds vorig seizoen in de lappenmand, toch verloopt de revalidatie voorspoedig.</b>
      </p>
      <p><i>Het Laatste Nieuws</i> merkte op de Instagrampagina van Thomas Didillon op dat Dimata aanwezig was op Neerpede. Zo werd Dimata gespot in het binnenzwembad van Anderlecht. Een rentree is echter nog niet voor meteen. Zo wordt een terugkeer op het veld ten vroegste na Nieuwjaar verwacht. Zijn laatste speelminuten dateren al van 10 februari.</p>
      <aside>Lees meer<br/><a href="https://www.voetbalprimeur.be/nieuws/903579/-ex-belofte-van-anderlecht-moet-8-jaar-de-cel-in-nadat-hij-vriendin-dood-sloeg-.html?itm_source=www.voetbalprimeur.be&amp;itm_medium=highlighted-content">'Ex-belofte van Anderlecht moet 8 jaar de cel in nadat hij vriendin dood sloeg'</a></aside>
      <p>Kwatongen beweerden dat de carrière van Dimata aan een zijden draadje hing, maar met dat gerucht maakte zijn entourage al snel komaf. Wel besliste Dimata om zijn revalidatie <a href="https://www.voetbalprimeur.be/nieuws/902757/anderlecht-weet-niet-veel-over-blessure-dimata-door-een-vertrouwensbreuk-.html">niet bij Anderlecht</a> verder te zetten. Zo liep de aanvaller naar verluidt niet hoog op met de medische staf van de club. Vandaar ook dat Anderlecht niet precies kan zeggen wanneer Dimata speelklaar zal zijn.</p>
      <p><b>Kompany stilaan fit</b><br/>Op de volgende speeldag neemt Anderlecht het in eigen huis op tegen KV Kortrijk, waar het in de heenwedstrijd nog met 4-2 de boot in ging. Het Laatste Nieuws meldt dat Kompany, die in de bekerwedstrijd op Beerschot uitviel met een hamstringblessure, mogelijk fit raakt voor de clash tegen Kortrijk.</p>
      <p>Zekerheid daarover is er nog niet, al heeft men er bij Anderlecht goede hoop op dat Kompany sowieso al fit genoeg is om na de interlandbreak opgenomen te worden in de wedstrijdkern. Of daar dan meteen een basisplaats aan gekoppeld wordt, valt nog af te wachten.</p>
      <aside>Lees meer<br/><a href="https://www.voetbalprimeur.be/nieuws/903569/transfer-in-de-maak-trebel-anderlecht-op-bezoek-in-saoedi-arabi-.html?itm_source=www.voetbalprimeur.be&amp;itm_medium=highlighted-content">Transfer in de maak: 'Trebel (Anderlecht) op bezoek in Saoedi-Arabië'<br/></a><a href="https://www.voetbalprimeur.be/nieuws/903573/-mpoku-blijft-anderlecht-speler-n-broer-lokonga-bijstaan-tijdens-contractbesprekingen-.html?itm_source=www.voetbalprimeur.be&amp;itm_medium=highlighted-content"> Lokonga krijgt steun van Mpoku tijdens babbel met Anderlecht: "Niet als makelaar"</a></aside>
    </article>
  </body>
</html>