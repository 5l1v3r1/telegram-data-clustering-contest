<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/otkrikha-us-podvodnitsa-izcheznala-misteriozno-s-80-dushi-ekipazh_news708971.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-13T09:35:00+00:00"/>
    <meta property="og:title" content="Откриха US подводница, изчезнала мистериозно с 80 души екипаж"/>
    <meta property="og:description" content="The Grayback отплава от Пърл Харбър през 1944 г., атакува и потапя два японски кораба и повече не се връща"/>
  </head>
  <body>
    <article>
      <h1>Откриха US подводница, изчезнала мистериозно с 80 души екипаж</h1>
      <h2>The Grayback отплава от Пърл Харбър през 1944 г., атакува и потапя два японски кораба и повече не се връща</h2>
      <address>
        <time datetime="2019-11-13T09:35:00+00:00">13 Nov 2019, 09:35</time>
      </address>
      <p>https://blitz.bg/svyat/otkrikha-us-podvodnitsa-izcheznala-misteriozno-s-80-dushi-ekipazh_news708971.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573618594-1.jpg"/>
      </figure>
      <p><b>На 28 януари 1944 година подводницата The Grayback тръгва от Пърл Харбър към Източнокитайското море. Около месец по-късно, на 19 февруари, субмарината потапя два японски кораба. </b><br/><br/>Тъй като на борда си вече има само две торпеда, тя трябва да прекрати пътешествието си и да се върне обратно.<br/><br/>Очаква се The Grayback да се върне в Мидуей на 7 март. Но минават повече от три седмици, а от подводницата няма никаква вест. На 30 март, една от най-успешните машини от Втората световна война е изгубена. На борда й има 80 души.<br/><br/>75 години по-късно организацията Lost 52, която търси потънали подводници от Втората световна война,  най-накрая открива лобното място на  The Grayback. Машината се намира на 1,427 фута във водите край Окинава, Япония.<br/><br/>Миналата година експертът Ютака Ивасаки открива, че ВМС правят грешка при превода на японските записи, които подробно описват къде най-вероятно е потънала The Grayback.<br/><br/>Откривателят Тим Тейлър, заедно с тази информация и наново преведените записи от японците, тръгва да търси подводницата. С помощта на автономни подводни машини и такива с дистанционно управление, екипът открива The Grayback на 100 мили от мястото, където се смятало, че е потънала.<br/><br/>Глория Хърней, племенница на Реймонд Паркс, който е един от моряците на борда на подводницата, не вярвала, че тя ще бъде открита. Когато чула новината, Паркс изпитала смесица от шок, тъга, неверие и мъка. По-късно тези чувства се превърнали в облекчение.<br/><br/>"Това откритие дава отговор на въпросите, които потъването на The Grayback породи. Според мен ще позволи на роднините да си отдъхнат“, казва Паркс пред CNN.<br/> </p>
    </article>
  </body>
</html>