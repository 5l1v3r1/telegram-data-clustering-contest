<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76519-Satorovci-su-poctom-vrazd-porovnatelni-s-Cosa-Nostrou-alebo-Ndranghetou-tvrdi-prokurator-o-gangu-z-Dunajskej-Stredy"/>
    <meta property="og:site_name" content="REFRESHER"/>
    <meta property="article:published_time" content="2019-11-13T09:14:00+00:00"/>
    <meta property="og:title" content="Sátorovci sú počtom vrážd porovnateľní s Cosa Nostrou alebo 'Ndranghetou, tvrdí prokurátor o gangu z Dunajskej Stredy"/>
    <meta property="og:description" content="Telá ich obetí sú doposiaľ zakopané na rôznych neznámych miestach."/>
  </head>
  <body>
    <article>
      <h1>Sátorovci sú počtom vrážd porovnateľní s Cosa Nostrou alebo 'Ndranghetou, tvrdí prokurátor o gangu z Dunajskej Stredy</h1>
      <address><time datetime="2019-11-13T09:14:00+00:00">13 Nov 2019, 09:14</time> by <a rel="author">Jakub Paulík</a></address>
      <p>
        <b>Telá ich obetí sú doposiaľ zakopané na rôznych neznámych miestach.</b>
      </p>
      <p>Sátorovci sú v rámci vykonaných vrážd z európskeho hľadiska porovnateľní jedine s <b>talianskou Cosa Nostrou</b> alebo <b>'Ndranghetou</b>. Týmto spôsobom sa pre <a href="https://www.teraz.sk/najnovsie/prokurator-satorovcov-porovnavat-s/429676-clanok.html"><b>Teraz.sk</b> </a>vyjadril prokurátor Úradu špeciálnej prokuratúry (ÚŠP), ktorý nebol z bezpečnostných dôvodov radšej menovaný.</p>
      <related>
        <a href="https://refresher.sk/70551-Satorovci-boli-brutalni-clena-gangu-popravili-pri-moceni-rozrezali-ho-a-telo-pomleli-v-mlynceku-na-maso"/>
      </related>
      <p>Jeho vyhlásenie prišlo potom, ako členovi organizovanej skupiny Sátorovcov <b>Františkovi Zákalovi</b> zvýšil Najvyšší súd Slovenskej republiky trest odňatia slobody<b> na 25 rokov</b>. „<i>Keď len jedna skupina dokáže vykonať <b>50 až 80 vrážd</b>, tak si myslím, že je najvyšší čas, aby sme sprísnili a vyhoveli aj návrhom zo strany Úradu špeciálnej prokuratúry, aby sa zmenil Trestný poriadok a rozšírili inštitúty, ktoré nám to pomôžu objasniť,</i>“ upozornil prokurátor.</p>
      <p>
        <i>Boss organizovanej zločineckej skupiny Lajos Sátor, ktorého zavraždili jeho vlastní ľudia</i>
      </p>
      <figure>
        <img src="https://i.refresher.sk/public/jakub-p/TB-vnutro4_1.jpg"/>
        <figcaption>
          <cite>TASR - Štefan Puškáš</cite>
        </figcaption>
      </figure>
      <p>Prokurátor vyjadril spokojnosť s tým, že súd vyhovel jeho odvolaniu a odsúdenému mafiánovi sprísnil trest. Zdôraznil ale, že bola ukončená len takzvaná fáza Sátorovci jedna, v ktorej sa počítalo s deviatimi vraždami. Podľa mnohých výpovedí však mal byť<b> konečný počet obetí 60 až 80</b>. Objasňovania vrážd v prípade Sátorovcov sa preto rozhodne ešte ani zďaleka neskončili.</p>
      <p>Sátorovci pôsobili na Slovensku od <a href="https://refresher.sk/76057-Papayovci-vrazdili-biele-kone-a-na-ulici-mlatili-okoloiducich-Policajti-mafianov-zdravili-a-radsej-sa-pozerali-bokom"><b>masakru gangu Pápayovcov</b></a> z roku 1999, za ktorý vraj boli zodpovední. Polícia ich zatkla až pri dvoch akciách s názvom Mlynček. Názov vychádzal z toho, že <b>telo svojho účtovníka pomleli v mlynčeku na mäso</b>.</p>
      <p>Ich dlhoročné pôsobenie na Slovensku prokurátor dôvodí tým, že <b>mali na výplatnej páske mnohých policajných hodnostárov</b>. Medzi nimi rátame aj odsúdeného <a href="https://refresher.sk/70151-Policajt-donasal-mafianom-utiekol-na-luxusnom-BMW-Patra-po-nom-cele-Slovensko"><b>Borisa Drevenáka</b></a>, ktorý je aktuálne na úteku. V minulosti pôsobil ako funkcionár Úradu boja proti organizovanej kriminalite</p>
      <related>
        <a href="https://refresher.sk/76057-Papayovci-vrazdili-biele-kone-a-na-ulici-mlatili-okoloiducich-Policajti-mafianov-zdravili-a-radsej-sa-pozerali-bokom"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76335-Pravu-ruku-Mikulasa-Cernaka-odsudili-za-vrazdu-na-8-rokov-vazenia-Stretneme-sa-v-pekle-povedal-Cernak-obeti"/>
        <a href="https://refresher.sk/76499-Mafiansky-spolocnik-Mikulasa-Cernaka-si-za-ucast-na-6-vrazdach-odsedi-mozno-iba-20-rokov"/>
        <a href="https://refresher.sk/70592-Utecenec-Mello-ktory-vraj-pracoval-pre-Cernaka-podava-z-Belize-trestne-oznamenie"/>
        <a href="https://refresher.sk/70151-Policajt-donasal-mafianom-utiekol-na-luxusnom-BMW-Patra-po-nom-cele-Slovensko"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
      </related>
    </article>
  </body>
</html>