<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903587/-ten-hag-op-shortlist-van-drie-bayern-m-nchen-droomt-van-guardiola-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T09:37:00+00:00"/>
    <meta property="og:title" content="Bayern heeft drie topkandidaten: 'Guardiola, Tuchel en Ten Hag'"/>
    <meta property="og:description" content="Erik ten Hag is één van de drie kandidaten om de nieuwe trainer van Bayern München te worden, zo meldt BILD woensdag. Volgens het doorgaans goed ingevoerde medium is Pep Guardiola de 'droomkandidaat' van de Bundesliga-kampioen."/>
  </head>
  <body>
    <article>
      <h1>Bayern heeft drie topkandidaten: 'Guardiola, Tuchel en Ten Hag'</h1>
      <address>
        <time datetime="2019-11-13T09:37:00+00:00">13 Nov 2019, 09:37</time>
      </address>
      <p>
        <b>Erik ten Hag is één van de drie kandidaten om de nieuwe trainer van Bayern München te worden, zo meldt BILD woensdag. Volgens het doorgaans goed ingevoerde medium is Pep Guardiola de 'droomkandidaat' van de Bundesliga-kampioen.</b>
      </p>
      <p>Bayern zou ervan dromen om Guardiola in de zomer terug te halen naar de Allianz Arena. De Catalaanse succestrainer staat nog altijd op goede voet met het bestuur van <i>Der Rekordmeister</i>. Hij lijkt dit seizoen bovendien minder gelukkig bij Manchester City, nadat hij zijn vrouw en kinderen onlangs zag terugkeren naar Spanje.</p>
      <aside>Lees meer<br/><a href="https://www.voetbalprimeur.be/nieuws/903385/-bayern-stelt-trainerszoektocht-uit-en-trekt-alles-uit-de-kast-voor-topfavoriet-.html?itm_source=www.voetbalprimeur.be&amp;itm_medium=highlighted-content">'Bayern stelt trainerszoektocht uit en trekt alles uit de kast voor topfavoriet'</a></aside>
      <p>Bayern sluit niet uit dat Guardiola wel wat ziet in een terugkeer naar München, waar hij nog altijd zijn huis heeft. Of de missie daadwerkelijk kans van slagen heeft, blijft evenwel afwachten. De voormalig trainer van FC Barcelona lijkt ook wel wat te zien in het idee om na Manchester City een nationaal team onder zijn hoede te nemen.</p>
      <p>Daardoor kijkt Bayern ondertussen ook verder. Paris Saint-Germain-trainer Thomas Tuchel én Ten Hag zijn de andere opties. De Duitse grootmacht nam na het ontslag van Niko Kovac al contact op met Tuchel. Ten Hag lijkt sowieso oren naar een overstap te hebben, al gaf hij al aan dit seizoen sowieso af te maken bij Ajax.</p>
      <p>Hansi Flick, die momenteel de honneurs waarneemt, heeft er geen moeite mee om weer de rechterhand te worden van een nieuwe toptrainer, besluit <i>BILD</i>.</p>
      <aside>Lees meer<br/><a href="https://www.voetbalprimeur.be/nieuws/903266/-einde-kovac-was-onvermijdelijk-zeven-bayern-spelers-waren-klaar-met-trainer-.html?itm_source=www.voetbalprimeur.be&amp;itm_medium=highlighted-content">'Einde Kovac was onvermijdelijk, zeven Bayern-spelers waren klaar met trainer'</a></aside>
    </article>
  </body>
</html>