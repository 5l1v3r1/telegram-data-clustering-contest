<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/schobert-norbi-zabalva-is-lehet-fogyni/186457"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T09:00:00+00:00"/>
    <meta property="og:title" content="Schobert Norbi: Zabálva is lehet fogyni!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Schobert Norbi: Zabálva is lehet fogyni!</mark>
      </h1>
      <address><time datetime="2019-11-13T09:00:00+00:00">13 Nov 2019, 09:00</time> by <a rel="author">Zs.V. </a></address>
      <p>
        <b>Újra elárulta a fogyás titkát Schobert Norbi. Ezúttal a pécsiek ismerkedhettek meg a keto és az űrha­jós diéta titkaival, amelyekkel nem kell éhezni sem ahhoz, hogy lemenjen a felesleg. </b>
        <b>Újra elárulta a fogyás titkát Schobert Norbi. Ezúttal a pécsiek ismerkedhettek meg a keto és az űrha­jós diéta titkaival, amelyekkel nem kell éhezni sem ahhoz, hogy lemenjen a felesleg.</b>
      </p>
      <p>Nemcsak esztétikailag jelent problémát a túlsúly, ha­nem egészségügyileg is. Minden egyes leadott kilóval kisebb lesz a kockázata a hirtelen halálnak, a trombózisnak, a cukorbetegségnek és a ráknak is.</p>
      <p>– A trombózis az egyik leggyakoribb halálok Magyarországon, az elhízás pedig már lassan teljesen normális lesz. Nem elég a különböző betegségekre csak gyógyszert szedni, ezek ellen tenni is kell, és lehet is – magyarázta a pécsi közönségnek Norbi, aki elmondta azt is, egy trombózis elleni mozgalmat fog indítani, hogy minél kevesebb ember haljon meg érszűkület miatt, az elhízás ugyanis nagyban hozzájárul vérrög kialakulásához. Mint Norbi vallja, nincs olyan ember, aki ne tudna megszabadulni a pluszkilóitól, a fogyáshoz pedig nem mindegy, hogy az ember mit eszik.</p>
      <figure>
        <img src="http://media.borsonline.hu/cikk/20/192036/big-lead/650x360/2021634_schorbert-norbert-norbi-eloadas-pecs-20-vt.jpg"/>
        <figcaption>Az előadásra eljött Géza bácsi, akinek Norbival sikerült lefogynia kétembernyit: 258 kilós volt, 90 lett © Végh István</figcaption>
      </figure>
      <p>A hiedelmekkel ellentétben nem kell sokkal több pénzt költeni arra, hogy valaki olyan fogyókúrába kezdjen, ami hatásos is. Elég csak megtalálni a megfelelő módszert a kilók eltüntetésére. Az űrhajós és a keto diéta pont azért jó, mert ezekkel a módszerekkel nem kell éhezni, és árban sem jelent nagy kiadást. Előbbi a pontszámításban segít, így mindenki nyomon tudja követni, mennyi szénhidrátot evett adott napon, és mennyit ehet még. Az ehhez tartozó applikáció teljesen ingyenes, bárki le­töltheti azt az okostelefonjára.</p>
      <p>A hétfő esti klubestjén Norbi a Keto könyvét is bemutatta a közönségnek.</p>
      <figure>
        <img src="http://media.borsonline.hu/cikk/20/192036/gallery-picture/645w/2021643_schorbert-norbert-norbi-eloadas-pecs-03-vt.jpg"/>
        <figcaption>Pécsett beszélt ismét a fogyás titkáról Norbi © Végh István</figcaption>
      </figure>
      <p>– Igenis zabálva is lehet fogyni! Csak kerülni kell a szénhidrátban gazdag ételeket, amik gyorsan megemelik a vércukrot. Ehelyett olyan éte­leket kell enni, amiben nincs szénhidrát, mint a hús, sajt, túró és a zöldségek. Kerülni kell a lisztet, cukrot, rizst, krumplit és az édes gyümölcsöket, ezek ugyanis hirtelen emelik meg a vércukorszintet – magyarázta előadásán a fitneszguru.</p>
    </article>
  </body>
</html>