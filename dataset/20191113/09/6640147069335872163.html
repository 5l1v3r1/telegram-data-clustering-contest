<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/cod-modern-warfare-arma-potenziano/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T09:03:00+00:00"/>
    <meta property="og:title" content="COD Modern Warfare: sviluppatori cercano di indebolire un’arma, ma invece la potenziano?"/>
    <meta property="og:description" content="COD Modern Warfare ha ottenuto un nuovo update che doveva indebolire un'arma, ma invece l'ha potenziata involontariamente. Ecco i dettagli."/>
  </head>
  <body>
    <article>
      <h1>COD Modern Warfare: sviluppatori cercano di indebolire un’arma, ma invece la potenziano?</h1>
      <address><time datetime="2019-11-13T09:03:00+00:00">13 Nov 2019, 09:03</time> by <a rel="author">Nicola Armondi</a></address>
      <p><b>COD Modern Warfare</b> è in circolazione da qualche tempo e, come è norma, gli sviluppatori si stanno impegnando a introdurre nuovi update in modo regolare, al fine di rendere l’esperienza online più equilibrata. Un “sorvegliato speciale” è stato il fucile a pompa 725 e il M4 AR. Il team di Infinity Ward è sempre alla ricerca della ricetta perfetta, ma sembra che ancora non sia riuscita a trovarla.</p>
      <p>In particolar modo, <b>è il fucile a pompa 725 a creare problemi</b> e, infatti, è stato modificato ben tre volte sin dal lancio del gioco. L’ultimo update, però, è un po’ bizzarro. Basandoci sulla patch note, gli sviluppatori dovrebbero aver ridotto il range dell’arma con lo scopo di renderla più debole, ma in pratica non sembra essere ciò che è realmente accaduto.</p>
      <figure>
        <iframe src="https://www.youtube.com/embed/uBND_2wStME" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/06/call-of-duty-modern-warfare-37468.768x432.jpg"/>
        </figure>
        <figure>
          <img src="https://www.tomshw.it/images/images/2019/06/call-of-duty-modern-warfare-37465.768x432.jpg"/>
        </figure>
        <figure>
          <img src="https://www.tomshw.it/images/images/2019/06/call-of-duty-modern-warfare-37464.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/call-of-duty-mobile-successo-sempre/">Call of Duty Mobile è il secondo gioco mobile di maggior successo di sempre, nel primo mese di uscita</a></p>
      <p>Basandoci sui test fatti dallo YouTuber TheXclusiveAce, l’ampiezza della rosa dello sparo quando si mira è stato ristretto, il che significa che la distanza di uccisione istantaneo è stata aumentata (poiché i singoli colpi sono più vicini). Il video lo dimostra chiaramente: lo YouTuber ritiene che forse il danno dei singoli colpi sia stato diminuito, ma comunque <b>nel complesso l’arma sembra più forte di prima</b>.</p>
      <p>Ovviamente è possibile che si tratti di un bug o di un errore, e non di una scelta volontaria da parte degli sviluppatori, ma per ora non possiamo saperlo con esattezza. Un’altra modifica introdotta con l’ultimo aggiornamento dovrebbe anche <b>diminuire il suono prodotto da un personaggio che cammina</b> (in piedi o accucciato) mentre mira con l’arma: come per gli altri update, la modifica sembra veramente minima e applicata solo quando non ci si muove a velocità massima (e non è semplice gestire il movimento nella foga del momento): ciò non ha soddisfatto l’utenza.</p>
      <p><b>Diteci, voi cosa pensate?</b> Credete che questi siano dei seri problemi, oppure la community sta esagerando?</p>
      <blockquote>Potete acquistare la vostra copia di COD Modern Warfare su Amazon, precisamente a <a href="https://toms.it/99rZp">questo indirizzo</a>.</blockquote>
    </article>
  </body>
</html>