<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/razkrit-seznam-iger-ki-bodo-takoj-na-voljo-za-google-stadia.html?RSS04d09cd3fe15053cda5898696cc9f30b"/>
    <meta property="og:site_name" content="Računalniške novice"/>
    <meta property="article:published_time" content="2019-11-13T09:12:00+00:00"/>
    <meta property="og:title" content="Razkrit seznam iger, ki bodo takoj na voljo za Google Stadia!"/>
    <meta property="og:description" content="Nedavno smo poročali o tem, da bodo pri podjetju Google 19. novembra letos ponudili v uporabo njihovo težko pričakovano platformo za pretakanje iger Stadia."/>
  </head>
  <body>
    <article>
      <h1>Razkrit seznam iger, ki bodo takoj na voljo za Google Stadia!</h1>
      <address>
        <time datetime="2019-11-13T09:12:00+00:00">13 Nov 2019, 09:12</time>
      </address>
      <p>Nedavno smo poročali o tem, da bodo pri podjetju Google 19. novembra letos ponudili v uporabo njihovo težko pričakovano platformo za pretakanje iger Stadia. Novost bo sprva na voljo v 14 državah (Slovenije ne bo med njimi) in sicer od 19. novembra naprej. Nova storitev podjetja Google bo na voljo brezplačno, vendar z določenimi omejitvami. Različica Pro nove storitve podjetja Google je plačljiva, in sicer 9,99 evrov mesečno oziroma 129 evrov za tako imenovan Founder's Edition paket.</p>
      <p>Igričarski paket Founder's Edition vsebuje napravo Chromecast Ultra za pretakanje visokoločljivih 4K in HDR vsebin, omejeno različico igralnega ploščka Night Blue, trimesečno naročnino na storitev Stadia Pro, trimesečno naročnino za prijatelja (Buddy Pass) in večjo svobodo pri izbiri uporabniškega imena. Za uporabnike brezplačne različice pa bo na voljo namenska aplikacija, ki jo bo mogoče namestiti na mobilne naprave Android. To zajema tako mobilne telefone in tablične računalnike kot druge naprave, ki poganjajo mobilni operacijski sistem Android. Za dostop do nove storitve bomo morali le potrditi naš elektronski naslov Gmail, takoj za tem pa bomo že lahko igrali številne igre.</p>
      <p>Nedavno pa so pri podjetju Google razkrili še seznam iger, ki bodo zagotovo na voljo od 19. novembra dalje ter seznam iger, ki bodo na voljo najkasneje do konca tega leta.</p>
      <p>
        <b>Seznam iger, ki bodo na voljo od 19. novembra dalje:</b>
      </p>
      <ul>
        <li>Assassin's Creed Odissey</li>
        <li>Destiny 2: The Collection</li>
        <li>GYLT</li>
        <li>Just Dance 2020</li>
        <li>Kine</li>
        <li>Mortal Kombat 11</li>
        <li>Red Dead Redemption 2</li>
        <li>Thumper</li>
        <li>Tomb Raider: Definitive Edition</li>
        <li>Rise of the Tomb Raider</li>
        <li>Shadow of the Tomb Raider: Definitive Edition</li>
        <li>Samurai Shodown</li>
      </ul>
      <p>
        <b>Seznam iger, ki bodo na voljo najkasneje do konca leta:</b>
      </p>
      <ul>
        <li>Attack on Titan 2: Final Battle</li>
        <li>Borderlands 3</li>
        <li>Darksinders Genesis</li>
        <li>Dragon Ball Xenoverse 2</li>
        <li>Farming Simulator 19</li>
        <li>Final Fantasy XV</li>
        <li>Footbal Manager 2020</li>
        <li>Ghost Recon Breakpoint</li>
        <li>GRID</li>
        <li>Metro Exodus</li>
        <li>NBA 2K20</li>
        <li>RAGE 2</li>
        <li>Trails Rising</li>
        <li>Wolfenstein: Youngblood</li>
      </ul>
      <figure>
        <iframe src="https://www.youtube.com/embed/4SOS-a4ks7s" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://store.google.com/product/stadia">Google Stadia</a></footer>
    </article>
  </body>
</html>