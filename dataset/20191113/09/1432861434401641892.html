<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/germany/legenda-na-real-madrid-sqda-na-trenxorskoto-kreslo-na-bajern-myunhen--1405704.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T09:40:00+00:00"/>
    <meta property="og:title" content="Легенда на Реал Мадрид сяда на треньорското кресло на Байерн Мюнхен?"/>
    <meta property="og:description" content="Много любопитен вариант изскочи като фаворит за нов треньор на Байерн Мюнхен Баварците, които вече отхвърлиха няколко кандидатури, сред които тези на Масимилиано Алегри и Арсен Венгер, могат да се насочат към услугите на легендата на Реал Мадрид Шаби Алонсо, информиа Франс Футбол"/>
  </head>
  <body>
    <article>
      <h1>Легенда на Реал Мадрид сяда на треньорското кресло на Байерн Мюнхен?</h1>
      <address><time datetime="2019-11-13T09:40:00+00:00">13 Nov 2019, 09:40</time> by <a rel="author">Sportlive.bg</a></address>
      <p>Много любопитен вариант изскочи като фаворит за нов треньор на <b><a href="https://www.sportlive.bg/tags/13464">Байерн Мюнхен</a></b>. Баварците, които вече отхвърлиха няколко кандидатури, сред които тези на Масимилиано Алегри и Арсен Венгер, могат да се насочат към услугите на легендата на Реал Мадрид Шаби Алонсо, информиа "Франс Футбол". </p>
      <p>Испанският маестро в момента е треньор на втория отбор на Реал Сосиедад, след като стартира кариерата си като наставник на формацията до 14 години на Реал Мадрид. От години насам се смята, че Алонсо притежава всички качества да се превърне в един от най-добрите млади треньори във футбола и е въпрос на време да получи шанс за изява. И именно това обмислят да направят в Байерн. </p>
      <p>Ръководството на тима има фаворит №1 и това е Ерик Тен Хаг, който преобрази Аякс и го превърна в европейски гранд. Той обаче няма желание да напуска Амстердам в момента, което превръща Алонсо във фаворит №1 да застане начело на тима. Също така той изкара сериозен период в Байерн като футболист (между 2014 - 2017), където беше интегрална част от селекцията на Хосеп Гуардиола. Още тогава той е оставил добри впечатления с тактическите си познания. </p>
      <p>Както е известно, ръководството на баварците уволни Нико Ковач след незадоволителни и разочароващи резултати, а начело в момента е Ханс Флик. Той ще остане начело на отбора до декември, но е възможно при добро представяне да бъде оставен до края на сезона, а след това <b><a href="https://www.sportlive.bg/worldfootball/germany/Bajern-(Myunhen)-veche-ima-nov-favorit-za-trenxor-no-sled-kraq-na-sezona-1405548.html">Байерн да бъде поет от мениджър от Висшата лига (подробности четете тук)</a></b>. </p>
      <related>
        <h4>Още по темата</h4>
        <a href="https://www.sportlive.bg/worldfootball/germany/Nov-krah-za-Borusiq-Dortmund-sreshtu-Bajern-(Myunhen)-(VIDEO)-1404653.html"/>
        <a href="https://www.sportlive.bg/worldfootball/germany/Venger-obvini-Rumenige-v-lyzha-Bajern-me-potyrsi-i-poiskaha-otgovor-do-sedmica-1404667.html"/>
        <a href="https://www.sportlive.bg/worldfootball/germany/Mourinxo-i-Bajern-(Myunhen)-sa-zapochnali-pregovori-portugalecyt-ima-specialno-iziskvane-1404504.html"/>
        <a href="https://www.sportlive.bg/worldfootball/spain/Real-ima-dva-varianta-za-zamestnik-na-Zidan-pyrviqt-e-iznenadvasht-1377402.html"/>
        <a href="https://www.sportlive.bg/worldfootball/germany/Venger-totalno-se-razgranichi-ot-Bajern-(Myunhen)-1405103.html"/>
      </related>
    </article>
  </body>
</html>