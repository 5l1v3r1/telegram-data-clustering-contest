<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/dancila-il-ia-peste-picior-pe-iohannis-pe-facebook-putem-sa-ne-imaginam-cu-ar-fi-dezbaterea-18576941"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T09:51:08+00:00"/>
    <meta property="og:title" content="Dăncilă îl ia peste picior pe Iohannis pe Facebook: Putem să ne imaginăm cu ar fi dezbaterea"/>
    <meta property="og:description" content="Viorica Dăncilă a postat pe Facebook un nou mesaj în care îl ironizează pe Klaus Iohannis, după ce acesta a anunţat că nu va participa la dezbatere. Dăncilă postează acum un colaj video cu contracandidatul ei, în care acesta refuză să răspundă întrebărilor."/>
  </head>
  <body>
    <article>
      <h1>Dăncilă îl ia peste picior pe Iohannis pe Facebook: Putem să ne imaginăm cu ar fi dezbaterea</h1>
      <address>
        <time datetime="2019-11-13T09:51:08+00:00">13 Nov 2019, 09:51</time>
      </address>
      <p>Viorica Dăncilă a postat pe Facebook un nou mesaj în care îl ironizează pe Klaus Iohannis, după ce acesta a anunţat că nu va participa la dezbatere. Dăncilă postează acum un colaj video cu contracandidatul ei, în care acesta refuză să răspundă întrebărilor.</p>
      <p>"Pentru că, deocamdată, se pare că nu vom avea şansa să vedem o dezbatere cu domnul Iohannis, putem doar să ne imaginăm cum ar fi arătat", scrie Viorica Dăncilă.</p>
      <p>Mesajul este însoţit de un colaj video cu Klaus Iohannis, din mai multe intervenţii publice, în care acesta spune:</p>
      <p>"Nu cred că vă aşteptaţi să răspund la această întrebare".</p>
      <p>"Dacă aveţi una pe fond..."</p>
      <p>"Am mai răspuns la această întrebare acum 2 minute"</p>
      <p>"Am mai fost întrebat şi nici atunci nu am vrut să comentez".</p>
      <p>"Asta n-o să vă spun. Dacă aveţi altă întrebare".</p>
      <p>"Eu cred că sunt dintre cei care promovează democraţia română", spune Iohannis în materialul video postat de Viorica Dăncilă.</p>
      <p>Viorica Dăncilă l-a provocat pe Klaus Iohannis la cel puţin două dezbateri electorale în campania dinaintea celui de-al doilea tur al prezidenţialelor, însă preşedintele României a refuzat.</p>
    </article>
  </body>
</html>