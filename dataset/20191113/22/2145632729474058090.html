<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18578824-google-da-asigurari-ca-datele-a-peste-50-de-milioane-de-oameni-vor-fi-in-siguranta"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-13T22:00:00+00:00"/>
    <meta property="og:title" content="Google dă asigurări că datele a peste 50 de milioane de oameni vor fi în siguranţă"/>
    <meta property="og:description" content="Compania Google a oferit garanţii în ceea ce priveşte faptul că nu va utiliza datele medicale ale celor peste 50 de milioane de americani, clienţi ai companiei Ascension pentru scopuri comerciale, ca urmare a încheierii unui parteneriat între cei doi actori economici."/>
  </head>
  <body>
    <article>
      <h1>Google dă asigurări că datele a peste 50 de milioane de oameni vor fi în siguranţă</h1>
      <address><time datetime="2019-11-13T22:00:00+00:00">13 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18578824/1/tehnologie-5g-123rf-descopera.jpg"/>
      </figure>
      <p>Compania Google a oferit garanţii în ceea ce priveşte faptul că nu va utiliza datele medicale ale celor peste 50 de milioane de americani, clienţi ai companiei Ascension pentru scopuri comerciale, ca urmare a încheierii unui parteneriat între cei doi actori economici.</p>
      <p>În urma unei acuzaţii publicate marţi de The Wall Street Journal, conform căreia, în urma parteneriatului dintre compania de servicii de internet Google şi Ascension, al doilea cel mai mare furnizor de servicii medicale din Statele Unite, datele deţinute de cea de-a doua ar putea fi transmise noului asociat şi folosite în scopuri comerciale, conducerea Google a emis un comunicat, dând asigurări în privinţa protecţiei datelor utilizatorilor, potrivit Mediafax.</p>
      <p>„Ca să fie clar: în cadrul acestui acord, datele deţinute de Ascension nu pot fi utilizate pentru alte scopuri decât pentru furnizarea serviciilor pe care le oferim conform acordului, iar datele pacienţilor nu pot şi nu vor fi combinate cu alte informaţii ale clienţilor Google”, a comunicat compania prin intermediul unei postări. Conform acestei declaraţii, Google nu va folosi informaţiile medicale ale clienţilor Ascensos pentru lansarea de reclame specifice acestora.</p>
      <p>În cadrul aceluiaşi comunicat, conducerea Google a transmis că acordul cu Ascension „respectă reglementările industriei largi (insclusiv HIPAA) în privinţa datelor pacienţilor, şi vine cu instrucţiuni stricte privind protecţia, securitatea şi utilizarea datelor”.</p>
      <p>„Noi avem un Acord de Asociere a Afacerilor cu Ascension, care asigură accesul la Informaţii Protejate privind Sănătatea, cu scopul de a ajuta furnizorii de servicii medicale (...) Acesta este o practică standard în serviciile medicale, dat fiind faptul că informaţiile pacienţilor sunt gestionate în mod frecvent prin intermediul sistemelor electronice pe care doctorii şi asistenţii medicali le utilizează pentru realizarea îngrijirilor sanitare”, a informat Google.</p>
      <p>Informaţiile pe care Ascension le transmite companiei Google includ nume, date de naştere, informaţii privind membrii familiilor acestora, alergii, radiografii, vaccinuri, înregistrări în cadrul spitalelor, teste de laborator, medicamentaţii, condiţii medicale, plăţile transmise şi alte înregistrări clinice, conform articolului publicat de The Wall Street Journal.</p>
      <related>
        <a href="https://www.descopera.ro/lumea-digitala/18572643-49-de-aplicatii-care-pretindeau-ca-sunt-google-chrome-sterse-din-magazinul-play"/>
      </related>
      <related>
        <a href="https://www.descopera.ro/lumea-digitala/18553232-google-a-cerut-ajutorul-producatorilor-de-antivirusi-pentru-a-elimina-aplicatiile-periculoase"/>
      </related>
      <related>
        <a href="https://www.descopera.ro/lumea-digitala/18509496-cum-pot-fi-rezolvate-crash-urile-noului-update-al-google-crome"/>
      </related>
      <related>
        <a href="https://www.descopera.ro/stiinta/18502162-google-afirma-ca-a-obtinut-suprematia-cuantica-dar-specialistii-au-indoieli"/>
      </related>
      <related>
        <a href="https://www.descopera.ro/lumea-digitala/18502082-google-va-folosi-inteligenta-artificiala-pentru-imbunatatirea-motorului-sau-de-cautare"/>
      </related>
      <related>
        <a href="https://www.descopera.ro/lumea-digitala/18484983-utilizatorii-iphone-nu-vor-mai-avea-acces-la-optiune-de-incarcare-nelimitata-pe-google-photos"/>
      </related>
      <related>
        <a href="https://www.descopera.ro/dnews/18477383-indemn-pentru-turistii-care-ajung-intr-o-zona-din-sardinia-nu-va-luati-dupa-google-maps"/>
      </related>
      <related>
        <a href="https://www.descopera.ro/dnews/18473172-explicatia-google-legata-de-problemele-cu-bateria-e-care-unele-dispozitive-cu-android-le-experimenteaza"/>
      </related>
      <related>
        <h4>Citeşte şi</h4>
        <a href="https://www.descopera.ro/lumea-digitala/18572643-49-de-aplicatii-care-pretindeau-ca-sunt-google-chrome-sterse-din-magazinul-play"/>
        <a href="https://www.descopera.ro/lumea-digitala/18553232-google-a-cerut-ajutorul-producatorilor-de-antivirusi-pentru-a-elimina-aplicatiile-periculoase"/>
        <a href="https://www.descopera.ro/lumea-digitala/18509496-cum-pot-fi-rezolvate-crash-urile-noului-update-al-google-crome"/>
        <a href="https://www.descopera.ro/stiinta/18502162-google-afirma-ca-a-obtinut-suprematia-cuantica-dar-specialistii-au-indoieli"/>
      </related>
    </article>
  </body>
</html>