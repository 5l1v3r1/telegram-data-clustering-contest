<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/19_novembre_14/silvio-muccino-lascia-cinema-diventa-falegname-8eeb748c-06d8-11ea-8c46-e24c6a436654.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-13T22:00:00+00:00"/>
    <meta property="og:title" content="«Silvio Muccino lascia il cinema e diventa falegname in Umbria». Ma lui smentisce: «Fake news»"/>
    <meta property="og:description" content="Il fratello del regista molla tutto e si ritira in Umbria per lavorare il legno, come ha annunciato a «Chi»"/>
  </head>
  <body>
    <article>
      <h1>«Silvio Muccino lascia il cinema e diventa falegname in Umbria». Ma lui smentisce: «Fake news»</h1>
      <h2>Il fratello del regista avrebbe molla tutto e si sarebbe ritirato per lavorare il legno . Ma la sua agenzia nega: «Non si è ritirato e non ha aperto un mobilificio»</h2>
      <address><time datetime="2019-11-13T22:00:00+00:00">13 Nov 2019, 22:00</time> by <a rel="author">Francesca Angeleri</a></address>
      <p>Diminuire lo stress. Trasferirsi in campagna. Cambiare lavoro. Chi non ha mai pensato a una svolta radicale? Silvio Muccino lo avrebbe fatto davvero e avrebbe scelto la bella collina umbra per la sua nuova professione da falegname. Ma dalla sua agenzia , CDA, Studio di Nardo: «Non si è mai ritirato, non ha aperto una falegnameria e sta valutando molti progetti cinematografici»</p>
      <h4>La carriera al cinema</h4>
      <p>Nonostante una lunga carriera, il ruolo da fratellino minore del regista Gabriele gli è sempre rimasto incollato. 37 anni, esordì come attore nel 1999 proprio sul set del fratello nel film «Come te nessuno mai». Ha recitato ne «L’ultimo bacio», «Ricordati di me», «Manuale d’amore», «Il mio miglior nemico». Si è cimentato nella regia in alcune pellicole girate tra il 2008 e il 2015. È stato anche scrittore con «Quando eravamo eroi» e «Parlami d’amore» scritto con Carla Vangelista.</p>
      <slideshow>
        <figure>
          <img src="https://images2.corriereobjects.it/linked_webroots/roma.corriere.it/methode_image/2015/10/18/Roma/Foto%20Gallery%20-%20Trattate/wccor1_0h9u8psp_ori_crop_MASTER__noscale__MGTHUMB-INTERNA.jpg"/>
          <figcaption>Gabriele Muccino e Silvio, fratelli contro</figcaption>
        </figure>
        <figure>
          <img src="https://images2.corriereobjects.it/linked_webroots/roma.corriere.it/methode_image/2015/10/18/Roma/Foto%20Gallery/WCCOR1_0H9SD2BA_MGTHUMB-INTERNA.JPG"/>
          <figcaption>Gabriele Muccino e Silvio, fratelli contro</figcaption>
        </figure>
        <figure>
          <img src="https://images2.corriereobjects.it/linked_webroots/roma.corriere.it/methode_image/2015/10/18/Roma/Foto%20Gallery/DORSI19F1_1650871F1__MGTHUMB-INTERNA.jpg"/>
          <figcaption>Gabriele Muccino e Silvio, fratelli contro</figcaption>
        </figure>
        <figure>
          <img src="https://images2.corriereobjects.it/linked_webroots/roma.corriere.it/methode_image/2015/10/18/Roma/Foto%20Gallery/DORSI15F2_7313124F1_7643_MGTHUMB-INTERNA.jpg"/>
          <figcaption>Gabriele Muccino e Silvio, fratelli contro</figcaption>
        </figure>
        <figure>
          <img src="https://images2.corriereobjects.it/linked_webroots/roma.corriere.it/methode_image/2015/10/18/Roma/Foto%20Gallery/f3p5_MGTHUMB-INTERNA.JPG"/>
          <figcaption>Gabriele Muccino e Silvio, fratelli contro</figcaption>
        </figure>
        <figcaption>Gabriele Muccino e Silvio, fratelli contro</figcaption>
      </slideshow>
      <h4>Le liti tra fratelli</h4>
      <p>Sono <a href="https://www.corriere.it/spettacoli/16_aprile_03/verita-silvio-muccino-mio-fratello-gabriele-violento-a2860bc0-f9a2-11e5-91c9-425ed3b43648.shtml">celebri le liti dei «Muccino Brothers»</a> con l’ultimo capitolo, risalente a marzo 2019, che ha visto il rinvio a giudizio di Silvio per diffamazione nei confronti di Gabriele. È stato «Chi» ad annunciare il suo cambio vita. Abbandonato il ruolo (anche per limiti di età) di enfant prodige del cinema, Silvio avrebbe fatto spazio alla passione per la lavorazione del legno. Ma poi, la smentita.</p>
    </article>
  </body>
</html>