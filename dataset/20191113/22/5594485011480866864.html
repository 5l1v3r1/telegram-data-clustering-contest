<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/evropa-gotvi-mashchabna-voyna-sreshchu-silitsievata-dolina_news709159.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-13T22:50:00+00:00"/>
    <meta property="og:title" content="Европа готви мащабна война срещу Силициевата долина"/>
    <meta property="og:description" content="Призивите за „разрушаване“ на глобалните технологични корпорации, лишавайки ги от абсолютна власт, все по-често се чуват в САЩ и от средите на демократичните п"/>
  </head>
  <body>
    <article>
      <h1>Европа готви мащабна война срещу Силициевата долина</h1>
      <h2>Призивите за „разрушаване“ на глобалните технологични корпорации, лишавайки ги от абсолютна власт, все по-често се чуват в САЩ и от средите на демократичните политици</h2>
      <address>
        <time datetime="2019-11-13T22:50:00+00:00">13 Nov 2019, 22:50</time>
      </address>
      <p>https://blitz.bg/ikonomika/evropa-gotvi-mashchabna-voyna-sreshchu-silitsievata-dolina_news709159.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573676727-1.jpg"/>
      </figure>
      <p><b>Европейският комисар по въпросите на конкуренцията Маргрет Вестагер се противопостави на разчленяването на компаниите от Силициевата долина, съобщи Business Insider. </b><br/><br/>Призивите за „разрушаване“ на глобалните технологични корпорации, лишавайки ги от абсолютна власт, все по-често се чуват в САЩ от средите на демократичните политици. Една от най-известните поборници на тази стратегия е кандидатът за президент на САЩ Елизабет Уорън, която твърди, че Google, Amazon, Facebook и Apple буквално са унищожили лоялната конкуренция.</p>
      <p>През март тази година Уорън обяви, че ако бъде избрана, нейната администрация ще трансформира технологичния сектор на американската икономика, което ще включва „унищожаването“ на Amazon, Facebook и Google.</p>
      <p>Според Вестагер обаче, за да се взаимодейства с големите IT-компании, е необходимо да се измисли нова тактика. Европейският комисар отбеляза, че за да се появи в дневния ред унищожаването на компаниите, трябва да има сериозна заплаха или нарушение на закона от тяхна страна, това все още не се наблюдава.<br/><br/>Тя добави, че не изключва тази ситуация в бъдеще, но засега не подкрепя разчленяването на Долината: „Проблемите ни с нея не са толкова големи, че тяхното унищожение да е единственото решение“.</p>
      <p>Маргрет Вестагер добави, че регулирането на големите технологични компании с помощта на инструментите, които са достъпни за повечето регулатори като глоби и надзор, само „частично решават проблема“.<br/><br/>Вестагер също направи аналогия с митичното същество – хидрата, с която се е борил Херкулес. „Когато отрежете една глава, израства още една, или още две или още седем. Ето защо съществува опасност не само да не разрешите проблема, но и да го увеличите“, каза политикът.<br/><br/>Като алтернатива Европейският комисар предложи големите IT-компании, които са достигнали до определен размер и влияние в своята област на дейност, да имат допълнителни отговорности. Освен това тя изрази мнение, че призивите за регулиране на големите технологични компании, известни с нечестните си практики, например незаконното събиране на данни, трябва да идват от обикновените потребители.</p>
    </article>
  </body>
</html>