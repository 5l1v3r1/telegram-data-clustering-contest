<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18576361-caz-dramatic-un-adolescent-a-avut-nevoie-de-transplant-pulmonar-din-cauza-tigarilor-electronice"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-13T22:00:00+00:00"/>
    <meta property="og:title" content="Caz dramatic. Un adolescent a avut nevoie de transplant pulmonar din cauza ţigărilor electronice"/>
    <meta property="og:description" content="Plămânii adolescentului de 17 ani erau prea deterioraţi pentru a mai putea funcţiona optim."/>
  </head>
  <body>
    <article>
      <h1>Caz dramatic. Un adolescent a avut nevoie de transplant pulmonar din cauza ţigărilor electronice</h1>
      <address><time datetime="2019-11-13T22:00:00+00:00">13 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18576361/1/transplant-henry-ford-hospital-descopera.jpg"/>
        <figcaption>Credit foto: Henry Ford Hospital Detroit</figcaption>
      </figure>
      <p>Plămânii adolescentului de 17 ani erau prea deterioraţi pentru a mai putea funcţiona optim.</p>
      <p>În luna octomibrie a avut loc primul transplant pulmonar ca urmare a folosirii ţigărilor electronice. Pacientul, un adolescent de 17 din Detroit, prezenta semnele afecţiunii care face victime în ultima vreme în Statele Unite ale Americii, notează <a href="http://www.livescience.com/teen-vaping-double-lung-transplant.html?fbclid=IwAR3BIqLcHBwsuaRea3CiO4j57CnjSnWLq5_AkuhIjXXy3-Y9dVNmZNFmS5g">Live Science</a>.</p>
      <p>Înainte de transplantul dublu, <a href="https://www.descopera.ro/dnews/18566221-autoritatile-americane-au-descoperit-substanta-din-tigarile-electronice-implicata-in-cazurile-de-imbolnavire">funcţia pulmonară</a> a fost suplinită cu ajutorul echipamentului ECMO pentru mai bine de o lună şi, conform medicilor care s-au ocupat de cazul adolescentului, situaţia acestuia era foarte gravă. „Nu ar fi supravieţuit nici măcar minute fără el (n.r. ECMO)”, a declarat dr. Hassan Nemeh, expert în chirurgie toracică la Spitalul Henry Ford din Detroit.</p>
      <p>Transplantul a avut loc în data de 15 octombrie şi a durat aproximativ şase ore. În prezent, adolescentul poate respira singur, fără ajutorul aparatelor. De asemenea, medicii îl supun unor terapii de recuperare fizică, care să îi permită în cel mai scurt timp să revină la viaţa de zi cu zi.</p>
      <p>Situaţia medicală care se înrăutăţea de la zi la zi a făcut ca băiatul să ajungă în vârful listei de transplant pulmonar din Statele Unite ale Americii, un sistem standardizat prin care este decis cine ar trebui să primească primul <a href="https://www.descopera.ro/dnews/5373911-transplant-de-plaman-fara-transfuzie-de-sange">transplant</a>, independent de părerile pacienţilor şi medicilor.</p>
      <p>„Plămânul în sine era atât de ferm şi cicatrizat, acesta este un pericol pe care nu l-am întâlnit până acum”, a spus Nemeh. „Scanările CT ale plămânilor adolescentului au scos la iveală o inflamaţie extinsă şi cicatrizarea ţesutului. Zonele organului care conţin aer apar, de obicei, negre la o tomografie, dar la pacient aproape niciun negru nu a apărut deloc pe scanarea lui. Pete de ţesut necrozat au fost identificate pe ambii plămâni, semnalând echipei medicale că leziunile erau ireversibile”, a explicat dr. Victor Coba, membru al echipei care s-a ocupat de acest caz.</p>
      <p>Adolescentul nu a participat în cadrul conferinţei. Totuşi, el a insistat ca medicii care l-au tratat să folosească fotografiile şi informaţiile despre cazul său pentru a atrage atenţia asupra <a href="https://www.descopera.ro/stiinta/18100109-tigarile-electronice-contaminate-bacterii-foarte-periculoase">pericolului </a>în care s-a aflat şi în care se află şi alţii.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/dnews/18264133-avertisment-onu-tigara-electronica-a-devenit-un-real-pericol-pentru-sanatate">Avertisment ONU: Ţigara electronică a devenit un real pericol pentru sănătate</a>
        </b>
      </p>
      <p>
        <b>
          <a href="https://www.descopera.ro/stiinta/17453795-efectul-nociv-al-tigarilor-electronice-asupra-sanatatii-este-chiar-si-mai-profund-un-nou-studiu-arata-ca-pot-afecta-adn-ul">Efectul nociv al ţigărilor electronice asupra sănătăţii este chiar şi mai profund: un nou studiu arată că pot afecta ADN-ul</a>
        </b>
      </p>
      <p>
        <b>
          <a href="https://www.descopera.ro/stiinta/18100109-tigarile-electronice-contaminate-bacterii-foarte-periculoase">Pericolul major din ţigările electronice, descoperit de cerectători de la Harvard. Peste un sfert dintre ele sunt contaminate cu bacterii foarte periculoase</a>
        </b>
      </p>
      <p>
        <b>
          <a href="https://www.descopera.ro/dnews/15650584-ce-se-intampla-in-organism-cand-fumezi-tigara-electronica">Ce se întâmplă în organism când fumezi ţigară electronică</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/18566221-autoritatile-americane-au-descoperit-substanta-din-tigarile-electronice-implicata-in-cazurile-de-imbolnavire"/>
        <a href="https://www.descopera.ro/dnews/18539211-china-interzice-vanzarea-tigarilor-electronice"/>
        <a href="https://www.descopera.ro/dnews/18476021-companiile-vor-plati-din-2020-daca-nu-vor-colecta-deseuri-electrice-si-electronice"/>
        <a href="https://www.descopera.ro/stiinta/18443968-soarecii-de-laborator-au-facut-cancer-la-plamani-din-cauza-expunerii-la-fumul-rezultat-din-tigarile-electronice"/>
      </related>
    </article>
  </body>
</html>