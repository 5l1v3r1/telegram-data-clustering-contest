<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18584643-cadavrul-descoperit-in-iulie-intr-o-rapa-din-oregon-identificat-ca-fiind-al-actorului-charles-levin"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-13T22:00:00+00:00"/>
    <meta property="og:title" content="Cadavrul descoperit în vară într-o râpă din Oregon, identificat ca fiind al actorului Charles Levin"/>
    <meta property="og:description" content="Un cadavru descoperit în luna iulie într-o râpă din statul american Oregon a fost identificat ca aparţinând actorului Charles Levin, cunoscut pentru rolurile jucate în seriale precum"/>
  </head>
  <body>
    <article>
      <h1>Cadavrul descoperit în vară într-o râpă din Oregon, identificat ca fiind al actorului Charles Levin</h1>
      <address><time datetime="2019-11-13T22:00:00+00:00">13 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18584643/1/charles-levin-seinfeld-descopera.jpg"/>
      </figure>
      <p>Un cadavru descoperit în luna iulie într-o râpă din statul american Oregon a fost identificat ca aparţinând actorului Charles Levin, cunoscut pentru rolurile jucate în seriale precum "Seinfeld" şi filme ca "Annie Hall".</p>
      <p>Pe 8 iulie, Jesse Levin a anunţat că tatăl său, în vârstă de 70 de ani, a dispărut. Actorul, care locuia în Grant Pass, Oregon, fusese văzut ultima dată pe 27 iunie, potrivit Mediafax.</p>
      <p>Pe 13 iulie, autorităţile au descoperit pe un drum impracticabil automobilul acestuia, având în interior rămăşiţele câinelui actorului. Lângă automobil a fost găsită o gramadă de haine. În aceeaşi zi, un cadavru a fost descoperit într-o râpă, însă abia pe 8 noiembrie acesta a fost identificat.</p>
      <p>Proprietara casei în care locuia actorul de mai mulţi ani a declarat poliţiei că vânduse proprietatea, iar Levin trebuia să se mute pe 1 iulie. Poliţia a percheziţionat casa la momentul respectiv, dar nu a găsit nimic suspect.</p>
      <p>Decesul actorului a fost unul accidental, potrivit platformei de ştiri Oregonian/OregonLive. Se pare că maşina actorului a rămas blocată, iar acesta a plecat să caute ajutor, însă a căzut în acea râpă de la o înălţime de aproximativ 100 de metri.</p>
      <p>Levin a jucat în numeroase seriale TV de succes, printre care "Night Court", "Alice", "Hill Street Blues", "Doogie Howser, M.D.", dar şi în filme precum "The Golden Child" şi "This is Spinal Tap".</p>
      <related>
        <a href="https://www.descopera.ro/istorie/17621228-cadavrul-care-mumificat-miraculos"/>
      </related>
      <related>
        <a href="https://www.descopera.ro/istorie/17519545-evacuarea-mormantului-lui-lenin-operatiunea-salvare"/>
      </related>
      <related>
        <a href="https://www.descopera.ro/natura/17147587-video-situatie-nemaiintalnita-in-natura-un-crocodil-a-facut-echipa-cu-rechinii-care-se-hraneau-cu-un-cadavru-de-balena"/>
      </related>
      <related>
        <a href="https://www.descopera.ro/mari-intrebari/16104723-ce-se-intampla-cu-un-cadavru-in-spatiu"/>
      </related>
      <related>
        <a href="https://www.descopera.ro/stiinta/15268890-studiul-unor-cercetatori-unguri-pe-un-cadavru-arata-ce-efecte-dramatice-au-asupra-creierului-o-serie-de-dispozitive-considerate-benefice-foto"/>
      </related>
      <related>
        <a href="https://www.descopera.ro/dnews/15094072-enigma-in-pacifc-cadavru-mumificat-gasit-la-bordul-unui-iaht-care-plutea-in-deriva-in-ocean-video"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18582185-primul-zbor-cu-un-elicopter-smurd-pe-noul-heliport-al-spitalului-universitar-bucuresti"/>
        <a href="https://www.descopera.ro/dnews/18579595-prima-tara-din-lume-care-va-introduce-studiul-schimbarilor-climatice-in-scoli"/>
        <a href="https://www.descopera.ro/dnews/18579222-un-ceainic-de-1000-de-lire-sterline-s-a-vandut-cu-17-milioane-de-euro"/>
        <a href="https://www.descopera.ro/dnews/18578981-sonda-hayabusa-2-a-pornit-spre-terra-cu-mostre-de-pe-asteroidul-ryugu"/>
      </related>
    </article>
  </body>
</html>