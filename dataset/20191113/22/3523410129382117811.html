<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639865/%D9%87%D9%86%D8%AF-%D8%A8%D9%87-%D8%AF%D9%86%D8%A8%D8%A7%D9%84-%D8%AA%D9%88%D8%A7%D9%81%D9%82-%D8%AA%D8%AC%D8%A7%D8%B1%DB%8C-%D8%A8%D8%A7-%D8%A2%D9%85%D8%B1%DB%8C%DA%A9%D8%A7-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T22:24:00+00:00"/>
    <meta property="og:title" content="هند به دنبال توافق تجاری با آمریکا است"/>
    <meta property="og:description" content="پس از این که هند از توافق تجاری بزرگ منطقه‌ای به رهبری چین خارج شد، در نظر دارد روابط تجاری خود با آمریکا را بهبود ببخشد."/>
  </head>
  <body>
    <article>
      <h1>
        <a href="https://www.bultannews.com/fa/news/639865/%D9%87%D9%86%D8%AF-%D8%A8%D9%87-%D8%AF%D9%86%D8%A8%D8%A7%D9%84-%D8%AA%D9%88%D8%A7%D9%81%D9%82-%D8%AA%D8%AC%D8%A7%D8%B1%DB%8C-%D8%A8%D8%A7-%D8%A2%D9%85%D8%B1%DB%8C%DA%A9%D8%A7-%D8%A7%D8%B3%D8%AA">هند به دنبال توافق تجاری با آمریکا است</a>
      </h1>
      <h2>پس از این که هند از توافق تجاری بزرگ منطقه‌ای به رهبری چین خارج شد، در نظر دارد روابط تجاری خود با آمریکا را بهبود ببخشد.</h2>
      <address><time datetime="2019-11-13T22:24:00+00:00">13 Nov 2019, 22:24</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وزیر تجارت هند، پیوش گویال، روز چهاشنبه با همتای آمریکایی خود رابرت لایتایزر دیدار می‌کند تا مسائل حل‌نشده تجاری بین دو کشور را سر و سامان ببخشند. احتمال آن وجود دارد که در این دیدار، دو کشور <b>توافق تجاری</b> خود را نهایی کنند.</p>
      <p>پس از این که هند از توافق تجاری بزرگ منطقه‌ای به رهبری چین خارج شد، در نظر دارد روابط تجاری خود با آمریکا را بهبود بخشیده و این هفته مسائل حل نشده تجاری بین دو کشور را مورد بررسی قرار دهد.</p>
      <p>آمریکا در ماه ژوئن، هند را از سیستم تجارت ترجیحی خارج کرد و پس از آن هند هم تعرفه‌هایی تلافی‌جویانه‌ای را بر ضد واردات آمریکایی وضع نمود.</p>
      <p>یک منبع آگاه از وزارت تجارت هند به اسپوتنیک خبر داد: مذاکرات بین لایتایزر و گویال احتمالا به نهایی شدن توافق تجاری بین دو کشور منجر خواهد شد. هم هند و هم آمریکا به حل و فصل برخی از تنش‌های تجاری کلیدی خود نزدیک شده‌اند. هند در تلاش است تا امتیاز تجارت ترجیحی خود با آمریکا را به طور کامل احیا کند.</p>
    </article>
  </body>
</html>