<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/government-of-andhra-pradesh-has-appointed-ias-vetri-selvi-as-the-special-officer-for-the-project-of-introducing-english-as-medium-of-instruction.html"/>
    <meta property="og:site_name" content="DoolNews"/>
    <meta property="article:published_time" content="2019-11-13T22:27:00+00:00"/>
    <meta property="og:title" content="സര്‍ക്കാര്‍ സ്‌കൂളുകള്‍ ഇംഗ്ലീഷ് മീഡിയമാക്കുന്നതില്‍ നിന്ന് പിന്നോട്ട് പോവാതെ ജഗന്‍മോഹന്‍; സ്‌പെഷ്യല്‍ ഓഫീസറെ നിയമിച്ചു"/>
    <meta property="og:description" content="Andra Pradesh Jaganmohan Reddy National News India സംസ്ഥാനത്തെ സര്‍ക്കാര്‍ സ്‌കൂളുകളിലെ പഠന മാധ്യമം ഇംഗ്ലീഷ് ആക്കാനുള്ള തീരുമാനത്തില്‍ നിന്ന് പിന്മാറാതെ ജഗന്‍മോഹന്‍ സര്‍ക"/>
  </head>
  <body>
    <article>
      <h1>സര്‍ക്കാര്‍ സ്‌കൂളുകള്‍ ഇംഗ്ലീഷ് മീഡിയമാക്കുന്നതില്‍ നിന്ന് പിന്നോട്ട് പോവാതെ ജഗന്‍മോഹന്‍; സ്‌പെഷ്യല്‍ ഓഫീസറെ നിയമിച്ചു</h1>
      <address><time datetime="2019-11-13T22:27:00+00:00">13 Nov 2019, 22:27</time> by <a rel="author">ന്യൂസ് ഡെസ്‌ക്</a></address>
      <p>സംസ്ഥാനത്തെ സര്‍ക്കാര്‍ സ്‌കൂളുകളിലെ പഠന മാധ്യമം ഇംഗ്ലീഷ് ആക്കാനുള്ള തീരുമാനത്തില്‍ നിന്ന് പിന്മാറാതെ ജഗന്‍മോഹന്‍ സര്‍ക്കാര്‍. പദ്ധതി നടപ്പിലാക്കാനുള്ള സ്‌പെഷ്യല്‍ ഓഫീസറായി വെട്രിശെല്‍വി ഐ.എ.എസിനെ നിയമിച്ചു.</p>
      <p>പ്രതിപക്ഷ കക്ഷികളായ തെലുങ്കുദേശം പാര്‍ട്ടി, ജനസേന എന്നിവയില്‍ നിന്ന് എതിര്‍പ്പുകള്‍ ഉയരുമ്പോഴും പദ്ധതിയുമായി മുന്നോട്ട് നീങ്ങാനാണ് ജഗന്‍മോഹന്റെ തീരുമാനം. നേരത്തെ പ്രതിപക്ഷ നേതാക്കളായ ചന്ദ്രബാബു നായിഡുവിനും പവന്‍ കല്യാണിനും എതിരെ ജഗന്‍മോഹന്‍ രംഗത്തെത്തിയിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>‘ചന്ദ്രബാബു ഗാരു, ഏത് സ്‌കൂളില്‍ ഏത് മീഡിയത്തിലാണ് നിങ്ങളുടെ കുട്ടികള്‍ പഠിച്ചത്’ എന്നായിരുന്നു ചന്ദ്രബാബു നായിഡുവിനോടുള്ള ചോദ്യം. സമാനമായ ചോദ്യമായിരുന്നു പവന്‍ കല്യാണിനോടും ജഗന്‍മോഹന്‍ ആവര്‍ത്തിച്ചത്.</p>
      <p>‘സര്‍, നടന്‍ പവന്‍ കല്യാണ്‍ ഗാരു, നിങ്ങള്‍ക്ക് മൂന്ന് ഭാര്യമാരുണ്ട്. നാലോ അഞ്ചോ കുട്ടികളുണ്ട്. അവര്‍ പഠിക്കുന്ന സ്‌കൂളുകളിലെ അധ്യായനഭാഷ ഏതാണ്? എന്നായിരുന്നു പവന്‍ കല്യാണിനോടുള്ള ചോദ്യം.</p>
      <related>
        <a href="https://www.doolnews.com/saudi-arabia-apoligises-for-feminism-labelled-as-extremism.html?utm_source=doolnews&amp;utm_medium=related"/>
      </related>
      <p>ഇന്നത്തെ ലോകത്തില്‍ നിങ്ങള്‍ക്ക് മത്സരിച്ച് നില്‍ക്കണമെങ്കില്‍ ഇംഗ്ലീഷ് അത്യാവശ്യമായ കാര്യമാണ്. ഈ കാരണത്താലാണ് ഇംഗ്ലീഷ് മീഡിയത്തില്‍ കുട്ടികള്‍ പഠിക്കണമെന്ന തീരുമാനം ഞാനെടുത്തത് എന്നും ജഗന്‍മോഹന്‍ പറഞ്ഞിരുന്നു.</p>
      <related>
        <a href="https://www.doolnews.com/pakistans-federal-government-has-decided-to-reopen-hindu-temples-across-the-country.html?utm_source=doolnews&amp;utm_medium=related"/>
      </related>
      <p>ഒന്നാം തരം മുതല്‍ ആറാം തരം വരെ എല്ലാ സര്‍ക്കാര്‍ സ്‌കൂളുകളിലും പഠനമാധ്യമം ഇംഗ്ലീഷ് ആക്കാനാണ് സര്‍ക്കാര്‍ തീരുമാനം. ഇത് പത്ത് വരെ നീട്ടും വരും വര്‍ഷങ്ങളില്‍. തെലുഗുവും ഉറുദുവും എല്ലാ സ്‌കൂളുകളിലും നിര്‍ബന്ധിത പാഠ്യഭാഷകളായിരിക്കുമെന്നും സര്‍ക്കാര്‍ തീരുമാനമെടുത്തിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/ABOIUa8k3TY" width="560" height="315" data-service="Youtube" scrolling="no"/>
      </figure>
    </article>
  </body>
</html>