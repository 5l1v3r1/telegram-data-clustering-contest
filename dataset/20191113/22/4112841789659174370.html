<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76563-Netflix-potvrdil-2-seriu-pre-Zaklinaca-mesiac-pred-uvedenim-tej-prvej-V-ktorom-roku-dorazi"/>
    <meta property="og:site_name" content="REFRESHER"/>
    <meta property="article:published_time" content="2019-11-13T22:09:00+00:00"/>
    <meta property="og:title" content="Netflix potvrdil 2. sériu pre Zaklínača mesiac pred uvedením tej prvej. V ktorom roku dorazí?"/>
    <meta property="og:description" content="Netflix podľa očakávaní udeľuje 2. sérii Witchera zelenú."/>
  </head>
  <body>
    <article>
      <h1>Netflix potvrdil 2. sériu pre Zaklínača mesiac pred uvedením tej prvej. V ktorom roku dorazí?</h1>
      <address><time datetime="2019-11-13T22:09:00+00:00">13 Nov 2019, 22:09</time> by <a rel="author">Dominik Vetrák</a></address>
      <p>
        <b>Netflix podľa očakávaní udeľuje 2. sérii Witchera zelenú.</b>
      </p>
      <p>Netflix od začiatku dúfal, že Zaklínač bude pre nich obrovským hitom. Narozdiel od Game of Thrones, v dobe tvorby 1. série jeho lore a fantasy svet poznali nielen čitatelia kníh, ale aj milióny hráčov na celom svete. Zaklínač má obrovskú fanbase a určite chytí aj divákov, ktorí obľubujú fantasy alebo o žiadnom Zaklínačovi nikdy nepočuli. Netflix si je istý ako jeho kvalitou, tak diváckym úspechom.</p>
      <related>
        <a href="https://refresher.sk/76130-Tvorcovia-Zaklinaca-planuju-na-Netflixe-natocit-7-serii-Nove-obrazky-odhaluju-postavy-blizko-smrti"/>
      </related>
      <p>Už mesiac pred jeho premiérou totiž verejne oznámil, že<b> dáva zelenú aj druhej sérii</b>. Jej predprodukcia by mala začať ešte tento mesiac, ak sa tak už nestalo. Showrunnerka má príbeh zo začiatku zmapovaný na minimálne 7 sérií, a tak bude príprava scenára určite jednoduchšia ako v prípade prvej série.</p>
      <p>Aj tak však zdroje blízke tvorcom hovoria, že natáčanie začne v Londýne začiatkom roka 2020 (nevieme, či sa vráti do strednej Európy) s tým, <b>že na Netflixe by mal premiérovať v roku 2021. Aj 2. séria by mala pozostávať z 8 epizód.</b> Ako bonus sme dostali detailný pohľad na oba Geraltove meče. Ak na druhú sériu budeme skutočne čakať až do roku 2021, rozhodne pôjde o sklamanie. Konkurencia to zvládala s ročnou frekvenciou, a to mala o 2 epizódy viac. Reč je, samozrejme, o Game of Thrones.</p>
      <figure>
        <iframe src="https://www.youtube.com/embed/ndl1W4ltcmg" width="700" height="370" data-service="Youtube" scrolling="no"/>
      </figure>
      <p>Netflix však má nevýhodu. Kým HBO mohlo pracovať na dokončení posledných epizód už v dobe vysielania tých prvých, <b>Netflix ich musí mať hotové všetky naraz, keďže ich uvoľní v celosti ako jednu sériu v rovnaký deň.</b> V prvom rade sa však treba pozerať na kvalitu. Ak si tvorcovia zažiadajú o pár mesiacov viac, každý rozumný divák to bude chápať a rád si počká.</p>
      <figure>
        <iframe data-src="https://twitter.com/netflix/status/1194662370485919744?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/54326-Prvu-seriu-Zaklinaca-napisu-scenaristi-serialov-Daredevil-Supernatural-ci-Jessica-Jones-Z-ktorych-knih-budu-vychadzat"/>
        <a href="https://refresher.sk/51050-Pilotny-diel-epickeho-Witchera-hlasi-dokoncenie-scenara-Vyvoj-ocakavaneho-serialu-napreduje-znacnou-rychlostou"/>
        <a href="https://refresher.sk/71283-Natacanie-Zaklinaca-prebieha-v-plnom-prude-Uzi-si-prve-fotky-a-video-z-natacania-v-ktorom-Yennefer-bojuje-so-zahalenym-magom"/>
        <a href="https://refresher.sk/52189-Serialovy-Zaklinac-od-Netflixu-potvrdzuje-postavy-Koho-okrem-Geralta-este-uvidime"/>
        <a href="https://refresher.sk/49968-O-serialovu-adaptaciu-slavnej-serie-The-Witcher-od-Netflixu-sa-postara-scenaristka-Daredevila-a-The-Defenders"/>
        <a href="https://refresher.sk/58006-Ciri-zo-Zaklinaca-si-v-seriali-od-Netflixu-pravdepodobne-zahra-cernoska-alebo-Aziatka"/>
        <a href="https://refresher.sk/59006-Yennefer-a-Ciri-zo-Zaklinaca-od-Netflixu-su-konecne-obsadene-Budu-mat-rasisti-problem-s-hereckou-pre-Ciri"/>
        <a href="https://refresher.sk/43515-Zaklinac-dostane-velkolepy-serial-na-Netflixe-Aka-je-sanca-ze-prekona-aj-Game-of-Thrones"/>
      </related>
    </article>
  </body>
</html>