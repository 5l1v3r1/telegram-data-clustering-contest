<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621427/%D9%88%D8%A7%DA%A9%D9%86%D8%B4-%D8%AA%D8%B1%D8%A7%D9%85%D9%BE-%D8%A8%D9%87-%D8%AC%D9%84%D8%B3%D9%87-%D8%B9%D9%84%D9%86%DB%8C-%D8%AA%D8%AD%D9%82%DB%8C%D9%82%D8%A7%D8%AA-%D8%A7%D8%B3%D8%AA%DB%8C%D8%B6%D8%A7%D8%AD-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%DA%A9%D9%84%D8%A7%D9%87%D8%A8%D8%B1%D8%AF%D8%A7%D8%B1%DB%8C-%D8%AA%D8%A7%D8%B1%DB%8C%D8%AE-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AC%D8%B1%DB%8C%D8%A7%D9%86-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-13T22:39:00+00:00"/>
    <meta property="og:title" content="واکنش ترامپ به جلسه علنی تحقیقات استیضاح: بزرگترین کلاهبرداری تاریخ آمریکا در جریان است"/>
    <meta property="og:description" content="با آغاز نخستین جلسه علنی تحقیقات استیضاح ترامپ، وی آن را بزرگترین کلاهبرداری تاریخ آمریکا دانست."/>
  </head>
  <body>
    <article>
      <h1>واکنش ترامپ به جلسه علنی تحقیقات استیضاح: بزرگترین کلاهبرداری تاریخ آمریکا در جریان است</h1>
      <address>
        <time datetime="2019-11-13T22:39:00+00:00">13 Nov 2019, 22:39</time>
      </address>
      <p>
        <i>با آغاز نخستین جلسه علنی تحقیقات استیضاح ترامپ، وی آن را بزرگترین کلاهبرداری تاریخ آمریکا دانست.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>نخستین جلسه علنی رسیدگی به تحقیقات برای استیضاح دونالد ترامپ رئیس جمهوری آمریکا در پرونده موسوم به اوکراین گیت امروز چهارشنبه در مجلس نمایندگان آغاز به کار کرد.</p>
      <p>ترامپ نیز همزمان با آغاز جلسات علنی، با انتشار ویدئویی در توییتر رسمی کاخ سفید تحقیقات استیضاح خود را «بزرگترین کلاهبرداری در تاریخ سیاسی آمریکا» خواند.</p>
      <figure>
        <img src="https://aftabnews.ir/files/fa/news/1398/8/22/359032_883.jpg"/>
      </figure>
      <p>بیل تیلور سرپرست سفارت آمریکا در اوکراین و جورج کنت یکی از مقام‌های ارشد دیپلماتیک آمریکا در امور اروپا و اوراسیا اولین افرادی هستند که در جریان رسیدگی علنی به تخلف ادعایی دونالد ترامپ در گفتگو با همتای اوکراینی‌اش در مجلس نمایندگان آمریکا شهادت می‌دهند.</p>
      <p>به گزارش بی بی سی، ترامپ متهم شده است که مانع انتقال به موقع یک کمک امنیتی مصوب آمریکا به اوکراین شده تا با تحت فشار گذاشتن اوکراین، آنها را به تحقیق درباره جو بایدن و پسرش وادارد.</p>
      <p>در صورتی که اکثریت مجلس نمایندگان رای به استیضاح دونالد ترامپ بدهد، برکناری او به رای دو سوم سناتورها نیاز خواهد داشت.</p>
    </article>
  </body>
</html>