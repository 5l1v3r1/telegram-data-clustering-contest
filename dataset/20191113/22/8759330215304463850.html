<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903672/-dortmund-en-3-engelse-clubs-zetten-diatta-van-club-brugge-op-verlanglijst-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T22:16:00+00:00"/>
    <meta property="og:title" content="'Dortmund en 3 Engelse clubs zetten Diatta van Club Brugge op verlanglijst'"/>
    <meta property="og:description" content="Club Brugge heeft de voorbije jaren flink ingezet op jong buitenlands talent. Dat zorgde voor mooie transfers van onder meer Wesley Moraes en José Izquierdo. Nu kan Krépin Diatta de volgende in dat rijtje worden."/>
  </head>
  <body>
    <article>
      <h1>'Dortmund en 3 Engelse clubs zetten Diatta van Club Brugge op verlanglijst'</h1>
      <address>
        <time datetime="2019-11-13T22:16:00+00:00">13 Nov 2019, 22:16</time>
      </address>
      <p>
        <b>Club Brugge heeft de voorbije jaren flink ingezet op jong buitenlands talent. Dat zorgde voor mooie transfers van onder meer Wesley Moraes en José Izquierdo. Nu kan Krépin Diatta de volgende in dat rijtje worden.</b>
      </p>
      <p>Bij het Senegalese <a href="https://www.lequotidien.sn/mercato-trois-clubs-anglais-a-fond-sur-krepin-diatta/"><i>Le Quotidien</i></a> klinkt het namelijk dat Diatta gevolgd wordt door verschillende buitenlandse topclubs. Borussia Dortmund, maar ook de Premier League-clubs Southampton, Brighton &amp; Hove Albion en Bournemouth worden aan de Senegalees gelinkt.</p>
      <p>Die clubs hebben de voorbije seizoenen al meermaals spelers uit de Belgische competitie aangetrokken. Zo haalde Borussia Dortmund Ivan Perisic en werden ook Mousa Djenepo (Southampton), Mathew Ryan/Leandro Trossard (Brighton) en Arnaut Danjuma (Bournemouth) aangetrokken.</p>
      <p><b>Recordbedrag</b><br/>Club Brugge kon afgelopen zomer Wesley Moraes nog voor een recordbedrag van 25 miljoen euro verkopen. Dat bedrag kan benaderd worden met de verkoop van Diatta. In de Senegalese media valt te lezen dat hij maar liefst twintig miljoen euro moet opleveren.</p>
      <p>Diatta brak afgelopen seizoen helemaal door bij Club Brugge. Het leverde hem plekje op in de selectie voor de Afrika Cup met Senegal en een nominatie voor <a href="https://www.voetbalprimeur.be/nieuws/903478/diatta-en-diagne-komen-in-aanmerking-om-koulibaly-op-te-volgen.html?utm_source=doorlink&amp;utm_medium=doorlink&amp;utm_campaign=doorlink">beste Senegalese speler van het jaar</a>. Bij Club Brugge zit hij dit seizoen aan vier doelpunten en vier assists in achttien wedstrijden.</p>
    </article>
  </body>
</html>