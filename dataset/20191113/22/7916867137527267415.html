<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134610-kuzminsko-debiute-europos-taureje-lokomotiv-patyre-ketvirta-pralaimejima-is-eiles.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-13T22:43:00+00:00"/>
    <meta property="og:title" content="Kuzminsko debiute Europos taurėje „Lokomotiv“ patyrė ketvirtą pralaimėjimą iš eilės"/>
    <meta property="og:description" content="Mindaugo Kuzminsko ir Manto Kalniečio atstovaujamas Krasnodaro „Lokomotiv“ (2-5) vėl suklupo Europos taurėje. Lietuviškasis Rusijos klubas išvykoje 61:66 (20:21, 15:9, 15:18, 11:18) nusileido Venecijos „Umana Reyer“ (5-2) komandai ir taip patyrė ketvirtą pralaimėjimą paeiliui. Pirmąjį susitikimą „Lokomotiv“ gretose sužaidęs Kuzminskas per beveik 8 minutes pelnė 3 taškus (1/3 dvit., 0/1 trit., 1/2 baud. met.), atkovojo vieną kamuolį, atliko ..."/>
  </head>
  <body>
    <article>
      <h1>Kuzminsko debiute Europos taurėje „Lokomotiv“ patyrė ketvirtą pralaimėjimą iš eilės</h1>
      <address>
        <time datetime="2019-11-13T22:43:00+00:00">13 Nov 2019, 22:43</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-201456-any1000x1000.jpg">
          <img src="https://www.basketnews.lt/paveikslelis-201456-any630x500.jpg"/>
        </a>
      </figure>
      <p>Nuotr. BNS</p>
      <p>Mindaugo Kuzminsko ir Manto Kalniečio atstovaujamas Krasnodaro „Lokomotiv“ (2-5) vėl suklupo Europos taurėje.</p>
      <p>Lietuviškasis Rusijos klubas išvykoje <a href="https://www.basketnews.lt/rungtynes/ziureti/84655-venecijos-umana-reyer-krasnodaro-lokomotiv.html"><b>61:66</b> (20:21, 15:9, 15:18, 11:18)</a> nusileido Venecijos „Umana Reyer“ (5-2) komandai ir taip patyrė ketvirtą pralaimėjimą paeiliui.</p>
      <p>Pirmąjį susitikimą „Lokomotiv“ gretose sužaidęs Kuzminskas per beveik 8 minutes pelnė 3 taškus (1/3 dvit., 0/1 trit., 1/2 baud. met.), atkovojo vieną kamuolį, atliko vieną rezultatyvų perdavimą, išrašė bloką, sykį prasižengė ir išprovokavo vieną pražangą, taip surinkdamas 2 efektyvumo balus.</p>
      <p>Tuo metu Kalnietis per beveik 20 minučių surinko 7 taškus (2/4 dvit., 0/1 trit., 3/3 baud. met.), atkovojo ir prarado po kamuolį, kartą rezultatyviai perdavė, išprovokavo 3 pražangas bei pats tris sykius pažeidė taisykles, taip užfiksuodamas 4 balų naudingumą.</p>
      <p>Nors po trijų kėlinių „Lokomotiv“ pirmavo 2 taškais (50:48), per 6 lemiamo ketvirčio minutes Krasnodaro klubas pralaimėjo atkarpą 4:14 ir taip atsiliko jau 12 taškų – 52:64.</p>
      <p>Likus minutei ir 17 sekudžių Samad Dekkeris pataikė tritaškį, o „Lokomotiv“ prie varžovų priartėjo per 6 taškus (59:65), tačiau Andrea De Nicalao susitikimo pabaigoje pataikė baudą ir įtvirtino pergalę.</p>
      <p>
        <i>„Umana Reyer“: Austinas Daye 17, Mitchellas Wattas ir Stefano Tonutas po 10.</i>
      </p>
      <p>
        <i>„Lokomotiv“: Willas Cummingsas 11, Draganas Apičius ir Johnny O’Bryantas po 9, Alanas Williamsas 8 (13 atk. kam.), Samas Dekkeris (10 atk. kam.) ir Mantas Kalnietis po 7.</i>
      </p>
      <figure>
        <iframe src="https://www.youtube.com/embed/_FaYPjJ2W-c" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-201429-crop100x150.jpg"/>
      </figure>
      <p><a href="https://www.basketnews.lt/zaidejai/10400-julyan-stone.html">Julyan Stone</a> Taškai: 8 Naudingumas: 17 Atkovoti kamuoliai: 12 Rezultatyvūs perdavimai: 3</p>
    </article>
  </body>
</html>