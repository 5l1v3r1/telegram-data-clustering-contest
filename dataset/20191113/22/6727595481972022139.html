<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/delhi-ncr-schools-to-remain-closed-till-november-15-after-drastic-spike-in-pollution-level565.html"/>
    <meta property="og:site_name" content="DoolNews"/>
    <meta property="article:published_time" content="2019-11-13T22:24:00+00:00"/>
    <meta property="og:title" content="അന്തരീക്ഷ മലിനീകരണം: ദല്‍ഹിയിലെ സ്‌ക്കൂളുകളുടെ അവധി നീട്ടി"/>
    <meta property="og:description" content="Delhi Air Pollution India ന്യൂദല്‍ഹി: അന്തരീക്ഷ മലിനീകരണത്തിന്റെ തോത് ഉയര്‍ന്നതിന് പിന്നാലെ ന്യൂദല്‍ഹിയിലെ സ്‌ക്കൂളുകളുടെ അവധി രണ്ട് ദിവസം കൂടി നീട്ടി. ദല്‍ഹി, നോയിഡ, ഗാസ"/>
  </head>
  <body>
    <article>
      <h1>അന്തരീക്ഷ മലിനീകരണം: ദല്‍ഹിയിലെ സ്‌ക്കൂളുകളുടെ അവധി നീട്ടി</h1>
      <address><time datetime="2019-11-13T22:24:00+00:00">13 Nov 2019, 22:24</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: അന്തരീക്ഷ മലിനീകരണത്തിന്റെ തോത് ഉയര്‍ന്നതിന് പിന്നാലെ ന്യൂദല്‍ഹിയിലെ സ്‌ക്കൂളുകളുടെ അവധി രണ്ട് ദിവസം കൂടി നീട്ടി. ദല്‍ഹി, നോയിഡ, ഗാസിയാബാദ് എന്നിവിടങ്ങളിലെ വിദ്യാഭ്യാസ സ്ഥാപനങ്ങളാണ് രണ്ട് ദിവസം കൂടി അടച്ചിടാന്‍ നിര്‍ദേശം നല്‍കിയത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>പരിസ്ഥിതി മലിനീകരണ നിയന്ത്രണ അതോറിറ്റിയുടേതാണ് നിര്‍ദേശം. ഇതോടൊപ്പം ദല്‍ഹിയിലെ വ്യവസായ ശാലകളും നവംബര്‍ 15 വരെ അടച്ചിടാന്‍ നിര്‍ദേശമുണ്ട്. ഒപ്പം എല്ലാ ജില്ലകളിലേയും മിക്‌സിങ് പ്ലാന്റ്കളും ക്രഷറുകളും വെള്ളിയാഴച്ച വരെ അടച്ചിടാനും നിര്‍ദേശമുണ്ട്.</p>
      <related>
        <a href="https://www.doolnews.com/saudi-arabia-apoligises-for-feminism-labelled-as-extremism.html?utm_source=doolnews&amp;utm_medium=related"/>
      </related>
      <p>ദല്‍ഹിയില്‍ അന്തരീക്ഷ മലിനീകരണം തടയുന്നതിനുള്ള നിര്‍ദേശങ്ങള്‍ പാലിക്കുന്നുണ്ടോയെന്ന് പരിശോധിക്കാന്‍ ഉദ്യോഗസ്ഥരുടെ 44 സംഘങ്ങളെ നിയമിച്ചിരുന്നു.</p>
      <p>വനം പരിസ്ഥിതി മന്ത്രാലയം, പൊതുമരാമത്ത് വകുപ്പ് ,ദല്‍ഹി മെട്രോ റെയില്‍ കോര്‍പ്പറേഷന്‍ തുടങ്ങിയവയില്‍ നിന്നുള്ള ഉദ്യോഗസ്ഥരാണ് സംഘത്തിലുള്ളത്. വായു മലിനീകരണത്തിന്റെ പശ്ചാത്തലത്തില്‍ നിര്‍മ്മാണ പ്രവര്‍ത്തനങ്ങള്‍, പഴയ വാഹനങ്ങളുടെ ഉപയോഗം തുടങ്ങിയവ നേരത്തെ തന്നെ വിലക്കിയിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/X282KA_csm8" width="500" height="281" data-service="Youtube" scrolling="no"/>
      </figure>
    </article>
  </body>
</html>