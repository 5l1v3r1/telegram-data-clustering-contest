<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/13/novyna/polityka/zelenskyj-pidpysav-zakon-shhodo-audytu-bezpeky-ukrayinskyx-dorih"/>
    <meta property="og:site_name" content="Слово і Діло"/>
    <meta property="article:published_time" content="2019-11-13T22:10:01+00:00"/>
    <meta property="og:title" content="Зеленський підписав закон щодо аудиту безпеки українських доріг"/>
    <meta property="og:description" content="Зеленський підписав закон Про внесення змін до деяких законів України щодо управління безпекою автомобільних доріг № 200-ІХ, який передбачає проведення аудиту безпеки на дорогах за європейськими директивами."/>
  </head>
  <body>
    <article>
      <h1>Зеленський підписав закон щодо аудиту безпеки українських доріг</h1>
      <address>
        <time datetime="2019-11-13T22:10:01+00:00">13 Nov 2019, 22:10</time>
      </address>
      <p>
        <b>Президент України <a href="https://www.slovoidilo.ua/persony/zelenskyi-volodymyr-oleksandrovych">Володимир Зеленський</a> підписав закон «Про внесення змін до деяких законів України щодо управління безпекою автомобільних доріг» № 200-ІХ, який передбачає проведення аудиту безпеки на дорогах за європейськими директивами.</b>
      </p>
      <p>Про це повідомила пресслужба глави держави.</p>
      <p>«<i>Документ розроблено з метою імплементації положень європейських директив щодо аудиту безпеки автомобільних доріг загального користування</i>», - йдеться у повідомленні.</p>
      <p>Як зазначили в Офісі Президента, закон вносить зміни до законів України «Про дорожній рух» та «Про автомобільні дороги», запроваджуючи поняття «економічні втрати у зв’язку із загибеллю або пораненням (травмуванням) людей внаслідок дорожньо-транспортних пригод».</p>
      <p>Закон зобов'язує проводити аудит з безпеки автомобільних доріг на етапі їхнього проектування, після введення їх в експлуатацію, а також під час використання. Перевірка стосується доріг міжнародного та національного значення.</p>
      <p>Як стверджується у пояснювальній записці до закону, за даними Всесвітньої організації охорони здоров’я, автомобільні дороги України є одними з найбільш небезпечних для учасників руху. Ризик травмування або загибелі людей у 5-6 разів вищий, ніж у розвинених європейських країнах. Розробники закону переконані, що завдяки закону на українських дорогах підвищиться рівень безпеки, знизиться тяжкість наслідків ДТП.</p>
      <p>Раніше <a href="https://www.slovoidilo.ua/2019/10/18/novyna/polityka/nabuv-chynnosti-zakon-pro-pererozpodil-finansuvannya-remont-dorih">набрав чинності закон про перерозподіл фінансування на ремонт доріг</a>.</p>
      <p>Нагадаємо, <a href="https://www.slovoidilo.ua/2019/11/06/novyna/ekonomika/kabmin-sxvalyv-zaluchennya-450-mln-yevro-kredytu-dorohy">Кабмін схвалив залучення 450 млн євро кредиту на дороги</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/06/novyna/ekonomika/kabmin-sxvalyv-zaluchennya-450-mln-yevro-kredytu-dorohy"/>
        <a href="https://www.slovoidilo.ua/2019/10/18/novyna/polityka/nabuv-chynnosti-zakon-pro-pererozpodil-finansuvannya-remont-dorih"/>
        <a href="https://www.slovoidilo.ua/2019/10/17/novyna/polityka/nardepy-uxvalyly-zakon-pro-audyt-bezpeky-dorih"/>
      </related>
    </article>
  </body>
</html>