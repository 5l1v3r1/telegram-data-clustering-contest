<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76555-Harley-Quinn-sa-v-animaku-stane-sebavedomou-zenou-a-postavi-sa-Jokerovi-Novi-hrdinovia-z-Disney-serialov-sa-spoja-s-filmovym-MCU"/>
    <meta property="og:site_name" content="REFRESHER"/>
    <meta property="article:published_time" content="2019-11-13T22:39:00+00:00"/>
    <meta property="og:title" content="Harley Quinn sa v animáku stane sebavedomou ženou a postaví sa Jokerovi. Noví hrdinovia z Disney+ seriálov sa spoja s filmovým MCU"/>
    <meta property="og:description" content="Čo všetko potrebuješ vedieť o MCU seriáloch na Disney+?"/>
  </head>
  <body>
    <article>
      <h1>Harley Quinn sa v animáku stane sebavedomou ženou a postaví sa Jokerovi. Noví hrdinovia z Disney+ seriálov sa spoja s filmovým MCU</h1>
      <address><time datetime="2019-11-13T22:39:00+00:00">13 Nov 2019, 22:39</time> by <a rel="author">Dominik Vetrák</a></address>
      <p>
        <b>Čo všetko potrebuješ vedieť o MCU seriáloch na Disney+?</b>
      </p>
      <p>V dnešných „Raňajkách“ preberieme všetko od 2. série Sex Education, cez marvelácke seriály na Disney+ až po nový seriál s Harley Quinn. Začneme rovno ním, keďže premiéru bude mať už o dva týždne. Prvá časť konkrétne dorazí <b>29. novembra.</b> Harley v nej bude nahovorená herečkou Kaley Cuoco (The Big Bang Theory). Ako môžeš vidieť v traileri, Joker ju prestane baviť, a tak sa mu postaví, spoločne s vlastnou bandou superzločinov. </p>
      <figure>
        <iframe src="https://www.youtube.com/embed/_eGmCeidyH8" width="700" height="370" data-service="Youtube" scrolling="no"/>
      </figure>
      <p>Začneme teda krátkou novinkou zo sveta Netflixu. Úspešný a mimoriadne kvalitný seriál Sex Education dorazí na streamovaciu platformu začiatkom budúceho roka. Dnes tu pre teba máme vôbec prvé obrázky. Zdá sa, že Maeve zmení imidž. </p>
      <figure>
        <img src="https://i.refresher.sk/public/dominik-v/2019/_november/sex-education-season-2-lily-ola-1573493726.jpg"/>
      </figure>
      <figure>
        <img src="https://i.refresher.sk/public/dominik-v/2019/_november/otis-eric-sex-education-season-2-1573485933.jpg"/>
      </figure>
      <figure>
        <img src="https://i.refresher.sk/public/dominik-v/2019/_november/jackson-sex-education-season-2-1573485843.jpg"/>
      </figure>
      <figure>
        <img src="https://i.refresher.sk/public/dominik-v/2019/_november/aimee-maeve-sex-education-season-2-1573485836.jpg"/>
      </figure>
      <figure>
        <img src="https://i.refresher.sk/public/dominik-v/2019/_november/gillian-anderson-sex-education-season-2-1573485941.jpg"/>
      </figure>
      <figure>
        <img src="https://i.refresher.sk/public/dominik-v/2019/_november/adam-sex-education-season-2-1573485824.jpg"/>
      </figure>
      <p>Marvelácke seriály na Disney+ uvidíme až budúci rok, keď to všetko odštartuje Falcon and Winter Soldier, kde sa okrem iných objaví aj Agent 13 (neter Peggy Carter z Winter Soldiera) či Baron Zemo (už so svojou komiksovou maskou). Marvel teraz pri príležitosti štartu Disney+ vypustil von množstvo obrázkov a concept artov pre viaceré seriály.</p>
      <p>Nižšie sa môžeš pozrieť na concept arty a prvý pohľad na Zema a taktiež Hawkeya s Kate Bishop, ktorú bude v seriáli trénovať. Vzhľadom na to, že Disney tieto obrázky vypustilo, sa zrejme nemusíme obávať zrušenia seriálu. Hovorilo sa o tom v súvislosti so súkromnými problémami, ktoré obkolesili Jeremyho Rennera len nedávno. </p>
      <figure>
        <a href="https://refresher.sk/76555-Harley-Quinn-sa-v-animaku-stane-sebavedomou-zenou-a-postavi-sa-Jokerovi-Novi-hrdinovia-z-Disney-serialov-sa-spoja-s-filmovym-MCU/gallery/1">
          <img src="https://i.refresher.sk/public/dominik-v/2019/_november/hawkeye-concept-art-01.jpg"/>
        </a>
        <figcaption>
          <a href="https://refresher.sk/76555-Harley-Quinn-sa-v-animaku-stane-sebavedomou-zenou-a-postavi-sa-Jokerovi-Novi-hrdinovia-z-Disney-serialov-sa-spoja-s-filmovym-MCU/gallery/1">Zobraziť galériu 8</a>
        </figcaption>
      </figure>
      <p>Kevin Feige nám okrem toho všetkého potvrdil, že postavy predstavené v seriáloch na Disney+ neskôr uvidíme aj na striebornom plátne. Možno vo vlastných filmov, tímovkách, alebo rovno Avengers filmoch. Podstatné je, že Disney+ nevytvára seriálový svet MCU, len ho rozširuje formou seriálov a hlbšie vyrozprávaných príbehov. </p>
      <p>Okrem Hawkeya a jeho nástupkyne Kate Bishop, Lokiho, Scarlet Witch, Visiona, Falcona s Winter Soldierom a ďalších starších postáv sa dočkáme aj Moon Knighta, She-Hulk či Ms. Marvel. Takého Moon Knighta napríklad napíše tím scenáristov vedený Jeremym Slaterom (pre Netflix vytvoril The Umbrella Academy), zatiaľ čo She-Hulk napíše a povedie tím scenáristov Jessica Gao, zodpovedná napríklad za epizódu Pickle Rick z 3. série Ricka a Mortyho či dve epizódy Sillicon Valley. </p>
      <figure>
        <img src="https://i.refresher.sk/public/dominik-v/2019/_november/comics-split.jpg"/>
      </figure>
      <p>To však nie je všetko. Máme tu aj prvé obrázky z animovaného seriálu What If?! Tvorcovia nám v nej ukáže alternatívne príbehové linky a rozhodnutia, ktoré sa nedostali do finálnych verzií scenárov pre MCU filmy. Zároveň si seriál požičia niečo z komiksov a celkovo sa pozrieme na udalosti MCU v štýle podobnom alternatívnych vesmírov.</p>
      <p>Čo tak Peggy Carter v role Captaina Americy? Alebo T’Challa v role Star-Lorda či zombie Steve Rogers? Seriál bude mať 23 epizód a uvidíme ho na jar 2021, exkluzívne na Disney+. </p>
      <figure>
        <img src="https://i.refresher.sk/public/dominik-v/2019/_november/marvel-what-if-images-zombie-captain-america-1.jpg"/>
      </figure>
      <figure>
        <img src="https://i.refresher.sk/public/dominik-v/2019/_november/marvel-what-if-images-tchalla-star-lord.jpg"/>
      </figure>
      <figure>
        <img src="https://i.refresher.sk/public/dominik-v/2019/_november/marvel-what-if-images-tchalla-starlord-3.jpg"/>
      </figure>
      <figure>
        <img src="https://i.refresher.sk/public/dominik-v/2019/_november/marvel-what-if-images-peggy-carter-5.jpg"/>
      </figure>
      <figure>
        <img src="https://i.refresher.sk/public/dominik-v/2019/_november/marvel-what-if-images-peggy-carter-3.jpg"/>
      </figure>
      <figure>
        <img src="https://i.refresher.sk/public/dominik-v/2019/_november/marvel-what-if-images-peggy-carter-9.jpg"/>
      </figure>
      <figure>
        <img src="https://i.refresher.sk/public/dominik-v/2019/_november/marvel-what-if-images-peggy-carter-14.jpg"/>
      </figure>
      <figure>
        <img src="https://i.refresher.sk/public/dominik-v/2019/_november/marvel-what-if-images-peggy-carter-16.jpg"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/75253-Dinosaurus-Arlo-prekracuje-hranice-svojho-strachu-v-najnovsom-TV-spote"/>
        <a href="https://refresher.sk/43408-Vrati-sa-Ewan-McGregor-do-role-oblubeneho-ObiWana-Kenobiho-Zaujem-zo-strany-McGregora-rozhodne-je"/>
        <a href="https://refresher.sk/31911-Vtipna-Zootopia-je-vizualne-najkrajsim-a-najoriginalnejsim-animakom-od-Lego-pribehu-Recenzia"/>
        <a href="https://refresher.sk/36616-Disney-ma-naplanovane-komiksove-filmy-od-Marvelu-a-Star-Wars-pribehy-az-do-roku-2030"/>
        <a href="https://refresher.sk/38591-Reziser-Knihy-duzngli-sa-rozpovedal-o-pokracovani-hitu-od-Disney-Pri-remaku-Levieho-krala-si-pomoze-s-technologiou-VR"/>
        <a href="https://refresher.sk/58311-Loki-a-Scarlet-Witch-zaziaria-vo-vlastnych-serialoch-od-Marvelu"/>
        <a href="https://refresher.sk/37707-Disney-pripravuje-hranu-verziu-ocarujucej-Snehulienky-a-jej-siedmych-trpaslikov"/>
        <a href="https://refresher.sk/49722-Disney-sa-nevzdava-Stale-bojuje-o-odkupenie-prav-pre-XMen-aby-mutanti-mohli-v-kinach-bojovat-s-Avengermi-Na-kolko-by-ich-to-ale-vyslo"/>
      </related>
    </article>
  </body>
</html>