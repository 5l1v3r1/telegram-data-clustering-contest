<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18578785-prima-fabrica-tesla-din-europa"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-13T22:00:00+00:00"/>
    <meta property="og:title" content="Prima fabrică Tesla din Europa"/>
    <meta property="og:description" content="Antreprenorul Elon Musk a anunţat recent că va deschide la Berlin prima fabrică din Europa a companiei Tesla, care va produce baterii, trenuri de rulare şi maşini."/>
  </head>
  <body>
    <article>
      <h1>Prima fabrică Tesla din Europa</h1>
      <address><time datetime="2019-11-13T22:00:00+00:00">13 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18578785/2/teslait.jpg"/>
      </figure>
      <p>Antreprenorul Elon Musk a anunţat recent că va deschide la Berlin prima fabrică din Europa a companiei Tesla, care va produce baterii, trenuri de rulare şi maşini.</p>
      <p>Este a patra gigafabrică a Tesla, după cele din Nevada (SUA), New York (SUA) şi Shanghai (China), potrivit Mediafax.</p>
      <p>Elon Musk se află la Berlin pentru a primi Volanul de Aur câştigat de Model 3, desemnat de Bild drept cea mai bună maşină de clasă medie din Europa, şi a spus: „Unele dintre cele mai bune maşini din lume sunt categoric fabricate în Germania”, scrie Bloomberg.</p>
      <p>Miliardarul este fondatorul companiei producătoare de maşini electrice Tesla şi fondatorul companiei SpaceX, jucător important în transportul spaţial privat. S-a născut în Pretoria, Africa de Sud, în 1971, şi s-a mutat în Canada la vârsta de 17 ani, iar, în 1992, s-a transferat la Universitatea din Pensylvania, unde a obţinut diplome în economie şi fizică.</p>
      <p>În aprilie 2017, Tesla devenea cel mai valoros producător de maşini din SUA, iar averea lui Musk urca spre 15 miliarde de dolari.</p>
      <p>În 2018, Musk a acceptat să demisioneze din funcţia de preşedinte al companiei Tesla şi să plătească o amendă de 20 de milioane de dolari în cadrul unui acord cu autorităţile de reglementare din domeniu. Decizia a venit după ce a publicat un mesaj pe Twitter, în care a anunţat, în glumă, că va lista la bursă compania şi o va trece sub control privat.</p>
      <related>
        <a href="https://www.descopera.ro/dnews/18514965-tesla-poate-produce-in-masa-panouri-solare-pentru-acoperisuri"/>
      </related>
      <related>
        <a href="https://www.descopera.ro/dnews/18501124-tesla-a-devenit-cea-mai-valoroasa-companie-auto-americana"/>
      </related>
      <related>
        <a href="https://www.descopera.ro/dnews/18485714-tesla-a-obtinut-aprobarea-pentru-inceperea-productiei-in-china"/>
      </related>
      <related>
        <a href="https://www.descopera.ro/dnews/18242149-brand-de-top-solutii-low-cost-masinile-tesla-izolate-cu-banda-adeziva"/>
      </related>
      <related>
        <a href="https://www.descopera.ro/dnews/18140330-autopilotul-dezvoltat-de-tesla-un-pericol-pentru-traficul-rutier"/>
      </related>
      <related>
        <a href="https://www.descopera.ro/dnews/18098359-motiv-luat-foc-masina-tesla-filmata-parcare-subterana-shanghai"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18514965-tesla-poate-produce-in-masa-panouri-solare-pentru-acoperisuri"/>
        <a href="https://www.descopera.ro/dnews/18501124-tesla-a-devenit-cea-mai-valoroasa-companie-auto-americana"/>
        <a href="https://www.descopera.ro/dnews/18485714-tesla-a-obtinut-aprobarea-pentru-inceperea-productiei-in-china"/>
        <a href="https://www.descopera.ro/lumea-digitala/18274794-o-fana-tesla-si-a-implantat-cheia-de-acces-de-la-masina-in-mana"/>
      </related>
    </article>
  </body>
</html>