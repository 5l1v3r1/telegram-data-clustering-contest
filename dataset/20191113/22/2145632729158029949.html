<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18582185-primul-zbor-cu-un-elicopter-smurd-pe-noul-heliport-al-spitalului-universitar-bucuresti"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-13T22:00:00+00:00"/>
    <meta property="og:title" content="Primul zbor cu un elicopter SMURD pe noul heliport al Spitalului Universitar Bucureşti"/>
    <meta property="og:description" content="Primul zbor cu elicopterul SMURD fost efectuat, miercuri seară, pe heliportul Spitalului Universitar de Urgenţă Bucureşti, în curând urmând a fi finalizate procedurile necesare pentru operaţionalizarea construcţiei. Elicopterele medicale vor beneficia de 2 culoare de zbor."/>
  </head>
  <body>
    <article>
      <h1>Primul zbor cu un elicopter SMURD pe noul heliport al Spitalului Universitar Bucureşti</h1>
      <address><time datetime="2019-11-13T22:00:00+00:00">13 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/5109/18582185/2/elicopter-smurd-spitalul-universitar-descopera.jpg"/>
          <figcaption>Primul zbor cu un elicopter SMURD pe noul heliport al Spitalului Universitar Bucureşti</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/5109/18582185/1/elicopter-smurd-spitalul-universitar-3-descopera.jpg"/>
          <figcaption>Primul zbor cu un elicopter SMURD pe noul heliport al Spitalului Universitar Bucureşti</figcaption>
        </figure>
      </slideshow>
      <p>Primul zbor cu elicopterul SMURD fost efectuat, miercuri seară, pe heliportul Spitalului Universitar de Urgenţă Bucureşti, în curând urmând a fi finalizate procedurile necesare pentru operaţionalizarea construcţiei. Elicopterele medicale vor beneficia de 2 culoare de zbor.</p>
      <p>„Ieri seară (miercuri, n.r.) a fost efectuat primul zborul cu elicopterul SMURD EC – 135 pentru calibrarea dispozitivelor de aterizare pe timp de noapte pe heliportul Spitalului Universitar de Urgenţă Bucureşti. Acesta reprezintă ultimul pas în operaţionalizarea dispozitivelor şi instrumentelor specifice necesare pentru funcţionarea unui heliport”, se arată într-un comunicat de presă.</p>
      <p>În perioada imediat următoare vor fi finalizate documentele de închidere pentru şantier, de recepţie a lucrărilor de construcţie şi autorizare pentru funcţionarea ca heliport civil cu circuit închis, se arată în sursa citată.</p>
      <p>Construcţia este realizată pe Blocul Operator Central al Spitalului Universitar de Urgenţă Bucureşti, valoarea totală a investiţiei fiind de aproximativ un milion de euro proveniţi din finanţare privată.</p>
      <p>„Elicopterele medicale vor beneficia de două culoare de zbor, inclusiv pe timp de noapte. Astfel, indiferent de momentul zilei, elicopterele medicale de urgenţă vor putea ateriza, iar cazurile medicale vor fi preluate de specialiştii Unităţii de Primiri Urgenţe (UPU)”, mai transmit reprezentanţii instituţiei, care mai precizează că pacienţii vor fi transportaţi direct în Unitatea de Primiri Urgenţe cu ajutorul unui lift şi al unui culoar suprateran.</p>
      <figure>
        <img src="https://storage0.dms.mpinteractiv.ro/media/401/321/5109/18582185/1/elicopter-smurd-spitalul-universitar-3-descopera.jpg"/>
      </figure>
      <p>Platforma heliportului are o structură metalică formată din rigle tip grinzi din oţel şi stâlpi zăbreliţi, este dotată cu jgheaburi şi plase de siguranţă, cu instalaţie electrică de balizaj, cu marcaje luminoase, cu echipamente de salvare, protecţie şi de stingere a incendiilor.</p>
      <p>"În 2018, la Unitatea de Primiri Urgenţe a Spitalului Universitar au fost transferaţi cu elicopterul peste 200 de pacienţi din toată ţara, iar fiecare secundă este vitală în salvarea acestor oameni. Noul heliport ne va permite să preluăm şi mai multe cazuri grave care vor putea beneficia de îngrijiri medicale avansate în Spitalul Universitar. Practic, avem un colectiv medical înalt specializat (medici, asistente medicale, infirmiere, brancardieri etc), iar în curând vom avea şi cel mai modern heliport din ţară", a declarat dr. Adriana Nica, managerul Spitalului Universitar de Urgenţă Bucureşti.</p>
      <related>
        <a href="https://www.descopera.ro/istorie/17720443-prabusirea-unui-elicopter-smurd-in-moldova"/>
      </related>
      <related>
        <a href="https://www.descopera.ro/stiinta/17214353-nasa-a-scos-la-iveala-ca-va-trimite-un-mic-elicopter-care-sa-zboare-peste-marte-alaturi-de-roverul-mars-2020"/>
      </related>
      <related>
        <a href="https://www.descopera.ro/dnews/16508821-un-nou-elicopter-va-schimba-industria-aviatiei-atinge-viteza-de-400-kmh-este-silentios-si-economic"/>
      </related>
      <related>
        <a href="https://www.descopera.ro/dnews/16164484-un-elicopter-militar-a-aparut-din-senin-in-mijlocul-unei-autostrazi-ce-l-a-intrebat-pilotul-pe-un-sofer"/>
      </related>
      <related>
        <a href="https://www.descopera.ro/lumea-digitala/15368722-airbus-a-obtinut-un-brevet-pentru-cel-mai-rapid-elicopter-din-lume"/>
      </related>
      <related>
        <a href="https://www.descopera.ro/lumea-digitala/15246236-ce-obtii-daca-incrucisezi-o-drona-cu-un-elicopter-video"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18578981-sonda-hayabusa-2-a-pornit-spre-terra-cu-mostre-de-pe-asteroidul-ryugu"/>
        <a href="https://www.descopera.ro/dnews/18578883-imagini-cu-venetia-afectata-de-cea-mai-inalta-maree-din-ultimii-50-de-ani"/>
        <a href="https://www.descopera.ro/dnews/18578785-prima-fabrica-tesla-din-europa"/>
        <a href="https://www.descopera.ro/dnews/18578698-celebrul-asteroid-ultima-thule-a-fost-redenumit-dupa-controverse-legate-de-conotatii-naziste-ale-numelui"/>
      </related>
    </article>
  </body>
</html>