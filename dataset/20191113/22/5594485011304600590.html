<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/potreseni-britanki-vodoprovodchik-ot-blgariya-ni-pokazva-chlena-si-oshche-ot-vratata_news707224.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-13T22:00:00+00:00"/>
    <meta property="og:title" content="Потресени британки: Водопроводчик от България ни показва члена си още от вратата"/>
    <meta property="og:description" content="Една от жените е направила дори снимка като доказателство за стресиращата случка"/>
  </head>
  <body>
    <article>
      <h1>Потресени британки: Водопроводчик от България ни показва члена си още от вратата</h1>
      <h2>Една от жените е направила дори снимка като доказателство за стресиращата случка</h2>
      <address>
        <time datetime="2019-11-13T22:00:00+00:00">13 Nov 2019, 22:00</time>
      </address>
      <p>https://blitz.bg/kriminalni/potreseni-britanki-vodoprovodchik-ot-blgariya-ni-pokazva-chlena-si-oshche-ot-vratata_news707224.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572830625-nintchdbpict000351012828.jpg"/>
      </figure>
      <p>
        <b>Българският майстор Иван Котков, който се занимава с ремонт на вани в различни градове на Великобритания, се появил със стърчащ пенис от панталона му на входната врата на жена, живееща в шотландския град Дънфърмлин. Нашенецът останал в същото положение, докато се занимавал с ремонтните дейности в къщата, информира "Дънфърмлин прес".</b>
      </p>
      <p>Инцидентът е станал на 28 август миналата година, като след това, в същия ден,  Котков отишъл в дома на друга жена, където отново обикалял дома с изваден навън член.<br/><br/>Българинът, който живее във Великобритания повече от две години, сега е вписан в регистъра на извършителите на сексуални престъпления.<br/><br/>Той е бил нает в уелска фирма и пътувал, за да извършва ремонти на вани в домовете в Дънфермлин и Коудънбийт в същия ден.<br/><br/>42-годишният Котков, с постоянен адрес в Бармут, е признат за виновен след съдебно дело в Дънфърмлин. Една от жените дори е направила снимка на пениса му, стоящ извън панталона му и го е показала в съда.<br/><br/>Жените, на 54 и 33 години, които подали жалби срещу българина за сексуално поведение, описали пениса му като „изваден“ и „изскочил“ от панталоните му, докато обикалял домовете им, извършвайки ремонтите. И двете дами били много стресирани от преживяването си, като едната от тях е казала, че след неприятната случка се чувства „травмирана“.<br/><br/>Котков се е оправдал, че ципът на работните му панталони е счупен и не е разбрал това, когато се е появил в първата къща. Той е обяснил, че едва когато отишъл да ползва тоалетната, е забелязал, че ципът е счупен и се е опитал да го оправи с чифт клещи. Българинът е заявил, че не носи бельо и че жените трябва да са видели пениса му през счупения цип, заради което се чувства неудобно.<br/><br/>Котков, обаче, обвинил дамите в лъжа относно това, че пенисът му е стърчал от панталона.<br/><br/>Случаят с втората жена от Каудънбийт е бил малко по-различен. Тя е обяснила, че всичко се е случило след като българският майстор отишъл да използва тоалетната. След това той се появил и пенисът му висял от панталона.<br/><br/>Жената направила снимка като доказателство и казва, че от фотографията сякаш изглежда, че той носи бельо, но е поставил пениса си извън панталона.<br/><br/>Според информацията, жените били сами в домовете си и не са влизали в конфликт с Котков.<br/><br/>Втората жена се свързала с компанията, след като мъжът си тръгнал. Тогава от фирмата се обадили на първата клиентка, за да попитат дали е имала някакви проблеми и разбрали, че тя също е имала същата необичайна случка.<br/><br/>Компанията се свързала с Котков и му казала да се върне в Уелс. Той отишъл на среща с шефовете си на следващия ден, облечен в панталони със счупен цип.<br/><br/>Джон Оуен, на 25 години, работи за семейната си фирма, Tubs 2 You, която е наела Котков. Той е заявил пред съда, че фирмата е получила две жалби на клиентки за това, че Котков „върви с изваден член от панталона“.<br/><br/>Той добавя: „Бяхме загрижени, тъй като това може да повлияе на бизнеса. Той е лицето на нашата компания, когато работи за нас". <br/><br/>Шерифът Аластър Браун казва, че вярва на жените относно инцидентите. „И в двата случая е било за продължителен период от време. Очевидното заключение е че е било за сексуално удовлетворение. Намирам позицията на Котков за неразбираема. Няма смисъл човек, който е запознат с този проблем, да не е направил нищо по въпроса. "<br/><br/>Той отхвърля показанията на Котков „в своята цялост по важни въпроси“ и го признава за виновен по двете обвинения.<br/><br/>Съдът ще се произнесе за наказанието на българина на 4 декември. Котков е вписан в регистъра на хората извършили сексуални престъпления.<br/><br/><b>Превод и редакция: БЛИЦ</b></p>
    </article>
  </body>
</html>