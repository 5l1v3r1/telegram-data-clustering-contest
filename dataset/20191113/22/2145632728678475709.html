<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18577342-o-stea-se-deplaseaza-cu-o-viteza-foarte-mare-dupa-ce-a-fost-lansata-de-catre-gaura-neagra-din-mijlocul-galaxiei-noastre"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-13T22:00:00+00:00"/>
    <meta property="og:title" content="O stea se deplasează cu o viteză foarte mare după ce a fost ''lansată”'' de către gaura neagră din mijlocul galaxiei noastre"/>
    <meta property="og:description" content="Steaua S5-HVS1 se deplasează prin spaţiu cu o viteză de 6.000.000 km/h."/>
  </head>
  <body>
    <article>
      <h1>O stea se deplasează cu o viteză foarte mare după ce a fost ''lansată”'' de către gaura neagră din mijlocul galaxiei noastre</h1>
      <address><time datetime="2019-11-13T22:00:00+00:00">13 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/5387/18577342/1/stea-123rf-descopera.jpg"/>
          <figcaption>Credit foto: 123RF</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/5387/18577342/2/stea-sergey-koposov-descopera.jpg"/>
          <figcaption>Credit foto: Sergey Koposov</figcaption>
        </figure>
        <figcaption>Credit foto: 123RF</figcaption>
      </slideshow>
      <p>Steaua S5-HVS1 se deplasează prin spaţiu cu o viteză de 6.000.000 km/h.</p>
      <p>În urmă cu cinci milioane de ani, atunci când strămoşii noştri abia adoptau mersul biped, steaua S5-HVS1, care în prezent se află în constelaţia Cocorului, a fost „lansată în spaţiu de către <a href="https://www.descopera.ro/stiinta/18400608-sagittarius-a-gaura-neagra-din-mijlocul-galaxiei-noastre-a-eliminat-doua-bule-de-gaze-radioactive">Sagittarius A*</a>, gaura neagră supermasivă din mijlocul <a href="https://www.descopera.ro/stiinta/17603674-cea-mai-veche-stea-univers-calea-lactee">galaxiei noastre</a>, atingând o viteză de aproximativ 6.000.000 km/oră, fiind de 10 ori mai rapidă faţă de alte stele din galaxie, notează <a href="http://www.space.com/star-ejected-milky-way-black-hole-superfast-speed.html?fbclid=IwAR0jH4Ey6DgQBFfFgaBIcfJOiMXUZkgjedBSrHYpVxlacciFK2be7gbZSaE">Space</a>.</p>
      <p>„Viteza stelei descoperite este atât de mare încât inevitabil va părăsi galaxia şi nu se va mai întoarce niciodată”, a explicat cercetătorul Douglas Boubert, de la Universitatea Oxford, co-autor al studiul în care este făcută publică descoperirea acestei stele.</p>
      <p>„Acest lucru este super interesant, deoarece am bănuit de mult timp faptul că <a href="https://www.descopera.ro/stiinta/17781619-obervarea-gauri-negre-provocare-astronomi">găurile negre</a> pot expulza stele cu viteze foarte mari. Cu toate acestea, nu am avut niciodată o asociere fără echivoc a unei stele atât de rapide cu centrul galactic”, a explicat Sergey Koposov, autor principal al studiului şi cadru didactic al Universităţii Carnegie Mellon, Pennsylvania, Statele Unite ale Americii.</p>
      <p>Steaua S5-HVS1 a fost identificată cu ajutorul Telescopului Anglo-Australian (AAT) şi cu ajutorul <a href="https://www.descopera.ro/stiinta/17147656-reusita-de-exceptie-a-satelitului-gaia-au-fost-cartografiate-17-miliarde-de-stele">satelitului Gaia</a> operat de către agenţia spaţială europeană şi reprezintă un exemplu care poate susţine una dintre ipotezele inaintate de către astronomul Jack G. Hills legată de modul în care o stea este aruncată în spaţiu ca urmare a interacţiunilor gravitaţionale între un sistem binar şi o gaură neagră supermasivă, aflată în centrul unei galaxii</p>
      <figure>
        <img src="https://storage0.dms.mpinteractiv.ro/media/401/321/5387/18577342/2/stea-sergey-koposov-descopera.jpg"/>
      </figure>
      <p>
        <i>Credit foto:Sergey Koposov</i>
      </p>
      <p>„Aceasta este prima demonstraţie clară a Mecanismului Hills în acţiune", a declarat Ting Li, de la Universitatea Princeton. „Să vedem această stea este, într-adevăr, uimitor, deoarece ştim că trebuie să se fi format în <a href="https://www.descopera.ro/stiinta/13871102-o-gaura-neagra-uriasa-a-generat-un-vant-cosmic-care-poate-modifica-destinul-unei-galaxii">centrul galactic</a>, un loc foarte diferit de mediul nostru local. Este un vizitator dintr-un ţinut ciudat”.</p>
      <p>Studiul a fost publicat în jurnalul <i>Monthly Notices of the Royal Astronomical Society</i>.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/17603674-cea-mai-veche-stea-univers-calea-lactee">Astronomii au detectat una dintre cele mai vechi stele din univers. Se află în galaxia noastră</a>
        </b>
      </p>
      <p>
        <b>
          <a href="https://www.descopera.ro/stiinta/18018479-stele-binare-reflecta-lumina">Astronomii au realizat o descoperire care schimbă modul în care studiem stelele: proprietatea surprinzătoare a acestora</a>
        </b>
      </p>
      <p>
        <b>
          <a href="https://www.descopera.ro/stiinta/17233315-cum-arata-o-stea-care-moare">Cum arată o stea care moare</a>
        </b>
      </p>
      <p>
        <b>
          <a href="https://www.descopera.ro/stiinta/18401063-astronomii-au-identificat-o-stea-neobisnuita-care-fuge-de-o-gaura-neagra">Astronomii au identificat o stea neobişnuită care ”fuge” de o gaură neagră</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18527952-descoperirea-unei-perechi-gaura-neagra-stea-deschide-perspectiva-gasirii-unor-noi-gauri-negre"/>
        <a href="https://www.descopera.ro/stiinta/18416286-astronomii-au-surprins-intreg-modul-in-care-o-stea-a-fost-inghitita-de-catre-o-gaura-neagra"/>
        <a href="https://www.descopera.ro/stiinta/18402224-astronomii-au-descoperit-cea-mai-mare-stea-neutronica-de-pana-acum"/>
        <a href="https://www.descopera.ro/stiinta/18401063-astronomii-au-identificat-o-stea-neobisnuita-care-fuge-de-o-gaura-neagra"/>
      </related>
    </article>
  </body>
</html>