<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/19_novembre_14/armani-celebra-milano-una-giornata-eventi-collezione-dell-alta-gioielleria-mostra-sfilata-serata-rock-62f2a4ee-06de-11ea-8c46-e24c6a436654.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-13T22:00:00+00:00"/>
    <meta property="og:title" content="Armani celebra Milano con una giornata di eventi: collezione dell’alta gioielleria, mostra, sfilata e serata rock"/>
    <meta property="og:description" content="Il Giorgio Armani&amp;#8217;s day si concluder&amp;#224; a tarda notte all&amp;#8217;Armani Priv&amp;#233; con musica dal vivo di una interprete della canzone italiana &amp;#40;Giorgia&amp;#44; la..."/>
  </head>
  <body>
    <article>
      <h1>Armani celebra Milano con una giornata di eventi: collezione dell’alta gioielleria, mostra, sfilata e serata rock</h1>
      <h2>L’Armani day è cominciato all’Hotel Armani di via Manzoni: «Trovo entusiasmante il mio lavoro perché mi permette di vivere continuamente delle prime volte»</h2>
      <address><time datetime="2019-11-13T22:00:00+00:00">13 Nov 2019, 22:00</time> by <a rel="author">Maria Teresa Veneziani</a></address>
      <p>Il Giorgio Armani’s day si concluderà a tarda notte all’Armani Privé con musica dal vivo di una interprete della canzone italiana (Giorgia, la sorpresa della serata, secondo la tendenza del momento). Ma intanto, in mattinata, in una suite di dell’Armani Hotel di via Manzoni è già stata svelata la prima collezione di Alta Gioielleria, anelli, orecchini e pendenti in oro bianco e oro giallo e pietre preziose. E l’oro giallo ha una nuance delicata, speciale, perché è stata realizzata ad hoc per re Giorgio dai maestri orafi. Prezzi da 900 a 35 mila euro per gioielli dalle linee pure nello stile dello stilista piacentino che con questa giornata di eventi organizzati suoi indirizzi cittadini ha voluto rendere omaggio a Milano, la sua città di adozione. Dal centro il glamour si sposta a Zona Tortona all’Armani Silos, per il cocktail pomeridiano e l’inaugurazione della mostra «Accenti di stile», la prima mostra del designer dedicata al mondo degli accessori. Alle 19.30 la scena (e gli ospiti internazionali) si sposta all’Armani Teatro per la sfilata pre fall 2020/21 seguita dalla cena placé.</p>
      <slideshow>
        <figure>
          <img src="https://images2.corriereobjects.it/methode_image/2019/11/14/Moda/Foto%20Gallery/Ritratto%20Giorgio%20Armani%20-%20Courtesy%20of%20Giorgio%20Armani_MGTHUMB-INTERNA.jpg"/>
          <figcaption>Armani?s day: gioielli, mostra, sfilata e party</figcaption>
        </figure>
        <figure>
          <img src="https://images2.corriereobjects.it/methode_image/2019/11/14/Moda/Foto%20Gallery/GA_HIGHJEWELLERY_08_Photo%20credit%20Melanie%20+%20Ramon_MGTHUMB-INTERNA.jpg"/>
          <figcaption>Armani?s day: gioielli, mostra, sfilata e party</figcaption>
        </figure>
        <figure>
          <img src="https://images2.corriereobjects.it/methode_image/2019/11/14/Moda/Foto%20Gallery/GA_HIGHJEWELLERY_10_Photo%20credit%20Melanie%20+%20Ramon_MGTHUMB-INTERNA.jpg"/>
          <figcaption>Armani?s day: gioielli, mostra, sfilata e party</figcaption>
        </figure>
        <figure>
          <img src="https://images2.corriereobjects.it/methode_image/2019/11/14/Moda/Foto%20Gallery/IMG_6929_MGTHUMB-INTERNA.jpg"/>
          <figcaption>Armani?s day: gioielli, mostra, sfilata e party</figcaption>
        </figure>
        <figure>
          <img src="https://images2.corriereobjects.it/methode_image/2019/11/14/Moda/Foto%20Gallery/IMG_6927_MGTHUMB-INTERNA.jpg"/>
          <figcaption>Armani?s day: gioielli, mostra, sfilata e party</figcaption>
        </figure>
        <figcaption>Armani?s day: gioielli, mostra, sfilata e party</figcaption>
      </slideshow>
      <h4>«Le prime volte»</h4>
      <p>«Trovo entusiasmante il mio lavoro perché mi consente di vivere continuamente delle “prime volte” come questa giornata durante la quale presenterò per la prima volta con una sfilata la collezione pre fall 2020/21 e svelerò la linea di alta gioielleria Giorgio Armani», dice lo stilista. «Un’occasione che ho pensato di rendere speciale inaugurando all’Armani/Silos una mostra interamente dedicata agli accessori, una parte forse meno nota del mio lavoro ma non meno importante. Mi piaceva l’idea di vivere, in un’immersione totale, il mio mondo tra arte e design». Una lezione di entusiasmo e rigore per tutti i giovani quella dello stilista che nonostante la fama internazionale e i successi raggiunti Giorgio Armani controlla personalmente ogni passaggio della sua linea lanciata nel 1974 e ogni dettaglio relativo al suo lavoro.</p>
      <p>La collezione di alta gioielleria è divisa in tre temi. I nomi? «Borgonuovo» (ispirata alla via Milanese dove Giorgio Armani vive e ha il suo head quarter, con variazioni sul tema del logo, quindi la collezione «Sì», orecchini, anelli e bracciali dalla semplicità architettonica a forma di petalo, diamanti a taglio brillanti e diamanti neri. Infine, «Firmamento», stelle e falci di luna dal tratto stilizzato diventano anelli, orecchini e collane in oro bianco arricchiti talvolta da frange.</p>
    </article>
  </body>
</html>