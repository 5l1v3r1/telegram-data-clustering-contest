<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/perezapusk-dbr-pogodili-v-radi-novini-ukrajini-50053398.html"/>
    <meta property="og:site_name" content="НВ"/>
    <meta property="article:published_time" content="2019-11-13T22:21:00+00:00"/>
    <meta property="og:title" content="Профільний комітет Ради погодив перезапуск ДБР"/>
    <meta property="og:description" content="Комітет Верховної Ради з питань правоохоронної діяльності підтримав правку до законопроєкту про перезапуск Державного бюро розслідувань."/>
  </head>
  <body>
    <article>
      <h1>Профільний комітет Ради погодив перезапуск ДБР</h1>
      <h2>Комітет Верховної Ради з питань правоохоронної діяльності підтримав правку до законопроєкту про перезапуск Державного бюро розслідувань.</h2>
      <address>
        <time datetime="2019-11-13T22:21:00+00:00">13 Nov 2019, 22:21</time>
      </address>
      <p>Про це повідомляє <a href="https://www.ukrinform.ua/rubric-polytics/2817600-komitet-radi-pidtrimav-popravku-so-perezapustit-dbr.html">Укрінформ</a>.</p>
      <p>Зокрема, у правці до законопроєкту Про внесення змін до Закону України Про Державне бюро розслідувань йдеться, що повноваження директора ДБР і його заступників припиняються достроково.</p>
      <p>«Ми зараз фактично змінюємо структуру органу. Він буде одним з найвпливовіших правоохоронних органів у країні. Коли ми повністю змінюємо функціонал і вплив ДБР, надаємо йому більші повноваження, то маємо і перезапустити керівництво», — сказала депутат від партії Голос Олександра Устінова.</p>
      <p>Водночас директор ДБР Роман Труба проти ухвалення правки. За його словами, до ДБР є претензії у високопосадовців, щодо яких заведені кримінальні справи.</p>
      <p>«Чи не подобається робота ДБР? Так, не подобається тим, кому оголошено підозру і кому буде оголошено підозру. Петро Порошенко чекає моменту, коли буде звільнений директор Державного бюро розслідувань. Коли хтось хоче, щоб саме за це звільняли керівництво ДБР, то він умисно чи не умисно стає на бік тих високопосадовців. Це саме в той момент, коли у майбутньому будуть гарячі підозри», — зазначив він.</p>
      <p>Читайте також:<br/><a href="https://nv.ua/ukr/ukraine/events/sud-skasuvav-rishennya-pro-dostup-dbr-do-danih-redakciji-shem-novini-ukrajini-50053096.html">&amp;nbspРозслідування про Порошенка на Мальдівах: суд скасував рішення про доступ ДБР до даних редакції Схем</a></p>
      <p>Крім того, парламентський комітет підтримав правку, яка передбачає утворення конкурсної комісії з обрання керівництва ДБР.</p>
      <p>Читайте також:</p>
      <ul>
        <li>
          <a href="https://nv.ua/ukr/opinion/novini-ukrajini-7-listopada-2019-roku-shcho-vidbuvalosya-50052245.html">ДБР скривила Прямий, а Портнову прилетіло у відповідь</a>
        </li>
        <li>
          <a href="https://nv.ua/ukr/ukraine/politics/obshuki-v-makeyenku-nova-zayava-vlasnika-pryamogo-novini-ukrajini-50052573.html">Макеєнко про обшуки ДБР: Хочуть відволікти Зеленського від зовнішніх процесів</a>
        </li>
      </ul>
    </article>
  </body>
</html>