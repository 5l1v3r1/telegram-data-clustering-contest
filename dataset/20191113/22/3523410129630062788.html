<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639868/%D9%88%D8%A7%DA%AF%D8%B0%D8%A7%D8%B1%DB%8C-%D8%B3%D8%A7%D9%85%D8%A7%D9%86%D8%AF%D9%87%DB%8C-%D9%88%D8%A7%D9%86%D8%AA%E2%80%8C%D9%87%D8%A7%DB%8C-%D8%AD%D9%85%D9%84-%D8%A8%D8%A7%D8%B1%D8%AF%D8%B1-%D8%AC%D8%A7%D8%AF%D9%87%E2%80%8C%D9%87%D8%A7%D8%A8%D9%87-%D8%B3%D8%A7%D8%B2%D9%85%D8%A7%D9%86-%D8%B1%D8%A7%D9%87%D8%AF%D8%A7%D8%B1%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T22:26:00+00:00"/>
    <meta property="og:title" content="واگذاری ساماندهی وانت‌های حمل باردر جاده‌هابه سازمان راهداری"/>
    <meta property="og:description" content="رئیس سازمان راهداری و حمل و نقل جاده از واگذاری ساماندهی حمل بار توسط وانت بارها در جاده ها تا پایان سال به این سازمان خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/639868/%D9%88%D8%A7%DA%AF%D8%B0%D8%A7%D8%B1%DB%8C-%D8%B3%D8%A7%D9%85%D8%A7%D9%86%D8%AF%D9%87%DB%8C-%D9%88%D8%A7%D9%86%D8%AA%E2%80%8C%D9%87%D8%A7%DB%8C-%D8%AD%D9%85%D9%84-%D8%A8%D8%A7%D8%B1%D8%AF%D8%B1-%D8%AC%D8%A7%D8%AF%D9%87%E2%80%8C%D9%87%D8%A7%D8%A8%D9%87-%D8%B3%D8%A7%D8%B2%D9%85%D8%A7%D9%86-%D8%B1%D8%A7%D9%87%D8%AF%D8%A7%D8%B1%DB%8C">واگذاری ساماندهی وانت‌های حمل باردر جاده‌هابه سازمان راهداری</a>
      </h1>
      <h2>رئیس سازمان راهداری و حمل و نقل جاده از واگذاری ساماندهی حمل بار توسط وانت بارها در جاده ها تا پایان سال به این سازمان خبر داد.</h2>
      <address><time datetime="2019-11-13T22:26:00+00:00">13 Nov 2019, 22:26</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عبدالهاشم حسن‌نیا در نشست مدیران استانی<b> سازمان راهداری و حمل و نقل جاده ای</b>، ضمن تقدیر و تشکر از تلاش‌های به عمل آمده از سوی مدیران و کارکنان در جابه‌جایی مطلوب زائران اربعین حسینی (ع) در سال‌جاری، اظهار داشت: عامل موفقیت در جابه‌جایی زائران، جمع‌نگری، همکاری و تلاش گروهی دست‌اندرکاران، ‌ مدیران و کلیه کارکنان بوده است.</p>
      <p>وی افزود: فراگیری زبان مدیریت و عمل‌گرایی جمعی و گروهی مهمترین عامل موفقیت در امور و فعالیت‌های مختلف سازمانی است که جمع کثیری از کاربران و هم‌وطنان از آن بهره‌مند می‌شوند.</p>
      <p>حسن‌نیا، با اشاره به برنامه‌های اصلی این سازمان تا پایان‌ سال‌جاری افزود: اجرای طرح ابرار و احداث راه‌های روستایی، عملیات راهداری زمستانی، بهره‌گیری از شرکت‌های هوشمند حمل و نقل جاده‌ای و ساماندهی وانت‌بارها از جمله برنامه‌های اصلی این سازمان تا پایان سال‌جاری است که می‌بایست با برنامه‌ و آگاهانه، عملیاتی شده و بازدهی مناسبی در اقتصاد کشور به همراه داشته باشد.</p>
      <p>معاون وزیر راه و شهرسازی خاطرنشان کرد: از ابتدای سال‌جاری تاکنون، ‌ علی رغم محدودیت‌های مالی و اعتباری، با همدلی و هم‌فکری صورت گرفته و بهره‌گیری از امکانات و توان موجود، موفقیت‌های قابل توجهی در بخش حمل و نقل کالا و حمل کالاهای اساسی، نگهداری راه‌ها و بازسازی راه‌ها و ابنیه فنی آسیب‌دیده از سیل صورت گرفته است.</p>
      <p>معاون وزیر راه و شهرسازی نظارت و کنترل قراردادها و پروژه‌ها را عامل مهم دیگری در پیشبرد اقدامات این سازمان برشمرد و افزود: معاونان راهداری و همچنین معاونان فنی و نظارت ادارت کل راهداری استان ها می‌بایست نسبت به پروژه‌های تحت حوزه فعالیت خو حساسیت بیشتری داشته باشند و عملکرد اقدامات انجام شده از سوی پیمانکاران را به طور مستمر ارزیابی کنند.</p>
    </article>
  </body>
</html>