<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/david-vilya-zavershit-kar-yeru-v-kinci-sezonu-barselona-50053402.html"/>
    <meta property="og:site_name" content="НВ"/>
    <meta property="article:published_time" content="2019-11-13T22:59:00+00:00"/>
    <meta property="og:title" content="Іменитий футболіст анонсував завершення кар'єри"/>
    <meta property="og:description" content="Титулований екс-нападник Барселони та Атлетіко Давід Вілья оголосив про те, що завершить кар'єру після закінчення цього сезону."/>
  </head>
  <body>
    <article>
      <h1>Іменитий футболіст анонсував завершення кар'єри</h1>
      <h2>Титулований екс-нападник Барселони та Атлетіко Давід Вілья оголосив про те, що завершить кар'єру після закінчення цього сезону.</h2>
      <address>
        <time datetime="2019-11-13T22:59:00+00:00">13 Nov 2019, 22:59</time>
      </address>
      <p>Нинішній гравець японського Віссел Кобе написав у своєму акаунті в Twitter, що вирішив піти з футболу в кінці цього сезону після 19 років виступів.</p>
      <p>"Дякую всім командам, тренерам і одноклубникам, які дозволили мені насолоджуватися кар'єрою мрії. Дякую моїй родині, яка завжди була поруч, щоб підтримати мене", - написав Вілья.</p>
      <p>Раніше нападник виступав за Спортінг Хіхон, Сарагосу, Валенсію, Барселону, Атлетіко, Мельбурн Сіті, Нью-Йорк Сіті та збірну Іспанії.</p>
      <p>Вілья вигравав чемпіонат Іспанії, Лігу чемпіонів, Суперкубок УЄФА і клубний чемпіонат світу, а також Євро-2008 і ЧС-2010.</p>
      <p>Нещодавно титулований екс-півзахисник Баварії та Манчестер Юнайтед <a href="https://nv.ua/ukr/sport/football/shvaynshtayger-zavershiv-kar-yeru-bavariya-myu-i-zbirna-nimechchini-50046938.html">Бастіан Швайнштайгер оголосив про закінчення професійних виступів</a>.</p>
    </article>
  </body>
</html>