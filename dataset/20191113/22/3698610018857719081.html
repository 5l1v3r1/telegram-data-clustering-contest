<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/estoniya-zaareshtuvala-500-tisyach-yevro-na-rahunku-onischenka-zmi-329574_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T22:27:00+00:00"/>
    <meta property="og:title" content="Естонія заарештувала 500 тисяч євро на рахунку Онищенка — ЗМІ"/>
    <meta property="og:description" content="Ексдепутат перевів гроші на придбання коня, але САП домоглася арешту."/>
  </head>
  <body>
    <article>
      <h1>Естонія заарештувала 500 тисяч євро на рахунку Онищенка — ЗМІ</h1>
      <h2>Ексдепутат перевів гроші на придбання коня, але САП домоглася арешту.</h2>
      <address>
        <time datetime="2019-11-13T22:27:00+00:00">13 Nov 2019, 22:27</time>
      </address>
      <p>Спеціалізована антикорупційна прокуратура домоглася арешту 500 тисяч євро на банківському рахунку ексдепутата <b><a href="https://dt.ua/UKRAINE/nabu-zavershilo-rozsliduvannya-schodo-materi-onischenka-322290_.html">Олександра Онищенка</a></b>.</p>
      <p>Рішення про арешт ухвалила колегія суддів Вищого антикорупційного суду, інформує "Слідство. Інфо".</p>
      <p>За даними прокурорів, 20 вересня Онищенко перевів у естонський банк 500 тисяч євро зі свого російського рахунку. Ці гроші були частиною операції з купівлі нового бігового коня. Тому, естонські правоохоронці заморозили ці гроші на рахунку Онищенка. Після цього САП домоглася через суд їх арешту.</p>
      <p>Як відомо, Олександр Онищенко є фігурантом низки кримінальних проваджень. Так, за даними слідства, Онищенко є засновником і керівником злочинної організації, учасники якої в період з січня 2013 року по червень 2016 року протиправно заволоділи понад 1,6 млрд гривень від реалізації природного газу. Внаслідок таких дій "Укргазвидобуванню" завдано збитків на суму понад 740 млн гривень. Слідство встановило <b><a href="https://dt.ua/POLITICS/nabu-zavershilo-rozsliduvannya-stosovno-onischenka-284147_.html">причетність до участі у "газовій схемі"</a></b> 29 осіб.</p>
      <footer>За матеріалами: <a href="https://dt.ua/go/aHR0cDovLzF0di5jb20udWEvcHJvZ3JhbXMvc2xpZHN0dm9faW5mbw==">Слідство.інфо</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>