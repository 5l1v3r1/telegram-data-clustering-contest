<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-hi-tech/falcon-electronics-taie-cu-pana-la-41-pretul-camerelor-auto-nextbase-de-black-friday-18580841"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T22:34:00+00:00"/>
    <meta property="og:title" content="Falcon Electronics taie cu până la 41% preţul camerelor auto Nextbase de Black Friday"/>
    <meta property="og:description" content="Falcon Electronics, cel mai mare jucător de pe piaţa locală a echipamentelor electronice auto, va tăia cu peste 40% preţul camerelor auto Nextbase cu ocazia campaniei de vânzări organizate în cadrul evenimentului de shopping Black Friday."/>
  </head>
  <body>
    <article>
      <h1>Falcon Electronics taie cu până la 41% preţul camerelor auto Nextbase de Black Friday</h1>
      <address><time datetime="2019-11-13T22:34:00+00:00">13 Nov 2019, 22:34</time> by <a rel="author" href="https://www.zf.ro/autor/adrian-seceleanu" target="_blank">Adrian Seceleanu</a></address>
      <p>Falcon Electronics, cel mai mare jucător de pe piaţa locală a echipamentelor electronice auto, va tăia cu peste 40% preţul camerelor auto Nextbase cu ocazia campaniei de vânzări organizate în cadrul evenimentului de shopping Black Friday.</p>
      <p>„Camerele auto DVR Nextbase care vor avea reduceri de până la 41%.  Modelul 412GW, unul din modelele de top de la Nextbase, va fi comercializat la 469 de lei, în loc de 799 de lei, iar modelul Nextbase112 va avea preţ de Black Friday de 189 de lei”, conform datelor companiei.</p>
      <p>“Black Friday a devenit deja o tradiţie, iar la cea de a 9-a ediţie Black Friday punem accent pe securitatea în trafic, propunând oferte foarte bune la camere auto DVR, la sistemele de securitate, dar şi la sistemele audio cu Bluetooth care permit convorbiri telefonice în timp ce eşti la volan, cu respectarea noilor prevederi legale“, declară Corina Diţu, Marketing Manager la Falcon Electronics.</p>
      <p>„De cele mai mari reduceri procentuale vor beneficia cumpărătorii care aleg căştile JVC, ce vor fi comercializate la un preţ cu până la 72% mai mic decât în oferta curentă.<br/>Sistemele de securitate Viper vor avea reduceri de până la 24%, senzorii de parcare Directed de până la 27%, detectoarele de radar Cobra şi Whistler de până la 40%.</p>
      <p>Sistemele GPS Navon vor beneficia de un preţ mai mic cu 37% decât în oferta obişnuită a magazinului online.</p>
      <p>Sistemele audio pentru maşină JVC şi Sony vor avea reduceri de până la 35%, iar camerele video JVC de până la 32%. Cele mai mari discounturi valorice vor fi acordate la dronele Parrot, modelele Anafi beneficiind de o reducere de 600 de lei”, conform companiei.</p>
    </article>
  </body>
</html>