<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773613,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="טסלה נערכת לפתיחת מפעל בגרמניה"/>
    <meta property="og:description" content="המפעל, שיוקם באיזור ברלין, צפוי לכלול גם מרכז פיתוח של החברה, שיוקם בסמוך לשדה התעופה החדש של העיר; לפי אילון מאסק, במפעל ייוצר רכב הכביש שטח העתידי של טסלה, מודל Y"/>
  </head>
  <body>
    <article>
      <h1>טסלה נערכת לפתיחת מפעל בגרמניה</h1>
      <h2>המפעל, שיוקם באיזור ברלין, צפוי לכלול גם מרכז פיתוח של החברה, שיוקם בסמוך לשדה התעופה החדש של העיר; לפי אילון מאסק, במפעל ייוצר רכב הכביש שטח העתידי של טסלה, מודל Y</h2>
      <address><time datetime="2019-11-13T00:00:00+00:00">13 Nov 2019</time> by <a rel="author">תומר הדר ואודי עציון</a></address>
      <p>טסלה העולמית נערכת לפתיחת מפעל בלב הטריטוריה של תעשיית רכבי היוקרה האירופית - גרמניה; כך הודיע אילון מאסק. המפעל, שיוקם באיזור ברלין, צפוי לכלול גם מרכז פיתוח של טסלה שיוקם בסמוך לשדה התעופה החדש של העיר.</p>
      <figure>
        <img src="https://images1.calcalist.co.il/PicServer3/2019/01/02/874192/4_l.jpg"/>
        <figcaption>רכבי טסלה 3 <br/>צילום: AP</figcaption>
      </figure>
      <p>לדברי מאסק, "ניכר שחלק מהמכוניות הטובות בעולם מיוצרות בגרמניה, וגרמניה לא נמצאת במרחק גדול מאחורינו בהבנה של היקף השוק לרכבים כאלה". לפי מייסד החברה, המפעל שיוקם בגרמניה ייצר סוללות, וגם את רכב הכביש שטח העתידי של טסלה, מודל Y. המפעל הגרמני צפוי להצטרף למפעל טסלה שהקמתו הושלמה בסין.</p>
      <p>כפי שנחשף ב"כלכליסט", טסלה פרסמה לפני מספר ימים <a href="https://www.calcalist.co.il/local/articles/0,7340,L-3773367,00.html">מודעה לגיוס</a> ראש לפעילות הישראלית של החברה, שיהיה אחראי בין היתר גם על נושא ממשקי רגולציה מול הממשל וגיוסי כוח אדם. לדברי גורם ישראלי בהנהלת החברה, מודעת הגיוס של טסלה משכה "מעל ל-12 אלף פניות". ביום שני האחרון הסירה טסלה את המודעה לחלוטין.</p>
    </article>
  </body>
</html>