<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/consultarile-de-la-cotroceni-s-au-incheiat-orban-astfel-de-intalniri-vor-exista-perioadic-18577884"/>
    <meta property="og:site_name" content="BusinessMagazin"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Consultările de la Cotroceni s-au încheiat. Orban: Astfel de întâlniri vor exista perioadic"/>
    <meta property="og:description" content="Ludovic Orban a declarat, pentru MEDIAFAX, că a fost prezent la consultările dintre Klaus Iohannis şi miniştrii Florin Cîţu, Virgil Popescu, Lucian Bode şi Adrian Oros.Premierul a afirmat că astfel de întâlniri vor avea loc periodic, deoarece şeful statului e interesat de situaţia ministerelor."/>
  </head>
  <body>
    <article>
      <h1>Consultările de la Cotroceni s-au încheiat. Orban: Astfel de întâlniri vor exista perioadic</h1>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://www.businessmagazin.ro/autor/departamentul-politic" target="_blank">Departamentul Politic</a></address>
      <h3>Consultările de la Cotroceni s-au încheiat. Orban: Astfel de întâlniri vor exista perioadic</h3>
      <p>Ludovic Orban a declarat, pentru MEDIAFAX, că a fost prezent la consultările dintre Klaus Iohannis şi miniştrii Florin Cîţu, Virgil Popescu, Lucian Bode şi Adrian Oros.Premierul a afirmat că astfel de întâlniri vor avea loc periodic, deoarece şeful statului e interesat de situaţia ministerelor.</p>
      <p>„Peroiodic vor mai exista astfel de întâlniri, pentru că preşedintele este preocupat de situaţia ministerelor. Astăzi am avut o întrevedere la care am asistat şi eu cu miniştrii Popescu, Bode, Oros şi Cîţu”, a declarat Ludovic Orban, pentru MEDIAFAX.</p>
      <p>Ministrul de Finanţe Florin Cîţu, ministrul Transporturilor Lucian Bode, ministrul Economiei Virgil Popescu şi cel al Agriculturii Adrian Oros au avut, miercuri, o întrevedere cu preşedintele Klaus Iohannis, la Palatul Cotroceni. Surse guvernamentale au declarat pentru MEDIAFAX că preşedintele Klaus Iohannis vrea să se consulte cu toţi miniştrii Cabinetului Orban cu privire la temele care ţin de agenda Guvernului.</p>
      <p>Klaus Iohannis urmează să poarte discuţii în zilele următoare şi cu ceilalţi membrii ai Guvernului, au afirmat sursele citate.</p>
      <p>Ministrul Muncii, Violeta Alexandru, este aşteptată joi la consultările de la Palatul Cotroceni.</p>
      <p> </p>
    </article>
  </body>
</html>