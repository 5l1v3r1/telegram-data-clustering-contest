<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/inter-ne-sme-vise-da-ceka-vec-u-januaru-krece-napad-na-otkrice-sezone/342345"/>
    <meta property="og:site_name" content="MozzartSport"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Inter ne sme više da čeka: Već u januaru kreće napad na otkriće sezone"/>
    <meta property="og:description" content="Nerazuri se nadaju da će 30.000.000 evra biti dovoljno"/>
  </head>
  <body>
    <article>
      <h1>Inter ne sme više da čeka: Već u januaru kreće napad na otkriće sezone</h1>
      <h2>Nerazuri se nadaju da će 30.000.000 evra biti dovoljno</h2>
      <address>
        <time datetime="2019-11-13T00:00:00+00:00">13 Nov 2019</time>
      </address>
      <p><b>Dejan Kuluševski</b> (19) je momak koji je zapalio Italiju ove sezone! I upalio alarme u većim klubovima, a pogotovo u Interu.</p>
      <p>Plan Nerazrua je bio da sačekaju do leta sa napadom na švedskog vezistu, ali situacija se razvija mnogo brzo, pa Inter razmišlja da već u januaru krene u relaizaciju transfera.</p>
      <p>Ko je <b>Dejan Kuluševski</b>?</p>
      <p>Šveđanina makedonskog porekla je kao 16-godišnjaka otkrila skauting mreža Atalante. Ništa čudno. Atalanta pored sjajne škole ima fenomenalne lovce na talente i dovodi mlade igrače iz svih krajeva Evrope. U Holandiji su otkrili <b>Martena de Rona</b> i <b>Hansa Hatebura</b>, u Švajcarskoj <b>Rema</b> <b>Frojlera</b>, u Belgiji <b>Timotija</b> <b>Kastanja</b>… Doveli su ih za male pare iz malih klubova i napravili od njih reprezentativce. Primeri <b>Franka</b> <b>Kesija</b> i <b>Muse</b> <b>Beroua</b> pokazuju kako rade sakuting sa decom. A o skautiranju domaćeg tržišta i svojoj školi da ne trošimo reči. Dovoljni su primeri <b>Manćinija, Kontija, Kaldare, Kristantea, Galjardinija Petanje, Zapate, Bastonija, Kristantea, Petanje, Bonaventure, Zapakoste, Grasija</b>… Neki su ponikli u klubu, neki nisu dobili šansu u drugim klubovima. Sve ih je lansirala Atalanta…</p>
      <p><b>Kuluševski</b> je doveden iz švedske Brompojkarne, dve godine se razvijao u mladom timu, proletos debitovao u Seriji A, a letos je pozajmljen Parmi. Došao je na mala vrata na Tardini, a onda eksplodirao. Sa dva gola i pet asistencija je jedan od igrača koji su obeležili start sezone u italijanskom prvenstvu. Mediji na Čizmi prenose da se <b>Antonio</b> <b>Konte</b> zaljubio u mladog Šveđanina i duplom linijom podvukao njegovo ime upravi Intera. Plan je bio da se čeka leto i povratak <b>Kuluševskog</b> sa pozajmice u Bergamo, ali je njegov talenat primećen i kod ostalih klubova.</p>
      <p>Premijerligaši Sautempton i Vulverhempton su već spremili ponude u rasponu od 15.000.000 do 20.000.000 evra za Šveđanina. Što je i dalje malo… Međutim, mogli bi da ih podignu i da ostave Inter bez željenog pojačanja. Pogtovo je oapsno što se poslednjih dana Mačester Junajted pominje kao zainteresovani klub. <b>Konte</b> sada požuruje upravu kluba da već u januaru pređe na posao, a predsednik <b>Stiven</b> <b>Žang</b> je dao direktorima <b>Maroti</b> i <b>Ausiliju</b> zeleno svetlo da usreće nezadovoljnog trenera.</p>
      <p><i>Gazeta delo Sport</i> javlja da bi Inter u januaru mogao da ponudi 30.000.000 evra Atalanti za <b>Kuluševskog</b> i da realizuje transfer. Naravno, poterebno je da se i Parma prethodno složi o ranije okončanju pozaujmice koja traje do leta. U Bergamu bi prihvatili pomenutu sumu jer klub živi od prodaje maldih igrača. Prethodnih godina su uglavnom dobro prodavali svoje talente kada su oni bili na vrhuncu forme i ispostavilo se da su izvukli najbolje moguće cene za <b>Kesija, Kaldaru, Kontija, Kristantea</b>… Doduše, imali su i grešeka kao kada su u leto 2018. godine odbili 20.000.000 evra od Borusije Dortmund za afričkog napadača <b>Musu Beroua</b>. Od tada su mu forma i cena pali…</p>
      <p><b>Kuluševski</b> nije igrač koji je neophodan treneru <b>Gasperiniju</b>, a može da donese veliki novac.</p>
      <p>Sa druge strane, <b>Konteu</b> bi takav profil igrača bio od velike koristi. <b>Kuluševski</b> može da igra kao centralni vezni, ali i bočni na levoj strani što je pozicija na kojoj ga vidi <b>Konte</b>. Brz je, ima sjajan pas, pregled igre i  motoriku.</p>
      <p>Inter bi veći deo transfera finansirao novcem od očekivane prodaje <b>Gabrijela</b> <b>Barbose</b> koji blista u brazilskom Flamengu na pozajmici.</p>
      <p>(FOTO: reuters)</p>
    </article>
  </body>
</html>