<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/agentia-de-digital-omniperform-fondata-de-adrian-enache-a-inregistrat-in-primele-9-luni-o-crestere-de-20-a-veniturilor-la-2-5-mil-lei-18577880"/>
    <meta property="og:site_name" content="BusinessMagazin"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Agenţia de digital OmniPerform, fondată de Adrian Enache, a înregistrat în primele 9 luni o creştere de 20% a veniturilor, la 2,5 mil.lei"/>
    <meta property="og:description" content="Agenţia de digital OmniPerform, fondată de Adrian Enache, a înregistrat în primele 9 luni din anul 2019 o creştere organică de aproximativ 20% comparativ cu aceeaşi perioadă a anului trecut, până aproape de..."/>
  </head>
  <body>
    <article>
      <h1>Agenţia de digital OmniPerform, fondată de Adrian Enache, a înregistrat în primele 9 luni o creştere de 20% a veniturilor, la 2,5 mil.lei</h1>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://www.businessmagazin.ro/autor/roxana-rosu" target="_blank">Roxana Rosu</a></address>
      <h3>Agenţia de digital OmniPerform, fondată de Adrian Enache, a înregistrat în primele 9 luni o creştere de 20% a veniturilor, la 2,5 mil.lei</h3>
      <p>Agenţia de digital OmniPerform, fondată de Adrian Enache, a înregistrat în primele 9 luni din anul 2019 o creştere organică de aproximativ 20% comparativ cu aceeaşi perioadă a anului trecut, până aproape de 2,5 milioane lei.</p>
      <p>Agenţia de digital OmniPerform, fondată de Adrian Enache, a înregistrat în primele 9 luni din anul 2019 o creştere organică de aproximativ 20% comparativ cu aceeaşi perioadă a anului trecut, până aproape de 2,5 milioane lei.</p>
      <p>“Observăm la companiile prezente pe piaţa românească o mutare constantă a bugetelor dinspre canalele clasice către digital şi platforme media din ce în ce mai diversificate sau tehnologii pentru geo-targetare. De asemenea, în 2019 ne-am concentrat pe utilizarea tehnologiei OmniPerform în aproape toate conturile cărora le furnizăm servicii de comunicare, media sau digital. Chiar dacă etapa de integrare a serviciilor într-un mod corect şi eficient pentru a livra mai bine durează, suntem pregătiţi să construim pe termen lung cu fiecare brand în parte”, a declarat Adrian Enache, CEO al companiei.</p>
      <p>Pentru întreg anul 2019 OmniPerform estimează venituri de 3 milioane de lei, iar pentru 2020 creşterea bugetată este de 50%, până la aproape 4,5 milioane de lei.</p>
      <p>Daca în 2019 Adrian Enache a remarcat o creştere notabilă a bugetelor în FMCG, e-commerce, Home&amp;Deco, Auto şi SaaS, pentru 2020 el anticipează o dezvoltare a portofoliului în domenii ca retail, banking şi pharma.</p>
      <p>În opinia lui, cele mai importante tendinţe din departamentele de marketing în 2019 au fost adopţia tehnologiilor care ajută la cunoaşterea consumatorului, fluidizarea experienţei consumatorului în canalele de comunicare şi adaptarea la mobile advertising .</p>
      <p>Fondată în 2017, OmniPerform oferă servicii de omnichannel, digital şi media.</p>
      <p> </p>
    </article>
  </body>
</html>