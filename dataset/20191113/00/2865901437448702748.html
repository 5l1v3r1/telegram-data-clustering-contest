<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/muslin-zasto-bih-nekom-igracu-trazio-2-500-dolara-pa-imao-sam-platu-100-000-mesecno/342400"/>
    <meta property="og:site_name" content="MozzartSport"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Muslin: Zašto bih nekom igraču tražio 2.500 dolara? Pa imao sam platu 100.000 mesečno..."/>
    <meta property="og:description" content="Srpski stručnjak se čudi optužbama bivšeg igrača Lokomotive..."/>
  </head>
  <body>
    <article>
      <h1>Muslin: Zašto bih nekom igraču tražio 2.500 dolara? Pa imao sam platu 100.000 mesečno...</h1>
      <h2>Srpski stručnjak se čudi optužbama bivšeg igrača Lokomotive...</h2>
      <address>
        <time datetime="2019-11-13T00:00:00+00:00">13 Nov 2019</time>
      </address>
      <p>Bivši selektor Srbije <b>Slavoljub Muslin</b> oštro je demantovao bilo kakve kombinacije sa fudbalerima dok je vodio vodio Lokomotivu iz Moskve, poručivši da dotičnog <b>Isa Kanjendu</b>, <b><a href="https://www.mozzartsport.com/fudbal/vesti/jos-jedna-teska-optuzba-za-muslina-trazio-mi-je-2-500-evra-da-igram/342389">čoveka koji ga je poslednji optužio da je uzimao novac od igrača</a></b>, čak ne poznaje.  <br/><i><b>"Muslin mi je rekao: Ako želiš da igraš u Lokomotivi, moraš da platiš”</b></i>, kazao je <b>Kanjenda </b>za <i>Championat.com</i>. <i><b>“Svakog meseca 2.500 dolara. Odmah sam odbio. Ne mogu da igram tako. Ako treba, vratiću se u Rostov, nema problema. U Lokomotovi su doduše bile visoke plate, ali ja nisam mnogo zaradio pošto sam tamo proveo samo šest meseci”</b>.</i></p>
      <p>Srpski stručnjak bio je, najblaže rečeno, iznenađen optužbama nama malo poznatog fudbalera...<br/><b>"Kada sam ja bio trener Lokomotive Kanjenda nije igrao tamo. Došao sam u januaru 2006 i te osobe nije bilo u timu. Nikada u životu nisam video Isa Kanjendu i ne razumem zašto govori takve stvari, zaista ne razumem... Nikada nisam čuo da je on igrao u Lokomotivi, čak ni kasnije, kada sam otišao. A i zašto bih tako nešto uopšte radio?! U Moskvi sam imao platu 100.000 dolara mesečno. Zašto bih od nekog igrača tražio 2.500"</b>, zaključio je Muslin u kratkom obraćanju za ruske medije.</p>
      <p><b>Slavoljubu Muslinu</b> je Lokomotiva bila prvi angažman u Rusiji, ali je posle toga radio i u Himkiju, Krasnodaru, Amkaru…  Dok je bio u Permu i <b><a href="https://mozzartsport.com/fudbal/vesti/muslin-opet-na-udaru-bivsi-igrac-tvrdi-izbacivao-je-po-14-igraca-samo-da-bi-doveo-14-novih/133946">Georgi Pejev</a></b> ga je upamtio po lošem. Od 2016. do 2017. je sedeo i na klupi reprezentacije Srbije. Ni tu nije sve prošlo bez incidenata,<b> Mateja Kežman</b> je javno govorio da <b>Sergej Milinković Savić</b> ne dobija šansu, jer njegov menadžer “ne pristaje na kombinacije” sa selektorom.</p>
      <p>
        <i><b>Foto</b>: MN Press</i>
      </p>
    </article>
  </body>
</html>