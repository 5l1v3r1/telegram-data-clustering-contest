<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698099/14-%DA%A9%D8%B4%D8%AA%D9%87-%D9%88-%D8%B2%D8%AE%D9%85%DB%8C-%D8%AF%D8%B1-%D8%A7%D9%86%D9%81%D8%AC%D8%A7%D8%B1-%D8%AE%D9%88%D8%AF%D8%B1%D9%88%DB%8C-%D8%A8%D9%85%D8%A8%E2%80%8C%DA%AF%D8%B0%D8%A7%D8%B1%DB%8C-%D8%B4%D8%AF%D9%87-%D8%AF%D8%B1-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="14 کشته و زخمی در انفجار خودروی بمب‌گذاری شده در افغانستان"/>
    <meta property="og:description" content="سخنگوی وزارت کشور افغانستان امروز (چهارشنبه) اعلام کرد، در اثر انفجار خودروی بمب‌گذاری‌ شده‌ای در کابل تاکنون ۱۴ تن کشته و زخمی شده‌اند."/>
  </head>
  <body>
    <article>
      <h1>14 کشته و زخمی در انفجار خودروی بمب‌گذاری شده در افغانستان</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/22/1036484_724.jpg"/>
      </figure>
      <p>سخنگوی وزارت کشور افغانستان امروز (چهارشنبه) اعلام کرد، در اثر انفجار خودروی بمب‌گذاری‌ شده‌ای در کابل تاکنون ۱۴ تن کشته و زخمی شده‌اند.</p>
      <p>به گزارش ایسنا، به نقل از شبکه اسکای نیوز، بر اثر انفجار خودرویی در نزدیکی ساختمان وزارت کشور افغانستان هفت تن کشته و هفت تن دیگر زخمی شدند.</p>
      <p>نصرت رحیمی، سخنگوی وزارت کشور افغانستان اعلام کرد، در اثر انفجار خودروی بمب‌گذاری شده در کابل هفت تن کشته و هفت تن زخمی شده‌اند که این آمار اولیه بوده و قابل تغییر است.</p>
      <p>رسانه‌های محلی نیز گزارش دادند، انفجار کاروانی از خودروهای زرهی در اداره ۱۵ کابل را هدف گرفته بود.</p>
      <p>رحیمی افزود، انفجار راس ساعت ۷:۲۵ صبح به وقت محلی در منطقه قصبه در اداره ۱۵ کابل رخ داد و این منطقه پاکسازی شده بود.</p>
      <p>یکی از شاهدان نیز گفت، انفجار خساراتی را به چند خودرو وارد کرد و قربانیان با آمبولانس از محل انفجار به بیمارستان منتقل شدند.</p>
      <p>هنوز هیچ گروهی مسؤولیت آن را برعهده نگرفته است.</p>
    </article>
  </body>
</html>