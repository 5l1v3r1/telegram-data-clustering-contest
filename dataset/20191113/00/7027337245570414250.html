<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698116/%D8%AD%D9%85%D9%84%D9%87-%D8%A7%D9%86%D8%AA%D8%AD%D8%A7%D8%B1%DB%8C-%D8%AF%D8%B1-%D8%A7%D9%86%D8%AF%D9%88%D9%86%D8%B2%DB%8C-%DB%8C%DA%A9-%DA%A9%D8%B4%D8%AA%D9%87-%D9%88-6-%D9%85%D8%AC%D8%B1%D9%88%D8%AD"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="حمله انتحاری در اندونزی/ یک کشته و 6 مجروح"/>
    <meta property="og:description" content=" حمله انتحاری یک تروریست صبح روز چهارشنبه به یک ایستگاه پرجمعیت پلیس در شهر مادن مرکز ایالت سوماترای شمالی اندونزی یک کشته و ۶ مجروح برجای گذاشت."/>
  </head>
  <body>
    <article>
      <h1>حمله انتحاری در اندونزی/ یک کشته و 6 مجروح</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/22/1036543_727.jpg"/>
      </figure>
      <p> حمله انتحاری یک تروریست صبح روز چهارشنبه به یک ایستگاه پرجمعیت پلیس در شهر مادن مرکز ایالت سوماترای شمالی اندونزی یک کشته و ۶ مجروح برجای گذاشت.</p>
      <p>خبرگزاری رسمی اندونزی " آنتارا" به نقل از پلیس این کشور گزارش داد: عامل انتحاری توسط نیروهای پلیس شناسایی و محاصره شده بود که وی مواد انفجاری همراه خود را منفجر ساخت که در اثر آن تروریست مزبور کشته و چهار افسرپلیس و دو نفر از مردم عادی به شدت مجروح شدند.</p>
      <p>تاکنون هیچ یک از گروههای تروریستی دراین کشور مسئولیت این حمله را نپذیرفته اند اما نیروهای پلیس آن را به وابستگان داعش نسبت داده اند.</p>
      <p>یک شبکه تلویزیونی اندونزی به نقل از ددی پراسیتو سخنگوی پلیس ملی این کشور گفت: این انفجار در یک پارکینگ در نزدیکی منطقه ای اتفاق افتاد که مردم در صف نامه های ترخیص از پلیس بودند.</p>
      <p>به گفته وی پلیس اندونزی بلافاصله پس از این حادثه به حالت آماده باش در آمده است.</p>
      <p>این رخداد تروریستی در حال به وقوع پیوسته که نیروی وییه ضد تروریسم پلیس اندونزی تلاش های خود را برای یافتن اعضای وابسته به گروههای تروریستی به ویژه داعش در سراسر این کشور شدت بخشیده است.</p>
      <p>این نیروی ویژه علاوه بر خانه ها، حتی مراکز عبادی را نیز برای یافتن تروریست ها تحت عملیات بررسی خود قرار داده است.</p>
      <p>پلیس محلی پس از حمله به ایستگاه شهر مادن شرایط امنیتی در ایستگاههای خود را افزایش داده است.</p>
      <p>مادن یکی از پنج شهر بزرگ اندونزی در جنوب غرب این کشور واقع شده و بسیار شلوغ و پررفت و آمد است و پلیس اندونزی می گوید تروریست ها درصدد هستند تا این شهر پرازدحام را باحملات خود ناامن کنند.</p>
      <p>محمد اقبال دیگر سخنگوی پلیس اندونزی دراین زمینه گفت که گفت که تروریست انتحاری به حیاط کلانتری پلیس شهر مادن ورود کرده و پس از محاصره شدن خود را منفجر کرده است.</p>
      <p>اقبال گفت که مهاجم مواد منفجره خود را پیش از آنکه دستگیر شود و پس از درگیری با تعدادی از افسران منفجر کرد و جان باخت و حداقل چهار افسر و دو غیرنظامی دیگر را زخمی کرد.</p>
      <p>ایستگاههای پلیس در اندونزی در حملات اخیر تروریست ها یکی از اهداف اصلی بوده است.</p>
      <p>اندونزی با جمعیتی افزون بر ۲۸۵ میلیون نفر با چالش افراط گرایی و مقابله با تروریست ها روبه روست و دولت این کشوراعلام کرده تمام تلاش خود را برای ریشه کن کردن افراط گرایی به کار خواهد گرفت.</p>
      <p>نیروهای امنیتی این کشور به ویژه درر سال های اخیر با گروههای مسلح داخلی وابسته تروریست های خارجی مانند جماعت اسلامی مقابله گسترده ای داشته است.</p>
    </article>
  </body>
</html>