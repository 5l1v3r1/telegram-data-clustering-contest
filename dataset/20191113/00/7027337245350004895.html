<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698203/%D8%B5%D8%B1%D9%81-%D8%B5%D8%A8%D8%AD%D8%A7%D9%86%D9%87-3-%D9%82%D9%87%D8%B1%D9%85%D8%A7%D9%86-%D8%AA%D9%86%DB%8C%D8%B3-%D8%AC%D9%87%D8%A7%D9%86-%D9%81%D8%AF%D8%B1%D8%B1-%D9%86%D8%A7%D8%AF%D8%A7%D9%84-%D8%AC%D9%88%DA%A9%D9%88%D9%88%DB%8C%DA%86"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="صرف صبحانه 3 قهرمان تنیس جهان/ فدرر، نادال، جوکوویچ"/>
    <meta property="og:description" content="تنیس ورزش انفرادی است که نمی‌توانی در کنار زمین با کسی مشورت کنی."/>
  </head>
  <body>
    <article>
      <h1>صرف صبحانه 3 قهرمان تنیس جهان/ فدرر، نادال، جوکوویچ</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <p>
        <b>تنیس ورزش انفرادی است که نمی‌توانی در کنار زمین با کسی مشورت کنی.</b>
      </p>
      <figure>
        <img src="https://cdn.asriran.com/files/fa/news/1398/8/22/1036789_428.jpg"/>
      </figure>
      <p>تنیسور صربستانی در یک گفت‌وگوی دوستانه اظهار نظر جالبی درباره رقیب‌های قدیمی‌اش کرد.</p>
      <p>به گزارش ایسنا و به نقل از آس، رافائل نادال، نواک جوکوویچ و راجر فدرر در صبحانه‌ای که BBC تدارک دیده بود درباره موضوعات مختلفی صحبت کردند. هر سه تنیسور اکنون در لندن حضور دارند و برای قهرمانی در تور ATP رقابت می‌کنند. جوکوویچ درباره زمان صرف شده با نادال و فدرر شوخی کرد و گفت: می‌دانیم که سال‌هاست در رقابت‌های تنیس در کنار هم هستیم تا جایی که من آنها را بیش از پدر و مادرم دیده‌ام.</p>
      <p>تنیسور صربستانی به سختی رشته تنیس پرداخت و گفت: تنیس ورزش انفرادی است که نمی‌توانی در کنار زمین با کسی مشورت کنی. می‌دانی همه مسئولیت‌ها با تو است و باید کنترل بدن و ذهنت را در اختیار داشته باشی.</p>
      <p>فدرر درباره یکی کردن تنیس با زندگی خانوادگی‌اش اظهار کرد: باید زیاد کار کنید اما من این را دوست دارم. تنها روشی است که برای کار کردن می‌بینم. دوست دارم به حضورم در میادین ادامه دهم و فرزندانم نیاز دارند در تورها شاد باشند. چهار فرزند دارم و کارهای خانه موجب می‌شوند سرم شلوغ شود. شب‌ها نیز وقتم آزاد نیست. زمانی که یکی از آنها احساس خوبی نداشته باشد از خواب بیدار می‌شوم. آنها با گفتن کلمه متاسفم از من عذرخواهی می‌کنند و من به آنها می‌گویم نگران نباشید. پدر و مادرتان اینجا هستند تا  احساس خوبی داشته باشید. شرایط زمانی سخت می‌شود که این اتفاق‌ها پیش از نیمه نهایی یا فینال برابر یکی از رقیبان بزرگ رخ دهد.</p>
      <p>تنیسور سوییسی درباره شایعه بازنشستگی‌اش گفت: اولین کسی خواهم بود که خودم را بازنشسته می‌کنم. ما نمی‌دانیم دقیقا در چه زمانی حرفه خود را کنار می‌گذاریم که این موضوع جالب است. با این حال از همه زیباتر این است که همه اینجا هستیم و از بازی کردن در میادین لذت می‌بریم. بدون مشکل جسمانی خاصی به رقابت خود ادامه می‌دهیم که این یک امتیاز است. همچنین می‌توانیم خوب بازی کنیم و موفقیت کسب کنیم.</p>
      <p>از طرفی نادال درباره پایان دوران بازی‌اش اظهار کرد: می‌دانید که همیشه فکر می‌کردم تنیس را در ۳۰ سالگی کنار می‌گذارم. همه فکر می‌کنند ما دوران کوتاهی داریم اما ما همچنان در حال بازی کردن هستیم.</p>
      <p>تنیسور اسپانیایی در پایان به بازگشت اندی ماری اشاره کرد و گفت: می‌خواهد علاقه وافرش را به تنیس نشان دهم چون او با وجود همه آن روزهای سخت و آسیب دیدگی‌ها دوباره به میادین برگشت و توانست فاتح یک جام شود. همچنین خوب بازی کرد. این یک پیام امیدبخش برای تنیسورها و همه است.</p>
    </article>
  </body>
</html>