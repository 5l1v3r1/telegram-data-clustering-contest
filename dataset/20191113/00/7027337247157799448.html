<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698209/%D9%BE%D9%84%DB%8C%D8%B3-%DA%A9%D9%84-%D8%B4%D8%A8%D8%A7%D9%86%D9%87-%D8%B1%D9%88%D8%B2-%D8%AA%D8%B1%D8%AF%D8%AF-%DA%A9%D8%A7%D9%85%DB%8C%D9%88%D9%86-%D8%AF%D8%B1-%D8%AA%D9%87%D8%B1%D8%A7%D9%86-%D9%85%D9%85%D9%86%D9%88%D8%B9-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="پلیس: کل شبانه روز تردد کامیون در تهران ممنوع است"/>
    <meta property="og:description" content="جانشین پلیس راهور فاتب از ممنوعیت تردد انواع کامیون در شهر تهران, تا پایان هفته خبر داد. "/>
  </head>
  <body>
    <article>
      <h1>پلیس: کل شبانه روز تردد کامیون در تهران ممنوع است</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/22/1036799_161.jpg"/>
      </figure>
      <p>جانشین پلیس راهور فاتب از ممنوعیت تردد انواع کامیون در شهر تهران, تا پایان هفته خبر داد. </p>
      <p>به گزارش خبرگزاری مهر، سرهنگ سید ابوالفضل موسوی پور در توضیح این خبر اظهار کرد: با توجه به افزایش آلودگی هوای تهران تردد انواع کامیون در شهر تهران از روز دوشنبه بیستم آبان ماه تا پایان هفته ممنوع است.</p>
      <p>جانشین پلیس راهور فاتب ادامه داد: عبور و مرور انواع کامیون‌ها در سطح شهر که تا پیش از این در طول روز ممنوع بود و در ساعات شب انجام می‌شد از شامگاه دوشنبه تا پایان هفته در کل شبانه‌ روز ممنوع اعلام شده است.</p>
      <p>موسوی پور افزود: این محدودیت با توجه به افزایش حجم ذرات آلاینده و با تصمیم کمیته اضطرار آلودگی هوای تهران اجرا می شود و صرفاً کامیون‌های حامل مواد سوختی و فاسدشدنی از آن مستثنا شده‌اند.</p>
      <p>وی با اشاره به اینکه بر همین اساس پلیس راهور موظف شده است که از ورود این خودروهای سنگین به شهر تهران جلوگیری کند، از رانندگان این نوع خودرو ها خواست در این مدت از تردد در سطح شهر امتناع کرده و کمال همکاری را با پلیس داشته باشند.</p>
    </article>
  </body>
</html>