<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/mcr-pocitacove-mobilni-hry-finale-2019/"/>
    <meta property="og:site_name" content="Cnews.cz"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Počítačové a mobilní hry znají své letošní mistry. V Brně se hrálo v osmi titulech o téměř půl milionu korun"/>
    <meta property="og:description" content="Od pátku do neděle se na brněnském výstavišti konal veletrh Life, jehož součástí je v pavilonu B každoročně i akce nazvaná In-Joy. Ta je zaměřená na počítačové hry a je vlastně takovým nástupcem Invexu (ten skončil v roce 2008, MČR začalo v roce 2011). Na počítačích se soutěžilo ve hře Counter-Strike, která turnaj provází již […]"/>
  </head>
  <body>
    <article>
      <h1>Počítačové a mobilní hry znají své letošní mistry. V Brně se hrálo v osmi titulech o téměř půl milionu korun</h1>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://www.cnews.cz/lide/radomir-kejdus/" target="_blank">Radomír Kejduš</a></address>
      <p>
        <i>Přesněji o 468 000 Kč, které si rozdělilo nejlepších 25 týmů. Mistrovství ČR je největší tuzemskou událostí herní scény a již devátým rokem ji pořádá společnost Playzone. V létě v ní polovinu koupila televizní stanice Prima a herní klání jste tak mohli sledovat kromě Twitche i přes HbbTV</i>
      </p>
      <slideshow>
        <figure>
          <a href="https://www.cnews.cz/mcr-pocitacove-mobilni-hry-finale-2019/galerie-178759-1">
            <img src="https://www.cnews.cz/wp-content/uploads/2019/11/M%C4%8CR-2019-foto44.jpg"/>
          </a>
        </figure>
        <figure>
          <a href="https://www.cnews.cz/mcr-pocitacove-mobilni-hry-finale-2019/galerie-178759-2">
            <img src="https://www.cnews.cz/wp-content/uploads/2019/11/M%C4%8CR-2019-foto43.jpg"/>
          </a>
        </figure>
        <figure>
          <a href="https://www.cnews.cz/mcr-pocitacove-mobilni-hry-finale-2019/galerie-178759-3">
            <img src="https://www.cnews.cz/wp-content/uploads/2019/11/M%C4%8CR-2019-foto42.jpg"/>
          </a>
        </figure>
        <figure>
          <a href="https://www.cnews.cz/mcr-pocitacove-mobilni-hry-finale-2019/galerie-178759-4">
            <img src="https://www.cnews.cz/wp-content/uploads/2019/11/M%C4%8CR-2019-foto41.jpg"/>
          </a>
        </figure>
      </slideshow>
      <p>
        <a href="https://www.cnews.cz/mcr-pocitacove-mobilni-hry-finale-2019/galerie-178759-1">VŠECHNY FOTOGRAFIE</a>
      </p>
      <p>Od pátku do neděle se na brněnském výstavišti <a href="https://www.cnews.cz/mistrovstvi-cr-v-pocitacovych-a-mobilnich-hrach-2019/">konal</a> veletrh Life, jehož součástí je v pavilonu B každoročně i akce nazvaná In-Joy. Ta je zaměřená na počítačové hry a je vlastně takovým nástupcem Invexu (ten skončil v roce 2008, <a href="https://www.mcrpc.cz/">MČR</a> začalo v roce 2011).</p>
      <p>Na počítačích se soutěžilo ve hře Counter-Strike, která turnaj provází již od začátku. Vítězný tým eXtatus si odnesl 70 tisíc korun. Počítače pro tuhle událost dodal opět HAL3000, který na akci přivezl 204 počítačových sestav včetně dvou modelů s <a href="https://www.cnews.cz/tagy/ryzen/">Ryzenem</a>. AMD se tak na MČR dostalo do soutěžních počítačů vůbec poprvé. Finále se pak hrálo na PC sestavě <a href="https://www.hal3000.cz/www/produkt/hal3000-mega-gamer-mcr-finale-pchs2347">MEGA Gamer MČR Finale za 29 990 Kč</a>.</p>
      <figure>
        <img src="https://www.cnews.cz/wp-content/uploads/2019/11/M%C4%8CR-2019-foto32.jpg"/>
      </figure>
      <p>Také ve druhé počítačové hře <a href="https://www.cnews.cz/+playerunknowns-battlegrounds-pubg-pc-xbox-one-vydani">PUBG</a> dominoval eXtatus a odnesl si dalších 40 000 Kč. Tenhle tým však už před turnajem oznámil, že končí. Tým eXtatus se umisťoval na prvních místech už od prvního ročníku, končí tedy na vrcholu kariéry.</p>
      <figure>
        <iframe src="https://www.youtube.com/embed/nqqIhbfz5dY" width="696" height="392" data-service="Youtube" scrolling="no"/>
      </figure>
      <p>Mobilní část se hrála na smartphonech Galaxy S10+ od Samsungu. Zde si vítězové ve hrách Clash Royale, Heartstone a Fortnite odnesli dohromady 68 tisíc. Další tři hry byly také součástí mistrovství, ale už se odehrávaly na samostatných pódiích pod hlavičkou sponzorů Dell, AMD+Adata a Gillette.</p>
      <slideshow>
        <figure>
          <img src="https://www.cnews.cz/wp-content/uploads/2019/11/M%C4%8CR-2019-foto41.jpg"/>
          <figcaption>Cosplayeři</figcaption>
        </figure>
        <figure>
          <img src="https://www.cnews.cz/wp-content/uploads/2019/11/M%C4%8CR-2019-foto21.jpg"/>
          <figcaption>Cosplayeři</figcaption>
        </figure>
        <figure>
          <img src="https://www.cnews.cz/wp-content/uploads/2019/11/M%C4%8CR-2019-foto9.jpg"/>
          <figcaption>a pěkné hostesky</figcaption>
        </figure>
      </slideshow>
      <p>Finále MČR zabíralo osm kamer, další mířily na komentátory ve studiu. Naladit zápasy jste si mohli na Twitchi i přes aplikaci HbbTV.</p>
      <slideshow>
        <figure>
          <img src="https://www.cnews.cz/wp-content/uploads/2019/11/M%C4%8CR-2019-foto29.jpg"/>
          <figcaption>Zázemí se studiem</figcaption>
        </figure>
        <figure>
          <img src="https://www.cnews.cz/wp-content/uploads/2019/11/M%C4%8CR-2019-foto28.jpg"/>
          <figcaption>Zázemí se studiem</figcaption>
        </figure>
        <figure>
          <img src="https://www.cnews.cz/wp-content/uploads/2019/11/M%C4%8CR-2019-foto27.jpg"/>
          <figcaption>Zázemí se studiem</figcaption>
        </figure>
        <figure>
          <img src="https://www.cnews.cz/wp-content/uploads/2019/11/M%C4%8CR-2019-foto26.jpg"/>
          <figcaption>Všechny počítače musel také někdo rozbalit a nainstalovat</figcaption>
        </figure>
      </slideshow>
      <p>V Brně se sice hrálo o půl milionu, ale celosvětově činí hodnota trhu s eSportem 1,1 miliard dolarů a vítězství ve světovém finále může znamenat výdělek třeba 30 milionů dolarů. Tyhle soutěže již sleduje více diváků než třeba NHL. Nejlepším, respektive nejvýdělečnějším českým hráčem je aktuálně Tomáš Šťastný, který si pouze na turnajích vydělal už 8 milionů korun.</p>
      <figure>
        <img src="https://www.cnews.cz/wp-content/uploads/2019/11/M%C4%8CR-2019-foto14.jpg"/>
        <figcaption>Nejvýdělečnější hráči</figcaption>
      </figure>
      <p>Český eSport za tím světovým zatím trochu zaostává, ale začíná se to měnit. V největší herní agentuře Playzone Lukáše Pleskota koupila v létě polovinu televize Prima, která bude spouštět tzv. Cool ligy. Ty mají mít podobnou strukturu jako u jiných sportů. Vybraný zápas pak bude vždy komentovaný a možná i vysílaný v televizi. Pro začátek alespoň jak sestřih. Prima chystá i <a href="https://coolmagazin.iprima.cz/cool-esport/je-hrani-videoher-sport-roadshow-se-zamerenim-na-esport-startuje">roadshow</a> po obchodních centrech, kdy postaví pódium s počítači a návštěvníci si budou moci zahrát.</p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/red-dead-redemption-2-ray-tracing-mod"/>
        <a href="https://www.cnews.cz/google-stadia-prvnich-12-her"/>
        <a href="https://www.cnews.cz/microsoft-xbox-one-wireless-controller-elite-series-2"/>
        <a href="https://www.cnews.cz/asus-mothership-v-cesku-cena-parametry/"/>
        <a href="https://www.cnews.cz/mistrovstvi-cr-v-pocitacovych-a-mobilnich-hrach-2019/"/>
      </related>
    </article>
  </body>
</html>