<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460365/%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80-%E0%A7%AD-%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A6%A4%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0-%E0%A6%89%E0%A6%A6%E0%A7%8D%E0%A6%AC%E0%A7%8B%E0%A6%A7%E0%A6%A8-%E0%A6%95%E0%A6%B0%E0%A6%AC%E0%A7%87%E0%A6%A8-%E0%A6%86%E0%A6%9C"/>
    <meta property="og:site_name" content="Daily Janakantha"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="প্রধানমন্ত্রী ৭ বিদ্যুতকেন্দ্র উদ্বোধন করবেন আজ"/>
    <meta property="og:description" content="জনকণ্ঠ ডেস্ক ॥ প্রধানমন্ত্রী শেখ হাসিনা সারাদেশের আরও ২৩ উপজেলা শতভাগ বিদ্যুতায়নের আওতায় আনতে বুধবার সাতটি বিদ্যুত কেন্দ্রের আনুষ্ঠানিক উদ্বোধন করবেন। বাংলাদেশ বিদ্যুত উন্নয়ন বোর্ড (বিপিডিবি) সূত্র জানায়, প্রধানমন্ত্রী বুধবার সকাল দশটায় তার সরকারী বাসভবন গণভবন থেকে ভিডিও কনফারেন্সের মাধ্যমে সাতটি বিদ্যুতকেন্দ্রের উদ্বোধন করবেন। খবর ..."/>
  </head>
  <body>
    <article>
      <h1>প্রধানমন্ত্রী ৭ বিদ্যুতকেন্দ্র উদ্বোধন করবেন আজ</h1>
      <address>
        <time datetime="2019-11-13T00:00:00+00:00">13 Nov 2019</time>
      </address>
      <p>জনকণ্ঠ ডেস্ক ॥ প্রধানমন্ত্রী শেখ হাসিনা সারাদেশের আরও ২৩ উপজেলা শতভাগ বিদ্যুতায়নের আওতায় আনতে বুধবার সাতটি বিদ্যুত কেন্দ্রের আনুষ্ঠানিক উদ্বোধন করবেন। বাংলাদেশ বিদ্যুত উন্নয়ন বোর্ড (বিপিডিবি) সূত্র জানায়, প্রধানমন্ত্রী বুধবার সকাল দশটায় তার সরকারী বাসভবন গণভবন থেকে ভিডিও কনফারেন্সের মাধ্যমে সাতটি বিদ্যুতকেন্দ্রের উদ্বোধন করবেন। খবর বাসসর।</p>
      <p>বিপিডিবি পরিচালক (জনসংযোগ) সাইফুল হাসান চৌধুরী বলেন, সাত বিদ্যুতকেন্দ্র হলো ৩০০ মেগাওয়াটের আনোয়ারা পাওয়ারপ্লান্ট, ১১৩ মেগাওয়াট রংপুর পাওয়ারপ্লান্ট, ১১০ মেগাওয়াটের কর্ণফুলী পাওয়ারপ্লান্ট, ১০৫ মেগাওয়াটের শিকলবাহা বিদ্যুতকেন্দ্র, ৫৪ মেগাওয়াটের পটিয়া পাওয়ারপ্লান্ট, ৮ মেগাওয়াটের তেঁতুলিয়া পাওয়ারপ্লান্ট এবং ১০০ মেগাওয়াটের গাজীপুর পাওয়ারপ্লান্ট।</p>
      <p>তিনি বলেন, আগামী ২০২১ সালের মধ্যে বিদ্যুতের উৎপাদন ২৪ হাজার মেগাওয়াটে উন্নীত করার লক্ষ্যে সরকার দ্রুত এগিয়ে যাচ্ছে। পল্লী বিদ্যুতায়ন বোর্ড (বিআরইবি) সূত্র জানায়, শতভাগ বিদ্যুতায়নের আওতায় আসা ২৩টি উপজেলা হলোÑ বগুড়া জেলার গাবতলী, শ্রীপুর ও শিবগঞ্জ উপজেলা, চট্টগ্রামের লোহাগড়া উপজেলা, ফরিদপুর জেলার মধুখালী, নগরকান্দা ও সালথা উপজেলা, গাইবান্দা জেলার ফুলছড়ি, গাইবান্ধা সদর ও পলাশবাড়ি উপজেলা, হবিগঞ্জ জেলার মাধবপুর ও নবীগঞ্জ উপজেলা, ঝিনাইদহ জেলার কালিগঞ্জ ও মহেশপুর উপজেলা, কিশোরগঞ্জ জেলার করিমগঞ্জ উপজেলা, নাটোর জেলার বড়াইগ্রাম, লালপুর ও সিংড়া উপজেলা, নেত্রকোনা জেলার বারহাট্টা ও মহোনগঞ্জ উপজেলা, পিরোজপুর জেলার ভান্ডারিয়া, কাউখালী ও ইন্দুরকানী উপজেলা।</p>
      <p>অন্যদের মধ্যে গণভবনে উদ্বোধনী অনুষ্ঠানে বিদ্যুত, জ্বালানি ও খনিজ সম্পদ প্রতিমন্ত্রী নসরুল হামিদসহ এবং সংশ্লিষ্ট কর্মকর্তারা উপস্থিত থাকবেন।</p>
    </article>
  </body>
</html>