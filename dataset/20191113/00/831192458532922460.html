<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/viktoria-deite-pos-kineitai-i-kakokairia-pano-apo-ti-chora-ischyri-kataigida-stin-attiki-pote-exasthenei-analytiki-prognosi/"/>
    <meta property="og:site_name" content="europost.gr"/>
    <meta property="article:published_time" content="2019-11-13T00:08:54+00:00"/>
    <meta property="og:title" content="«Βικτώρια»: Δείτε πως κινείται η κακοκαιρία πάνω από τη χώρα – Ισχυρή καταιγίδα στην Αττική! Πότε εξασθενεί?… – Αναλυτική πρόγνωση"/>
    <meta property="og:description" content="Την πορεία της κακοκαιρίας «Βικτώρια», η οποία από το μεσημέρι της Τρίτης έχει αρχίσει να «χτυπά» στο Ιόνιο και στη συνέχεια, σε άλλα σημεία της δυτικής Ελλάδας, κατέγραψε ο Ευρωπαϊκός μετεωρολογικός δορυφόρος Meteosat-11. Το Εθνικό Αστεροσκοπείο"/>
  </head>
  <body>
    <article>
      <h1>«Βικτώρια»: Δείτε πως κινείται η κακοκαιρία πάνω από τη χώρα – Ισχυρή καταιγίδα στην Αττική! Πότε εξασθενεί?… – Αναλυτική πρόγνωση</h1>
      <address>
        <time datetime="2019-11-13T00:08:54+00:00">13 Nov 2019, 00:08</time>
      </address>
      <p>Την πορεία της κακοκαιρίας «Βικτώρια», η οποία από το μεσημέρι της Τρίτης έχει αρχίσει να «χτυπά» στο Ιόνιο και στη συνέχεια, σε άλλα σημεία της δυτικής Ελλάδας, κατέγραψε ο Ευρωπαϊκός μετεωρολογικός δορυφόρος Meteosat-11.</p>
      <p>Το Εθνικό Αστεροσκοπείο Αθηνών / meteo.gr παρουσίασε το βίντεο με την πορεία του χαμηλού της κακοκαιρίας ως και σήμερα το απόγευμα, ενώ οι εικόνες έχουν υποστεί την απαραίτητη επεξεργασία. Επιπλέον, το βίντεο παρουσιάζει και τους κεραυνούς που κατέγραψε το σύστημα καταγραφής κεραυνών «ΖΕΥΣ» του Εθνικού Αστεροσκοπείου Αθηνών.</p>
      <p>Δείτε το βίντεο:</p>
      <figure>
        <iframe src="https://www.youtube.com/embed/Ss9zKxgcU-Y" width="696" height="522" data-service="Youtube" scrolling="no"/>
      </figure>
      <p>Δείτε βίντεο και από την καταιγίδα στην Αττική:</p>
      <figure>
        <iframe src="https://www.youtube.com/embed/sdRISze2OWE" width="696" height="392" data-service="Youtube" scrolling="no"/>
      </figure>
      <p>Η κακοκαιρία Βικτώρια «χτύπησε» Ιόνιο και δυτικά</p>
      <p>Από το μεσημέρι της Τρίτης το Ιόνιο και στη συνέχεια τα υπόλοιπα δυτικά τμήματα, επλήγησαν από βροχές και καταιγίδες, οι οποίες κατά τη διάρκεια των βραδινών και νυκτερινών ωρών θα κινηθούν ανατολικά και θα επηρεάσουν τα υπόλοιπα ηπειρωτικά τμήματα και τη δυτική Κρήτη.</p>
      <p>Τα φαινόμενα ήταν και θα είναι κατά τόπους ισχυρά, ενώ τοπικές χαλαζοπτώσεις αναμένονται στα νότια τμήματα.</p>
      <p>Η επιδείνωση του καιρού χαρακτηρίζεται από ισχυρές βροχές και καταιγίδες που συνοδεύονται από χαλαζοπτώσεις και θυελλώδεις νότιους ανέμους, οι οποίες τις πρωινές ώρες στο Ιόνιο έφτασαν κατά τόπους τα 10 μποφόρ.</p>
      <p>Η πρόβλεψη για την Τετάρτη</p>
      <p>Αύριο Τετάρτη η κακοκαιρία θα πλησιάσει και την Αθήνα, ενώ την Πέμπτη ισχυρά καιρικά φαινόμενα θα πλήξουν την Εύβοια.<br/>Σε 24 ώρες από τώρα, η κακοκαιρία Βικτώρια αναμένεται να πλήξει την Αθήνα, όπως καταγράφεται και στον σχετικό χάρτη.</p>
      <p>Σε ισχύ το Έκτακτο Δελτίο Καιρού</p>
      <p>Αναλυτικά, την Τετάρτη 13 Νοεμβρίου, θα επηρεαστούν από ισχυρές βροχές και καταιγίδες:</p>
      <p>Τα νησιά του Ιονίου, η Ήπειρος, η δυτική Στερεά και η δυτική Πελοπόννησος, με εξασθένηση από τις απογευματινές ώρες. Από τις πρωινές ώρες και μέχρι το μεσημέρι η κεντρική Μακεδονία, η ανατολική Πελοπόννησος, η ανατολική Στερεά (συμπεριλαμβανομένης της Αττικής), η Εύβοια και πιθανώς πρόσκαιρα η Θεσσαλία και οι Σποράδες.</p>
      <p>Από τις πρώτες πρωινές ώρες και μέχρι το βράδυ η δυτική Κρήτη, σταδιακά οι Κυκλάδες, η ανατολική Μακεδονία και η υπόλοιπη Κρήτη. Αργά το βράδυ η Θράκη, τα νησιά του ανατολικού Αιγαίου και τα Δωδεκάνησα.</p>
      <p>3. ΤΗΝ ΠΕΜΠΤΗ (14-11-2019)<br/>Η Θράκη τις πρωινές ώρες και μέχρι το μεσημέρι τα νησιά του<br/>ανατολικού Αιγαίου και τα Δωδεκάνησα, οπότε τα φαινόμενα προβλέπεται<br/>να εξασθενήσουν.</p>
      <p>Β. Νότιοι άνεμοι με ένταση 8 έως 9 μποφόρ θα πνέουν στα δυτικά από<br/>τα ξημερώματα της Τρίτης (12-11-2019) μέχρι τις πρωινές ώρες της<br/>Τετάρτης (13-11-2019), οι οποίοι στο Ιόνιο τις πρωινές ώρες της<br/>Τρίτης θα φτάσουν σε επίπεδο θύελλας, τοπικά 10 μποφόρ.</p>
      <p>Βίντεο από Ρίο-Αντίρριο: Κλειστή η πορθμειακή γραμμή λόγω ισχυρών ανέμων</p>
      <p>Δεν εκτελούνται δρομολόγια στην πορθμειακή γραμμή Ρίου – Αντιρρίου, λόγω των ισχυρών ανέμων που πνέουν στην περιοχή.</p>
      <p>Τα πλοία της γραμμής παραμένουν δεμένα από αργά το βράδυ της Δευτέρας.</p>
      <figure>
        <iframe src="https://www.youtube.com/embed/7W0J8Yimx-o" width="696" height="392" data-service="Youtube" scrolling="no"/>
      </figure>
      <p>Την Τετάρτη αναμένονται βροχές και καταιγίδες στο μεγαλύτερο τμήμα της χώρας, από τις πρωινές ώρες, με τα φαινόμενα να είναι ισχυρά κυρίως στα κεντρικά και νότια τμήματα, ενώ τοπικές χαλαζοπτώσεις αναμένονται στα νησιά του Αιγαίου (Κυκλάδες και Κρήτη).</p>
      <p>Στον παρακάτω xάρτη, παρουσιάζονται το εκτιμώμενο αθροιστικό ύψος βροχής έως τις βραδινές ώρες της Τετάρτης 13/11, καθώς επίσης και οι περιοχές όπου αναμένονται τα έντονα φαινόμενα κατά τη διάρκεια του διημέρου Τρίτης και Τετάρτης. Παράλληλα, οι ατμοσφαιρικές συνθήκες ευνοούν τη μεταφορά σκόνης από τη Βόρεια Αφρική, με αποτέλεσμα τη δημιουργία του φαινομένου της λασποβροχής.</p>
      <p>Εξασθένηση από το μεσημέρι της Πέμπτης</p>
      <p>Για την Πέμπτη προβλέπεται στη Θράκη, στα νησιά του ανατολικού Αιγαίου και στα Δωδεκάνησα νεφώσεις με βροχές και καταιγίδες κατά τόπους ισχυρές, με βαθμιαία εξασθένηση από το μεσημέρι. Στην υπόλοιπη χώρα άστατος κατά περιόδους νεφελώδης με τοπικές βροχές κυρίως στα δυτικά, όπου θα εκδηλωθούν και μεμονωμένες καταιγίδες. Τοπικά περιορισμένη ορατότητα ή ομίχλες τις πρωινές και βραδινές ώρες στα ηπειρωτικά. Οι άνεμοι θα πνέουν νότιοι νοτιοδυτικοί 3 με 5 και στα πελάγη πρόσκαιρα τοπικά 6 μποφόρ. Η θερμοκρασία σε μικρή άνοδο ως προς τις μέγιστες τιμές.</p>
    </article>
  </body>
</html>