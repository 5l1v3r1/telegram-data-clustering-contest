<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/dezvoltatorul-one-united-properties-a-primit-autorizatia-de-construire-pentru-un-proiect-de-birouri-in-zona-cotroceni-din-capitala-o-investitie-estimata-la-130-mil-euro-18576666"/>
    <meta property="og:site_name" content="BusinessMagazin"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Dezvoltatorul One United Properties a primit autorizaţia de construire pentru un proiect de birouri în zona Cotroceni din Capitală, o investiţie estimată la 130 mil. euro"/>
    <meta property="og:description" content="Dezvoltatorul cu capital românesc One United Properties, controlat de Andrei Diaconescu şi Victor Căpitanu, anunţă obţinerea autorizaţiei de construire pentru prima fază a proiectului de birouri One Cotroceni..."/>
  </head>
  <body>
    <article>
      <h1>Dezvoltatorul One United Properties a primit autorizaţia de construire pentru un proiect de birouri în zona Cotroceni din Capitală, o investiţie estimată la 130 mil. euro</h1>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://www.businessmagazin.ro/autor/cristina-bellu" target="_blank">Cristina Bellu</a></address>
      <h3>Dezvoltatorul One United Properties a primit autorizaţia de construire pentru un proiect de birouri în zona Cotroceni din Capitală, o investiţie estimată la 130 mil. euro</h3>
      <p>Dezvoltatorul cu capital românesc One United Properties, controlat de Andrei Diaconescu şi Victor Căpitanu, anunţă obţinerea autorizaţiei de construire pentru prima fază a proiectului de birouri One Cotroceni Park, amplasat în zona centrală a Capitalei.</p>
      <p>Dezvoltatorul cu capital românesc One United Properties, controlat de Andrei Diaconescu şi Victor Căpitanu, anunţă obţinerea autorizaţiei de construire pentru prima fază a proiectului de birouri One Cotroceni Park, amplasat în zona centrală a Capitalei.</p>
      <p>Parcul de business va avea o suprafaţă brută închiriabilă de 80.000 de metri pătraţi, iar investiţia în dezvoltarea proiectului este estimată la 130 mil. euro, arată informaţiile transmise de dezvoltator.</p>
      <p>”Marcăm în acest moment startul celui mai mare proiect de regenerare urbană din zona centrală a Bucureştiului, pe un teren de 5,8 hectare”, spune Mihai Păduroiu, CEO | Office Division, One United Properties.</p>
      <p>Proiectul One Cotroceni Park este localizat în interiorul inelului central al oraşului şi are acces direct la metrou, suprafeţe flexibile de la 3.400 metri pătraţi până la 8.000 metri pătraţi, terase ”elevated gardens”, spaţii verzi, zone pentru activităţi sportive în aer liber şi o vedere panoramică asupra vecinătăţilor - Palatul Cotroceni, Grădina Botanică sau Palatul Parlamentului.</p>
      <p>Totodată, One Cotroceni Park va avea şi o zonă de retail cu o suprafaţă de 15.000 metri pătraţi, comparabilă cu cea a unui centru comercial de dimensiuni medii.</p>
      <p>Componenta rezidenţială a proiectului mixt One Cotroceni Park prevede aproximativ 800 de apartamente şi va fi dezvoltată în mai multe faze începând cu 2020.</p>
      <p>În prezent, One United Properties are în lucru proiecte de 150.000 mp de spaţii de birouri pentru următorii trei ani, ce totalizează investiţii totale de 220 milioane de euro.</p>
      <p>Citiţi mai multe pe <a href="http://www.zf.ro/">www.zf.ro</a>. </p>
    </article>
  </body>
</html>