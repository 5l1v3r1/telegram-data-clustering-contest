<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698219/%D8%AA%D8%B1%DA%A9%DB%8C%D9%87-%D8%AD%D9%85%D9%84%D8%A7%D8%AA-%DB%B2-%D8%B1%D9%88%D8%B2-%D8%A7%D8%AE%DB%8C%D8%B1-%D8%A7%D8%B3%D8%B1%D8%A7%D8%A6%DB%8C%D9%84-%D8%A8%D9%87-%D8%BA%D8%B2%D9%87-%D8%B1%D8%A7-%D8%B4%D8%AF%DB%8C%D8%AF%D8%A7-%D9%85%D8%AD%DA%A9%D9%88%D9%85-%D9%85%DB%8C%E2%80%8C%DA%A9%D9%86%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="ترکیه: حملات ۲ روز اخیر اسرائیل به غزه را شدیدا محکوم می‌کنیم"/>
    <meta property="og:description" content="وزارت امور خارجه ترکیه اعلام کرد: حملات ۲ روز اخیر اسرائیل به غزه را شدیدا محکوم می‌کنیم."/>
  </head>
  <body>
    <article>
      <h1>ترکیه: حملات ۲ روز اخیر اسرائیل به غزه را شدیدا محکوم می‌کنیم</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/22/1036822_622.jpg"/>
      </figure>
      <p>وزارت امور خارجه ترکیه اعلام کرد: حملات ۲ روز اخیر اسرائیل به غزه را شدیدا محکوم می‌کنیم.</p>
      <p>به گزارش خبرگزاری مهر به نقل از آناتولی، وزارت امور خارجه ترکیه امروز سه شنبه در بیانیه ای اعلام کرد: حملات ۲ روز اخیر اسرائیل به غزه را شدیدا محکوم می‌کنیم.</p>
      <p>در بیانیه صادره از سوی وزارت امور خارجه ترکیه در این خصوص آمده است: اسرائیل رویکرد تهاجمی و اشغالگرانه خود را که تبدیل به یک سیاست شده است را تغییر دهد.</p>
      <p>این در حالیست که جنبش جهاد اسلامی فلسطین پیشتر اعلام کرده بود که بامداد دیروز منزل اکرم العجوری عضو دفتر سیاسی این جنبش در دمشق سوریه مورد حمله جنگنده‌های صهیونیست قرار گرفته است. یکی از فرزندان العجوری در این حمله شهید شد.</p>
      <p>همچنین در حمله جنگنده‌های این رژیم،  «بهاء ابو العطا» یکی از فرماندهان سرایا القدس شاخه نظامی جنبش جهاد اسلامی فلسطین و همسر وی در شرق غزه نیز شهید شده‌اند.</p>
      <p>مقاومت فلسطین در پاسخ به حملات جنایتکارانه دیروز به باریکه غزه که منجر به شهادت ۴ نفر و زخمی شدن ۲۵ نفر دیگر منجر شده، بیش از ۱۰۰ موشک و راکت به سمت اراضی اشغالی شلیک کرده است.</p>
      <p>بر اساس این گزارش، رسانه‌های صهیونیست به خسارت های وارده به این رژیم در این حملات اذعان کرده اند.</p>
    </article>
  </body>
</html>