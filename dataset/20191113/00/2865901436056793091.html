<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/kraj-tofas-partizan/342390"/>
    <meta property="og:site_name" content="MozzartSport"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="KRAJ: Tofaš - Partizan"/>
    <meta property="og:description" content="Pratite dešavanja iz meča sedmog kola Evrokupa"/>
  </head>
  <body>
    <article>
      <h1>KRAJ: Tofaš - Partizan</h1>
      <h2>Pratite dešavanja iz meča sedmog kola Evrokupa</h2>
      <address>
        <time datetime="2019-11-13T00:00:00+00:00">13 Nov 2019</time>
      </address>
      <figure>
        <img src="https://mozzartsport.com/upload/CKEditor/09.11.2019/770x200-PFK.png"/>
      </figure>
      <figure>
        <img src="https://mozzartsport.com/upload/CKEditor/09.11.2019/plavi%20beting.jpg"/>
      </figure>
      <h3>Vesti uživo</h3>
      <h4>19:57</h4>
      <h4>Kraj utakmice - 82:72</h4>
      <h4>19:56</h4>
      <h4>0:24 (80:72)</h4>
      <p>Trojka Markusa Pejdža! Uspeo je Partizan da izbori bolji međusobni skor sa Tofašom i pored poraza...</p>
      <h4>19:55</h4>
      <p>Mehija gubi loptu...</p>
      <h4>19:54</h4>
      <p>Faul je dosuđen za domaći tim, biće lopta sa strane, ali pre toga tajm-aut traži trener turskog kluba. </p>
      <h4>19:53</h4>
      <p>Poslednji minut, napad Tofaša...</p>
      <h4>19:53</h4>
      <h4>1:06 (80:69)</h4>
      <p>Kako važna trojka Mozlija! U poslednjoj sekundi napada... </p>
      <h4>19:51</h4>
      <h4>1:21 (80:66)</h4>
      <p>Sada i Jaramaz promašuje... To bi bilo to, Tofaš će slaviti ovde. Razlika je samo još bitna...</p>
      <h4>19:50</h4>
      <p>Gordić ne koristi napad...</p>
      <h4>19:48</h4>
      <h4>3:11 (80:64)</h4>
      <p>Met Lodžeski fauliran je prilikom šuta za tri poena. Pogodio je prva dvapenala, treći promašio...</p>
      <h4>19:47</h4>
      <h4>4:03 (76:62)</h4>
      <p>Mozli je zakucao...</p>
      <h4>19:46</h4>
      <h4>4:20 do kraja (76:60)</h4>
      <p>Mušin Jašar za dva, 16 razlike ima Tofaš. Sada već crno-beli moraju da brinu o razlici. Prvu utakmicu Partizan je dobio 13 razlike... </p>
      <h4>19:45</h4>
      <p>Ušli smo u poslednjih pet minuta...</p>
      <h4>19:45</h4>
      <h4>74:60</h4>
      <p>Neverovatan je Mehija u ovim momentima, njegov 24 poen. A onda u brzom napadu Birčević promašuje trojku...</p>
      <h4>19:43</h4>
      <h4>72:58</h4>
      <p>Uuuu, iskusni Mehija uzvraća trojkom...</p>
      <h4>19:43</h4>
      <h4>69:58</h4>
      <p>Rašon Tomas nije uspeo, ali popravlja Birčević, tek četvrti poen Beograđana u ovoj četvrtini. </p>
      <h4>19:42</h4>
      <p>Birčević nije pogodio otvoren šut, lepo je bio iskreiran taj napad...</p>
      <h4>19:40</h4>
      <h4>69:56</h4>
      <p>A Tarik Filip to kažnjava, trojkom, naravno! Trinkijeri mora da traži tajm-aut...</p>
      <h4>19:38</h4>
      <h4>Tri trojke u tri vezana napada promašuje Partizan</h4>
      <p>Probali su Gordić, Trifunović i Zagorac - niko ništa!</p>
      <h4>19:37</h4>
      <h4>66:56</h4>
      <p>Zagorac lepo pogađa iz ne baš lagane pozicije, iz okreta...</p>
      <h4>19:36</h4>
      <p>Pa onda istekao napad crno-belih, nije stigao Rašon Tomas da šutira...</p>
      <h4>19:35</h4>
      <h4>66:54</h4>
      <p>Uh, iz neverovatne pozicije trojku pogađa Tarik Filip. Ponovo trojkom otvaraju četvrtinu Turci.  </p>
      <h4>19:35</h4>
      <p>Prvi napad u poslednjoj četvrtini za Tofaš.</p>
      <h4>19:31</h4>
      <h4>Kraj treće četvrtine - 63:54</h4>
      <p>Partizan je ovaj deo igre dobio (23:21), ali ima prostora da žali, jer u jednom momentu bio je na minus četiri, a uoči poslednjih 10 minuta Tofaš se vratio na devet razlike...</p>
      <h4>19:30</h4>
      <h4>63:54</h4>
      <p>Odlepio se ponovo Tofaš zahvaljujući slobodnim bacanjima, diskutabilne odluke sudija u ovim momentima. Tehnička za Trinkijerija.</p>
      <h4>19:28</h4>
      <h4>60:54</h4>
      <p>U toku je poslednjih 60 sekundi u ovoj četvrtini... Sa dva sigurna penala Turci su se vratili na plus šest. </p>
      <h4>19:27</h4>
      <h4>58:54</h4>
      <p>Novi minimum za Tofaš posle trojke Novice Veličkovića, takođe iz ugla! Konačno je proradio šut i sada Partizan na ovom dobrom talasu mora da ostane i potpuno preokrene utakmicu...</p>
      <h4>19:26</h4>
      <h4>56:51</h4>
      <p>Trojka Gordića iz ugla! Najmanja razlika...</p>
      <h4>19:26</h4>
      <p>Poslednaj dva minuta u treoj deonici...</p>
      <h4>19:24</h4>
      <h4>54:48</h4>
      <p>Konačno! Gordić je završio akciju ulazom, Partizan najzad na minus šest...</p>
      <h4>19:21</h4>
      <h4>54:46</h4>
      <p>Nekoliko napada ne koriste domaći, ali Gordić s polu distance ne uspeva. Šuterska kriza crno-belih... </p>
      <h4>19:19</h4>
      <h4>Šteta, šteta...</h4>
      <p>Partizan nije iskoristio kontru, usledio je brz napad Tofaša i Devin Vilijams vraća dvocifrenu prednost na stranu domaćina - 52:42. Prošlo je prvih pet minuta u trećoj deonici...</p>
      <h4>19:17</h4>
      <h4>Nova trojka - Gordić (50:42)</h4>
      <p>Nemanja Gordić spušta Partizan na minus 8. Za tri je pogodio plej crno-belih.</p>
      <h4>19:16</h4>
      <h4>Pejdž čuva Partizan - 50:49</h4>
      <p>Posle koša uz faul Ugurlua Tofaš se za tren vratio ponovo na +14, ali markus Pejdž pogađa trojku. On je i pre te trojke pogodio za dva. Sada šuter crno-belih održava Beograđane u igri...</p>
      <h4>19:13</h4>
      <h4>45:31</h4>
      <p>Loš početak za crno-bele, slabo su branili Meta Lodžeskog i to je odmah trojka koja vodi Turke na plus 14.</p>
      <h4>18:55</h4>
      <h4>KRAJ PRVOG POLUVREMENA!</h4>
      <p>Gordić je probao sve sam i ispalio jako težak šut, pa Tofaš ide na odmor s 11 poena viška - 42:31. Rezultat nije toliko loš, koliko je Partizan slabo odigrao u uvodnih 20 minuta utakmice. Rezultat je i dalje aktivan, tako da je Partizanu samo potrebno da nađe iskru koja će pokrenuti ekipu u oba smera. Kod Tofaša Mehija ima 15, Vilijams i Lodžeski po 10 poena! Kod Partizana Tomas je upisao sedam poena i četiri skoka, Trifunović i Gordić imaju po pet poena, dok Jaramaz po dva poena i asistencije, uz četiri uhvaćene lopte. Mora mnogo bolje u nastavku. </p>
      <h4>18:55</h4>
      <h4>42:31</h4>
      <p>Vilijams polovično siguran. Da vidimo šta je Partizan spremio za kraj. </p>
      <h4>18:53</h4>
      <h4>41:31</h4>
      <p>Idemo dalje. Ušao je Mozli, Partizan je na trenutak prišao agresivno u odbrani, ali džaba kada domaćin opet uzima ofanzivni skok posle velikog promašaja i dobija priliku da ispravi grešku. I evo, faul Mozlija na Vilijamsu za dva slobodna bacanja. Na semaforu još 19,3 sekunde. </p>
      <h4>18:52</h4>
      <h4>TROJKA!</h4>
      <p>Rašon Tomas siguran u situaciji izvan crte 6,75 metara i trener domaćina odmah traži minut odmara. Tofaš je na deset poena viška, ali se Partizan oslobodio u napadu i počeo da pogađa. Ali, fali kontinuitet i u odbrani... Sada je 41:31, uz još 44 sekundi do kraja poluvremena. </p>
      <h4>18:51</h4>
      <h4>41:28</h4>
      <p>Solidni Trifunović koristi slobodan prostor i rešava napad, ali Partizan ne uspeva da odbrani ništa na drugoj strani pošto Tarik Filip ekspresno niveliše ove poene. </p>
      <h4>18:49</h4>
      <h4>39:26</h4>
      <p>Tofaš ponovo stiže do ofanzivnog skoka i sekundarnog napada iz kojeg Lodžeski pogađa trojku, a tom prilikom još i Durmaz izvlači faul za dva bacanja od Birčevića. Partizan baš loše brani defanzivni skok danas... Četiri poena za Tofaš iz ovog poseda pošto Durmaz rešava samo jedno bacanje. </p>
      <h4>18:49</h4>
      <h4>35:26</h4>
      <p>Veliki promašaj Trifunovića za tri poena, ali Jaramaz hvata loptu u napadu i deli je Birčeviću koji uspeva da reši situaciju iz neposredne blizine koša. </p>
      <h4>18:48</h4>
      <h4>35:24</h4>
      <p>Jednocifren minus bio je kratkog daha, odmah uzvraća Mehija...</p>
      <h4>18:48</h4>
      <h4>33:24</h4>
      <p>Potpuno niotkuda Partizan spušta razliku na jednocifren broj! Nova trojka, ovog puta Birčević! </p>
      <h4>18:46</h4>
      <h4>32:21</h4>
      <p>Evo i prve trojke za Partizan! Posle devet uzastopnih promašaja Uroš Trifunović pogađa hladnokrvno i umanjuje minus. Mehija se brzo snašao na drugoj strani, a onda snažno zakucavanje Tomasa. Konačno malo lakih poena za Parni valjak. Još tri minuta do poluvremena. </p>
      <h4>18:45</h4>
      <h4>30:16</h4>
      <p>Jaramaz nije uspeo da reši akciju, ali mu se lopta odbija u ruke i onda izvlači faul. Pogađa oba puta, ali onda na drugoj strani Partizan opet pokazuje slabosti u odbrani. Durmaz je imao veliki promašaj za tri poena, ali je lopta došla direktno u Vilijamsove ruke koji lako rešava napad. </p>
      <h4>18:43</h4>
      <h4>28:14</h4>
      <p>Pridigao se Ermiš, ali pitanje je da li će moći da nastavi meč. U međuvremenu Vilijams postiže poene i nova maksimalna prednost za domaćina - 28:14. Još pet minuta do kraja prvog dela. </p>
      <h4>18:41</h4>
      <h4>Povreda Ermiša</h4>
      <p>Užasan pad Bariša Ermiša posle slučajnog kontakta s Tomasom, gde je izgubio ravnotežu. Ermiš je u padu udario glavom o parket i odmah su za njim dotrčali lekari s klupe. Nadamo se da nije ništa ozbiljno...</p>
      <h4>18:39</h4>
      <h4>26:14</h4>
      <p>Faul Jankovića na Vilijamsu u pokušaju realizacije, ide na penal i rešava samo jednom. Ako se pitate zašto je Partizan i dalje na 14 poenam, dovoljno je da kažemo da Parni valjak ima samo TRI pogotka iz igre u ovih četrnaest i po minuta. Po jedno Zagorac, Gordić i Tomas, a cela ekipa je na 3/18 iz igre! </p>
      <h4>18:37</h4>
      <h4>25:14</h4>
      <p>Zasad deluje da je Gordić jedini spreman za ovu utakmicu, iako ni sam nije previše toga ubacio. Ali, bar opterećuje odbranu Tofaša i konstantna je pretnja. Sada je iznudio faul Jašara na šutu i otišao na liniju penala, gde je oba puta bio precizan. Na satu stoji šest i po minuta...</p>
      <h4>18:35</h4>
      <h4>25:12</h4>
      <p>Još jednom je istekao napad za crno-bele, bez pokušaja ka košu. Probao je Trifunović da istrči dvokorak i bude brži od sata, ali nije uspeo. Trinkijeri pod hitno mora da smisli nešto...</p>
      <h4>18:34</h4>
      <h4>25:12</h4>
      <p>Nastavljaju se napadački problemi Partizana i već devet promašaja za tri poena imaju gosti, dok na drugoj strani Jašar pogađa za dva poena uz faul, ali ne rešava dodatno bacanje. Vraća se na parket Tomas, a tu je i mladi Uroš Trifunović, koji se vratio u crno-bele posle odlaska iz Mege gde je bio na pozajmici... Tofaš ima najveću prednost dosad. </p>
      <h4>18:30</h4>
      <h4>21:12</h4>
      <p>Partizan je uprskao dodatni posed. Gordić se beespotrebno našao u problemu s vremenom pošto je dugo tapkao loptu u mestu, a kada je probao da probije odbrana ga je dobro pročitala i izblokirala, pa se oglasio i sat za kraj napada. Tajm-aut traži trener domaćih Orhun Ene. Osam i po minuta do poluvremena. </p>
      <h4>18:29</h4>
      <h4>21:12</h4>
      <p>Oba puta siguran Veličković, Partizan će sada imati i dodatni posed. </p>
      <h4>18:28</h4>
      <h4>21:10</h4>
      <p>Posle više od tri-četiri minuta gledanja snimka arbitri su došli do zaključka da je Vajt skrivio nameran faul nad Veličkovićem. </p>
      <h4>18:26</h4>
      <h4>21:10</h4>
      <p>Pejdž ne koristi novi šut za tri poena, ali Veličković hvata skok u napadu i tom priliku iznudio je snažan faul protivnika. Sudije gledaju snimak da vide ima li elemenata za nameran faul. </p>
      <h4>18:26</h4>
      <h4>21:10</h4>
      <p>Prva trojka na utakmici u 11. minutu utakmice! Pogađa je Mehija koji stiže do 11 svojih poena, ali i Tofaš dovodi u identičnu prednost. </p>
      <h4>18:25</h4>
      <h4>18:10</h4>
      <p>Ništa ni od prvog napada crno-belih na startu druge četvrtine. Traljavo, slabo, bez prave ideje, u problemu se našao Mozli koji je loptu morao da vadi "iza obruča" i nije uspeo...</p>
      <h4>18:22</h4>
      <h4>KRAJ PRVE ČETVRTINE!</h4>
      <h4>18:21</h4>
      <h4>18:10</h4>
      <p>Gordić će izgleda biti čovek promene u Partizanu. Iskusno je Gordić izvukao faul Ugurlua i otišao na liniju penala, ali je precizan bio samo jednom. No, Partizan je spustio razliku. </p>
      <h4>18:20</h4>
      <h4>18:9</h4>
      <p>Jašar uzvraća sa niskog posta, Tofaš želi da održi opipljivu razliku pred nastavak susreta. Još pola minuta. </p>
      <h4>18:19</h4>
      <h4>16:9</h4>
      <p>Evo ga! Posle više od šest i po minuta Partizan stiže do poena iz igre. Naravno, Gordić iz prodora, odlično je probio prvu liniju odbrane Tofaša i elegantno položio na tablu. </p>
      <h4>18:18</h4>
      <h4>16:7</h4>
      <p>Odavno Partizan nema poene iz igre, tačnije više od pet minuta, ali bar s penala zaostatak umanjuje Birčević. </p>
      <h4>18:18</h4>
      <h4>16:5</h4>
      <p>Izmena kod Partizana - izlazi Zagorac, ulazi Veličković! Setimo se, kapiten crno-belih bio je jedan od pokretača u onom prvom meču dva tima... Još 100 sekundi do odlaska na mali odmor. </p>
      <h4>18:17</h4>
      <h4>16:5</h4>
      <p>Ponovo Partizan daje protivniku dvocifrenu prednost u prvoj četvrtini! Birčević nije iskoristio šut za tri poena, što je odmah na drugoj strani materijalizovao Vilijams na asistenciju Lodžeskog!</p>
      <h4>18:16</h4>
      <h4>14:5</h4>
      <p>Partizan ne uspeva da pronađe adekvatan napadački ritam, Zagorac je sada promašio trojku iz dva bloka, gde je ostao usamljen na strelištu. Mehija to kažnjava na drugoj strani i sada je 14:5, uz dva i po minuta do kraja četvrtine. </p>
      <h4>18:14</h4>
      <h4>TAJM-AUT!</h4>
      <p>Nije zadovoljan Trinkijeri, Tofaš se sve više odvaja zahvaljujući odličnom Mehiji koji je pravovremeno reagovao na ofanzivnom skoku i sada domaćin vodi rezultatom 12:5. Domaćin je u dobrom naletu, Partizan posle više od šest minuta ima samo pet poena i italijanski stručnjak mora da uzme minut pauze kako bi svoje igrače probao da dovede u red. </p>
      <h4>18:12</h4>
      <h4>10:5</h4>
      <p>Partizan nikako ne uspeva da se napadački nametne protivniku i to se sve više oseća. Pejnersa kao da je na trenutak zaposeo duh prošlosti pošto je ispalio trojku koja nije dostojna ni amaterima, a ubrzo nakon toga Jaramaz pravi faul u napadu na sličan način kao Tomas maločas. Opet reaguje Trinkijeri i uvodi Pejdža umesto mladog beka. </p>
      <h4>18:11</h4>
      <h4>10:5</h4>
      <p>Mnogo sigurniji početak domaćina, Mehija koristi solidnu poziciju na penalu i rešava situaciju iz utrčavanja. Partizan u problemu na obe polovine, ne izgleda to dobro zasad. </p>
      <h4>18:10</h4>
      <h4>8:5</h4>
      <p>Faul u napadu je sviran Tomasu pošto je rukom odgurnuo Vilijamsa u pokušaju da izgradi dobru poziciju. Odmah ga menja Trinkijeri i uvodi Birčevića, dok Mozli uzima mesto Jankoviću. </p>
      <h4>18:07</h4>
      <h4>8:5</h4>
      <p>Lodžeski ponovo odlično započinje meč, baš kao onaj u Beogradu. Iskusni Amerikanac s belgijskim pasošem koristi maksimalno ogromno iskustvo kako bi remetio Partizanovu odbranu. Još šest i po minuta do kraja prve četvrtine...</p>
      <h4>18:07</h4>
      <h4>6:5</h4>
      <p>Prvo slobodno bacanje ne koristi revitalizovani Pejners, ali je zato drugi put bio siguran. Letonac se konačno malo pronašao u Partizanovom sistemu i evo počeo je meč. </p>
      <h4>18:05</h4>
      <h4>6:4</h4>
      <p>Dobra reakcija Tomasa, ali iz nove individualne situacije i dobrog prodora na koš. Partizanu nedostaje malo kreacije na početku utakmice. S druge strane crno-beli već na tri timska faula.</p>
      <h4>18:04</h4>
      <h4>6:2</h4>
      <p>Lodžeski lagano prodire do koša kroz prazan reket i na iskustvo izvlači nova dva poena za Tofaš. Prošlo je već dva minuta. </p>
      <h4>18:03</h4>
      <h4>4:2</h4>
      <p>Opet promašaj Mehije, ovog puta za tri poena, i ponovo faul nad Vilijamsom na ofanzivnom skoku. Samo, sada je Janković na tapetu. Novih 14 sekundi za domaćina. </p>
      <h4>18:03</h4>
      <h4>4:2</h4>
      <p>Faul za Tomas posle duela s Vilijamsom, Mehija je probao da reši još jednu situaciju flouterom, ali je bio neprecizan. Skok je pokupio Vilijams, ali ga je prethodno odgurnuo Tomas. </p>
      <h4>18:02</h4>
      <h4>4:2</h4>
      <p>Zagorac rešava situaciju jedan na jedan i pogađa s poludistance, ali odmah na drugoj strani Mehija ubacuje svoje prve poene na utakmici. </p>
      <h4>18:01</h4>
      <h4>2:0</h4>
      <p>Odmah na podbacivanju Lodžeski koristi uspavanost odbrane Partizana, ulazi na dvokorak i polaže loptu na obruč. </p>
      <h4>18:01</h4>
      <h4>Startne petorke</h4>
      <p><b>PETORKA TOFAŠA</b>: Ugurlu, Mehija, Vajt, Lodžeski, Vilijams.</p>
      <p><b>PETORKA PARTIZANA</b>: Jaramaz, Zagorac, Pejners, Tomas, Janković.</p>
      <h4>17:50</h4>
      <h4>Šta kažu kvote?</h4>
      <p>Poslednji pregled kvota na sajtu MOZZART Bet kažu da se pobeda Tofaša plaća kvotom 1,60, dok bi brejk crno-belih išao na 2,55. Remi posle 40 minuta igre daje kvotu 14,5. Sve kvote možete pogledati <b><a href="https://www.mozzartbet.com/sr#/match/4515712">OVDE</a></b>.</p>
      <h4>17:50</h4>
      <h4>Šta kažu kvote?</h4>
      <p>Poslednji pregled kvota na sajtu MOZZART Bet kažu da se pobeda Tofaša plaća kvotom 1,60, dok bi brejk crno-belih išao na 2,55. Remi posle 40 minuta igre daje kvotu 14,5. Sve kvote možete pogledati <b><a href="https://www.mozzartbet.com/sr#/match/4515712">OVDE</a></b>.</p>
      <h4>17:49</h4>
      <h4>Kako mi vidimo predstojeću utakmicu?</h4>
      <p>Ako još niste pročitali najavu utakmice, predlažemo da to uradite sada i vidite šta je o njoj napisao naš kolega Srđan Todorović. Opširnije <b><a href="https://mozzartsport.com/kosarka/vesti/na-terenu-tofas-u-mislima-crvena-zvezda/342336">OVDE</a></b>.</p>
      <h4>17:47</h4>
      <h4>Partizan bez dvojca u Bursi</h4>
      <p>Trener Andrea Trinkijeri je iz opravdanih razloga na put u Bursu pošao bez dvojice prvotimaca - Korija Voldena i Artjoma Parahovskog. </p>
      <h4>17:43</h4>
      <h4>Kakvo je stanje na tabeli?</h4>
      <p>Crno-beli su posle šest kola i dalje prvi na tabeli Grupe B sa skorom 5-1 i praktično su obezbedili plasman u TOP 16 fazu, samo je pitanje s koje će to pozicije biti. Tofaš je sada na 3-3 i u obavezi je da dobije Partizan ako želi plasman dalje. Međutim, Tofaš još nije poražen na svom terenu i svoje protivnike je počastio s prosečno 87,5 poena! Dakle Partizan će morati da odigra vrhunsku timsku odbranu, baš kao u drugom poluvremenu njihovog okršaja u Štark areni, ako želi da slavi...</p>
      <h4>17:36</h4>
      <h4>Vreme je za košarku!</h4>
      <p>Dobro veče poštovani čitaoci portala MOZZART Sport i dobro došli u novi tekstualni prenos gde ćemo ispratiti igre košarkaškog kluba Partizan. Ovog puta u sedmom kolu Evrokupa i to na gostovanju Tofašu. Mogu li crno-beli da nastave tamo gde su stali u Zadru posle teškog poraza od Venecije u Štark Areni prošle sedmice, saznaćemo u naredna dva, dva i po sata... </p>
    </article>
  </body>
</html>