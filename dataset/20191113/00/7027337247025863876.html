<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698220/%D8%A7%D9%86%D8%AA%D8%B4%D8%A7%D8%B1-%D8%B1%D8%B4%D8%AA%D9%87-%D9%85%D8%AD%D9%84%E2%80%8C%D9%87%D8%A7%DB%8C-%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%DA%A9%D8%A7%D8%B1%D8%B4%D9%86%D8%A7%D8%B3%DB%8C-%D8%A7%D8%B1%D8%B4%D8%AF-%D8%AF%D8%A7%D9%86%D8%B4%DA%AF%D8%A7%D9%87-%D8%A2%D8%B2%D8%A7%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="انتشار رشته محل‌های تکمیل ظرفیت کارشناسی ارشد دانشگاه آزاد"/>
    <meta property="og:description" content="رشته محل‌های مرحله تکمیل ظرفیت کارشناسی ارشد ۱۳۹۸ دانشگاه آزاد اسلامی منتشر شد."/>
  </head>
  <body>
    <article>
      <h1>انتشار رشته محل‌های تکمیل ظرفیت کارشناسی ارشد دانشگاه آزاد</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/22/1036823_384.jpg"/>
      </figure>
      <p>رشته محل‌های مرحله تکمیل ظرفیت کارشناسی ارشد ۱۳۹۸ دانشگاه آزاد اسلامی منتشر شد.</p>
      <p>به گزارش ایسنا، دفترچه حاوی اطلاعات رشته محل‌های مرحله تکمیل ظرفیت آزمون کارشناسی ارشد سال ۹۸ دانشگاه آزاد اسلامی روی سامانه ثبت نام الکترونیکی مرکز سنجش و پذیرش دانشگاه منتشر شد.</p>
      <p>انتخاب رشته داوطلبان این مقطع از صبح روز پنج شنبه ۲۳ آبان ماه آغاز و تا ساعت ۲۴ یکشنبه ۲۶ آبان ماه ادامه خواهد داشت.</p>
      <p>داوطلبان شرکت کننده در آزمون کارشناسی ارشد که براساس کارنامه صادره از سوی سازمان سنجش آموزش کشور مجاز به انتخاب رشته شده اند (اعم از پذیرفته شدگان یا مردودین اعلام نتیجه قبلی این مقطع یا افرادی که در مرحله قبل انتخاب رشته نکرده‌اند) به منظور شرکت در این مرحله از تکمیل ظرفیت و انتخاب رشته/ محل در دانشگاه آزاد اسلامی می‌توانند با مراجعه به سامانه http://azmoon.org نسبت به انتخاب رشته اقدام کنند.</p>
      <p>داوطلبان به منظور انتخاب رشته در این مقطع لازم است کارت اعتباری ثبت نام را از سامانه مذکور خریداری کنند. ضمناً آن دسته از داوطلبانی که علاوه بر کد رشته امتحانی اصلی در کد رشته امتحانی دوم (شناور) نیز مجاز به انتخاب رشته شده اند می‌توانند، رشته محل‌های متناظر کد رشته امتحانی دوم خود را نیز در میان یکصد رشته/محل انتخابی خود منظور کنند.</p>
      <p>ویرایش رشته/محل های انتخابی تا پایان مهلت انتخاب رشته امکان پذیر بوده و داوطلبان بدین منظور نیازی به تهیه کارت اعتباری مجدد ندارند.</p>
      <p>بنا بر اعلام روابط عمومی دانشگاه آزاد اسلامی، نتایج انتخاب رشته این مرحله تا پایان هفته اول آذر ماه اعلام خواهد شد.</p>
    </article>
  </body>
</html>