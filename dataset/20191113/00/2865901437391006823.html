<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/bogdanova-i-nemanjina-partija-sezone-dva-puta-dabl-dabl-srba/342331"/>
    <meta property="og:site_name" content="MozzartSport"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Bogdanova i Nemanjina partija sezone! Dva puta dabl-dabl Srba"/>
    <meta property="og:description" content="Srbi vodili Sakramento do pobede nad Portlandom"/>
  </head>
  <body>
    <article>
      <h1>Bogdanova i Nemanjina partija sezone! Dva puta dabl-dabl Srba</h1>
      <h2>Srbi vodili Sakramento do pobede nad Portlandom</h2>
      <address>
        <time datetime="2019-11-13T00:00:00+00:00">13 Nov 2019</time>
      </address>
      <p>Sakramento na srpski pogon. Kao u najslavnijim danima. Nekad <b>Peđa</b> i <b>Vlade</b>, sinoć <b>Bogdan</b> i <b>Nemanja</b>. Srpski tandem je odigrao najbolju partiju u sezoni i doveo Kingse do pobede nad Portlandom 107:99.</p>
      <p><b>Bogdanović</b> je ubacio 25 poena (rekord sezone) i zabeležio 10 asistencija, dok je <b>Bjelica</b> ubacio 19 poena (takođe lični rekord sezone) i upisao 12 skokova. Ispratio ih je <b>Badi</b> <b>Hild</b> sa 20 poena, ali i lošijim procentima šuta (2/11 za tri poena).</p>
      <p>A nije dobro krenulo po Kingse… Portland je vodio skoro celo poluvreme i imao 11 razlike već sredinom prve četvrtine. Do kraja poluvremena, Kingsi su uspeli da uhvate priključak najviše zahvaljujući srpskom tandemu. Iako je meč počeo sa klupe, <b>Bogdan</b> <b>Bogdanović</b> je do poluvremena ubacio 15 poena, a <b>Nemanja</b> <b>Bjelica</b> 12 poena i omogućili su Kingsima podnošljivih minus tri na velikom odmoru.</p>
      <p>U drugom poluvremenu je Sakramenno kolektivno zaigrao mnogo bolje. Pobedio je treću četvrtinu sa čak 35:21 i stekao veliku prednost koju umalo da prokocka na kraju. Portland je u poslednoj četvrtini trojkom <b>Simonsa</b> tri minuta pre kraja prišao na samo pet razlike (98:93), da bi potom <b>Bjelica</b> i <b>Džozef</b> pogodili trojke za 104:95 i sve je bilo gotovo.  </p>
      <p><b>Bogdanović</b> je 25 poena ubacio za 31 minut na parketu, za dva poena je šutirao 5/11, a za tri 3/8 uz 6/7 sa linije penala. Pored 10 asistencija, upisao je i četiri ukradeine lopte i tri skoka. <b>Bjelica</b> je na parketu proveo 36 minuta a do 19 poena je stigao uz dobar šut: 5/7 za dva i 3/7 za tri poena.</p>
      <figure>
        <iframe src="https://www.youtube.com/embed/bHUIqMDHaLo" width="425" height="349" data-service="Youtube" scrolling="no"/>
      </figure>
      <p>Na drugoj strani je <b>Lilard</b> ubacio 27 poena, <b>Mekolum</b> 24 ali bekovski tandem Blejzersa nije imao podršku saigrača.</p>
      <p>
        <b>NBA rezultati</b>
      </p>
      <p>Sakramento – Portland 107:99<br/>/Bogdanović 25, Bjelica 19 – Lilard 27/</p>
      <p>Indijana – Oklahoma 111:85<br/>/Voren 23 – Galinari 14/</p>
      <p>Filadelfija – Klivlend 98:97<br/>/Embid 27 – Lav 20/</p>
      <p>Majami – Detroit 117:108<br/>/Kenard 22 – Batler 20/</p>
      <p>Čikago – Njujork 120:102<br/>/Vajt 27 -  Moris 22/</p>
      <p>Feniks – Los Anđeles Lejkers 115:123<br/>/Rubio 21 – Devis 24/</p>
      <p>Denver  - Atlanta 121:125<br/>/Barton 21 – Jang 42/</p>
      <p>Juta - Bruklin 119:114<br/>/Mičel 30 – Irving 27/</p>
      <figure>
        <img src="https://www.mozzartsport.com/upload/CKEditor/11.11.2019/zapad12.png"/>
      </figure>
      <figure>
        <img src="https://www.mozzartsport.com/upload/CKEditor/11.11.2019/istoka1.jpg"/>
      </figure>
      <p>(FOTO: reuters)</p>
      <figure>
        <img src="https://mozzartsport.com/upload/CKEditor/12.11.2019/Milos%CC%8C-Teodosic%CC%81-u-akciji-Humanitarni--tiket-u-podne.jpg"/>
      </figure>
      <p> </p>
    </article>
  </body>
</html>