<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://calciatoribrutti.com/it/le-regole-dello-spogliatoio-del-chelsea"/>
    <meta property="og:site_name" content="Calciatoribrutti"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Le regole dello spogliatoio del Chelsea"/>
    <meta property="og:description" content="Disciplinare i propri giocatori così da aiutarli a crescere a livello personale e ottenere, di conseguenza, migliori prestazioni a livello fisico. La cura “Lampard&amp;rdq..."/>
  </head>
  <body>
    <article>
      <h1>Le regole dello spogliatoio del Chelsea</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">Calciatori Brutti</a></address>
      <p>Disciplinare i propri giocatori così da aiutarli a crescere a livello personale e ottenere, di conseguenza, migliori prestazioni a livello fisico. La cura “Lampard”, al <b>Chelsea</b>, sembra funzionare benissimo: i Blues sono terzi in classifica, a un solo punto dal Leicester City secondo, lottano per conquistare l’accesso agli ottavi di finale di <b>Champions League </b>ma soprattutto stanno riscoprendo il valore e l’importanza del settore giovanile, grazie anche alla lungimiranza e il coraggio del proprio allenatore.</p>
      <p>Sin dall’inizio della stagione, Lampard ha permesso a tantissimi giovani di fare il loro debutto in maglia Blues, valorizzando coloro che, nel recente passato, avevano dimostrato di poter fare la differenza: è il caso di <b>Tammy Abraham</b>, tra i migliori giocatori della scorsa stagione di Championship e oggi capocannoniere del Chelsea, o di Mason Mount, un trequartista che lo scorso anno proprio Lampard aveva esaltato al <b>Derby County.</b> Il mix tra veterani e giovani promesse ha permesso al Chelsea di conquistarsi le prime posizioni in classifica e l’apprezzamento di molti addetti ai lavori, che la considerano una delle squadre più promettenti del panorama calcistico mondiale.</p>
      <p>Uno dei motivi che ha permesso a Lampard di ottenere il meglio dai propri calciatori, però, sembrano essere le rigidissime regole imposte all’interno dello spogliatoio. Multe pesantissime in caso di ritardi agli allenamenti o anche solo per il telefono che squilla durante il pranzo: l’ex centrocampista dei <b>Blues </b>si è voluto imporre obbligando i giocatori a rispettare una serie di norme che puntano a disciplinarli dal punto di vista comportamentale e personale. Più disciplinati sono i giocatori, più è facile che le loro prestazioni sul campo migliorino: è sempre stato così, nella vita reale come nello sport.</p>
      <p>
        <b>LEGGI ANCHE: <a href="https://calciatoribrutti.com/it/le-regole-dello-spotaglioio-del-real-madrid">LE REGOLE DELLO SPOGLIATOIO DEL REAL MADRID</a></b>
      </p>
      <p>Per farvi capire di che regole stiamo parlando, ecco la lista delle più rigide:</p>
      <p>
        <b>- Ritardo alle riunioni di squadra: 500 sterline al minuto</b>
      </p>
      <p>
        <b>- Vestire il kit sbagliato in trasferta: 1000 sterline</b>
      </p>
      <p>
        <b>- Non avvisare se si è ammalati entro un’ora e mezza prima dall’allenamento: 10 mila sterline</b>
      </p>
      <p>
        <b>- Non presentarsi a eventi di squadra prestabiliti: 5000 sterline</b>
      </p>
      <p>
        <b>- Squillo del telefono durante pranzi o allenamenti: 1000 sterline</b>
      </p>
      <p>
        <b>- Non tornare dalle trasferte con il pullman della squadra (con mancato preavviso di almeno 48 ore: 5 mila sterline</b>
      </p>
      <p>
        <b>- Ritardo alle visite mediche: 2500 sterline</b>
      </p>
      <p>Nella foto tutte le specifiche. Allenarsi agli ordini di Lampard sarà pure bello, ma occhio a non sgarrare: ogni secondo di ritardo o ogni dimenticanza potrebbe costarvi carissimo.</p>
      <p>
        <b>LEGGI ANCHE:<a href="https://calciatoribrutti.com/it/il-talento-segreto-di-ryan-giggs"> IL TALENTO SEGRETO DI RYAN GIGGS</a></b>
      </p>
    </article>
  </body>
</html>