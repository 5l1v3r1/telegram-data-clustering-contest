<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/13/Mann-i-30-%C3%A5rene-knivstukket-i-Akershus-20381218.ece"/>
    <meta property="og:site_name" content="adressa.no"/>
    <meta property="article:published_time" content="2019-11-13T00:40:19+00:00"/>
    <meta property="og:title" content="Mann i 30-årene knivstukket i Akershus"/>
    <meta property="og:description" content="En mann i 30-årene ble tirsdag kveld knivstikket på en gård i Nittedal i Akershus. Mannen behandles på Ullevål sykehus med ukjent skadeomfang."/>
  </head>
  <body>
    <article>
      <h1>Mann i 30-årene knivstukket i Akershus</h1>
      <address><time datetime="2019-11-13T00:40:19+00:00">13 Nov 2019, 00:40</time> by <a rel="author">(NTB) NTB</a></address>
      <p>En mann i 30-årene ble tirsdag kveld knivstikket på en gård i Nittedal i Akershus. Mannen behandles på Ullevål sykehus med ukjent skadeomfang.</p>
      <aside><a href="https://www.adressa.no/nyheter/innenriks/2019/11/13/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/13/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/13/javascript:void(0);">Del denne artikkelen på e-post</a></aside>
      <p>Nødetatene ble varslet om hendelsen like etter klokken 22.30.</p>
      <p>– Den fornærmede ble tatt vare på av andre på gården inntil helsepersonell ankom. Skadeomfanget hans er ukjent, sa operasjonsleder Finn Håvard Aas i Øst politidistrikt til NTB klokken 23.30. Like før klokken 1.30 er tilstanden til mannen fortsatt ukjent. Aas kan ikke kommentere om han er livstruende skadd.</p>
      <p>En annen mann i 50-årene, som bor på samme gård, ble pågrepet på stedet uten dramatikk. Begge de involverte er østeuropeere.</p>
      <p>Politiet kjenner ikke til relasjonen mellom dem, eller hendelsesforløpet. Aas kjenner heller ikke til om politiet har kontroll på kniven som ble brukt.</p>
      <p>Politiet er ferdig på stedet. Avhør av de involverte vil bli gjort så snart det lar seg gjøre.</p>
      <p>(©NTB)</p>
    </article>
  </body>
</html>