<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/nachtwacht/geen-ea-access-voor-jedi-fallen-order-rockstar-plaatst-vacatures-voor-open-wereldgame-en-disney-hapert/"/>
    <meta property="og:site_name" content="Power Unlimited"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Geen EA Access voor Jedi: Fallen Order, Rockstar plaatst vacatures voor open wereldgame en Disney+ hapert "/>
    <meta property="og:description" content="Het is een rare nacht qua nieuws, want er wordt vooral heel veel Disney+ gekeken. Als de dienst tenminste live is… Dat en een heleboel meer in een verse N8W8. Met natuurlijk Sonic, die er plotseling een stuk beter uitziet."/>
  </head>
  <body>
    <article>
      <h1>Geen EA Access voor Jedi: Fallen Order, Rockstar plaatst vacatures voor open wereldgame en Disney+ hapert </h1>
      <address><time datetime="2019-11-13T00:00:00+00:00">13 Nov 2019</time> by <a rel="author">LauraJenny</a></address>
      <p>
        <b>Het is een rare nacht qua nieuws, want er wordt vooral heel veel Disney+ gekeken. Als de dienst tenminste live is… Dat en een heleboel meer in een verse N8W8. Met natuurlijk Sonic, die er plotseling een stuk beter uitziet.</b>
      </p>
      <p> </p>
      <figure>
        <video src="https://cdn2.pu.nl/media/laura/helietje.gif" autoplay="" loop=""/>
      </figure>
      <p> <br/>   </p>
      <p>
        <b>Je Wacht weet niet wat ze van deze vreemde avond moet denken. Wat is dat nou met die technische issues van Disney+ en met deze vreemde <a href="https://www.youtube.com/watch?v=pj8yS2Ukcwo&amp;feature=youtu.be">rap</a> die ze in haar speurtocht op internet tegenkwam? Hoe dan ook, het is woensdag 13 november. De dag waarop in 1907 de eerste helikoptervlucht ter wereld werd gemaakt -door een fietsenmaker nota bene- en de dag waarop NASA in 2009 ijs aantrof op de maan. IJskoud door naar het gamenieuws!</b>
      </p>
      <figure>
        <video src="https://cdn2.pu.nl/media/laura/iceicegoaty.gif" autoplay="" loop=""/>
      </figure>
      <p>   </p>
      <h3>Er komt geen EA Access early access voor Jedi: Fallen Order</h3>
      <p>Star Wars Jedi: Fallen Order is zo’n grote release, dat je zou denken dat EA deze sowieso deel laat uitmaken van het EA Access Play First Trial-programma. Vergeet het maar, want EA wil zo graag spoilers voorkomen, dat het heeft besloten het spel niet eerder op EA Access beschikbaar te maken. Een teleurstelling voor de gebruikers van de dienst, maar die krijgen wel unieke cosmetics en 10 procent korting. Er wordt hierop veel gespeculeerd over het spel: zo schijnt deze singleplayertitel ‘slechts’ 10 uur lang te zijn en anderen menen dat Star Wars Jedi: Fallen Order slecht is, waardoor vroege, negatieve meningen mogelijk de verkopen zullen beïnvloeden. Je Wacht weet het nog niet, maar Star Wars Jedi: Fallen Order verschijnt wel heel binnenkort. 15 november op PlayStation 4, Xbox One en PC.</p>
      <figure>
        <img src="https://cdn2.pu.nl/media/laura/screenshot_2019-11-12_at_23.29.44.png"/>
      </figure>
      <p>    </p>
      <h3>Rockstar is op zoek naar diverse mensen voor een nieuwe open wereldgame</h3>
      <p>Red Dead Redemption-studio Rockstar is op zoek naar nieuwe medewerkers voor een nieuwe open wereldgame. Zou het een nieuwe GTA zijn? Op de website van Rockstar verschenen verschillende <a href="https://www.rockstargames.com/careers/offices/rockstar-north">vacatures</a> voor de studio in het Verenigd Koninkrijk (Rockstar North). Het gaat om meer dan 30 jobs, waarin onder andere wordt gezocht naar mensen die kunnen helpen “geavanceerde animatiesystemen te maken voor grote open wereld personage-gebaseerde games”. Er wordt nergens letterlijk Grand Theft Auto genoemd, maar de kans is groot dat Rockstar zo na Red Dead én lang na GTA V zo langzamerhand wel aan de slag is met GTA VI. Dat horen we vast niet morgen, maar er is in ieder geval ontwikkeling bij de studio.</p>
      <figure>
        <video src="https://cdn2.pu.nl/media/laura/gtaolifan.gif" autoplay="" loop=""/>
      </figure>
      <p>    </p>
      <h3>The Outer Worlds kan in 12 minuten worden uitgespeeld</h3>
      <p>Helemaal verslingerd aan The Outer Worlds? Dan wil je er vast zo lang mogelijk van genieten. YouTuber CreeperHntr pakt dat anders aan. DIe heeft bewezen dat The Outer Worlds helemaal geen lange game hoeft te zijn. Het spel kan worden uitgespeeld in ongeveer 12 minuten. Doe jij het CreeperHntr na? Je Wacht in elk geval niet.</p>
      <figure>
        <iframe src="https://www.youtube.com/embed/P0Ta_DY3trE" width="608" height="470" data-service="Youtube" scrolling="no"/>
      </figure>
      <p>    </p>
      <h3>Nieuw uiterlijk Sonic mede dankzij Tyson Hesse</h3>
      <p>Je hebt gisteren al kunnen zien dat Sonic een flinke facelift heeft gekregen, nadat fans negatief verrast waren door de eerste trailer van de aankomende film over de SEGA-mascotte. Inmiddels zijn z'n blauwe haren iets meer gladgestreken en is er een nieuwe trailer uit. Die blijkt beter te zijn en dat klopt ook wel: Sonic lijkt meer op Sonic. Dat dat zo goed gelukt is, heeft onder andere te maken met Sonic-artiest Tyson Hesse die heeft geholpen met de nieuwe look. Sonic The Hedgehog movie komt uit op 14 februari 2020.</p>
      <figure>
        <img src="https://cdn2.pu.nl/media/laura/screenshot_2019-11-13_at_00.17.42.png"/>
      </figure>
      <p>   </p>
      <h3>Maar niet iedereen is er ultiem gelukkig mee</h3>
      <p>Tyson Hesse mag dan aardig wat schouderklopjes krijgen voor het werk dat hij verrichtte, niet alle professionals zijn het daar volledig mee eens. Zo meent een andere Sonic-maker, Yuji Naka, dat de blauwe egel er in het algemeen beter uitziet in de nieuwe trailer. Dat zou komen door zijn handschoenen. Maar, zo <a href="https://twitter.com/nakayuji">tweet</a> Yuji: “Zijn ogen zijn nog niet samengesmolten, zoals verwacht. Ik kan er niets aan doen, ik voel me er een beetje vreemd door. Maar ik kijk wel uit naar de release van de film.” Een beetje vreemd, maar lekker genoeg dus.</p>
      <figure>
        <img src="https://cdn2.pu.nl/media/laura/screenshot_2019-11-13_at_00.32.31.png"/>
      </figure>
      <p>   </p>
      <h3>Harley Quinn krijgt eigen cartoonreeks</h3>
      <p>Freeeeedommm, freeeddommmm, freeeeedommm…. 29 november verschijnt de nieuwe DC-serie Harley Quinn. Het belooft een redelijk bijdehante serie te worden, waarin we Harley Quinn niet als die entiteit naast Joker zien, maar vooral als haar eigen persoon. Haar eigen persoon die wel veel relatie-issues met de beste man heeft, dan dan weer wel. Het gaat om een animatieserie waarin Harley Quinn en Poison Ivy een soort bende om zich heen verzamelen, mogelijk ongeveer zoals in de aankomende flick Birds of Prey. Leuk detail: Harley wordt ingesproken door Kaley Cuoco (Big Bang Theory) en onder andere Lake Bell, Alan Tudyk en JB Smoove zijn te horen in deze serie.</p>
      <figure>
        <iframe src="https://www.youtube.com/embed/_eGmCeidyH8" width="608" height="470" data-service="Youtube" scrolling="no"/>
      </figure>
      <p>  </p>
      <h3>Disney+ heeft wat opstartproblemen</h3>
      <p>Hoewel niet iedereen er last van heeft, zijn er veel meldingen dat er technische problemen zijn met Disney+. Je Wacht heeft een paar keer tijdens het film kijken gisteravond ervaren dat de content niet meer wilde afspelen. De enige manier om dat te fixen, dat lijkt teruggaan naar het Disney+ menu en de content opnieuw starten. Dan gaat hij vaak weer gewoon door, in plaats van dat je uren naar het laadrondje hoeft te staren. Het is natuurlijk vervelend dat gebruikers zoveel problemen met het platform te verduren hebben. Juist nu ze ervoor betalen! En zeker nu de hype rondom The Mandalorian groot is. Het schijnt overigens niet te gaan om een technisch probleem. De app is in orde en de content ook, alleen kunnen de servers van Disney+ de vraag niet aan.</p>
      <figure>
        <video src="https://cdn2.pu.nl/media/laura/huilendeprinsesjes.gif" autoplay="" loop=""/>
      </figure>
      <p>   </p>
      <h3>The Legend of Bum-Bo is uit</h3>
      <p>De maker van Binding of Isaac heeft eindelijk een nieuwe game uit. The Legend of Bum-bo heeft qua ranzigheid zeker overeenkomsten met Binding of Isaac, maar dit spel is verder heel anders. Het wordt een roguelike kaartgame genoemd, herkenbaar aan zijn papier-achtige uiterlijk. Het spel is nu uit op Steam. Enjoy!</p>
      <figure>
        <iframe src="https://www.youtube.com/embed/-sNhPqfJmDs" width="608" height="470" data-service="Youtube" scrolling="no"/>
      </figure>
      <p>    </p>
      <h3>Nieuwe Dungeons &amp; Dragons-dobbelsteen nodig?</h3>
      <p>Wouter speelt het, maar hij is daarin niet de enige. Dungeons &amp; Dragons is zwaar populair. Zo populair, dat er een setje saffier dobbelstenen voor is verschenen van maar liefst 300 dollar. Je moet er ook nog snel bij zijn als je ze wil hebben. Er worden er maar 1.974 van gemaakt en ze kosten je 300 dollar. Vanaf 21 november in de verkoop bij Level Up Dice.</p>
      <figure>
        <iframe src="https://www.youtube.com/embed/xKD6-jWO7hI" width="608" height="470" data-service="Youtube" scrolling="no"/>
      </figure>
      <p>   </p>
      <p>
        <b>Dat was hem. Veel plezier met streamen, ook als je kiest voor Amazon Prime (Fleabag!) of een andere dienst. Het was je Wacht wederom een waar genoegen. Fijne dag pandaag!</b>
      </p>
      <figure>
        <video src="https://cdn2.pu.nl/media/laura/padasneeuwrol.gif" autoplay="" loop=""/>
      </figure>
      <p>
        <b>   </b>
      </p>
    </article>
  </body>
</html>