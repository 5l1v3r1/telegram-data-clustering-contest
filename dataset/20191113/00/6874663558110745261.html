<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/consumer/articles/0,7340,L-3773581,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="הפרחים למאטיס: 150 שנים להולדתו של אחד מגדולי האמנים של המאה ה־20"/>
    <meta property="og:description" content="ארבעה מעצבי־על יצרו אגרטלים בהשראת יצירותיו של אנרי מאטיס, לציון 150 שנים להולדתו. התוצאה צבעונית ומרהיבה"/>
  </head>
  <body>
    <article>
      <h1>הפרחים למאטיס: 150 שנים להולדתו של אחד מגדולי האמנים של המאה ה־20</h1>
      <h2>ארבעה מעצבי־על יצרו אגרטלים בהשראת יצירותיו של אנרי מאטיס, לציון 150 שנים להולדתו. התוצאה צבעונית ומרהיבה</h2>
      <address><time datetime="2019-11-13T00:00:00+00:00">13 Nov 2019</time> by <a rel="author">יונת נחמני</a></address>
      <p>העולם הצבעוני, האופטימי ומעורר החושים של אנרי מאטיס קם לתחייה לציון 150 שנים להולדתו (ב־31 בדצמבר 2019), בקולקצייה של ״Maison Matisse”, יוזמה שהשיקו צאצאיו של אחד מגדולי האמנים של המאה ה־20 שמבקשת להגשים את היקום שלו בחפצים מעוצבים בקפידה.</p>
      <figure>
        <img src="https://images1.calcalist.co.il/PicServer3/2019/11/12/947020/4L.jpg"/>
        <figcaption>אגרטל בעיצוב חיימה חיון <br/>צילום: Sebastien Patron</figcaption>
      </figure>
      <p>קולקציית ״1869״ (שנת הולדתו של מאטיס) כוללת אגרטלים מקרמיקה במהדורה מוגבלת, שעיצבו האחים בורלק, והמעצבים חיימה חיון ואלסנדרו מנדיני. כל אחד ממעצבי־העל, שנבחרו בקפידה על ידי ז׳אן־מתייה מאטיס, דור רביעי למשפחת האמן, העניק פרשנות אישית ליצירתו. הטווח נע בין איוריו מלאי החיים של חיון, הצבעים והקומפוזציות עזי המבע של מנדיני, לבין ואזות מאופקות למראה של האחים בורלק, בהשפעת מוטיב החלון הפתוח שהיה מהחביבים על מאטיס (את האגרטלים אפשר לרכוש בהזמנה אישית <a href="https://www.maison-matisse.com/">באתר המיזם</a>).</p>
      <figure>
        <img src="https://images1.calcalist.co.il/PicServer3/2019/11/12/947027/1L.jpg"/>
        <figcaption>אגרטלים בעיצוב אלסנדרו מנדיני <br/>צילום: maison matisse</figcaption>
      </figure>
      <figure>
        <img src="https://images1.calcalist.co.il/PicServer3/2019/11/12/947030/2L.jpg"/>
        <figcaption>מנדיני בעבודה <br/>צילום: carlo lavatori</figcaption>
      </figure>
      <p>האגרטלים של חיון, מעריץ נלהב של מאטיס, הושפעו ממסעות הצייר במזרח התיכון. הם בעלי צורה שופעת ומעוטרים במוטיבים מהטבע, ועולם הצומח והדגה. מנדיני חקר את עולם הצבע של מאטיס לפני שבחר בשמונת הגוונים (לצד שחור ולבן) שבהם השתמש בשלושה אגרטלים שעיצב. הם מזכירים צדפה סגורה, והושפעו מהציור ״החולצה הרומנית״ של מאטיס, ומהדוגמאות הפרחוניות ביצירותיו של הצייר.</p>
    </article>
  </body>
</html>