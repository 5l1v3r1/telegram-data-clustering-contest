<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698153/%D9%88%D8%A7%D8%B9%D8%B8%DB%8C-%D8%B1%D9%88%D8%AD%D8%A7%D9%86%DB%8C-%DA%86%DB%8C%D8%B2%DB%8C-%D9%86%DA%AF%D9%81%D8%AA-%DA%A9%D9%87-%D8%A8%D8%B1%D8%AE%DB%8C-%D8%A8%D8%B1%D8%A2%D8%B4%D9%81%D8%AA%D9%87-%D8%B4%D8%AF%D9%86%D8%AF%DA%86%D8%B1%D8%A7-%D9%87%DB%8C%DA%86-%D8%AE%D8%A8%D8%B1%DB%8C-%D8%A7%D8%B2-%D8%B7%D8%A8%D8%B1%DB%8C-%D9%86%DB%8C%D8%B3%D8%AA-%D8%A7%DA%AF%D8%B1-%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D9%85%DB%8C%E2%80%8C%D8%AE%D9%88%D8%A7%D8%B3%D8%AA-%D8%AF%D8%B1%D8%A8%D8%A7%D8%B1%D9%87-%D8%A8%D8%B1%D8%A7%D8%AF%D8%B1%D8%B4-%D8%B5%D8%AD%D8%A8%D8%AA-%DA%A9%D9%86%D8%AF-%D9%82%D8%A8%D9%84%D8%A7-%D8%AD%D8%B1%D9%81-%D9%85%DB%8C%E2%80%8C%D8%B2%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="واعظی: روحانی چیزی نگفت که برخی برآشفته شدند/چرا هیچ خبری از طبری نیست؟/ اگر رئیس جمهور می‌خواست درباره برادرش صحبت کند، قبلا حرف می‌زد"/>
    <meta property="og:description" content="اگر کشورهای ۱+۴ به تعهدات خودشان عمل کردند، ما هم حاضریم به تعهدات خودمان عمل کنیم."/>
  </head>
  <body>
    <article>
      <h1>واعظی: روحانی چیزی نگفت که برخی برآشفته شدند/چرا هیچ خبری از طبری نیست؟/ اگر رئیس جمهور می‌خواست درباره برادرش صحبت کند، قبلا حرف می‌زد</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <p>
        <b>اگر کشورهای ۱+۴ به تعهدات خودشان عمل کردند، ما هم حاضریم به تعهدات خودمان عمل کنیم.</b>
      </p>
      <figure>
        <img src="https://cdn.asriran.com/files/fa/news/1398/8/22/1036638_380.jpg"/>
      </figure>
      <p>رئیس دفتر رئیس جمهور درباره سخنان رئیس جمهور درباره فساد گفت: رئیس‌جمهور چیزی نگفتند که برخی اینگونه برآشفته شدند.</p>
      <p>به گزارش خبرآنلاین، محمود واعظی رئیس دفتر رئیس‌جمهوری در حاشیه جلسه هیئت دولت درباره صحبت‌های روحانی در جمع مردم یزد درباره مبارزه با فساد گفت: هر دستگاهی که با فساد مبارزه کند مورد نظر دولت و با استقبال رئیس‌جمهور همراه است.</p>
      <p>بخش‌های مهم اظهارات واعظی را در ادامه بخوانید:</p>
      <p>* (در توضیح توصیه‌های اخیر رییس جمهور به مقامات قضایی درباره برخورد بامفاسد اقتصادی): حرف رئیس جمهور روشن است. او می‌گوید از مبارزه با فساد استقبال می‌کند؛ اما مقابله با فساد در همه دستگاه‌ها و نهادها و قوا باشد.</p>
      <p>* این نمی‌شود که مبارزه با فساد فقط برای دولت باشد؛ باید برای همه دستگاه‌ها باشد.</p>
      <p>* رئیس‌جمهور چیزی نگفتند که برخی اینگونه برآشفته شدند.</p>
      <p>* اخیرا گفته شد چند قاضی برکنار شده اند. این حق مردم است که بدانند فساد این قضات چه بوده است؟ گفته شده طبری ۱۶سال فساد داشته است، اما مدت‌هاست هیچ اطلاعی از وی نیست.</p>
      <p>* برخی‌ها چرا این موضوع را ربط می‌دهند به موضوع برادر رئیس‌جمهور!</p>
      <p>* می‌گویند صحبت رییس جمهور برای انتخابات مجلس و برادر وی است. اما اینها چه ربطی به مواضع رئیس جمهور دارد؟ اگر ریس جمهور می‌خواست درباره برادرش صحبت کند، از قبل صحبت می‌کرد، نه الان که همه چیز تمام شده است.</p>
      <p>* باید در این شرایط همه با هم با فساد مبارزه کنیم.</p>
      <p>* ما با گام چهارم عمدا از تعهدات برجامی خودمان فاصله گرفتیم.</p>
      <p>* اروپایی ها بدانند، اگر قرار است به تعهدات عمل کنیم، همه باید عمل کنند.</p>
      <p>* ما به دنبال این نیستیم که از برجام خارج شویم و برجام بهم بخورد.</p>
      <p>* اگر کشورهای ۱+۴ به تعهدات خودشان عمل کردند، ما هم حاضریم به تعهدات خودمان عمل کنیم.</p>
    </article>
  </body>
</html>