<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698122/%D9%81%D8%B1%D8%A7%D8%AE%D9%88%D8%A7%D9%86-%D8%A8%D8%B1%DA%AF%D8%B2%D8%A7%D8%B1%DB%8C-%D9%86%D8%AE%D8%B3%D8%AA%DB%8C%D9%86-%D8%AC%D8%B4%D9%86%D9%88%D8%A7%D8%B1%D9%87%E2%80%8C%DB%8C-%D9%85%D9%84%DB%8C-%D8%B9%DA%A9%D8%B3-%D8%AD%DB%8C%D8%A7%D8%AA%E2%80%8C%D9%88%D8%AD%D8%B4-%D8%A7%DB%8C%D8%B1%D8%A7%D9%86-%D8%AF%D8%B1-%D8%AA%D9%87%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="فراخوان برگزاری نخستین جشنواره‌ی ملی عکس حیات‌وحش ایران در تهران"/>
    <meta property="og:description" content="نخستین سالانه ملی عکس حیات وحش ایران با هدف شناخت توانمندی‌ها، کمک به نوآوری عکاسی حیات‌وحش به عنوان ابزاری فنی در ثبت رخدادهای تنوع زیستی و شناسایی وضعیت گونه های در معرض تهدید اسفندماه جاری در تهران برگزار می شود.این جشنواره برای اولین بار با همکاری و نظارت دفتر امور هنرهای تجسمی وزارت فرهنگ و ارشاد اسلامی و سازمان حفاظت محیط زیست کشور، توسط بنیاد تنوع زیستی هامون در سطح ملی اجرا خواهد شد."/>
  </head>
  <body>
    <article>
      <h1>فراخوان برگزاری نخستین جشنواره‌ی ملی عکس حیات‌وحش ایران در تهران</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <p>نخستین سالانه ملی عکس حیات وحش ایران با هدف شناخت توانمندی‌ها، کمک به نوآوری عکاسی حیات‌وحش به عنوان ابزاری فنی در ثبت رخدادهای تنوع زیستی و شناسایی وضعیت گونه های در معرض تهدید اسفندماه جاری در تهران برگزار می شود.<br/><br/>این جشنواره برای اولین بار با همکاری و نظارت دفتر امور هنرهای تجسمی وزارت فرهنگ و ارشاد اسلامی و سازمان حفاظت محیط زیست کشور، توسط بنیاد تنوع زیستی هامون در سطح ملی اجرا خواهد شد.</p>
      <p>کمک به ارتقای سطح عکاسی حیات‌وحش به عنوان ابزار فنی در ثبت اطلاعات محیط زیست، زمینه‌سازی برای توجه بیشتر رسانه‌های همگانی و عموم جامعه به حفاظت از حیات‌وحش، تبادل اطلاعات و کمک به تولید یا افزایش کمی و کیفی اطلاعات و آثار تصویری از وضعیت گونه‌های جانوری به عنوان اهداف این سالانه هنری طبیعت‌محور اعلام شده است.<br/><br/>به همین منظور دبیرخانه اجرایی سالانه ملی عکس حیات وحش ایران از تمامی علاقمندان، عکاسان، کارشناسان و فعالان حوزه‌ی حیات‌وحش دعوت می‌کند تا آثار تصویری خود با موضوعات زندگی و زیستگاه طبیعی جانوران، رفتارشناسی گونه‌ها، زادآوری، آشیانه سازی و دیگر سوژه‌های مرتبط با حیات وحش را طبق فراخوان برنامه جهت داوری و انتخاب و حضور در نمایشگاه پایانی این جشنواره، به ستاد برگزاری ارسال نمایند.</p>
      <p>سایت Iranwp.photos پایگاه اطلاع رسانی جشنواره‌ی عکس حیات وحش ایران برای ارتباط با ستاد برگزاری، آماده هماهنگی و همکاری با علاقمندان به مشارکت در این رویداد است.</p>
      <p>ثبت نام و ارسال عکس به این مسابقه ملی برای تمامی علاقمندان آزاد و رایگان بوده و از هفته پایانی آبان‌ماه تا بهمن ماه ادامه دارد.<br/>دبیرخانه: تهران. فلکه اول صادقیه. خیابان شهید رحیمی. پلاک 27 تلفن: 44261319 تلگرام: 09391953131</p>
    </article>
  </body>
</html>