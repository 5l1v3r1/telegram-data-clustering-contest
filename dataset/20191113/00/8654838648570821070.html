<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/tim-supreme-new-minuti-50gb-599-euro-dettagli-offerta.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="TIM Supreme New: minuti e 50GB a 5,99 euro, i dettagli dell'offerta"/>
    <meta property="og:description" content="Contenuti, dettagli e prezzi di TIM Supreme New, la nuova offerta / bundle dell'operatore storico italiano TIM: ci sono 50 GIGA al mese.. Nel momento in cui scriviamo l'operatore storico italiano ..."/>
  </head>
  <body>
    <article>
      <h1>TIM Supreme New: minuti e 50GB a 5,99 euro, i dettagli dell'offerta</h1>
      <h2>Contenuti, dettagli e prezzi di TIM Supreme New, la nuova offerta / bundle dell'operatore storico italiano TIM: ci sono 50 GIGA al mese.</h2>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Nel momento in cui scriviamo l'operatore storico italiano TIM ha confermato la disponibilità di <b>TIM Supreme New</b> nei negozi aderenti su territorio nazionale. Vediamo dunque tutti i contenuti dell'offerta proposta, con prezzi e <b>dettagli</b> del caso. <br/><a href="https://multiplayer.it/notizie/tim-supreme-limited-edition-50-giga-599-euro-nuove-sim.html">TIM Supreme New</a> è un bundle dai <b>contenuti</b> discretamente interessanti: annotiamo la presenza dei <b>minuti illimitati</b> verso tutti i numeri nazionali fissi e mobile, e di <b>50 GIGA di traffico internet</b> mensili in 2G, 3G e 4G fino a 150 Mbps in download. Trattandosi di una proposta operator attack, l'offerta è attualmente attivabile per i clienti che provengono da<a href="https://multiplayer.it/notizie/iliad-online-nuovo-sito-web-operatore.html"> iliad</a>, FastWeb e altri operatori virtuali esclusi LycaMobile, Ho Mobile e Kena Mobile. <br/>TIM Supreme New viene proposto al <b>prezzo di abbonamento mensile</b> di 5,99 euro, candidandosi così a valida alternativa alle principali offerte della concorrenza, specificamente per quanto riguarda iliad ed Ho Mobile. Va annotata comunque l'<b>assenza degli SMS</b>, che tuttavia non sono più in molti ad utilizzare al giorno d'oggi. Voi cosa ne pensate di questa iniziativa? Certo, magari TIM dovrebbe anche pensare a risolvere i recenti e persistenti problemi legati a <a href="https://multiplayer.it/notizie/tim-facile-problemi-ricarica-internet-traffico-dati-cosa-sta-succedendo.html">TIM Facile</a>.</p>
      <figure>
        <img src="https://multiplayer.net-cdn.it/thumbs/images/2018/06/27/tim-logo-1_png_1400x0_q85.jpg"/>
      </figure>
      <ul>
        <li>
          <a href="https://www.mondomobileweb.it/163255-tim-supreme-new-minuti-illimitati-e-50-giga-a-599-euro-al-mese-con-bundle-unico/">Fonte</a>
        </li>
      </ul>
    </article>
  </body>
</html>