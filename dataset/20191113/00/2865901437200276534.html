<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/kraj-zlatne-generacije-najbolji-strelac-spanije-otisao-u-penziju/342350"/>
    <meta property="og:site_name" content="MozzartSport"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Kraj zlatne generacije: Najbolji strelac Španije otišao u penziju"/>
    <meta property="og:description" content="David Vilja okončao blistavu karijeru"/>
  </head>
  <body>
    <article>
      <h1>Kraj zlatne generacije: Najbolji strelac Španije otišao u penziju</h1>
      <h2>David Vilja okončao blistavu karijeru</h2>
      <address>
        <time datetime="2019-11-13T00:00:00+00:00">13 Nov 2019</time>
      </address>
      <p>Niko nije igrao takav fudbal kao Španija krajem prošle decenije. Ipak, praktično je došao kraj zlatne generacije koja je pokorila prvo Evropu 2008. godine, a potom i čitavu planetu dve godine kasnije. Najbolji strelac reprezentacije Španije svih vremena David Vilja objavio je kraj karijere. Njegov poslednji klub u karijeri bio je japanski Visel Kobe, na čijem je zvaničnom sajtu legendarni Španac objavio svoju konačnu odluku.</p>
      <p>Vilja je upravo tih godine kada je surovo gazio sa reprezentacijom Španije bio i na vrhuncu karijere. Kruna igračke karijere bila mu je Barselona, ali je najefikasniji bio u Valensiji, gde je na 166 mečeva u Primeri postigao 108 golova. U Barseloni je dao 33 gola na 77 mečeva u šapanskom prvenstvu.</p>
      <p>Ono što je specifično za njegovu karijeru jeste da je svuda gde je igrao u Primeri osvajao trofeje. Tako je sa Sarogsom uzeo Kup kralja i Superkup Španije, sa Valensijom je osvojio Kup Kraja, sa Barselonom dva prvenstva, jedan Kup Kralja, dva Superkupa Španije, Ligu šampiona, Superkup Evrope i Klupsko prvenstvo sveta. Čak je i u jedinoj sezoni u Atletiko Madridu osvojio titulu. Posle toga je igrao za Melburn, Njujork Siti.</p>
      <p>Iz generacije koja je osvijila Euro i Mundijal karijere su već završili <b>Pujol</b>, <b>Inijesta</b>, <b>Ćavi</b>, <b>Kapdevila</b>, <b>Alonso</b>, <b>Arbeloa</b>, <b>Tores</b>, <b>Marčena</b>, <b>Valdez</b>, a to se praktično može reći i za <b>Kasiljasa</b>. Posle <b>Vilje</b> ostali su još <b>Serhio</b> <b>Ramos</b>, <b>Pike</b>, <b>Fabregas</b>, <b>Mata</b>, <b>David</b> <b>Silva, Buskets</b>... Kroz samo nekoliko godina o ovoj generaciji će se samo prepričavati.</p>
      <p><b>Foto</b>: <i>Reuters</i></p>
    </article>
  </body>
</html>