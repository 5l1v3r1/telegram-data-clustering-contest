<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773628,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="שירות הסטרימינג של דיסני הושק עם באגים ותקלות"/>
    <meta property="og:description" content="גולשים בארה&quot;ב מתלוננים על ניתוקים וקשיי התחברות לפלטפורמת הסטרימינג החדשה דיסני+. &quot;הביקוש עבר את כל ציפיותינו&quot;, מסר דובר מטעם החברה. &quot;אנו עובדים לפתרון הבעיות במהירות האפשרית&quot;"/>
  </head>
  <body>
    <article>
      <h1>שירות הסטרימינג של דיסני הושק עם באגים ותקלות</h1>
      <h2>גולשים בארה"ב מתלוננים על ניתוקים וקשיי התחברות לפלטפורמת הסטרימינג החדשה דיסני+. "הביקוש עבר את כל ציפיותינו", מסר דובר מטעם החברה. "אנו עובדים לפתרון הבעיות במהירות האפשרית"</h2>
      <address><time datetime="2019-11-13T00:00:00+00:00">13 Nov 2019</time> by <a rel="author">שירות כלכליסט</a></address>
      <p>דיסני+, שירות הסטרימינג החדש של דיסני, חווה בעיות עם השקתו. השירות מציג הודעת "לא יכול להתחבר" בעוד משתמשים בחוף המזרחי של ארה"ב נרשמים לתקופת ניסיון ומתוודעים לקטלוג של השירות. כמו כן, ישנם גם ניתוקים ובעיות שימוש נוספות. התקלה אינה משפיעה על כל המשתמשים, אך התלונות הולכות ומצטברות בטוויטר וברשתות חברתיות אחרות.</p>
      <p>"ביקוש המשתמשים לדיסני+ עבר את כל ציפיותינו. אנו שמחים מהתגובה האדירה הזאת ועובדים לפתור את הבעיות במהירות האפשרית," מסר דובר מטעם דיסני.</p>
      <figure>
        <img src="https://images1.calcalist.co.il/PicServer3/2019/11/12/946916/1NL.jpg"/>
        <figcaption>דיסני פלוס <br/>צילום: רויטרס</figcaption>
      </figure>
      <p>שירותי הסטרימינג של דיסני מפעילים צוותים שמפקחים על דיסני+ בכל שעות היממה, והחברה כבר פועלת לתקן את בעיות הביצועים ודואגת שהשירות יעבוד בצורה חלקה. יכול להיות שהשירות יחזור לפעול בצורה מלאה במהלך היום.</p>
      <p>כהכנה להשקת השירות בארה"ב, ערכה דיסני פיילוט של השירות בהולנד. "הניסוי בהולנד היה מוצלח מאוד. רצינו מספר מספיק של משתמשים כדי שנוכל לראות כיצד האפליקציה מתפקדת, ואילו תקלות עשויות להתרחש", אמר קווין מאייר, יו"ר עסקי הסטרימינג של דיסני. "ודרך אגב, תמיד יש תקלות כשמדובר בטכנולוגיה. ותמיד אפשר לשפר ביצועים טכנולוגיים של כל שירות כמו זה, ואנו נמשיך לעשות זאת. עדיין לא פתרנו את כל הבעיות".</p>
    </article>
  </body>
</html>