<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/palmknihy-20-let-polovicny-ceny/"/>
    <meta property="og:site_name" content="Cnews.cz"/>
    <meta property="article:published_time" content="2019-11-13T00:01:42+00:00"/>
    <meta property="og:title" content="Palmknihy slaví 20. narozeniny. Ve středu prodávají 17 500 e-knih za polovinu"/>
    <meta property="og:description" content="Velký český obchod s e-knihami slaví narozeniny velkou slevovou akcí. Palmknihy nabízí přes 17 tisíc titulů za poloviční ceny."/>
  </head>
  <body>
    <article>
      <h1>Palmknihy slaví 20. narozeniny. Ve středu prodávají 17 500 e-knih za polovinu</h1>
      <h2>Velký český obchod s e-knihami slaví narozeniny velkou slevovou akcí.</h2>
      <address><time datetime="2019-11-13T00:01:42+00:00">13 Nov 2019, 00:01</time> by <a rel="author" href="https://www.cnews.cz/lide/petr-urban/" target="_blank">Petr Urban</a></address>
      <slideshow>
        <figure>
          <a href="https://www.cnews.cz/palmknihy-20-let-polovicny-ceny/galerie-178701-1">
            <img src="https://www.cnews.cz/wp-content/uploads/2019/05/palmknihy-ereading-slouceni.jpg"/>
          </a>
        </figure>
        <figure>
          <a href="https://www.cnews.cz/palmknihy-20-let-polovicny-ceny/galerie-178701-2">
            <img src="https://www.cnews.cz/wp-content/uploads/2019/05/ereading.png"/>
          </a>
        </figure>
        <figure>
          <a href="https://www.cnews.cz/palmknihy-20-let-polovicny-ceny/galerie-178701-3">
            <img src="https://www.cnews.cz/wp-content/uploads/2019/05/palmknihy.png"/>
          </a>
        </figure>
        <figure>
          <a href="https://www.cnews.cz/palmknihy-20-let-polovicny-ceny/galerie-178701-4">
            <img src="https://www.cnews.cz/wp-content/uploads/2019/05/albatros.png"/>
          </a>
        </figure>
      </slideshow>
      <p>
        <a href="https://www.cnews.cz/palmknihy-20-let-polovicny-ceny/galerie-178701-1">VŠECHNY FOTOGRAFIE</a>
      </p>
      <p>Ačkoli e-knihy pro mnoho lidí stále představují relativně nový formát, na poměry technologií jsou již poměrně starým vynálezem. Důkazem budiž to, že <a href="https://www.cnews.cz/tagy/palmknihy/"><b>Palmknihy</b></a>, velký český obchod s e‑knihami <b>slaví už 20 let od založení</b>, byť placené knihy do nabídky přidal až v roce 2006 – a v roce 2010 ještě audioknihy. E‑shop už několik let vlastní firma Albatros Media, přičemž letos se <a href="https://www.cnews.cz/palmknihy-ereading-slouceni-eknihy">spojil s eReadingem</a>.</p>
      <p>V současnosti Palmknihy prodávají 27 000 e-knih a audioknih. Za poslední rok se tržby e-shopu zvedly o 12 % a nejprodávanější knihou vůbec je Nůž Joa Nesbøho. Dne <b>13. listopadu</b> při příležitosti svých narozenin spouští historicky největší slevovou akci a nabízí <b>17 500 e-knih za 50 % běžné ceny</b>. Cena sražená na polovinu by se měla týkat rovněž novinek a bestsellerů. Kromě toho Palmknihy rozjíždí soutěž o e-čtečky. Akce trvá jen jeden den.</p>
      <p>Zdroj: Tisková zpráva</p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/podcast-cnews-fm-265-windows-10-verze-1909/"/>
        <a href="https://www.cnews.cz/dny-dopravy-zdarma-2019-nebudou"/>
        <a href="https://www.cnews.cz/intel-procesory-skylake-x-core-i9-x299-slevy-pres-50procent"/>
        <a href="https://www.cnews.cz/e-ctecka-pocketbook-inkpad-x-parametry-cena"/>
        <a href="https://www.cnews.cz/intel-slevy-procesoru-rady-f-bez-integrovaneho-gpu"/>
      </related>
    </article>
  </body>
</html>