<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/13224946/All-schools-in-Delhi-Noida-to-remain-closed-on-November.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="டெல்லியில் காற்று மாசுபாடு எதிரொலி: 2 நாட்களுக்கு பள்ளிகளுக்கு விடுமுறை"/>
    <meta property="og:description" content="டெல்லியில் காற்று மாசுபாடு எதிரொலி: 2 நாட்களுக்கு பள்ளிகளுக்கு விடுமுறை"/>
  </head>
  <body>
    <article>
      <h1>டெல்லியில் காற்று மாசுபாடு எதிரொலி: 2 நாட்களுக்கு பள்ளிகளுக்கு விடுமுறை</h1>
      <h2>டெல்லியில் காற்று மாசுபாடு எதிரொலி: 2 நாட்களுக்கு பள்ளிகளுக்கு விடுமுறை</h2>
      <address>
        <time datetime="2019-11-13T00:00:00+00:00">13 Nov 2019</time>
      </address>
      <p>புதுடெல்லி,டெல்லியில் காற்று மாசுபாடு தொடர்ந்து அதிகரித்து வருகிறது. அங்கு தற்போது மிகவும் அபாயகரமான நிலையில் காற்று மாசுபட்டு இருப்பதாக மாசு கட்டுப்பாட்டு வாரியம் தெரிவித்து உள்ளது. எனவே மாநிலத்தில் பள்ளிகளுக்கு விடுமுறை அளிக்குமாறு சுப்ரீம் கோர்ட்டு உத்தரவிட்டுள்ளது.</p>
      <p>இதைத்தொடர்ந்து டெல்லியில் உள்ள அனைத்து பள்ளிகளுக்கும் 14-ம் தேதி (வியாழக்கிழமை), 15-ம் தேதியும் (வெள்ளிக்கிழமை) விடுமுறை அளிப்பதாக துணை முதல்–மந்திரி மணிஷ் சிசோடியா அறிவித்தார்.இதைப்போல டெல்லியில் கல் குவாரிகளின் இயக்கத்துக்கு மாசு கட்டுப்பாட்டு வாரியம் 15-ம் தேதி வரை தடை விதித்து இருந்தது. மேலும் இயற்கை எரிவாயு அல்லாமல், நிலக்கரி போன்ற எரிபொருட்களில் இயங்கும் தொழிற்சாலைகளுக்கு 15-ம் தேதி வரை தடை விதிக்கப்பட்டு உள்ளது. முன்னதாக மாநிலத்தில் கட்டுமான பணிகள் அனைத்துக்கும் கடந்த 4–ந்தேதி முதல் சுப்ரீம் கோர்ட்டு தடை விதித்து இருந்தது குறிப்பிடத்தக்கது.டெல்லியில் தீபாவளி பண்டிகையில் இருந்தே காற்று மாசுபாடு மிகவும் அபாய அளவைத் தாண்டியது. மனிதர்கள் சுவாசிக்க தகுதியற்ற அளவிற்கு காற்று மாசடைந்து உள்ளதால் கடந்த 1-ம் தேதி மருத்துவ அவசர நிலை அறிவிக்கப்பட்டது நினைவுகூறத்தக்கது.</p>
    </article>
  </body>
</html>