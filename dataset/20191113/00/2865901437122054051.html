<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/solskjer-prihvatio-da-pusti-matica-u-januaru-uz-jedan-uslov/342353"/>
    <meta property="og:site_name" content="MozzartSport"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Solskjer prihvatio da pusti Matića u januaru! Uz jedan uslov"/>
    <meta property="og:description" content="Sve bliži rastanak Mančester Junajteda i srpskog veziste"/>
  </head>
  <body>
    <article>
      <h1>Solskjer prihvatio da pusti Matića u januaru! Uz jedan uslov</h1>
      <h2>Sve bliži rastanak Mančester Junajteda i srpskog veziste</h2>
      <address>
        <time datetime="2019-11-13T00:00:00+00:00">13 Nov 2019</time>
      </address>
      <p><b>Nemanja Matić</b> je poslednji meč u dresu Mančester Junajteda odigrao pre mesec dana na gostovanju AZ Alkmaru, a vrlo je moguće i poslednji.</p>
      <p>Sve je izvesnije da će se Mančester Junajted i srpski vezista rastati u januaru. Trener <b>Solskjer</b> ne računa ozbiljno na <b>Matića</b>, a Srbinu se ne sviđa taj tretman.</p>
      <p><b>Matić</b> je van terena od meča u Holandiji zbog povrede. Oporavlja se u Dubaiju i pitanje je kada će opet biti spreman. A i ako se uskoro oporavi, pitanje je da li će mu <b>Solskjer</b> pružati šansu. <b>Skot</b> <b>Mektomini</b> i <b>Fred</b> su istisnuli Srbina iz startne postave, uskoro se vraća i <b>Pogba</b> tako da <b>Matić</b> ostaje tek četvrti izbor za dve pozicije na sredini terena. A polako se nameće i maldi <b>Garner</b> u kojeg <b>Solskjer</b> polaže velike nade.</p>
      <p><b>Solskjer</b> je i letos bio voljan da proda <b>Matića</b>, ali odlasci <b>Erere</b> i <b>Felainija</b>, neizvesnost oko <b>Pogbinog</b> status i mogućeg odlaska u Real, preskupa cena<b> Šonga Longtsafa</b> iz Njukasla su naterali <b>Solskjera</b> da zadrži Srbina. <b>Matić</b> je sezonu počeo na klupi, potom vezao tri utakmice na kojima je igrao (dve kao starter) u Premijer ligi ali od tada ga nema na terenu.</p>
      <p>Srpski vezista je ušao u poslednju godinu ugovora sa Crvenim đavolima, s tom što klub ima opciju da aktivira dodatnu godinu ugovora. Iako mu aktivacija te klauzule garantuje veće obeštećenje, pitanje je da li će to Junajted uraditi. Onda može da ostane ‘zaglavljen’ još godinu dana sa <b>Matićevom</b> platom od oko 7.000.000 evra ako ga ne proda. Ovako, Junajted može da u januaru inkasira neko minimalno obeštećenje i završi epizodu sa <b>Matićem.</b></p>
      <p>Za srpskog vezistu su se letos interwsovali italijanski velikani Milan i Inter, s tim što su Nerazuri od tada pojačali inetersovanje po naredbi <b>Antonija</b> <b>Kontea</b> koji je sa <b>Matićem</b> radio u Čelsiju. Inter se nada da bi u januaru mogao da dobije Srbina za simbolično obeštećenje, ali se nada i da bi <b>Matić</b> pristao na smanjenje plate iz Mančestera koja je previsoka za negov budžet.</p>
      <p>U međuvremenu, ugledni <i>Telegraf</i> tvrdi da je <b>Solskjer</b> dao zeleno svetlo za prodaju <b>Matića</b>, ali smo pod uslovom da se dovede zamena u veznom redu. <b>Šon</b> <b>Longstaf</b> iz Njukasla je i dalje najveća želja <b>Solskjera</b> ali je preskup.</p>
      <p> (FOTO: reuters)</p>
    </article>
  </body>
</html>