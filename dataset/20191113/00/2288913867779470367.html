<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191113_04713679"/>
    <meta property="og:site_name" content="De Standaard"/>
    <meta property="article:published_time" content="2019-11-13T00:38:00+00:00"/>
    <meta property="og:title" content="Klant ontwapent overvallers van Carrefour Market in Flémalle"/>
    <meta property="og:description" content="In Flémalle, in de provincie Luik, is dinsdag rond 19.30 uur een overval gepleegd op een Carrefour Market. Dat heeft de lokale politie gemeld."/>
  </head>
  <body>
    <article>
      <h1>Klant ontwapent overvallers van Carrefour Market in Flémalle</h1>
      <address>
        <time datetime="2019-11-13T00:38:00+00:00">13 Nov 2019, 00:38</time>
      </address>
      <p>
        <b>In Flémalle, in de provincie Luik, is dinsdag rond 19.30 uur een overval gepleegd op een Carrefour Market. Dat heeft de lokale politie gemeld.</b>
      </p>
      <p>Twee gemaskerde personen, waarvan er een gewapend was met een geweer, vielen kort voor sluitingstijd de winkel aan de rue du Beau Site binnen en eisten de inhoud van de kassa.</p>
      <p>De daders konden echter worden ontwapend door een klant. Die is bewaker van beroep en had net zijn boodschappen gedaan. De overvallers sloegen uiteindelijk te voet op de vlucht met een nog onbekende, maar waarschijnlijk veeleer magere, buit.</p>
      <p>Niemand raakte gewond. Het geweer van de daders bleek nadien niet geladen te zijn.</p>
    </article>
  </body>
</html>