<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698252/%D8%AC%D8%B2%D8%A6%DB%8C%D8%A7%D8%AA-%D8%AC%D8%AF%DB%8C%D8%AF-%D8%AF%D8%B1%D8%A8%D8%A7%D8%B1%D9%87-%D8%B4%DB%8C%D9%88%D9%87-%D8%A8%D8%A7%D8%B2%D8%AF%D8%A7%D8%B4%D8%AA-%D8%B1%D8%B3%D9%88%D9%84-%D8%AF%D8%A7%D9%86%DB%8C%D8%A7%D9%84%E2%80%8C%D8%B2%D8%A7%D8%AF%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="جزئیات جدید درباره شیوه بازداشت رسول دانیال‌زاده"/>
    <meta property="og:description" content="سخنگوی دستگاه قضا توضیحاتی را پیرامون بازداشت رسول دانیال زاده ارایه داد."/>
  </head>
  <body>
    <article>
      <h1>جزئیات جدید درباره شیوه بازداشت رسول دانیال‌زاده</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/22/1036870_380.jpg"/>
      </figure>
      <p>سخنگوی دستگاه قضا توضیحاتی را پیرامون بازداشت رسول دانیال زاده ارایه داد.</p>
      <p>به گزارش ایسنا، غلامحسین اسماعیلی در گفت‌وگوی تلویزیونی با خبر بیست و سی با اشاره به بازداشت رسول دانیال‌زاده گفت: او یکی از محکومان پرونده‌های کیفری بود که قصد مراجعت به کشور را نداشت اما با پیگیری‌های اطلاعاتی و رصدهای مختلف و اقداماتی که سربازان گمنام امام زمان (عج) در سپاه پاسداران انجام دادند، پذیرفت که طی یک مسیر هدایت شده به کشور بازگردد.</p>
      <p>وی افزود: در رابطه با این فرد، دستگیری در خارج از کشور انجام نشد و هدایت شد که خودش به کشور بازگردد و مراجعت به کشور انجام شد.</p>
      <p>اسماعیلی خاطرنشان کرد: بعد از بازگشت به کشور، تحقیقات در بخش‌های مختلف از وی در حال انجام است. به لحاظ اینکه قبول کرد به کشور بازگردد و در فرآیند تحقیقات هم همکاری‌های لازم را انجام داده، این فرد و هر یک از متهمان و محکومانی که به دستگاه قضا و جامعه اطلاعاتی کشور اعتماد کنند و به کشور برگردند، حتما از ارفاقات و مساعدت‌های قانونی در رسیدگی به پرونده برخوردار خواهند بود.</p>
    </article>
  </body>
</html>