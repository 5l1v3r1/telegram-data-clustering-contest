<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/jokiceve-majstorije-ostale-u-senci-tre-jang-je-ubacio-42-poena-i-ispisao-istoriju-nba-lige-video/342333"/>
    <meta property="og:site_name" content="MozzartSport"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Jokićeve majstorije ostale u senci, Tre Jang je ubacio 42 poena i ispisao istoriju NBA lige (VIDEO)"/>
    <meta property="og:description" content="Mladi as Atlante prvi igrač ispod 22 godine koji je na tri vezana meča ubacio više od 30 poena i imao više od 10 asistencija"/>
  </head>
  <body>
    <article>
      <h1>Jokićeve majstorije ostale u senci, Tre Jang je ubacio 42 poena i ispisao istoriju NBA lige (VIDEO)</h1>
      <h2>Mladi as Atlante prvi igrač ispod 22 godine koji je na tri vezana meča ubacio više od 30 poena i imao više od 10 asistencija</h2>
      <address>
        <time datetime="2019-11-13T00:00:00+00:00">13 Nov 2019</time>
      </address>
      <p>
        <b>Srpski reprezentativac Nikola Jokić imao je sasvim pristojan učinak i nekoliko vanserijskih poteza na meču između Denvera i Atlante, ali je prva zvezda okršaja u Pepsi centru bio mladi pjemejker protivničkog tima Tre Jang, koji je na svojim plećima izneo pobedu Hoksima - 125:121.</b>
      </p>
      <p><b>Jokić</b> je ubacio 20 poena i imao šest skokova i sedam asistencija, više od njega u poraženom timu postigao je samo Vil <b>Barton</b> (21 poen), ali se sa suprotne strane pisala istorija NBA lige. <b>Tre Jang</b> je meč okončao sa 42 postignuta poena i 11 asistencija, pa je tako postao prvi igrač ispod 22 godine koji je na tri uzastopne utakmice ubacio više od 30 poena i imao više od 10 asistencija.</p>
      <p>I pored ovakvog učinka 21-godišnjeg plejmejkera Atlante, Denver je mogao da dođe do pobede na ovom meču, s obzirom da je imao značajan broj raspoloženih igrača u svojim redovima. Domaćin je vodio do polovine druge deonice, posle čega je <b>Jang</b> počeo nemilosrdno da "pali mrežice", pa se došlo do toga da Atlanta pred kraj trećeg perioda ima 11 poena prednosti (98:87).</p>
      <figure>
        <iframe src="https://www.youtube.com/embed/R_xKfi2PU8A" width="425" height="349" data-service="Youtube" scrolling="no"/>
      </figure>
      <p>Ipak, Denver je uspeo da se konsoliduje u poslednjoj četvrtini, serijom 14:3 stigne i do izjednačenja na startu poslednjeg perioda, ali je <b>Jang</b> ponovo upalio motore i rešio pitanje pobednika. Mladi plejmejker je bio nemilosrdan u šutu za tri poena (8/13), a bio je nezaustavljiv i kada krene u prodor pod protivnički obruč. Meč zaista nije mogao drugačije da se završi osim slavljem njegovog tima.</p>
      <p>Pored <b>Jagna</b>, koji je imao i četiri skoka, najzapaženiji u redovima pobedničkog tima bio je <b>Džabari Parker</b> sa 20 poena i devet uhvaćenih lopti. Sa druge strane, Denveru je nedostajao istinski lider na parketu, pošto su svi bili solidni. <b>Barton</b> je pored 21 poena imao i devet uhvaćenih lopti, <b>Pol Milsap</b> je ubacio 19, a <b>Džamal Mari</b> 18 poena.</p>
      <figure>
        <iframe src="https://www.youtube.com/embed/Xr7pPnUgJFA" width="425" height="349" data-service="Youtube" scrolling="no"/>
      </figure>
      <p>
        <b>NBA rezultati</b>
      </p>
      <p>Sakramento – Portland 107:99<br/>/Bogdanović 25, Bjelica 19 – Lilard 27/</p>
      <p>Indijana – Oklahoma 111:85<br/>/Voren 23 – Galinari 14/</p>
      <p>Filadelfija – Klivlend 98:97<br/>/Embid 27 – Lav 20/</p>
      <p>Majami – Detroit 117:108<br/>/Kenard 22 – Batler 20/</p>
      <p>Čikago – Njujork 120:102<br/>/Vajt 27 -  Moris 22/</p>
      <p>Feniks – Los Anđeles Lejkers 115:123<br/>/Rubio 21 – Devis 24/</p>
      <p>Denver  - Atlanta 121:125<br/>/Barton 21 – Jang 42/</p>
      <p>Juta - Bruklin 119:114<br/>/Mičel 30 – Irving 27/</p>
      <figure>
        <img src="https://www.mozzartsport.com/upload/CKEditor/11.11.2019/zapad12.png"/>
      </figure>
      <figure>
        <img src="https://www.mozzartsport.com/upload/CKEditor/11.11.2019/istoka1.jpg"/>
      </figure>
      <p>(FOTO: reuters)</p>
      <figure>
        <img src="https://mozzartsport.com/upload/CKEditor/12.11.2019/Milos%CC%8C-Teodosic%CC%81-u-akciji-Humanitarni--tiket-u-podne.jpg"/>
      </figure>
      <p>Foto: <i>Reuters</i></p>
      <p> </p>
    </article>
  </body>
</html>