<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698228/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1%DB%8C-%D9%85%D9%88%D9%82%D8%AA-%D8%A8%D9%88%D9%84%DB%8C%D9%88%DB%8C-%D8%A8%D9%87-%D8%AF%D9%86%D8%A8%D8%A7%D9%84-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D8%B3%D8%B1%DB%8C%D8%B9"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="رئیس جمهوری موقت بولیوی به دنبال برگزاری انتخاباتی سریع"/>
    <meta property="og:description" content="رئیس جمهوری موقت بولیوی امروز (چهارشنبه) وعده داد تا هرچه سریعتر انتخابات جدید برگزار شود و اقدامات تلافی‌جویانه از سوی رئیس جمهوری برکنار شده را محکوم کرد."/>
  </head>
  <body>
    <article>
      <h1>رئیس جمهوری موقت بولیوی به دنبال برگزاری انتخاباتی سریع</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/22/1036833_399.jpg"/>
      </figure>
      <p>رئیس جمهوری موقت بولیوی امروز (چهارشنبه) وعده داد تا هرچه سریعتر انتخابات جدید برگزار شود و اقدامات تلافی‌جویانه از سوی رئیس جمهوری برکنار شده را محکوم کرد.</p>
      <p>به گزارش ایسنا، به نقل از خبرگزاری رویترز، جنین آنیز ۵۲ ساله و معاون اوو مورالس، رئیس جمهوری مستعفی بولیوی که روز سه شنبه به عنوان رئیس جمهوری موقت این کشور سوگند یاد کرد، امروز در توئیتی خطاب به جوانان کشورش نوشت: خداوند شما را حفظ کند و به ما اجازه دهد تا به زودی انتخابات شفاف و آزادی را برگزار کنیم.</p>
      <p>این در حالی است که حضور وی در کاخ ریاست جمهوری بولیوی باعث خشم قانونگذاران حامی مورالس شد که اکثریت پارلمان را در دست دارند و تهدید کردند تا برای لغو انتصاب وی یک جلسه تشکیل دهند.</p>
      <p>رئیس جمهوری موقت بولیوی در توئیتی به یکی از قانونگذاران که گفته بود منزلش از سوی هواداران جنبش برای سوسیالیسم مورالس مورد حمله واقع شده، نوشت: اینکه این انتقام ادامه یابد، جای شرم دارد.</p>
    </article>
  </body>
</html>