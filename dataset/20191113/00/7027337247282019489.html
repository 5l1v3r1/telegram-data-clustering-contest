<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698257/6-%DA%A9%D8%B4%D8%AA%D9%87-%D8%A8%D8%B1%D8%A7%D8%AB%D8%B1-%D8%A7%D9%86%D9%81%D8%AC%D8%A7%D8%B1-%D8%AF%D8%B1%D8%AE%D8%B7-%D9%84%D9%88%D9%84%D9%87-%D9%86%D9%81%D8%AA-%D9%85%D8%B5%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="6 کشته براثر انفجار درخط لوله نفت مصر"/>
    <meta property="og:description" content="وزارت بهداشت و مسکن مصر چهارشنبه شب اعلام کرد: انفجار در خط لوله نفت در منطقه &quot;ایتای البارود&quot; در استان البحیره در غرب این کشور،۶ کشته و بیش از ۱۵ نفر زخمی برجای گذاشته است."/>
  </head>
  <body>
    <article>
      <h1>6 کشته براثر انفجار درخط لوله نفت مصر</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/22/1036875_137.jpg"/>
      </figure>
      <p>وزارت بهداشت و مسکن مصر چهارشنبه شب اعلام کرد: انفجار در خط لوله نفت در منطقه "ایتای البارود" در استان البحیره در غرب این کشور،۶ کشته و بیش از ۱۵ نفر زخمی برجای گذاشته است.</p>
      <p>به گزارش ایرنا به نقل از تارنمای روزنامه "الیوم السابع"، "خالد مجاهد" مشاور وزیر بهداشت و مسکن و سخنگوی این وزارت خانه افزود که ۲۰ آمبولانس مجهز راهی منطقه انفجار خط لوله شده اند و زخمی‌شدگان برای مداوا به بیمارستان‌های "کفرالدوار"، "ایتای البارود" و "دمنهور" منتقل شدند.</p>
      <p>منابع امنیتی مصری نیز اعلام کردند که حادثه زمانی روی داده است که اهالی این منطقه بدنبال بازکردن لوله‌های انتقال نفت شرکت "طنطا" و سرقت از آن بودند.</p>
      <p>شاهدان عینی اعلام کردند که نیروهای امداد و نجات مصر، تعدادی خودروی آتش‌نشانی برای کنترل آتش‌سوزی راهی این منطقه کرده‌اند.</p>
      <p>در همین حال، "عبدالمنعم حافظ" رئیس شرکت لوله‌های نفت مصر گفت: ساعت ۱۳ به وقت محلی، برخی افراد تلاش کردند تا با استفاده از باروت، خط لوله انتقال نفت را منفجر و از آن نفت سرقت کنند که این امر موجب نشت بنزین و آتش‌سوزی شد، البته آتش‌سوزی کنترل شده است.</p>
      <p>عبدالمنعم اضافه کرد که شرکت نفت طنطا پلیس و دادستانی را درجریان این واقعه قرار داده است و این دو مرکز، منطقه محل حادثه را بررسی کردند.</p>
    </article>
  </body>
</html>