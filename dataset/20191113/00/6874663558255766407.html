<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/money/articles/0,7340,L-3773625,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="מנכ&quot;ל בנק הפועלים רוצה לקצץ את מודל הקביעות של העובדים"/>
    <meta property="og:description" content="דב קוטלר הציע לוועד מנגנון היפרדות חדש, שיאפשר מכסה שנתית של פיטורים כל שנה. אם קוטלר יצליח בכך, יהיה זה מהלך תקדימי במערכת הבנקאית"/>
  </head>
  <body>
    <article>
      <h1>מנכ"ל בנק הפועלים רוצה לקצץ את מודל הקביעות של העובדים</h1>
      <h2>דב קוטלר הציע לוועד מנגנון היפרדות חדש, שיאפשר מכסה שנתית של פיטורים כל שנה. אם קוטלר יצליח בכך, יהיה זה מהלך תקדימי במערכת הבנקאית</h2>
      <address><time datetime="2019-11-13T00:00:00+00:00">13 Nov 2019</time> by <a rel="author">רחלי בינדמן</a></address>
      <p>מנכ"ל <a href="https://www.calcalist.co.il/markets/articles/0,7340,L-3767266,00.html">בנק הפועלים הטרי דב קוטלר,</a> מנסה לקדם מהלך של ביטול מנגנון הקביעות בבנק, המונע ממנו לפטר עובדים ומקשה על ייעול נדרש של המערכת.</p>
      <p>לפני שבוע נפגש קוטלר עם נציגי וועד העובדים במסגרת המו"מ שירש מידי קודמו אריק פינטו <a href="https://www.calcalist.co.il/markets/articles/0,7340,L-3771552,00.html">להשלמת הסכם קיבוצי חדש</a>.</p>
      <figure>
        <img src="https://images1.calcalist.co.il/PicServer3/2019/11/13/947272/YE2169990_l.jpg"/>
        <figcaption>דב קוטלר <br/>צילום: גדי דגון, אוהד צויגנברג</figcaption>
      </figure>
      <p>קוטלר מתברר, פנה בהצעה מפתיעה לעובדים - ביטול מנגנון הקביעות הקיים למעשה בכל המערכת הבנקאית ומקשה מאד על פיטורים. הוא הציע מודל "היפרדות" בו להנהלה תהיה מכסה שנתית של עובדים שההנהלה תוכל לפטר. הוועד מתנגד כמובן למהלך.</p>
      <p>אם קוטלר יצליח בכך, יהיה זה מהלך תקדימי במערכת הבנקאית.</p>
      <p>נזכיר כי מנכ"לית לאומי לשעבר רקפת רוסק עמינח, הצליחה להכניס בהסכם הקיבוצי שעליו הספיקה לחתום לפני פרישתה, סעיף המאפשר גיוס 450 עובדים ללא קביעות וללא מנגנון טייס אוטומאטי וזאת במטרה לאפשר גיוס עובדים טכנולוגיים בשכר גבוה.</p>
      <p>מבנק הפועלים נמסר בתגובה: "מנכ"ל בנק הפועלים מאמין במוסד הקביעות של הבנק ומשכך, מעולם לא דובר על ביטולו. כחלק מתהליכי ההתייעלות והפרישה מרצון אנו בוחנים גם היפרדות מצומצמת מעובדים ספציפיים בגין אי התאמה. צר לנו על ההדלפה המגמתית שכוונתה לפגוע באמון שבין השותפים למו"מ, ואנו לא ננהל את המו"מ באמצעות כלי התקשורת".</p>
    </article>
  </body>
</html>