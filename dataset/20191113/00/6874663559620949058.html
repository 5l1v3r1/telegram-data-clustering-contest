<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/world/articles/0,7340,L-3773611,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="טראמפ: יש לי תמיכה של 98% בישראל, יכול להיות ראש ממשלה"/>
    <meta property="og:description" content="לנשיא ארה&quot;ב יש פתרון מקורי לפלונטר הפוליטי. &quot;אני יכול להיות ראש ממשלה בישראל&quot;, השתעשע טראמפ בפגישה עם חרדים בניו יורק. &quot;איזו מערכת בחירות יש לכם בישראל? אצלנו לפחות יודעים מי הבוס&quot;"/>
  </head>
  <body>
    <article>
      <h1>טראמפ: יש לי תמיכה של 98% בישראל, יכול להיות ראש ממשלה</h1>
      <h2>לנשיא ארה"ב יש פתרון מקורי לפלונטר הפוליטי. "אני יכול להיות ראש ממשלה בישראל", השתעשע טראמפ בפגישה עם חרדים בניו יורק. "איזו מערכת בחירות יש לכם בישראל? אצלנו לפחות יודעים מי הבוס"</h2>
      <address><time datetime="2019-11-13T00:00:00+00:00">13 Nov 2019</time> by <a rel="author">איתמר אייכנר, ynet</a></address>
      <p>דונלד טראמפ הגיע אתמול (ג') לכנס תמיכה של חרדים תומכי המפלגה הרפובליקנית בניו יורק. כשטראמפ עלה לנאום בכנס הקהל קיבל אותו בתשואות. "עוד ארבע שנים", קרא לעברו הקהל, שנה לפני הבחירות לנשיאות.  </p>
      <figure>
        <img src="https://images1.calcalist.co.il/PicServer3/2019/04/22/901121/Getty_1137877401769182_l.jpg"/>
        <figcaption>דונלד טראמפ <br/>צילום: גטי אימג'ס</figcaption>
      </figure>
      <p><a href="https://www.calcalist.co.il/local/articles/0,7340,L-3773552,00.html">ביום מתוח בישראל</a> טראמפ השתעשע ואמר: "אני עם תמיכה גדולה בישראל, של 98 אחוזים. אם משהו קורה כאן אני יכול להיות ראש ממשלה בישראל". אחר כך התייחס לפלונטר הפוליטי ואמר: "איזה מן מערכת בחירות יש לכם בישראל? ביבי וכולם שם רבים. אצלנו המריבות הן מסוג אחר. לפחות אנחנו יודעים מי הבוס. כל כך הרבה בחירות – ואף אחד לא נבחר".</p>
      <p>"יש בישראל עכשיו מצב מיוחד", אמר טראמפ וציין: "אני חייב לדבר על ישראל, אחרת יגידו לי 'זה לא מנומס לא לדבר על ישראל'. נתתי לישראל את השגרירות בירושלים, קיימתי את ההבטחות של כל הנשיאים לפניי וקיבלתי עשרות שיחות ממנהיגים ונשיאים שלא להעביר את השגרירות".</p>
      <p>  </p>
      <p>עוד אמר על השגרירות: "מלכים אמרו לי: 'אתה לא יכול לעשות את זה'. לא עניתי להם כי לא רציתי להגיד להם לא, אז פשוט לא לקחתי את השיחות שנכנסו אליי. אמרתי להם שאני אחזור אליהם כי אני מאוד עסוק, אמרתי להם אחר כך שאני מצטער ולא יכולתי לדבר איתם - אבל השגרירות עברה, וזה כבר מאוחר מדי לשנות משהו".</p>
    </article>
  </body>
</html>