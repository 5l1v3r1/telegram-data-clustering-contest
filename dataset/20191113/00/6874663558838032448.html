<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773664,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="וינטג' גייסה קרן חדשה של 133 מיליון דולר"/>
    <meta property="og:description" content="הקרן, שלישית מסוגה עבור החברה, תתמקד בסטארט-אפים בשלבי צמיחה בישראל ובאירופה, ותשקיע במיזמים לצד קרנות אחרות; בסך הכל מנהלת וינטג' כשני מיליארד דולר"/>
  </head>
  <body>
    <article>
      <h1>וינטג' גייסה קרן חדשה של 133 מיליון דולר</h1>
      <h2>הקרן, שלישית מסוגה עבור החברה, תתמקד בסטארט-אפים בשלבי צמיחה בישראל ובאירופה, ותשקיע במיזמים לצד קרנות אחרות; בסך הכל מנהלת וינטג' כשני מיליארד דולר</h2>
      <address><time datetime="2019-11-13T00:00:00+00:00">13 Nov 2019</time> by <a rel="author">מאיר אורבך</a></address>
      <p>וינטג' גייסה קרן חדשה 133 מיליון דולר, שמטרתה להשקיע בחברות לצד קרנות אחרות. זו הקרן השלישית שלה מסוג זה. במקור תכננה לגייס עבור הקרן 125 מיליון דולר אך לבסוף סגרה על 133. קרנות וינטג' כוללות הון מנוהל כולל של כ-2 מיליארד דולר.</p>
      <p>הקרן החדשה צפויה להשקיע בחברות בשלבי צמיחה בישראל ובאירופה, בצמוד לקרנות איתן עובדת וינטג'. במקביל, מתכוונת הקרן לתמוך בחברות באמצעות שירות הערך המוסף שהיא מציעה.</p>
      <figure>
        <img src="https://images1.calcalist.co.il/PicServer3/2018/11/14/860951/3L.jpg"/>
        <figcaption>אלן פלד, שותף מנהל בקרן וינטג'</figcaption>
      </figure>
      <p>כמו כן הודיעה הקרן על שורה של מינויים וקידומי מנהלים; אסף חורש התמנה לשותף מנהל, אורלי גליק התמנתה לשותפה ותצטרף לצוות ההשקעות של הקרן, רינת אויזרמן התמנתה לתפקיד סמנכ"לית כספים ומנהלת תפעול ועוד.</p>
      <p>"יצרנו עד היום 1,375 פגישות בין חברות ותאגידים", מסרה גליק. "הצוות שלנו מנהל מערכות יחסים עם כמעט 500 תאגידים מובילים, במטרה לייצר עסקים עבור חברות סטארט-אפ, קרנות ושותפים ארגוניים. "שירותי הערך המוסף שלנו הניבו כ-150 הזמנות רכישה בתשלום עבור חברות סטארט-אפ אלה מתאגידים גלובליים".</p>
      <p>אלן פלד, שותף מנהל בווינטג', הוסיף: "אנו גאים מאוד בצוות המגוון והמנוסה שבנינו, ומחויבים להרחיב את הצוות ואת הערך שלנו, כדי להבטיח את העבודה הטובה ביותר עבור המשקיעים, הקרנות וחברות התיקים".</p>
    </article>
  </body>
</html>