<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773648,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="למונייד דוחה את הנפקתה, בעקבות כשלון WeWork"/>
    <meta property="og:description" content="שתי החברות זכו להשקעות גדולות מסופטבנק היפנית; למונייד תכננה להנפיק השנה לפי שווי של כשני מיליארד דולר ואף שכרה את ג'יי פי מורגן לליווי המהלך"/>
  </head>
  <body>
    <article>
      <h1>למונייד דוחה את הנפקתה, בעקבות כשלון WeWork</h1>
      <h2>שתי החברות זכו להשקעות גדולות מסופטבנק היפנית; למונייד תכננה להנפיק השנה לפי שווי של כשני מיליארד דולר ואף שכרה את ג'יי פי מורגן לליווי המהלך</h2>
      <address><time datetime="2019-11-13T00:00:00+00:00">13 Nov 2019</time> by <a rel="author">מאיר אורבך</a></address>
      <p>חברת הסטארט-אפ לתחום הביטוח למונייד דוחה את הנפקתה המתוכננת, כך לפי דיווח של הביזנס אינסיידר. החברה, שדבר ההנפקה שלה דווח בכלכליסט ביוני האחרון, החליטה לדחות את המהלך לנוכח כישלון תוכנית הנפקת WeWork - שתיהן חברות שזכו להשקעות מסופטבנק היפנית. למונייד תיכננה להנפיק השנה לפי שווי של שני מיליארד דולר, ואף שכרה את שירותי בנק ההשקעות JP Morgan לליווי המהלך. מהחברה נמסר שאין היא מגיבה לשמועות.</p>
      <figure>
        <img src="https://images1.calcalist.co.il/PicServer3/2019/11/04/944887/1NL.jpg"/>
        <figcaption>אפליקציית למונייד <br/>צילום: lemonade</figcaption>
      </figure>
      <p>באפריל הודיעה החברה על השלמת סבב גיוס של 300 מיליון דולר, בהובלת סופטבנק. בגיוס השתתפו גם זרוע ההשקעות של גוגל, הקרנות האמריקאיות ג'נרל קטליסט (General Catalyst) ות'רייב (Thrive) קפיטל, תאגיד הביטוח הגרמני אליאנץ (Allianz) וקרן השקעת ההמונים OurCrowd.</p>
      <p>את למונייד ייסדו ב-2015 דניאל שרייבר, המכהן כמנכ"ל החברה, ושי וינינגר, יוצא חברת פייבר, המשמש כנשיא החברה. מאז הקמתה, גייסה למונייד 480 מיליון דולר.</p>
    </article>
  </body>
</html>