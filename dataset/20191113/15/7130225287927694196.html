<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/mansur-yavas-in-secim-vaadi-olan-akilli-taksi-tanitildi-insanlar-artik-araca-bindigi-zaman-kac-lira-odeyecegini-bilecek-889486"/>
    <meta property="og:site_name" content="Onedio"/>
    <meta property="article:published_time" content="2019-11-13T15:06:52+00:00"/>
    <meta property="og:title" content="Mansur Yavaş'ın Seçim Vaadi Olan 'Akıllı Taksi' Tanıtıldı: 'İnsanlar Artık Araca Bindiği Zaman Kaç Lira Ödeyeceğini Bilecek'"/>
    <meta property="og:description" content="Ankara Büyükşehir Belediye Başkanı Mansur Yavaş'ın seçim vaatleri arasında yer alan &quot;Akıllı Taksi Projesi&quot;nin prototipi tanıtıldı. Proje sayesinde tak..."/>
  </head>
  <body>
    <article>
      <h1>Mansur Yavaş'ın Seçim Vaadi Olan 'Akıllı Taksi' Tanıtıldı: 'İnsanlar Artık Araca Bindiği Zaman Kaç Lira Ödeyeceğini Bilecek'</h1>
      <address><time datetime="2019-11-13T15:06:52+00:00">13 Nov 2019, 15:06</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4><a href="https://onedio.com/etiket/ankara/501c490fcc161f8ec13422aa">Ankara</a> Büyükşehir Belediye Başkanı <a href="https://onedio.com/etiket/mansur-yavas/5c19001299acecdd0ed09e5c">Mansur Yavaş</a>'ın seçim vaatleri arasında yer alan "Akıllı Taksi Projesi"nin prototipi tanıtıldı. Proje sayesinde taksiye binen vatandaşların, trafik yoğunluğunu, kilometre bilgisini, taksimetredeki ücreti anlık göreceği, <a href="https://onedio.com/etiket/kredi-karti/503cd638cc161f8ec1342434">kredi kartı</a> ve Ankara Kart ile ödeme yapabilecek.</h4>
      <figure>
        <img src="https://img-s2.onedio.com/id-5dcc19845a845f6a35fdff77/rev-0/w-500/s-7cf91bb12d1fb463c80144618efb90aa30be7e1f.jpg"/>
      </figure>
      <p>AA'da yer alan habere göre, "Akıllı Taksi Projesi"nin tanıtımı için <a href="https://onedio.com/etiket/ankara/501c490fcc161f8ec13422aa">Ankara</a> Büyükşehir Belediyesi'nde toplantı düzenlendi. Büyükşehir Belediye Başkanı Yavaş, toplantının açılışında yaptığı konuşmada, projenin taksicilere, müşterilere, belediyelere ve şehir ulaşımına çeşitli faydalar sağlayacağını söyledi.</p>
      <h3>8 bin 801 taksiciye ücretsiz olarak dağıtılacak</h3>
      <figure>
        <img src="https://img-s2.onedio.com/id-5dcc198214f75b0e5acedc91/rev-0/w-500/s-9b44e4c4345a5b69f48195cfed6f1b430b7e6039.jpg"/>
        <figcaption>Uygulamanın Türkiye'de ilk defa <a href="https://onedio.com/etiket/ankara/501c490fcc161f8ec13422aa">Ankara</a>'da hayata geçirileceğini belirten Yavaş, "Akıllı Taksi Projesi tamamlandıktan sonra bu sistem Ankara'daki 8 bin 801 taksiciye ücretsiz olarak dağıtılacaktır." dedi.</figcaption>
      </figure>
      <h3>"Taksiler artık durakta müşteri beklemeyecekler"</h3>
      <figure>
        <img src="https://img-s2.onedio.com/id-5dcc1986930a919f323368d5/rev-0/w-500/s-c149cbbc2dde26ebfcf0dc8d6e25fb2e60d9fb6d.jpg"/>
        <figcaption>Taksicilerin artık durakta müşteri beklemeyeceğini, müşterilerin uygulama sayesinde taksiciyi bulacağını ifade eden Yavaş, vatandaşların uygulamayı indirmesi halinde istedikleri taksiyi çağırabileceklerini aktardı.</figcaption>
      </figure>
      <h3>"Araca bindiği zaman peşinen kaç lira ödeyeceğini bilecek"</h3>
      <figure>
        <img src="https://img-s1.onedio.com/id-5dcc198cbca840de59fecb52/rev-0/w-500/s-1a41107ff75993e6aaecbf6ef36eba1b2d545393.jpg"/>
        <figcaption>Yavaş, proje sayesinde trafikteki dolaşımın azalacağını da anlatarak şunları kaydetti:<br/>"Bizim <a href="https://onedio.com/etiket/ankara/501c490fcc161f8ec13422aa">Ankara</a> için hazırladığımız akıllı kartlar yakında devreye girecek. Vatandaşlar mobil uygulamamızda bu akıllı kartlarla taksilerde ücret ödeyebilecekler. Taksilerde giderken müşteri gideceği yolu bilecek. Araca bindiği zaman peşinen kaç lira ödeyeceğini bilecek. Araçlarda ön ve arka kamera olacak." Tanıtım programından sonra Yavaş, akıllı taksi prototipinin test sürüşünü de yaptı.</figcaption>
      </figure>
      <h3>Uygulama yabancı dil desteğiyle turistlerin kullanımına da açık olacak</h3>
      <figure>
        <img src="https://img-s2.onedio.com/id-5dcc198bb622fb1735c82f45/rev-0/w-500/s-c1b7c15fc8d2982e33b7420ba0b4c20b9275e35b.jpg"/>
        <figcaption>"Akıllı Taksi Projesi" uygulamasıyla taksi içerisinde unutulan kayıp eşyalar yer ve konum bilgisi alınarak sahibine iade edilebilecek. Uygulama, yabancı dil desteğiyle turistlerin kullanımına da açık olacak. Uygulamayla güvenlik ve emniyet birimlerince İçişleri Bakanlığı Genelgesi kapsamında yüz tanıma ile aranan kişilerin tespiti yapılabilecek.</figcaption>
      </figure>
    </article>
  </body>
</html>