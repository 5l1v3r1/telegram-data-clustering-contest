<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/lifestyle/greta-tunberg-mural-z-portretom-16-richnoji-eko-aktivistki-stvorili-v-san-francisko-foto-50053343.html"/>
    <meta property="og:site_name" content="НВ"/>
    <meta property="article:published_time" content="2019-11-13T15:47:00+00:00"/>
    <meta property="og:title" content="18 метрів. У Сан-Франциско створили гігантський мурал з портретом Грети Тунберг"/>
    <meta property="og:description" content="Аргентинський художник Андрес Петреселлі, більш відомий як Cobre, представив мурал з портретом 16-річної еко-активістки Грети Тунберг."/>
  </head>
  <body>
    <article>
      <h1>18 метрів. У Сан-Франциско створили гігантський мурал з портретом Грети Тунберг</h1>
      <h2>Аргентинський художник Андрес Петреселлі, більш відомий як Cobre, представив мурал з портретом 16-річної еко-активістки Грети Тунберг.</h2>
      <address>
        <time datetime="2019-11-13T15:47:00+00:00">13 Nov 2019, 15:47</time>
      </address>
      <p>Гігантський мурал з портретом Грети Тунберг відкрили в Сан-Франциско через кілька годин після того, як на своїй сторінці в Instagram Тунберг повідомила, що в середу, 13 листопада, залишає США на судні і направляється на конференцію ООН з питань клімату, яка пройде в Мадриді, повідомляє <a href="https://www.reuters.com/article/us-climate-change-greta-thunberg-mural/massive-mural-of-greta-thunberg-to-stare-down-at-san-francisco-idUSKBN1XN03W">Reuters</a>.</p>
      <p>Нагадаємо, дівчина відмовляється від авіаперельотів, оскільки вони є найбільшим джерелом шкоди для довкілля.</p>
      <p>Художник зазначив, що цей мурал з портретом Тунберг не є для нього характерним, бо він зазвичай не малює на тему політики, релігії і спорту.</p>
      <p>«Але цей мурал особливий... я відчуває себе причетним до її діяльності, тому що думаю, що вона справжня, і якщо я порівняю цю роботу з іншими своїми іншими роботами, то вона найполітизованіша з усіх», - сказав 32-річний художник, представляючи свою роботу.</p>
      <p>Фінансувала створення мурала некомерційна організація, що займається питаннями захисту довкілля OneAtmosphere.org. Її виконавчий директор Пол Скотт сказав, що сподівається, що люди, які минатимуть мурала будуть зворушені зображенням Тунберг, якій вдалося мобілізувати молодь світу на рух проти кліматичних змін.</p>
      <p>Грета Тунберг припливла до Нью-Йорка на 14-метровому катамарані 28 серпня. У вересні вона виступила з резонансною промовою на кліматичному саміті ООН. У Північній Америці вона була три місяці, провела цілий ряд зустрічей. Серед авторитетних осіб, з якими вона зустрілася, <a href="https://style.nv.ua/ukr/znamenitosti/greta-tunberg-leonardo-di-kaprio-pidtrimav-16-richnu-aktivistku-50051441.html">Леонардо Ді Капріо</a> і <a href="https://style.nv.ua/ukr/znamenitosti/greta-tunberg-zustrilasya-z-arnoldom-shvarceneggerom-foto-50051742.html">Арнольд Шварценеггер</a>.</p>
      <p>Читайте також:<br/><a href="https://techno.nv.ua/ukr/popscience/filologi-nazvali-angliyskim-slovom-roku-climate-strike-50052095.html">&amp;nbspГрета допомогла. Філологи назвали англійським словом року Climate strike</a></p>
    </article>
  </body>
</html>