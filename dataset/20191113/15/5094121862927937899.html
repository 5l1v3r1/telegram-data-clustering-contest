<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/mlada-ridicka-nedala-prednost-pro-spolujezdkyni-musel-letet-vrtulnik-20191113.html"/>
    <meta property="og:site_name" content="Deník.cz"/>
    <meta property="article:published_time" content="2019-11-13T15:25:00+00:00"/>
    <meta property="og:title" content="Mladá řidička nedala přednost. Spolujezdkyně skončila v péči záchranářů"/>
    <meta property="og:description" content="Mladá spolujezdkyně musela být se středně těžkým zraněním transportována vrtulníkem od nehody, která se stala ve středu odpoledne v Nýrsku."/>
  </head>
  <body>
    <article>
      <h1>Mladá řidička nedala přednost. Spolujezdkyně skončila v péči záchranářů</h1>
      <address><time datetime="2019-11-13T15:25:00+00:00">13 Nov 2019, 15:25</time> by <a rel="author">Daniela Loudová</a></address>
      <p>„Na křižovatce ulic Komenského a Havlíčkova došlo ke střetu dvou vozidel. Dvaadvacetiletá žena z Klatov jela s vozidlem značky Peugeot 306 po vedlejší komunikaci. Na křižovatce nedala přednost jedoucímu vozidlu Iveco, se kterým přijížděl řidič po hlavní komunikaci zprava a došlo ke střetu. Dechové zkoušky byly u obou řidičů s negativními výsledky,“ uvedla klatovská policejní mluvčí Dana Ladmanová.</p>
      <p>Odhadnutá hmotná škoda činí 200 tisíc korun.</p>
      <p>Při nehodě se zranila spolujezdkyně z osobního vozidla. „Devatenáctiletá žena z Klatovska byla leteckou záchrannou službou transportována do nemocnice v Plzni,“ dodala Ladmanová.</p>
      <p>Hasiči zajistili místo nehody a zlikvidovali únik provozních kapalin.</p>
    </article>
  </body>
</html>