<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39702/%D8%B3%DB%8C%D8%B3%D8%AA%D9%85-%D8%A7%D8%B9%D9%84%D8%A7%D9%85-%D8%AD%D8%B1%DB%8C%D9%82-%D8%AF%D8%B1-%D8%B3%D8%A7%D8%AE%D8%AA%D9%85%D8%A7%D9%86-%D9%87%D8%A7%DB%8C-%D9%85%D8%B3%DA%A9%D9%88%D9%86%DB%8C-%D8%A8%D8%AE%D8%B4-%D8%A2%D8%AE%D8%B1"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-13T15:27:00+00:00"/>
    <meta property="og:title" content="سیستم اعلام حریق در ساختمان های مسکونی-بخش آخر"/>
    <meta property="og:description" content="کابل مسیر انتقال اطلاعات از آشکارساز‌ها و شستی‌ها به تابلوی کنترل است. کابل شامل دو سیم به رنگ مشکی و قرمز است. البته سیم سومی به عنوان محافظ برای جلوگیری از نویز هم در سیستم استفاده می‌شود که معمولاً در نقشه‌ها از رسم آن صرف نظر می‌شود."/>
  </head>
  <body>
    <article>
      <h1>سیستم اعلام حریق در ساختمان های مسکونی-بخش آخر</h1>
      <address><time datetime="2019-11-13T15:27:00+00:00">13 Nov 2019, 15:27</time> by <a rel="author">پایگاه خبری صنعت برق - برق نیوز BarghNews</a></address>
      <p><i>کابل مسیر انتقال اطلاعات از آشکارساز‌ها و شستی‌ها به تابلوی کنترل است. کابل شامل دو سیم به رنگ مشکی و قرمز است. البته سیم سومی به عنوان محافظ برای جلوگیری از نویز هم در سیستم استفاده می‌شود که معمولاً در نقشه‌ها از رسم آن صرف نظر می‌شود. </i><b>سرویس آموزش و آزمون <a href="http://www.barghnews.com/">برق نیوز</a></b>،   <b>کابل و سیم در سیستم اعلام حریق:</b><br/>کابل مسیر انتقال اطلاعات از آشکارساز‌ها و شستی‌ها به تابلوی کنترل است. کابل شامل دو سیم به رنگ مشکی و قرمز است. البته سیم سومی به عنوان محافظ برای جلوگیری از نویز هم در سیستم استفاده می‌شود که معمولاً در نقشه‌ها از رسم آن صرف نظر می‌شود. در مورد نحوه صحیح اتصالات در زیرپیچ‌ها در سیم کشی اعلام حریق به تصاویر زیر توجه کنید.</p>
      <figure>
        <img src="https://barghnews.com/files/fa/news/1398/8/22/83698_577.png"/>
      </figure>
      <p>سیم کشی اعلام حریق باید برای مدار‌های هشدار) آژیرها) از نوع مقاوم در برابر حریق باشد این سیم کشی معمولاً به صورت توکار انجام می‌شود و در مواقعی که سیم کشی به صورت روکار است باید در لوله‌های فولادی و یا داکت‌های مقاوم در برابرحریق اجرا شوند در این داکت‌ها کلیپس‌هایی وجود دارد که کابل را محکم نگه می‌دارند.</p>
      <figure>
        <img src="https://barghnews.com/files/fa/news/1398/8/22/83699_808.png"/>
      </figure>
      <p><b>ارتفاع نصب شستی:</b><br/><br/>ارتفاع نصب شستی اعلام حریق ۱٫۴ متر از کف می‌باشند شستی‌ها باید نزدیک در‌های خروجی و مسیر‌های فرار و در فاصله نشان داده شده نصب شوند شستی‌های به کار رفته در یک ساختمان بهتر است از یک مدل و دارای شکل واحد و یک شکل باشند. مگر آنکه به دلیل وجو د بخار و رطوبت لازم باشد شستی ضد آب با شکل متفاوت استفاده شود حداکثر فاصله پیموده شده به وسیله فرد برای دسترسی به یک شستی اعلام حریق ۳۰ متر خط مستقیم خواهد بود. <b>انواع دتکتورها:</b><br/><br/>تشخیص اثرات آتش به وسیله آشکارساز (دتکتور) شامل دود، حرارت، شعله و گاز‌های سوختی می‌شود. این وسیله در فضا و محلی نصب می‌شود (سقف) که احتمال حریق و آتش سوزی در آن می‌رود.</p>
      <figure>
        <img src="https://barghnews.com/files/fa/news/1398/8/22/83700_412.png"/>
      </figure>
      <figure>
        <img src="https://barghnews.com/files/fa/news/1398/8/22/83701_295.png"/>
      </figure>
      <p><b>Auto Dialer تلفن کننده:</b><br/>برای حفاظت از اموال لازم است در اسرع وقت آتش نشانی باید از خطر حریق مطلع شود برای این منظور از تلفن کننده استفاده می‌شود. استفاده اصلی تلفن کننده‌ها در سیستم‌های اعلام سرقت است که در انواع پیشرفته تلفن کننده سیمکارت هم داخل ان نصب می‌شود.</p>
      <figure>
        <img src="https://barghnews.com/files/fa/news/1398/8/22/83702_193.png"/>
      </figure>
      <p><b>تغذیه سیستم اعلام حریق:</b><br/><br/>برای تغذیه الکتریکی تابلو کنترل مرکزی باید مدار) خط جداگانه‌ای که از برق اضطراری نیز تأمین می‌شود را در نظر بگیریم تا در گام اول، در حالت عادی این تابلو از برق شهر استفاده کند و گام دوم با قطع برق شهر از برق از UPS استفاده کند و در گام سوم، تغذیه برق تابلو می‌تواند توسط باتری داخلی آن صورت گیرد. باتری داخلی تابلو معمولاً دو عدد باتری۱۲ ولت است که با هم سری شده و ولتاژ ۲۴ ولت DC حاصل می‌شود.</p>
      <figure>
        <img src="https://barghnews.com/files/fa/news/1398/8/22/83703_350.png"/>
      </figure>
      <p><b>تعمیر و نگهداری سیستم اعلام حریق</b>:<br/><br/>مواردی که به عنوان خرده کاری در تعمیر سیستم اعلام حریق پیش می‌آید عبارت اند از:<br/><br/>منقضی شدن تاریخ استفاده از یک دتکتور در این صورت دتکتور باید عوض شود و پایه دتکتور هم ممکن است سازگار با دتکتور جدید نباشد. گاهی پیش خواهد آمد که کاربری یک اتاق تغییر کرده مثلا اتاقی به عنوان آبدارخانه به کار گرفته می‌شود طبعاً برای این اتاق باید دتکتور افزوده شود. نصب دتکتور گازشهری یا منواکسید کربن گاهی به عنوان یک قطعه مستقل و گاهی هم به شکل افزودن به یک مدار اعلام حریق قبلی ممکن است در تعمیرات و نگهداری ساختمان مورد درخواست باشد   منبع: فرادان</p>
    </article>
  </body>
</html>