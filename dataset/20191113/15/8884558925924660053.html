<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/goriska/jutri-opozorilna-stavka-zaposlenih-v-hitovem-racun"/>
    <meta property="og:site_name" content="Primorske novice"/>
    <meta property="article:published_time" content="2019-11-13T15:52:42+00:00"/>
    <meta property="og:title" content="Jutri opozorilna stavka zaposlenih v Hitovem računovodstvu"/>
    <meta property="og:description" content="Ker se jim plače zadnjih deset let nižajo, bo 28 zaposlenih v Hitovem računovodstvu jutri opozorilno stavkalo. Zahtevajo povišanje plač za šest plačnih razredov, kar v povprečju pomeni za 280 evrov bruto."/>
  </head>
  <body>
    <article>
      <h1>Jutri opozorilna stavka zaposlenih v Hitovem računovodstvu</h1>
      <address><time datetime="2019-11-13T15:52:42+00:00">13 Nov 2019, 15:52</time> by <a rel="author">Nace Novak</a></address>
      <p>
        <b>Ker se jim plače zadnjih deset let nižajo, bo 28 zaposlenih v Hitovem računovodstvu jutri opozorilno stavkalo. Zahtevajo povišanje plač za šest plačnih razredov, kar v povprečju pomeni za 280 evrov bruto.</b>
      </p>
      <figure>
        <img src="https://static.primorske.si/foto/highres/politika/719636_hit_poslovna_stavba_012.jpg"/>
        <figcaption>Foto: Leo Caharija</figcaption>
      </figure>
      <p><b>NOVA GORICA</b> &gt; Kot je pojasnila <b>Erika Birsa</b>, vodja stavkovnega odbora in predsednica sindikata GIT, ki v Hitu združuje zaposlene v gostinstvu in strokovnih službah, bodo stavkali na delovnih mestih, tako da ne bodo opravljali svojega dela. Če celodnevna opozorilna stavka ne bo zalegla, bodo stavkali tudi od 2. do 6. decembra, in potem ves januar.</p>
      <p>Povedala je še, da se plače zaposlenim v računovodstvu od leta 2009 ves čas nižajo, da znaša povprečna neto plača za knjigovodjo 800 do 900 evrov, in da jih pri stavkovni zahtevi podpira tudi sindikat igralniških delavcev v družbi.</p>
    </article>
  </body>
</html>