<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/chi-si-riferisce-papa-quando-dice-ldquo-ci-sono-tanti-seminatori-218919.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-13T15:01:00+00:00"/>
    <meta property="og:title" content="A chi si riferisce il papa quando dice 'ci sono tanti seminatori di odio tra i politici'?"/>
    <meta property="og:description" content="A CHI SI RIFERISCE IL PAPA QUANDO DICE “CI SONO TANTI SEMINATORI DI ODIO NEL MONDO, ANCHE TRA I POLITICI”? - NELL’OMELIA A CASA SANTA MARTA, BERGOGLIO HA RANDELLATO: “UN POLITICO HA SPESSO LA TENTAZIONE DI SPORCARE L'ALTRO, DI DISTRUGGERLO, SIA CON BUGIE, SIA CON VERITÀ E NON FA COSÌ UN CONFRONTO POLITICO SANO E PULITO PER IL BENE DEL PAESE. PREFERISCE L'INSULTO…”"/>
  </head>
  <body>
    <article>
      <h1>A chi si riferisce il papa quando dice 'ci sono tanti seminatori di odio tra i politici'?</h1>
      <address>
        <time datetime="2019-11-13T15:01:00+00:00">13 Nov 2019, 15:01</time>
      </address>
      <p>
        <b>A CHI SI RIFERISCE IL PAPA QUANDO DICE “CI SONO TANTI SEMINATORI DI ODIO NEL MONDO, ANCHE TRA I POLITICI”? - NELL’OMELIA A CASA SANTA MARTA, BERGOGLIO HA RANDELLATO: “UN POLITICO HA SPESSO LA TENTAZIONE DI SPORCARE L'ALTRO, DI DISTRUGGERLO, SIA CON BUGIE, SIA CON VERITÀ E NON FA COSÌ UN CONFRONTO POLITICO SANO E PULITO PER IL BENE DEL PAESE. PREFERISCE L'INSULTO…”</b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-255344/1172553.htm">
          <img src="https://cdn-static.dagospia.com/img/foto/06-2019/papa-bergoglio-1172553.jpg"/>
        </a>
        <figcaption>PAPA BERGOGLIO</figcaption>
      </figure>
      <p>
        <b>Da <a href="http://www.avvenire.it/">“Avvenire”</a></b>
      </p>
      <p>Il Papa: «Ci sono tanti seminatori di odio nel mondo», anche tra i politici Il diavolo esiste e per la sua invidia per il Figlio di Dio che si è fatto uomo, semina l' odio nel mondo, che provoca morte. È il concetto chiave ribadito ieri da papa Francesco durante l' omelia a Casa Santa Marta. Punto di ispirazione della riflessione del Pontefice è stato il brano del Libro della Sapienza (Sap 2,23-3,9) proposto dalla liturgia nella Prima lettura.</p>
      <p>Il Papa ha analizzato il primo versetto, nel quale il profeta ricorda che «Dio ci ha creati a immagine sua, siamo figlio di Dio», ma subito dopo aggiunge «ma per l' invidia del diavolo la morte è entrata nel mondo». Francesco ha spiegato che «l' invidia di quell' angelo superbo che non ha voluto accettare l' incarnazione » lo portò «a distruggere l' umanità». E così nel nostro cuore entra qualcosa: «La gelosia, l' invidia, la concorrenza» ha osservato Bergoglio, mentre invece «potremmo vivere come fratelli, tutti, in pace».</p>
      <figure>
        <a href="https://www.dagospia.com/mediagallery/Dago_fotogallery-255344/1166654.htm">
          <img src="https://cdn-static.dagospia.com/img/foto/06-2019/papa-bergoglio-1166654.jpg"/>
        </a>
        <figcaption>PAPA BERGOGLIO</figcaption>
      </figure>
      <p>Perché, ha ricordato ancora il Papa, "dentro di noi abbiamo la guerra", fin dall' inizio. "Caino e Abele erano fratelli - ha sottolineato Francesco - ma la gelosia, l' invidia di uno distrusse l'altro". È la realtà, basta guardare un telegiornale: "Le guerre, le distruzioni, gente che per le guerre muore anche di malattie". Il Vescovo di Roma ha ricordato la Germania e l'anniversario della caduta del Muro di Berlino (1989-2019), ma anche i nazisti e "le torture contro tutti coloro che non erano di 'pura razza'". E altri orrori delle guerre. E ha sottolineato: «E oggi dobbiamo dirlo chiaramente, ci sono tanti seminatori di odio nel mondo, che distruggono».</p>
      <p>Uno stato d' animo che contamina il mondo, ma anche contagia ed entra - a giudizio del Pontefice «nella mia anima, nella tua, nella tua». Per il «seme di invidia del diavolo, dell' odio ». «E - si è chiesto il Papa - di cosa ha invidia il diavolo? Della nostra natura umana. E voi sapete perché? Perché il Figlio di Dio si è fatto uno di noi. Questo non può tollerarlo, non riesce a tollerarlo».</p>
      <figure>
        <a href="https://www.dagospia.com/mediagallery/Dago_fotogallery-255344/1145813.htm">
          <img src="https://cdn-static.dagospia.com/img/foto/04-2019/papa-bergoglio-al-telefono-1145813.jpg"/>
        </a>
        <figcaption>PAPA BERGOGLIO AL TELEFONO</figcaption>
      </figure>
      <p>«Questa - ha spiegato il Papa - è la radice dell' invidia del diavolo, è la radice dei nostri mali, delle nostre tentazioni, è la radice delle guerre, della fame, di tutte le calamità nel mondo»". Distruggere e seminare odio, ha continuato il Papa, «non è una cosa abituale, anche nella vita politica», ma «alcuni lo fanno».</p>
      <p>Perché un politico ha spesso «la tentazione di sporcare l' altro, di distruggere l' altro », sia con bugie, sia con verità e non fa così un confronto politico sano e pulito «per il bene del Paese». Preferisce l' insulto, per «distruggere l' altro». «Io sono bravo, ma questo sembra più bravo di me?», pensa, e allora «lo butto giù, con l' insulto». «Vorrei che oggi ognuno di noi pensasse questo», l' invito finale: «Perché oggi nel mondo si semina tanto odio?</p>
      <p>Nelle famiglie, che a volte non possono riconciliarsi, nel quartiere, nel posto di lavoro, nella politica Il seminatore dell' odio è questo».</p>
    </article>
  </body>
</html>