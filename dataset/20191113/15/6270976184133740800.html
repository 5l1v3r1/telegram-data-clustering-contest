<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/13/bakanov-hoche-pidvyshhyty-zarplaty-v-sbu-do-rivnya-verhovnogo-sudu/"/>
    <meta property="og:site_name" content="Рубрика"/>
    <meta property="article:published_time" content="2019-11-13T15:51:06+00:00"/>
    <meta property="og:title" content="Баканов хоче підвищити зарплати в СБУ до рівня Верховного суду"/>
    <meta property="og:description" content="Голова Служби безпеки України Іван Баканов хоче підвищити зарплати в СБУ до рівня Верховного Суду. Про це він сказав в інтерв’ю “Главкому”. “Новим законом ми передбачили і новий рівень заробітної плати, я думаю, це теж буде дискусійне питання. Ми хочемо прирівняти заробітну плату до рівня зарплат суддів Верховного Суду. Наприклад, чому голова Служби безпеки України […]"/>
  </head>
  <body>
    <article>
      <h1>Баканов хоче підвищити зарплати в СБУ до рівня Верховного суду</h1>
      <address><time datetime="2019-11-13T15:51:06+00:00">13 Nov 2019, 15:51</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/bakanov-860x580-c-1.jpeg"/>
      </figure>
      <p>
        <b>
          <b>Голова Служби безпеки України Іван Баканов хоче підвищити зарплати в СБУ до рівня Верховного Суду.</b>
        </b>
      </p>
      <p>Про це він сказав в інтерв’ю <a href="https://lb.ua/go.php?url=aHR0cHM6Ly9nbGF2Y29tLnVhL2ludGVydmlld3MvZ2xhdmEtc2J1LWl2YW4tYmFrYW5vdi1zYnUtbmUtdmF0aWthbi1uZS1kZXJ6aGF2YS12LWRlcnpoYXZpLXR1dC1uZS1idWRlLW9rcmVtaWgtemFrb25pdi1pLW9icmFuaWgtNjM5NjM1Lmh0bWw=">“Главкому”.</a></p>
      <p>“Новим законом ми передбачили і новий рівень заробітної плати, я думаю, це теж буде дискусійне питання. Ми хочемо прирівняти заробітну плату до рівня зарплат суддів Верховного Суду. Наприклад, чому голова Служби безпеки України повинен отримувати менше коштів, аніж голова Верховного Суду України?” – сказав Баканов.</p>
      <p>За його словами, він як голова СБУ зараз отримує 57 тисяч гривень на місяць. Голова Верховного Суду Валентина Данішевська нещодавно в інтерв’ю BBC розповіла, що судді Верховного Суду в середньому заробляють від 200 тис. до 300 тис. на місяць.</p>
      <p>Відповідно до законопроєкту про реформу СБУ, посадовий оклад голови СБУ може бути збільшено до 75 розмірів прожиткового мінімуму для працездатних осіб, тобто приблизно до 150 тисяч гривень. Оклад співробітників центрального управління становитиме від 23 до 45 прожиткових мінімуми (46-90 тисяч гривень) залежно від категорії.</p>
      <p>При цьому в зарплату співробітника СБУ входитиме не тільки посадовий оклад, а й оклад за званням, а також різні надбавки, доплати і премії.</p>
      <p>Для порівняння: посадовий оклад директора НАБУ – 50 прожиткових мінімумів, директора ДБР – 30 прожиткових мінімумів, генерального прокурора – 33 прожиткових мінімуми (з 2022 року – 55 мінімумів), голови НАЗК – 40 прожиткових мінімумів. Оклад голови Національної поліції – 40 тисяч гривень.</p>
      <p>Раніше <a href="https://rubryka.com/2019/11/08/zelenskyj-zvilnyv-dekilkoh-zastupnykiv-bakanova/">Зеленський звільнив декількох заступників Баканова.</a></p>
      <p>7 листопада президент <a href="https://rubryka.com/2019/11/07/zelenskyj-zvilnyv-golovnogo-slidchogo-sbu-ta-uhvalyv-nyzku-kadrovyh-rishen/">звільнив Богдана Тиводара</a> з посади начальника Головного слідчого управління Служби безпеки.</p>
    </article>
  </body>
</html>