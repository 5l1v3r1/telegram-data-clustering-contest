<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/klaus-iohannis-pentru-fiecare-an-lucrat-in-conditii-deosebite-se-adauga-un-an-de-vechime-in-munca-18579084"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T15:29:09+00:00"/>
    <meta property="og:title" content="Klaus Iohannis: Pentru fiecare an lucrat în condiţii deosebite se adaugă un an de vechime în muncă"/>
    <meta property="og:description" content="Preşedintele Klaus Iohannis a promulgat, miercuri, legea prin care se adaugă patru luni de vechime în muncă la stagiul de cotizare la pensie pentru fiecare an lucrat în condiţii deosebite după data de 1 aprilie 2001."/>
  </head>
  <body>
    <article>
      <h1>Klaus Iohannis: Pentru fiecare an lucrat în condiţii deosebite se adaugă un an de vechime în muncă</h1>
      <address><time datetime="2019-11-13T15:29:09+00:00">13 Nov 2019, 15:29</time> by <a rel="author">Alexandru Costea, Mediafax</a></address>
      <p>Preşedintele Klaus Iohannis a promulgat, miercuri, legea prin care se adaugă patru luni de vechime în muncă la stagiul de cotizare la pensie pentru fiecare an lucrat în condiţii deosebite după data de 1 aprilie 2001.</p>
      <p>Şeful statului a semnat decretul de promulgare pentru Legea de modificare a Legii 263/2010 privind sistemul unitar de pensii publice.</p>
      <p>Astfel, legea prevede: "Pentru perioadele ulterioare datei de 1 aprilie 2001 care reprezintă, conform legii, stagiu de cotizare realizat în condiţii deosebite sau în condiţii speciale se acordă perioade suplimentare la vechimea în muncă, care constituie stagii de cotizare în condiţii normale, după cum urmează: 4 luni pentru fiecare an lucrat în condiţii deosebite de muncă".</p>
      <p>Forma anterioară a actului normativ prevede câte trei luni adăugate la stagiul de cotizare la pensie pentru fiecare an lucrat în condiţii deosebite de muncă.</p>
    </article>
  </body>
</html>