<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158271_1.html"/>
    <meta property="og:site_name" content="Novsport"/>
    <meta property="article:published_time" content="2019-11-13T15:12:00+00:00"/>
    <meta property="og:title" content="Салах пропуска квалификациите за Купата на Африка"/>
    <meta property="og:description" content="Контузия попречи на нападателя да помогне на Египет в предстоящите мачове"/>
  </head>
  <body>
    <article>
      <h1>Салах пропуска квалификациите за Купата на Африка</h1>
      <address>
        <time datetime="2019-11-13T15:12:00+00:00">13 Nov 2019, 15:12</time>
      </address>
      <p>Нападателят на "Ливърпул" Мохамед Салах няма да играе за Египет в квалификациите за Купата на Африка, обявиха от местната футболна федерация. Той бе изваден от групата заради контузия в глезена.<br/><br/>Салах изгледа тренировката на своите съотборници във вторник, но носеше медицински ботуш. Местните медии твърдят, че самият футболист е изявил желание да играе поне в един от мачовете, но треньорът Хосам ел-Бадри е сметнал това за невъзможно.<br/><br/>27-годишният Салах страда от контузията в глезена от повече от месец насам. Той получи и силен удар в тази част на крака в мача с "Манчестър Сити" в неделя.<br/><br/>Отборът на Египет приема утре Кения, а на 18 ноември гостува на Коморските острови.</p>
    </article>
  </body>
</html>