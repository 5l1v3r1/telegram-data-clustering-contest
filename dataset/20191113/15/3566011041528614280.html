<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547099.html/%D9%86%D8%A7%D9%85%D9%87-%D9%86%D9%85%D8%A7%DB%8C%D9%86%D8%AF%D9%87-%D8%A7%D8%B1%D8%A7%DA%A9-%D8%A8%D9%87-%D8%B3%D8%A7%D8%B2%D9%85%D8%A7%D9%86-%D8%AE%D8%B5%D9%88%D8%B5%DB%8C-%D8%B3%D8%A7%D8%B2%DB%8C-%D8%AF%D8%B1-%D8%AE%D8%B5%D9%88%D8%B5-%D8%B9%D8%AF%D9%85-%D8%A8%D8%A7%D8%B2%DA%AF%D8%B4%D8%AA-%D8%B3%D9%87%D8%A7%D9%85-%D9%87%D9%BE%DA%A9%D9%88-%D8%A8%D9%87-%D8%AF%D9%88%D9%84%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T15:55:00+00:00"/>
    <meta property="og:title" content="نامه نماینده اراک به سازمان خصوصی‌سازی در خصوص عدم بازگشت سهام هپکو به دولت"/>
    <meta property="og:description" content="نماینده مردم اراک، خنداب و کمیجان در مجلس شورای اسلامی طی نامه‌ای به سازمان خصوصی‌سازی گفت هنوز ۱/۷۱ سهام شرکت هیدرو اطلس از هپکو به دولت بازنگشته است هر چه سریع‌تر بررسی‌های لازم صورت گیرد"/>
  </head>
  <body>
    <article>
      <h1>نامه نماینده اراک به سازمان خصوصی‌سازی در خصوص عدم بازگشت سهام هپکو به دولت</h1>
      <address>
        <time datetime="2019-11-13T15:55:00+00:00">13 Nov 2019, 15:55</time>
      </address>
      <p>نماینده مردم اراک، خنداب و کمیجان در مجلس شورای اسلامی طی نامه‌ای به سازمان خصوصی‌سازی گفت هنوز ۱/۷۱ سهام شرکت هیدرو اطلس از هپکو به دولت بازنگشته است هر چه سریع‌تر بررسی‌های لازم صورت گیرد</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://diyareaftab.ir/">دیار آفتاب</a>؛علی‌اکبر کریمی نماینده مردم اراک، خنداب و کمیجان در مجلس شورای اسلامی خواستار بررسی علت عدم بازگشت ۱/۷۱ سهام شرکت هیدرواطلس از شرکت هپکو از سوی رئیس سازمان خصوصی‌سازی شد.</p>
      <p> کریمی طی نامه‌ای به رئیس سازمان خصوصی‌سازی خواستار ارائه توضیحات در مورد عدم واگذاری ۱/۷۱ سهام شرکت هیدرواطلس از شرکت هپکو به سازمان خصوصی‌سازی و بازگشت همه سهام به دولت شد.</p>
      <p>در این نامه آمده است: با توجه به مصوبه هیئت واگذاری بنگاه‌های دولتی به بخش خصوصی در مورد بازگشت سهام اصلی شرکت هپکو اراک به دولت جهت تعیین تکلیف مسائل مالی و حقوقی، این مصوبه بر اساس اطلاعات سایت کدال در تاریخ ۱۴ آبان ۹۸ به اجرا درآمده و سهام شرکت هیدرواطلس به سازمان خصوصی‌سازی منتقل گردیده است. اما با توجه به اطلاعات ثبت شده ۵۹/۰۱ درصد سهام شرکت هپکو که متعلق به شرکت هیدرواطلس بوده است، منتقل گردیده درحالیکه مقدار سهام شرکت هیدرواطلس ۶۰/۷۲ درصد است.</p>
      <figure>
        <img src="http://newsroom.dana.ir/content/upload/a77cae07-245e-408a-99a4-e4ae4df45f24.jpg"/>
      </figure>
      <p>انتهای پیام/</p>
    </article>
  </body>
</html>