<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/medier/2019/11/ida-barth-thomassen-blir-ny-e24-sjef/"/>
    <meta property="og:site_name" content="Kampanje"/>
    <meta property="article:published_time" content="2019-11-13T15:19:20+00:00"/>
    <meta property="og:title" content="Ida Barth Thomassen blir ny E24-sjef"/>
    <meta property="og:description" content="Blir administrerende direktør i Schibsteds finansavis."/>
  </head>
  <body>
    <article>
      <h1>Ida Barth Thomassen blir ny E24-sjef</h1>
      <address><time datetime="2019-11-13T15:19:20+00:00">13 Nov 2019, 15:19</time> by <a rel="author" href="https://kampanje.com/users/dag-robert-jerijervi/" target="_blank">Dag Robert Jerijervi</a></address>
      <p>
        <b>Blir administrerende direktør i Schibsteds finansavis.</b>
      </p>
      <p><b>Ida Barth Thomassen</b> kommer fra stillingen som administrerende direktør i Schibsted Brand Studio. Nå får hun tilsvarende stilling i E24, samtidig som <b>Gard L. Michalsen</b> fortsetter som ansvarlig redaktør.</p>
      <p>- Ida treffer blink på de egenskapene og den kompetansen vi mener er aller viktigst i denne rollen. Hun har sterk gjennomføringskraft, et kommersielt hode, og har gjort en kjempejobb med å bygge opp Brand Studio fra «ingenting», til et selskap med 24 ansatte, som omsetter for over 70 millioner. I tillegg er det en fordel at hun har lang erfaring i Schibsted, også fra mediehusene, og forstår hvordan organisasjonen fungerer, sier <b>Christian Haneborg</b>, styreleder i E24 og kommersiell direktør i VG, til <a href="https://e24.no/naeringsliv/i/xPd0W8/ida-barth-thomassen-blir-administrerende-direktoer-i-e24"><b>E24</b></a>.</p>
      <p>
        <b>Les også: <a href="https://kampanje.com/link/24e2dfd82e5e4adf97bebc130bd71df1.aspx">Jonas Ibsen Brynildsrud får ansvaret for hele Schibsteds content-miljø</a></b>
      </p>
      <p>For to uker siden ble det kjent at E24 blir knutepunkt for all næringslivsjournalistikk fra mediehusene VG, Aftenposten, Bergens Tidende og Stavanger Aftenblad. De samme mediehusene blir også felles eiere av E24. E24 har tidligere vært heleid av VG.</p>
      <p>
        <b>Les mer: <a href="https://kampanje.com/link/cf21b7498a944dfbbe0757be2a8c0c66.aspx">Schibsted ruster opp i kampen om finansnyhetene - skal ansette 30 nye journalister</a></b>
      </p>
      <p>- Jeg er generelt motivert av å skape vekst, innovasjon og nye forretningsområder. Dette er en historisk investering og vi har store ambisjoner. Vi nærmer oss en halv million lesere, og med trafikk, lesetid og inntekter som vokser har E24 - med dette samarbeidet - alle forutsetninger for å ta nummer 1-posisjonen for økonomi- og næringslivsnyheter. Jeg gleder meg til å gå løs på jobben, sier hun til E24.</p>
    </article>
  </body>
</html>