<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/real-madrid-goni-nov-rekord-s-mbape-406642.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T15:29:57+00:00"/>
    <meta property="og:title" content="Реал Мадрид гони нов рекорд с Мбапе"/>
    <meta property="og:description" content="Кралският клуб вади 400 млн. евро за французина"/>
  </head>
  <body>
    <article>
      <h1>Реал Мадрид гони нов рекорд с Мбапе</h1>
      <address><time datetime="2019-11-13T15:29:57+00:00">13 Nov 2019, 15:29</time> by <a rel="author">Пламен Вълков</a></address>
      <p>Испанският футболен гранд Реал Мадрид готви умопомрачителна оферта за Килиан Мбапе на стойност 400 милиона евро, твърди „Льо Паризиен“.</p>
      <p>Клубът от Мадрид е твърдо решен да привлече френската звезда и ако го направи ще счупи с огромен аванс рекорда на ПСЖ за най-скъп трансфер, след като през 2017-а французите платиха 222 милиона евро на Барса за Неймар.</p>
      <p>Мбапе отдавна е свързван с испанския гранд, като още докато бе в Монако мадридчани го искаха. През лятото също имаше спекулации за евентуалното му преминаване на „Бернабеу“, което обаче не се осъществи.</p>
      <p>Сега обаче се говори, че Реал няма да пести средства за привличането на национала, като в евентуална сделка ще използа Винисиус Жуниор, за когото се говори, че е в плановете на парижани. Младият бразилец напоследък играе все по-рядко и се говори, че Реал е готов да се раздели с него, като интересът от ПСЖ към него би бил идеален в стремежа да бъде взет Мбапе.</p>
    </article>
  </body>
</html>