<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/manchini-baloteli-shte-byde-povikan-ako-e-vyv-forma-1405875.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T15:08:00+00:00"/>
    <meta property="og:title" content="Манчини: Балотели ще бъде повикан, ако е във форма"/>
    <meta property="og:description" content="Селекционерът на националния отбор на Италия Роберто Манчини заяви, че не е отхвърлил възможността да повика Марио Балотели в тима Треньорът заяви, че ако това се случи, то ще е заради евентуална добра форма на нападателя, а не като антирасистко действие"/>
  </head>
  <body>
    <article>
      <h1>Манчини: Балотели ще бъде повикан, ако е във форма</h1>
      <address><time datetime="2019-11-13T15:08:00+00:00">13 Nov 2019, 15:08</time> by <a rel="author">Sportlive.bg</a></address>
      <p>Селекционерът на <a href="https://www.sportlive.bg/tags/11565">националния отбор на Италия</a> Роберто Манчини заяви, че не е отхвърлил възможността да повика <a href="https://www.sportlive.bg/tags/10062">Марио Балотели</a> в тима. Треньорът заяви, че ако това се случи, то ще е заради евентуална добра форма на нападателя, а не като антирасистко действие. Манчини коментира Балотели, който беше обиждан на расистка основа от някои фенове на Верона преди 10 дни. Президентът на италианската футболна федерация Габриеле Гравина предложи на 54-годишния наставник да го извика в отбора, за да отправи послание към феновете.</p>
      <p>„Футболът и спортът трябва да се обединят, а не да се разрушат. Почти сме в 2020-та и все още говорим за цвят на кожата. Пожелавам на Марио всичко най-добро, той все още е на възраст, в която може да постигне много. Но ако той бъде повикан отново, ще е защото играе добре и може да помогне на националния отбор. Може да мислите както президента, но ако Балотели получи нов шанс, той ще дойде, защото е във форма. Мисля, че е по-важно да го повикам, ако го е заслужил“ коментира <a href="https://www.sportlive.bg/tags/10062">Роберто Манчини</a>.</p>
      <p>Марио Балотели се присъедини към Бреша това лято след престой във Франция с екипите на Ница и Марсилия. Той е вкарал 2 попадения в 7 мача през този сезон. В тази си форма обачв ще е много трудно за 29-годишния нападател да се пребори с конкуренцията на Чиро Имобиле и Андреа Белоти, които има съответно 16 и 13 попадения до момента през сезона. <i><a href="https://www.sportlive.bg/worldfootball/italy/Manchini-s-ambiciozna-cel-Italiq-shte-specheli-Evro-2020-1384330.html">А ето какви са амбициите на Роберто Манчини за предстоящото европейско първенство.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Vyv-Verona-iskat-da-sydqt-Baloteli---storilo-mu-se-che-e-obizhdan-rasistki-1403307.html"/>
        <a href="https://www.sportlive.bg/worldfootball/italy/Grozni-sceni-v-Italiq-Baloteli-edva-ne-napusna-terena-sled-rasizym-na-Verona---Bresha-1391438.html"/>
        <a href="https://www.sportlive.bg/worldfootball/italy/Baloteli-se-zakani-na-Yuventus-Kristiano-ne-me-interesuva-shte-opitam-da-vkaram--1378097.html"/>
        <a href="https://www.sportlive.bg/worldfootball/italy/Lyubimecyt-na-Manchini-ostava-na-pejkata-sreshtu-Portugaliq-694096.html"/>
        <a href="https://www.sportlive.bg/worldfootball/italy/VIDEO-Baloteli-nakaza-rasistite-s-fenomenalen-gol-1391489.html"/>
      </related>
    </article>
  </body>
</html>