<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/bethesda-apre-un-nuovo-studio-composto-da-ex-sviluppatori-di-the-quiet-man/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T15:16:00+00:00"/>
    <meta property="og:title" content="Bethesda apre un nuovo studio composto da ex sviluppatori di The Quiet Man"/>
    <meta property="og:description" content="Bethesda ha fatto sapere nella giornata di oggi di aver aperto un nuovo studio composto dagli ex sviluppatori di The Quiet Man."/>
  </head>
  <body>
    <article>
      <h1>Bethesda apre un nuovo studio composto da ex sviluppatori di The Quiet Man</h1>
      <address><time datetime="2019-11-13T15:16:00+00:00">13 Nov 2019, 15:16</time> by <a rel="author">Gianluca Saitto</a></address>
      <p><b>Human Head</b> è lo studio di sviluppo che ha lavorato a <b>Prey (2006)</b> e lo stesso che stava realizzando il sequel di quel progetto prima che fosse cancellato. Lo studio ha anche sviluppato il molto discusso The Quiet Man oltre che ad aver contribuito a titoli come Batman: Arkham Origins e BioShock Infinite. Il progetto più recente dello studio invece è stato Rune 2, pubblicato solamente lo scorso 12 novembre prima che lo studio chiudesse i battenti; <b>Bethesda</b> però sembra che voglia riunire subito i ragazzi.</p>
      <p>Bethesda ha fatto sapere da poco di aver aperto un <b>nuovo studio composto proprio da ex sviluppatori di Human Head</b>. Dopo la recente chiusura dello studio, Bethesda ha portato l’intero team a formare un nuovo studio di sviluppo chiamato Roundhouse Studios. Il nuovo team avrà sede nel Wisconsin e inizierà immediatamente a lavorare su alcuni progetti ancora non specificati.</p>
      <figure>
        <img src="https://www.tomshw.it/images/images/2019/01/the-elder-scrolls-v-skyrim-13383.768x432.jpg"/>
      </figure>
      <p>Leggi anche: <a href="https://www.tomshw.it/videogioco/dreams-data-di-uscita-svelata/">Dreams: data di uscita dell’esclusiva PS4 sveleta?</a></p>
      <p>Chris Rhinehart, il <b>direttore creativo di Roundhouse Studios</b> ha subito dichiarato <i>“Purtroppo, abbiamo dovuto chiudere i battenti di Human Head Studios, il che è stato particolarmente devastante a causa della passione e della creatività del team. Con la formazione di Roundhouse Studios, Bethesda ha offerto a tutti i dipendenti di Human Head una posizione nella nuova società. Siamo entusiasti che il nostro team rimanga insieme.”</i></p>
      <p>Roundhouse Studios è il secondo team di sviluppo che si è unito a Bethesda nel corso dell’ultimo mese, in seguito alla recente acquisizione di Alpha Dog Games, uno studio che si occuperà di giochi mobile.<b> Cosa vi aspettate da Roundhouse Studios?</b> Diteci la vostra nella sezione dedicata ai commenti.</p>
      <blockquote>Fallout 76 è uno degli ultimi giochi usciti targati Bethesda. Acquistalo ora su Amazon a un prezzo irresistibile a <a href="https://toms.it/1R4JB">questo indirizzo</a>.</blockquote>
    </article>
  </body>
</html>