<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/sud-zaareshtuvav-molodikiv-yaki-zhorstoko-pobili-ohoroncya-supermarketu--639713.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T15:23:12+00:00"/>
    <meta property="og:title" content="Суд заарештував молодиків, які жорстоко побили охоронця супермаркету"/>
    <meta property="og:description" content="В результаті побиття потерпілий втратив селезінку"/>
  </head>
  <body>
    <article>
      <h1>Суд заарештував молодиків, які жорстоко побили охоронця супермаркету</h1>
      <address>
        <time datetime="2019-11-13T15:23:12+00:00">13 Nov 2019, 15:23</time>
      </address>
      <h4>В результаті побиття потерпілий втратив селезінку</h4>
      <p>До трьох молодиків, які напали на охоронця супермаркету в Києві, суд застосував запобіжний захід у вигляді тримання під вартою без визначення застави.</p>
      <p>Хлопцям повідомлено про підозру у вчиненні кримінального правопорушення, передбаченого ч.2 ст.121 (умисне тяжке тілесне ушкодження, що призвело до втрати внутрішнього органу) КК України, <a href="https://www.facebook.com/kyiv.gp.gov.ua/">повідомляє</a> пресслужба прокуратури Києва.</p>
      <p>Досудовим розслідуванням встановлено, що 10 листопада приблизно о 04:30 троє підозрюваних 1995-го, 1996-го та 2001-го року народження, перебуваючи стані алкогольного сп’яніння, знаходячись у приміщені супермаркету, напали на охоронця, який перебував на робочому місці.</p>
      <p>Зловмисники спільно завдавали потерпілому ударів руками і ногами, допоки той не впав. Закінчивши побиття, підозрювані втекли з місця події.</p>
      <p>За результатами оперативно-розшукових заходів правоохоронці встановили особи нападників, допитали свідків кримінального правопорушення та вилучили відеозапис з місця події.</p>
      <p>Дії підозрюваних кваліфіковано як умисне тяжке тілесне ушкодження, що призвело до втрати внутрішнього органу (селезінки), вчинене групою осіб.</p>
      <figure>
        <img src="https://glavcom.ua/img/forall/users/49/4937/22_38.jpg"/>
      </figure>
      <p>Санкція статті передбачає до 10 років позбавлення волі.</p>
      <p>Досудове розслідування у кримінальному провадженні триває.</p>
      <related>
        <a href="https://glavcom.ua/kyiv/news/pobittya-veterana-ato-ta-yogo-druzhini-u-kijevi-pidozryuvanih-vzyali-pid-vartu-639530.html"/>
        <a href="https://glavcom.ua/kyiv/news/kastet-i-slozoginniy-gaz-u-kijevi-nevidomi-napali-na-yurista-foto-638624.html"/>
        <a href="https://glavcom.ua/country/criminal/na-veterana-ato-i-jogo-druzhinu-napali-v-kijevi-oboje-u-komi-639022.html"/>
      </related>
    </article>
  </body>
</html>