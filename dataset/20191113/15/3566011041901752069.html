<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547121.html/%DA%A9%D9%88%D8%A8%DB%8C%D8%AF%D9%86-%D8%A8%D8%B1-%D8%B7%D8%A8%D9%84-%D8%A7%D8%AE%D8%AA%D9%84%D8%A7%D9%81-%D8%A8%D9%87-%D9%87%D8%B1-%D8%A8%D9%87%D8%A7%D9%86%D9%87-%D8%A7%DB%8C-%D8%AE%DB%8C%D8%A7%D9%86%D8%AA-%D8%A8%D9%87-%D8%A7%D8%B3%D9%84%D8%A7%D9%85-%D9%88-%D9%82%D8%B1%D8%A2%D9%86-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T15:27:00+00:00"/>
    <meta property="og:title" content="کوبیدن بر طبل اختلاف به هر بهانه‌ای خیانت به اسلام و قرآن است"/>
    <meta property="og:description" content="حجت‌الاسلام علی اکبر فرجام گفت: اختلاف‌افکنان بینش کافی نسبت به آینده ندارند و امروز بر طبل اختلاف کوبیدن به هر بهانه‌ای خیانت به اسلام و قرآن است."/>
  </head>
  <body>
    <article>
      <h1>کوبیدن بر طبل اختلاف به هر بهانه‌ای خیانت به اسلام و قرآن است</h1>
      <h2>رئیس دفتر نمایندگی ولی فقیه در امور اهل سنت خراسان:</h2>
      <address>
        <time datetime="2019-11-13T15:27:00+00:00">13 Nov 2019, 15:27</time>
      </address>
      <p>حجت‌الاسلام علی اکبر فرجام گفت: اختلاف‌افکنان بینش کافی نسبت به آینده ندارند و امروز بر طبل اختلاف کوبیدن به هر بهانه‌ای خیانت به اسلام و قرآن است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhtoos.ir/">صبح توس</a>؛ حجت‌الاسلام علی اکبر فرجام، رئیس دفتر نمایندگی ولی فقیه در امور اهل سنت خراسان صبح امروز در همایش بزرگ «پیامبر رحمت، محور تمدن نوین اسلامی» که در دانشگاه فرهنگیان مشهد برگزار شد، نشست های هفته وحدت در کشور را مبارک و مغتنم دانست اظهار کرد: در طول تاریخ اسلام شاهد همگرایی، برادری بین اقوام و مذاهب بوده ایم و امروز نیز جهان اسلام وضعیت خوبی ندارد.</p>
      <p>وی افزود: در پهنه جهان اسلام با گستردگی ۱.۵ میلیاردی در کشورهای اسلامی وضع خوبی برای مسلمانان شاهد نیستیم.</p>
      <p>رئیس دفتر نمایندگی ولی فقیه در امور اهل سنت خراسان با اشاره به ائتلاف برخی کشورهای خاص در مسلمان کشی و درگیری گفت: اسلام دینی است که به همه ارزش‌های انسانی باور دارد لذا با ایجاد تفرقه و تنازع مقابله می شود چراکه کسانی که اختلاف اندازی می کنند نگرش جامعی نسبت به مفاهیم دینی، آینده نگری و قرآنی ندارند</p>
      <p>وی افزود: امروز بر طبل اختلاف کوبیدن به هر بهانه‌ای خیانت به اسلام و قرآن است.</p>
      <p>حجت‌الاسلام فرجام تصریح کرد: اختلاف‌افکنان بینش کافی نسبت به آینده ندارند و ناشی از تفکرات افراط گرایانه در امت اسلامی است که نتیجه آن داعش و طالبان است.</p>
      <p>وی افزود: مداخلات شیطانی استکبار جهانی موجب نابسامانی های جهان اسلام شده است و نتیجه ادامه اختلاف ها غلبه باطل در عرصه تبلیغاتی را به دست گرفتن است و گاهی در این هیاهوها جای خودی و غیرخودی عوض می شود.</p>
      <p>رئیس دفتر نمایندگی ولی فقیه در امور اهل سنت خراسان خاطرنشان کرد: رجال سیاسی باید در این شرایط حساس در گفتار دقت بیشتری داشته باشند و حساسیت بیشتری به خرج دهند و توقع نمی رود که به گونه ای امور مربوط به انتخابات پیش برود که برآیند آن ایجاد اختلاف بین آحاد جامعه اسلامی در کشور بشود.</p>
      <p>وی با اشاره به فرقه گرایی های مذاهب افزود: نباید مشترکات مذاهب مانند قرآن و پیامبر(ص) و اصول بنیادین را کنار بگذاریم چراکه همه ما زیر چتر اسلام و امت واحده هستیم و باید به عنوان فرهنگ بنیادی و قوی در امت اسلامی جا بیفتد تا دشمن با انگیزه های استکباری در جامعه اسلامی نفوذ نکند.</p>
      <p>حجت‌الاسلام فرجام گفت: همه باید به حساسیت های زمان توجه کنیم و در مسیر واحد با شعارهای واحد بتوانیم پرچم به اهتزار درامده ایران اسلامی در منطقه ناامن با این انسجام کشور امن خودمان را حفظ کنیم.</p>
      <p>انتهای پیام/</p>
    </article>
  </body>
</html>