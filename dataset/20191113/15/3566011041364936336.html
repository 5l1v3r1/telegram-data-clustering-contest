<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547118.html/%D9%BE%D8%B0%DB%8C%D8%B1%D9%81%D8%AA%D9%86-FATF-%D9%85%D8%B4%DA%A9%D9%84-%D8%A7%D9%85%D9%86%DB%8C%D8%AA%DB%8C-%D8%A8%D8%B1%D8%A7%DB%8C-%DA%A9%D8%B4%D9%88%D8%B1-%D8%A7%DB%8C%D8%AC%D8%A7%D8%AF-%D9%85%DB%8C-%DA%A9%D9%86%D8%AF--%D9%82%D9%88%D8%A7%D9%86%DB%8C%D9%86-%D8%AF%D8%A7%D8%AE%D9%84%DB%8C-%D8%A8%D8%B1%D8%A7%DB%8C-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D9%BE%D9%88%D9%84%D8%B4%D9%88%DB%8C%DB%8C-%D9%88%D8%B6%D8%B9-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T15:21:00+00:00"/>
    <meta property="og:title" content="پذیرفتن FATF مشکل امنیتی برای کشور ایجاد می‌کند/ قوانین داخلی برای مبارزه با پولشویی وضع شود"/>
    <meta property="og:description" content="کارشناس مسائل سیاسی با بیان اینکه پذیرفتن لایحه FATF امنیت کشور را به خطر می اندازد، گفت: کشور ایران مخالفتی با شفافیت و مبارزه با پولشویی ندارد."/>
  </head>
  <body>
    <article>
      <h1>پذیرفتن FATF مشکل امنیتی برای کشور ایجاد می‌کند/ قوانین داخلی برای مبارزه با پولشویی وضع شود</h1>
      <h2>کارشناس مسائل سیاسی:</h2>
      <address>
        <time datetime="2019-11-13T15:21:00+00:00">13 Nov 2019, 15:21</time>
      </address>
      <p>کارشناس مسائل سیاسی با بیان اینکه پذیرفتن لایحه FATF امنیت کشور را به خطر می اندازد، گفت: کشور ایران مخالفتی با شفافیت و مبارزه با پولشویی ندارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ ابوالفضل صدقی کارشناس مسائل سیاسی در گفتگو با خبرنگار <a href="http://meraatnews.com/">مرآت</a>، در خصوص پیامدهای لایحه FATF از سوی کشور ایران، گفت: موضوع این لایحه در چارچوب رژیم های بین المللی تعریف  شده است که این سازمان ها برای تسلط بر صحنه بین الملل اقداماتی را انجام می دهند.</p>
      <p> کارشناس مسائل سیاسی در خصوص بندهای لایحه FATF افزود: این لایحه در اتحادیه بین المللی مبارزه با پولشویی قرار دارد که یک سازمان همکاری بین دولت ها بوده و وظیفه کار مبارزه با پولشویی را بر عهده می گیرد.</p>
      <p>صدقی هدف از تشکیل این لایحه را شفاقیت حساب های بانکی و نرسیدن پول به دست صهیونیست ها دانست و عنوان کرد: کشورایران مخالفتی با شفافیت و مبارزه با پولشویی ندارد اما عمل به این طرح باعث می شود تمام تراکنش های مالی مشاهده شود که خود نقص حاکمیت کشور را نشان می دهد. </p>
      <p>وی تصریح کرد: این لایحه بخشی از کنترل فضای منطقی جمهوری اسلامی ایران را تشکیل می دهد و باید برای مبارزه با پولشویی قوانین و مقررات داخلی وضع شود.</p>
      <p> کارشناس مسائل سیاسی تاکید کرد: لایحه FATF علاوه بر آنکه هیچ کمکی به کشور نمی کند بلکه امنیت کشور را به مخادره می اندازد. </p>
      <p>صدقی با بیان اینکه عاقلانه نیست اطلاعات و تراکنش های بانکی کشور در دید تمامی دولتمردان کشورهای دیگر قرار گیرد، اظهار کرد: پشتوانه این لایحه سازمان های جاسوسی قرار دارند که با این وجود هیچ کشوری حاضر به پذیرفتن آن نخواهد بود وهمچون برجام هیچ مشکل و تحریمی را در کشور حل نمی کند.</p>
      <p>وی اذعان کرد: امضا کردن این لایحه بازهم بر روی تحریم های جمهوری اسلامی ایران تاثیری نخواهد گذاشت همانطور که در برجام توان هسته ای کشور گرفته شد در این لایحه دشمنان دست به تراکنش های مالی خواهند زد.</p>
      <p>کارشناس مسائل سیاسی ادامه داد: دشمن از هرطریقی و با هدف تسلط بر توانایی های کشور تلاش می کند و با پذیرفتن این لایحه تحریم ها همچنان باقی است.</p>
      <p>صدقی با تاکید بر اینکه با پذیرفتن این لایحه حقوق ملت ایران پایمال می شود، گفت: با این لوایح مشکلات و تحریم های کشور هرگز حل نخواهد شد، بلکه اقتصادمقاومتی، تکیه بر جوانان و دانش نخبگان مشکلات را حل می کند.</p>
      <p>انتهای پیام/</p>
    </article>
  </body>
</html>