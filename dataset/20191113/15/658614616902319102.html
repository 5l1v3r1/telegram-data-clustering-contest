<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175790/gaslevering-komt-weer-op-gang-na-verstopping-van-leiding"/>
    <meta property="og:site_name" content="omroep flevoland"/>
    <meta property="article:published_time" content="2019-11-13T15:45:00+00:00"/>
    <meta property="og:title" content="Gaslevering komt weer op gang na verstopte leiding"/>
    <meta property="og:description" content="Ongeveer 400 woningen in Nagele hebben sinds begin van de middag met een gasstoring te maken. Netbeheerder Liander weet nog niet hoe lang de storing gaat duren. Een deel van de woningen is inmiddels weer aangesloten."/>
  </head>
  <body>
    <article>
      <h1>Gaslevering komt weer op gang na verstopte leiding</h1>
      <address>
        <time datetime="2019-11-13T15:45:00+00:00">13 Nov 2019, 15:45</time>
      </address>
      <p>
        <b>Ongeveer 400 woningen in Nagele hebben sinds begin van de middag met een gasstoring te maken. Netbeheerder Liander weet nog niet hoe lang de storing gaat duren. Een deel van de woningen is inmiddels weer aangesloten.</b>
      </p>
      <p>Voor onderhoudswerkzaamheden was een deel van het net uit gebruik genomen en werd het gas via een andere leiding naar de woningen getransporteerd. Maar die leiding bleek een verstopping te hebben.</p>
      <p>Monteurs van Liander hebben de werkzaamheden onderbroken en de gastoevoer hersteld. Ze moeten nog naar woningen om daar ter plekke de aansluiting te herstellen. De verwachting is dat aan het begin van de avond alle problemen zijn opgelost.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>