<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/delegaciya-avstriyskogo-chervonogo-hresta-nizhnoyi-avstriyi-vidvidala-vizhnichchinu-380245"/>
    <meta property="og:site_name" content="Погляд"/>
    <meta property="article:published_time" content="2019-11-13T15:42:00+00:00"/>
    <meta property="og:title" content="Делегація Австрійського Червоного Хреста Нижньої Австрії відвідала Вижниччину"/>
    <meta property="og:description" content="12 листопада 2019 року, Вижниччину відвідала делегація з Нижньої Австрії, очолювана президентом регіональної організації Червоного Хреста Жозефем Шмолем"/>
  </head>
  <body>
    <article>
      <h1>Делегація Австрійського Червоного Хреста Нижньої Австрії відвідала Вижниччину</h1>
      <h2>Гості приїхали з метою впровадження проєкту з розвитку волонтерства на Буковині</h2>
      <address>
        <time datetime="2019-11-13T15:42:00+00:00">13 Nov 2019, 15:42</time>
      </address>
      <p>Вчора, 12 листопада 2019 року, Вижниччину відвідала делегація з Нижньої Австрії, очолювана президентом регіональної організації Червоного Хреста Жозефем Шмолем. Гості з Австрії приїхали з метою впровадження проєкту з розвитку волонтерства на теренах Чернівецької області та допомоги одиноким людям похилого віку на дому.</p>
      <p>Окремі з восьми учасників делегації вже були в нашому краї разом з головою обласної організації Червоного Хреста Мирославою Островецькою.</p>
      <p>Голова районної ради Михайло Андрюк розповів гостям про особливості Вижниччини, можливості для подальшої співпраці. Колишній голова райдержадміністрації Руслан Сенчук нагадав про перший візит австрійців до Вижниці і, працюючи наразі в громадському секторі, окреслив ряд напрямків, які були б корисними для обох сторін.</p>
      <p>Жозеф Шмоль розповів присутнім на зустрічі про організацію роботи Червоного Хреста у Австрії, детально зупинився на особливостях роботи гірських рятувальників та про можливості обміну досвідом та спільних навчань.</p>
      <p>Австрійська делегація ознайомилась з діяльністю Червоного Хреста у Вижницькому районі, роботою лікарні Червоного Хреста та окремих відділень районної лікарні, яка свого часу була збудована саме австрійцями. Про це йдеться на офіційному сайті Вижницької РДА.</p>
      <related>
        <h4>Схожі записи</h4>
        <a href="https://pogliad.ua/news/chernivtsi/do-chernivciv-priyide-delegaciya-predstavnictva-es-v-ukrayini-376310"/>
        <a href="https://pogliad.ua/news/culture/amatori-vizhnichchini-vistupili-z-koncertnoyu-programoyu-u-truskavci-373485"/>
        <a href="https://pogliad.ua/news/bukovina/u-chernivcyah-chernivci-priymali-delegaciyu-z-dyusseldorfa-370919"/>
        <a href="https://pogliad.ua/news/bukovina/gromadi-vizhnichchini-pidpisali-memorandum-pro-spivpracyu-z-proon-330628"/>
      </related>
    </article>
  </body>
</html>