<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953980"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T15:18:39+00:00"/>
    <meta property="og:title" content="భాషను, సంస్కృతిని నాశనం చేయాలని చూస్తే..జనసేనాని సంచలన వ్యాఖ్యలు"/>
    <meta property="og:description" content="ADVT"/>
  </head>
  <body>
    <article>
      <h1>భాషను, సంస్కృతిని నాశనం చేయాలని చూస్తే..జనసేనాని సంచలన వ్యాఖ్యలు</h1>
      <address>
        <time datetime="2019-11-13T15:18:39+00:00">13 Nov 2019, 15:18</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>అమరావతి:</b> పుస్తక పఠనం అంటే తనకు చాలా ఇష్టమని జనసేన అధినేత పవన్ కల్యాణ్ అన్నారు. విజయవాడ ఏలూరు రోడ్డులోని విశాలాంధ్ర బుక్ హౌస్‌ను సందర్శించిన జనసేనాని.. కార్ల్ మార్క్స్, ఫౌంటెన్ హెడ్ సహా పలు పుస్తకాలు కొనుగోలు చేశారు. ఈ సందర్భంగా మాట్లాడిన ఆయన... మాతృభాషను ఏపీ ప్రభుత్వం చాలా నిర్లక్ష్యం చేస్తుందన్నారు. భాషాప్రయుక్త రాష్ట్రం కావాలనే ఆ నాడు పొట్టి శ్రీరాములు ప్రాణ త్యాగం చేశారని గుర్తుచేశారు.</p>
      <p> ఇతర రాష్ట్రాలు కూడా తమ తమ మాతృభాషలను సంరక్షించుకోవడానికి చర్యలు తీసుకుంటున్నాయని తెలిపారు. ఇంగ్లీష్ అవసరమే..కానీ తెలుగును చంపకూడదని జనసేనాని అభిప్రాయపడ్డారు. రాయలసీమ ముఖ్యమంత్రే తెలుగు ద్రోహం చేస్తున్నారంటూ విమర్శించారు. దీనిపై ప్రశ్నిస్తున్న ప్రతిపక్షాలపై అధికార పక్షం నేతలు ఎదురుదాడికి దిగుతున్నారన్నారు. గతంలో టీడీపీ చేసిన తప్పులనే ఇప్పుడు వైసీపీ ప్రభుత్వం కూడా చేస్తుందని విమర్శించారు.  అప్పుడు టీడీపీ తీసుకున్న నిర్ణయాన్ని తప్పుబట్టిన జగన్.. ఇప్పుడు తన నిర్ణయాన్ని ఎలా సమర్ధించుకుంటారని ప్రశ్నించారు. తెలుగు భాషను, సంస్కృతిని నాశనం చేయాలని చూస్తే మట్టిలో కలిసిపోతారన్నారు. మాతృభాషను కాపాడుకునే విషయంలో ఇక్కడి నేతలకు పట్టుదల లేదని విమర్శించారు. మాతృభాషను రక్షించుకునేందుకు ప్రతి ఒక్కరూ ముందుకు రావాలని జనసేనాని పిలుపునిచ్చారు.</p>
    </article>
  </body>
</html>