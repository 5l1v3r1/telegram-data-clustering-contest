<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%91%d7%a8%d7%97%d7%91%d7%99-%d7%94%d7%90%d7%96%d7%95%d7%a8/%d7%94%d7%a4%d7%aa%d7%a2%d7%94-%d7%9c%d7%99%d7%9c%d7%93%d7%99%d7%9d-%d7%91-%d7%a9%d7%a0%d7%99%d7%99%d7%93%d7%a8-%d7%90%d7%a7%d7%95%d7%95%d7%a8%d7%99%d7%95%d7%9d-%d7%a2%d7%a0%d7%a7-%d7%a2%d7%9d-%d7%94%d7%93%d7%9e%d7%95%d7%99%d7%95%d7%aa-%d7%9e%d7%94%d7%a1%d7%93%d7%a8%d7%94-%d7%91%d7%95%d7%91%d7%a1%d7%a4%d7%95%d7%92-417500/7"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-13T15:24:00+00:00"/>
    <meta property="og:title" content="הפתעה לילדים ב&quot;שניידר&quot;: אקווריום ענק עם דמויות מהסדרה בובספוג"/>
    <meta property="og:description" content="האקווריום הוא פרי שיתוף פעולה מיוחד של המרכז הרפואי עם החברות המשדרות את הסדרה האהובה. הצבתו בלובי של המרכז הרפואי נועדה להפחית את המתח והחרדה ולחבר את הילדים ל&quot;חלק הבריא&quot; שלהם"/>
  </head>
  <body>
    <article>
      <h1>הפתעה לילדים ב"שניידר": אקווריום ענק עם דמויות מהסדרה בובספוג</h1>
      <h2>האקווריום הוא פרי שיתוף פעולה מיוחד של המרכז הרפואי עם החברות המשדרות את הסדרה האהובה. הצבתו בלובי של המרכז הרפואי נועדה להפחית את המתח והחרדה ולחבר את הילדים ל"חלק הבריא" שלהם</h2>
      <address><time datetime="2019-11-13T15:24:00+00:00">13 Nov 2019, 15:24</time> by <a rel="author">מתן דויטש</a></address>
      <p>הפתעה משמחת לילדים שיתאשפזו במרכז הרפואי שניידר בפתח תקוה: אקווריום גדול ממדים הוקם בקומת הכניסה לבית החולים ובו, לצד דגים צבעוניים ומרהיבים, בובות ענק של דמויות מהסדרה האהובה "בובספוג".</p>
      <figure>
        <img src="https://cdn.isnet.co.il/dyncontent/2019/11/13/ed81d09a-481a-4113-afc6-a31e09658f3f.PNG"/>
        <figcaption>צילום: רועי דוד</figcaption>
      </figure>
      <p>הבובות עוצבו ונבנו בתיאום עם ענני תקשורת וניקלודיאון, תוך שמירה על התקנים של ויאקום העולמית</p>
      <p>האקווריום הוקם כחלק משיתוף פעולה ייחודי של המרכז הרפואי שניידר עם קבוצת ענני תקשורת לויאקום העולמית וניקלודיאון.</p>
      <p>הצבתו בלובי של המרכז הרפואי נועדה להפחית את המתח והחרדה ולחבר אותם לעולם הילדים ו"לחלק הבריא" של חייהם.</p>
      <p>אילן שמש, המנהל האדמניסטרטיבי במרכז שניידר: "אנו חושבים בכל עת על מטופלינו הצעירים ועל צרכיהם בעת האשפוז בבית החולים ובזמן ביקור במרפאות. כחלק מתפישת השירות שלנו ובמטרה לשפר ולחדש, הצבנו לאחרונה אקווריום ענק וצבעוני בכניסה לבית החולים. בכל שעה ביום אנו רואים ילדים והורים עומדים מרותקים לאקווריום, מביטים בהשתאות בדגים המיוחדים, ובעיקר שמחים לחוות עם ילדיהם חווית ילדות שמחה, גם בעיתות אשפוז וטיפול".</p>
      <p>מרכז שניידר לרפואת ילדים הוא בית החולים היחיד מסוגו בישראל המיועד לילדים, במסגרתו מטופלים מדי שנה מאות אלפי ילדים מרחבי הארץ והעולם. </p>
      <p>
        <b>בתמונה בכתבה (ימין לשמאל): אילן שמש מנהל אדמינסטרטיבי ״מרכז שניידר לרפואת ילדים״, טל מוסרי (המדובב את בובספוג), בובספוג, פרופ יוסף פרס מנהל ״מרכז שניידר לרפואת ילדים״,  אורלי אטלס כץ מנכלית ״ענני תקשורת״.</b>
      </p>
    </article>
  </body>
</html>