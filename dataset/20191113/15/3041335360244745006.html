<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/13/greece/kypros-astegos-anazitise-katafygio-se-egkataleimmeno-fylakio-tis-ethnikis-frouras-sti-larnaka/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-13T15:09:07+00:00"/>
    <meta property="og:title" content="Άστεγος αναζήτησε καταφύγιο σε εγκαταλελειμμένο φυλάκιο της Εθνικής φρουράς στη Λάρνακα"/>
    <meta property="og:description" content="Για παράνομη είσοδο σε εγκαταλελειμμένο φυλάκιο της Εθνικής Φρουράς στη Λάρνακα κατηγορείται Ελληνοκύπριος άστεγος."/>
  </head>
  <body>
    <article>
      <h6 class="kicker">Κατηγορίες για παράνομη είσοδο</h6>
      <h1>Άστεγος αναζήτησε καταφύγιο σε εγκαταλελειμμένο φυλάκιο της Εθνικής φρουράς στη Λάρνακα</h1>
      <h2>Για παράνομη είσοδο σε εγκαταλελειμμένο φυλάκιο της Εθνικής Φρουράς στη Λάρνακα κατηγορείται Ελληνοκύπριος άστεγος.</h2>
      <address><time datetime="2019-11-13T15:09:07+00:00">13 Nov 2019, 15:09</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Σε επιπλέον μπελάδες μπήκε στην Κύπρο άστεγος, που αναζήτησε και βρήκε καταφύγιο σε εγκαταλελειμμένο φυλάκιο της Εθνικής Φρουράς στη Λάρνακα. Ο άνδρας, που όπως γράφουν τα τοπικά μέσα είναι Ελληνοκύπριος από την Ξυλοτύμπου, θα αντιμετωπίσει κατηγορίες για παράνομη είσοδο στο φυλάκιο.</p>
      <p>Με την υπόθεση ασχολείται ο Αστυνομικός Σταθμός Ορόκλινης, ο οποίος έγινε δέκτης της σχετικής πληροφορίας, χθες Τρίτη, το μεσημέρι.</p>
      <p>
        <a href="https://www.in.gr/2019/11/13/greece/skitso-ta-mat-sto-polytexneio-pou-eksorgise-twitter/">Διαβάστε επίσης : Το σκίτσο με τα ΜΑΤ στο Πολυτεχνείο που εξόργισε το Twitter</a>
      </p>
      <p>Σύμφωνα με την Αστυνομία, η οποία απέστειλε περιπολικό στο φυλάκιο για έλεγχο, ο άνδρας κλήθηκε να εγκαταλείψει τον χώρο, κάτι το οποίο αρνήθηκε να κάνει, με αποτέλεσμα να εκδοθεί εναντίον του ένταλμα σύλληψης.</p>
      <p>Θέμα χρόνου ήταν η προσαγωγή του στον Αστυνομικό Σταθμό για να του απαγγελθούν κατηγορίες.</p>
      <p>Για το συμβάν ενημερώθηκε και το Γραφείο Ευημερίας Λάρνακας, με αποστολή την στήριξη  αδύναμων μελών της πόλης.</p>
      <p>Με στοιχεία από την Cyprus Times.</p>
      <p>
        <a href="https://www.tanea.gr/2019/11/13/world/kastanies-stin-ellada-epelekse-na-apelathei-o-tzixantistis-pou-perimenei-sta-synora/">Καστανιές: Στην Ελλάδα επέλεξε να απελαθεί ο τζιχαντιστής που περιμένει στα σύνορα</a>
      </p>
    </article>
  </body>
</html>