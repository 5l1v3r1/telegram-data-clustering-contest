<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/13/novyna/polityka/nabu-zavershylo-rozsliduvannya-stosovno-korchak"/>
    <meta property="og:site_name" content="Слово і Діло"/>
    <meta property="article:published_time" content="2019-11-13T15:17:08+00:00"/>
    <meta property="og:title" content="НАБУ завершило розслідування стосовно Корчак"/>
    <meta property="og:description" content="Детективи НАБУ завершили розслідування стосовно ексголови НАЗК Наталії Корчак, в результаті чого їй було повідомлено про підозру."/>
  </head>
  <body>
    <article>
      <h1>НАБУ завершило розслідування стосовно Корчак</h1>
      <address>
        <time datetime="2019-11-13T15:17:08+00:00">13 Nov 2019, 15:17</time>
      </address>
      <p>
        <b>Детективи НАБУ завершили розслідування стосовно ексголови НАЗК Наталії Корчак, в результаті чого їй було повідомлено про підозру.</b>
      </p>
      <p>Про це повідомляє пресслужба НАБУ.</p>
      <p>Повідомляється, що 12 листопада стосовно Корчак відкрито матеріали кримінальної справи для ознайомлення перед складанням обвинувального акта і його направлення до суду. Її дії кваліфіковані за ст. 366-1 Кримінального кодексу України.</p>
      <p>«<i>Слідство встановило, що колишня голова НАЗК не внесла в декларацію за 2016 рік відомості про авто, яке перебувало в її постійному користуванні. Це авто в 2016 році придбала мати її чоловіка за 544,39 тис. гривень, проте станом на 31 грудня 2016 року це майно перебувало в постійному користуванні ексчиновниці та її чоловіка. Отже, за законом, цей факт повинен був бути відображений в декларації за 2016 рік, чого колишня посадовиця не зробила</i>», – йдеться в повідомленні.</p>
      <p>Зазначимо, подання завідомо недостовірних відомостей у декларацію або їх приховування карається штрафом від 2500 до 3000 неоподатковуваних мінімумів доходів громадян або громадськими роботами на строк від 150 до 240 годин. Також може загрожувати позбавленням волі на термін до 2 років з позбавленням права обіймати певні посади чи займатися певною діяльністю на строк до 3 років.</p>
      <p>Нагадаємо, на початку вересня генеральному прокурору <a href="https://www.slovoidilo.ua/2019/09/03/novyna/polityka/nabu-sap-skeruvaly-hpu-proekt-pidozry-korchak">Руслану Рябошапці направили проєкт підозри Корчак.</a> До цього <a href="https://www.slovoidilo.ua/2019/08/16/novyna/polityka/sud-vidnovyv-spravu-shhodo-korchak-cherez-premiyi">суд зобов'язав НАБУ відновити справу проти неї.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/29/novyna/polityka/korchak-vidreahuvala-vizyt-detektyva-nabu-neyi-dodomu"/>
        <a href="https://www.slovoidilo.ua/2019/10/28/novyna/polityka/nabu-povidomylo-korchak-pro-pidozru"/>
        <a href="https://www.slovoidilo.ua/2019/09/03/novyna/polityka/nabu-sap-skeruvaly-hpu-proekt-pidozry-korchak"/>
        <a href="https://www.slovoidilo.ua/2019/08/16/novyna/polityka/sud-vidnovyv-spravu-shhodo-korchak-cherez-premiyi"/>
        <a href="https://www.slovoidilo.ua/2019/03/14/novyna/polityka/nabu-otrymalo-novyj-dostup-dokumentiv-spravi-korchak"/>
        <a href="https://www.slovoidilo.ua/2019/02/14/novyna/polityka/sud-povernuv-klopotannya-nabu-spravi-korchak"/>
        <a href="https://www.slovoidilo.ua/2018/12/26/novyna/polityka/sap-ne-pohodyla-pidozru-korchak-zmi"/>
        <a href="https://www.slovoidilo.ua/2018/12/06/novyna/polityka/nabu-vymahaye-sap-taky-vyznachytysya-pidozroyu-korchak"/>
      </related>
    </article>
  </body>
</html>