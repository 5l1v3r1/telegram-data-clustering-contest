<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/che-fine-ha-fatto-mandzukic-centravanti-pagato-5mln-netti-stagione-218925.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-13T15:32:00+00:00"/>
    <meta property="og:title" content="Che fine ha fatto mandzukic? il centravanti pagato per restare fuori squadra. lui vuole il"/>
    <meta property="og:description" content="CHE FINE HA FATTO MANDZUKIC? IL CENTRAVANTI PAGATO (5MLN NETTI A STAGIONE PIU’ BONUS) PER RESTARE FUORI SQUADRA. LUI VUOLE IL MANCHESTER UNITED E IL DS BIANCONERO PARATICI TRATTA A LONDRA- LA JUVE VORREBBE INSERIRE POGBA NELL' AFFARE, MA SOPRATTUTTO VUOLE EVITARE UNA MINUSVALENZA DOPO…"/>
  </head>
  <body>
    <article>
      <h1>Che fine ha fatto mandzukic? il centravanti pagato per restare fuori squadra. lui vuole il</h1>
      <address>
        <time datetime="2019-11-13T15:32:00+00:00">13 Nov 2019, 15:32</time>
      </address>
      <p>
        <b>CHE FINE HA FATTO MANDZUKIC? IL CENTRAVANTI PAGATO (5MLN NETTI A STAGIONE PIU’ BONUS) PER RESTARE FUORI SQUADRA. LUI VUOLE IL MANCHESTER UNITED E IL DS BIANCONERO PARATICI TRATTA A LONDRA- LA JUVE VORREBBE INSERIRE POGBA NELL' AFFARE, MA SOPRATTUTTO VUOLE EVITARE UNA MINUSVALENZA DOPO…</b>
      </p>
      <hr/>
      <p>
        <b>Gianluca Oddenino per <a href="http://www.lastampa.it/">“la Stampa”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255350/1237800.htm">
          <img src="https://cdn-static.dagospia.com/img/foto/11-2019/mandzukic-1237800_tn.gif"/>
        </a>
        <figcaption>mandzukic</figcaption>
      </figure>
      <p>Per capire che Mario Mandzukic è ancora un giocatore della Juventus c' è una sola possibilità: andare nei negozi bianconeri e trovare la sua maglietta numero 17 ancora in vendita. Per capire dove potrà andare il croato con la riapertura del mercato, invece, bisogna seguire Fabio Paratici. Il ds bianconero è stato avvistato a Londra per affari e la pista che porta al Manchester United è tornata attiva, anche se il club inglese offre poco per un attaccante fermo da mesi (meno di 4 milioni di euro) che avrebbe già trovato l' accordo con i Red Devils.</p>
      <figure>
        <a href="https://www.dagospia.com/mediagallery/Dago_fotogallery-255350/1098050.htm">
          <img src="https://cdn-static.dagospia.com/img/foto/12-2018/mandzukic-1098050.png"/>
        </a>
        <figcaption>mandzukic</figcaption>
      </figure>
      <p>La Juve vorrebbe inserire Pogba nell' affare, ma soprattutto vuole evitare una minusvalenza dopo la beffa di dover pagare uno stipendio sontuoso (5 milioni netti a stagione più bonus) per non vedere più Mandzukic in squadra. Una soluzione si troverà per questo vice campione del mondo che è diventato un vero e proprio fantasma torinese. Era un senatore inamovibile della squadra di Allegri, con 9 trofei vinti (compresi 4 scudetti) in 4 anni, mentre ora è un effetto collaterale della rivoluzione sarriana. Dopo aver respinto l' ipotesi di un trasferimento estivo last minute,</p>
      <p>«Mister No Good» è stato messi fuori squadra (alla Continassa si allena a parte), è stato tagliato dalla lista Champions (che lui vinse nel 2013 con il Bayern Monaco) ed è pure sparito dai social. Gli ultimi aggiornamenti personali risalgono ad agosto e il suo slogan preferito («Never stop», mai smettere) ora strappa un sorriso.</p>
      <figure>
        <a href="https://www.dagospia.com/mediagallery/Dago_fotogallery-255350/1200946.htm">
          <img src="https://cdn-static.dagospia.com/img/foto/08-2019/paul-pogba-sbaglia-un-rigore-contro-il-wolverhampton-5-1200946.jpg"/>
        </a>
        <figcaption>paul pogba sbaglia un rigore contro il wolverhampton 5</figcaption>
      </figure>
      <p>Mandzukic è fermo dall' amichevole del 17 agosto a Trieste, ultima presenza in campo, quando Sarri aveva la polmonite e la Juve era un cantiere aperto con tanti problemi da risolvere. I tasselli sono via via andati al loro posto, su tutti i casi Higuain&amp;Dybala, mentre il centravanti e la Juve decidevano di comune accordo di separarsi in casa.</p>
      <figure>
        <a href="https://www.dagospia.com/mediagallery/Dago_fotogallery-255350/1097761.htm">
          <img src="https://cdn-static.dagospia.com/img/foto/12-2018/mandzukic-4-1097761.jpg"/>
        </a>
        <figcaption>mandzukic 4</figcaption>
      </figure>
      <p>Everton, via Kean: c' è il Milan Mandzukic ha le valigie già pronte e punta ad andare in Premier, dopo aver rifiutato le proposte dal Qatar e soppesato anche un' avventura negli Usa. A 33 anni e mezzo si sente ancora un top player, ma in Inghilterra potrebbe non ritrovare l' ex compagno Moise Kean.</p>
      <p>Il giovane azzurro, ceduto dalla Juve all' Everton per 27,5 milioni di euro, finora ha collezionato 288 minuti in 9 presenze (solo due da titolare) e nell' ultima partita non è stato convocato per motivi disciplinari causa ritardo alla riunione tecnica (era recidivo). Per questo motivo non è esclusa una cessione a gennaio: Kean piace molto al Milan che lo segue da tempo e ha bisogno di cambiare un attacco deludente.</p>
      <figure>
        <a href="https://www.dagospia.com/mediagallery/Dago_fotogallery-255350/1091651.htm">
          <img src="https://cdn-static.dagospia.com/img/foto/12-2018/mandzukic-juve-inter-1091651.jpg"/>
        </a>
        <figcaption>mandzukic juve inter</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255350/1091649.htm">
          <img src="https://cdn-static.dagospia.com/img/foto/12-2018/juve-inter-mandzukic-1091649.jpg"/>
        </a>
        <figcaption>juve inter mandzukic</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255350/1091650.htm">
          <img src="https://cdn-static.dagospia.com/img/foto/12-2018/mandzukic-4-1091650.jpg"/>
        </a>
        <figcaption>mandzukic 4</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255350/1200944.htm">
          <img src="https://cdn-static.dagospia.com/img/foto/08-2019/paul-pogba-sbaglia-un-rigore-contro-il-wolverhampton-1-1200944.jpg"/>
        </a>
        <figcaption>paul pogba sbaglia un rigore contro il wolverhampton 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255350/1097759.htm">
          <img src="https://cdn-static.dagospia.com/img/foto/12-2018/mandzukic-1-1097759.jpg"/>
        </a>
        <figcaption>mandzukic 1</figcaption>
      </figure>
    </article>
  </body>
</html>