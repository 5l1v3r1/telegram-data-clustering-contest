<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191113-nova-model-zarplat-i-perezavantazhennya-starodubtsev-pro-reformu-derzhsluzhby/"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T15:26:57+00:00"/>
    <meta property="og:title" content="Нова модель зарплат і перезавантаження – Стародубцев про реформу держслужби"/>
    <meta property="og:description" content="Голова Національного агентства України з питань державної служби Олександр Стародубцев під час брифінгу розповів про пріоритети на посаді та за яким принципом планує звільняти держслужбовців."/>
  </head>
  <body>
    <article>
      <h1>Нова модель зарплат і перезавантаження – Стародубцев про реформу держслужби</h1>
      <address>
        <time datetime="2019-11-13T15:26:57+00:00">13 Nov 2019, 15:26</time>
      </address>
      <p>Голова Національного агентства України з питань державної служби Олександр Стародубцев під час брифінгу розповів про пріоритети на посаді та за яким принципом планує звільняти держслужбовців.</p>
      <p>Олександр Стародубцев зазначив, що українська державна служба потребує HR-фахівців. Саме вони повинні займатися оцінкою ефективності працівників і їхнім залученям до процесів.</p>
      <blockquote>– Є багато бюрократичної роботи, де всі по черзі створюють правила, а потім їх виконують, порушують, розслідують. Тому, очевидно, що це все можна автоматизувати.  HR-служба – це про нормальне залучення, адаптацію, оцінку ефективності роботи, розвиток людей і про нормальну мотивацію, – сказав Стародубцев.</blockquote>
      <p>Він також зазначив, що українська державна служба повинна використовувати західну модель управління. Вона мусить замінити нееефективну зараз ординську модель.</p>
      <blockquote>– В українській державній службі наразі переважає ординська модель управління. Це коли багато ієрархій, поверхів, рангів. Коли люди – це ресурс, а лояльність визначає твоє все і байдуже, що ти знаєш.</blockquote>
      <p><b>Західна модель</b> менеджменту характеризується тим, що <b>люди – це цінність</b>. Для неї важливі навички та знання працівника.</p>
      <p><b>Читайте:</b> <a href="https://fakty.com.ua/ua/ukraine/20191022-skorochennya-lyudej-u-8-raziv-i-pidvyshhennya-zarplat-dubilet-pro-reformu-derzhaudytu/">Скорочення людей у 8 разів і підвищення зарплат – Дубілет про реформу Держаудиту</a></p>
      <p>Олександр Стародубцев також розповів про завдання, які ставить перед собою на посаді голови Національного агентства з питань держслужби.</p>
      <p>До короткострокових пріоритетів належать, зокрема, такі:</p>
      <p>
        <b>1. Наведення ладу в конкурсах і перезавантеження держслужби.</b>
      </p>
      <p>Ці зміни передбачають спрощення процедури звільнення та найму на роботу.</p>
      <blockquote>– Я сам пройшов конкурсну процедуру і вона жахлива. Її треба спрощувати, тому що так ми нікого не залучимо. Вона написана держслужбовцями для держслужбовців. Наші держслужбовці надто захищені різними соціальними гарантіями, стандартами і Трудовим кодексом.</blockquote>
      <p>Держслужба повинна стати звичайною професією.</p>
      <p>Ще одним пріоритетом Стародубцев називає<b> діджиталізацію. </b></p>
      <p>На третьому місці –<b> перезавантаження Національного агентства з питань держслужби. </b>Воно має стати лідером змін.</p>
      <p>Говорячи про проблеми і зміни, яких потребує державна служба, Олександр Стародубцев звернув увагу на необхідність створити <b>нормальну модель зарплат</b>, зробити категорії посад, щоб можна було об’єктивно оцінювати роботу кожного працівника.</p>
      <p>Прокоментував Стародубцев і звільнення, які чекають на чиновників. Він зазначив, що наразі точно невідома кількість службовців, яких доведеться скоротити.</p>
      <blockquote>– Наразі єдиний адекватний шлях звільняти людей – це звільняти їх орієнтуючись на функції, які вони виконують, – говорить Стародубцев.</blockquote>
      <p>Він також повідомив, що агентство працює над тим, щоб звільнені працівники держслужби мали можливість подавати заявки і вчитися, щоб згодом влаштуватися на роботу в інші органи.</p>
      <p>Також до процесу працевлаштування планують залучати бізнесменів і громадськість.</p>
      <p>Агенство працює над тим, щоб вибудувати правильну комунікацію і донести інформацію, що на ринку з’являться нові люди, щоб бізнес розробляв можливості для подальшого працевлаштування звільнених працівників.</p>
      <p>Нагадаємо, раніше Факти ICTV писали про <a href="https://fakty.com.ua/ua/ukraine/20191031-masovi-skorochennya-u-shtati-rda-skilky-lyudej-zvilnyat/">масові скорочення у штаті районних державних адміністрацій</a>.</p>
    </article>
  </body>
</html>