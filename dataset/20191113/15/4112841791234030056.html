<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76539-Benatky-zasiahli-druhe-najvacsie-zaplavy-v-historii-Ide-o-vysledok-klimatickych-zmien-tvrdi-starosta"/>
    <meta property="og:site_name" content="REFRESHER"/>
    <meta property="article:published_time" content="2019-11-13T15:11:00+00:00"/>
    <meta property="og:title" content="Benátky zasiahli druhé najväčšie záplavy v histórii. Ide o výsledok klimatických zmien, tvrdí starosta"/>
    <meta property="og:description" content="Voda dosahovala na niektorých miestach takmer dva metre."/>
  </head>
  <body>
    <article>
      <h1>Benátky zasiahli druhé najväčšie záplavy v histórii. Ide o výsledok klimatických zmien, tvrdí starosta</h1>
      <address><time datetime="2019-11-13T15:11:00+00:00">13 Nov 2019, 15:11</time> by <a rel="author">Jakub Paulík</a></address>
      <p>
        <b>Voda dosahovala na niektorých miestach takmer dva metre.</b>
      </p>
      <p>Druhá najväčšia prílivová vlna v histórii Benátok zaplavila mesto. Podľa úradov sa <b>voda počas záplav dostala do výšky 187 centimetrov</b>, čím takmer pokorila rekordných 194 centimetrov z roku 1966, informuje <a href="https://www.bbc.com/news/world-europe-50401308"><b>BBC</b></a>. Mladé generácie obyvateľov Benátok teda takéto divoké záplavy v priebehu svojho života doposiaľ nevideli.</p>
      <p>Starosta Benátok Luigi Brugnaro ohodnotil situáciu ako dramatickú. „<i>Žiadame vládu o pomoc. Náklady budú vysoké. Ide o dôsledok klimatickej zmeny,</i>“ napísal prostredníctvom <a href="https://twitter.com/LuigiBrugnaro/with_replies"><b>Twitteru</b></a>.</p>
      <related>
        <a href="https://refresher.sk/68589-Klimatolog-Poziare-v-Amazonskom-pralese-a-na-Sibiri-ovplyvnia-aj-klimu-na-Slovensku-a-urychlia-globalne-oteplovanie-Rozhovor"/>
      </related>
      <p>Na Námestí svätého Marka voda vystúpila do výšky jedného metra. Baziliku zaplavilo<b> šiestykrát za posledných 1 200 rokov, z toho už štvrtý za posledných 20</b>. Podľa starostu mala byť bazilika vážne poškodená, no bližšie detaily zatiaľ nezverejnil.</p>
      <p>Nie každý z ľudí v meste ale považoval záplavy za katastrofu. Našli sa aj turisti, ktorí túto skutočnosť využili k tomu, aby si zaplávali priamo na námestí. V stredu ráno hladina prílivu postupne klesla na 145 centimetrov, ale predpokladá sa, že sa <b>opätovne zdvihne do výšky 160 centimetrov</b>.</p>
      <figure>
        <iframe data-src="https://twitter.com/LuigiBrugnaro/status/1194361040294821900?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/55527-Nadherne-Strbske-pleso-sa-v-polovici-jula-premeni-na-Benatky-Romanticka-noc-sa-bude-niest-v-znameni-divadla-aj-vina"/>
        <a href="https://refresher.sk/41212-Mozu-pit-ludia-z-najsuchsej-oblasti-sveta-vodu-plnu-jedu-vdaka-evolucii-Na-pusti-Atacama-im-kvoli-arzenu-nic-ine-ani-nezostava"/>
        <a href="https://refresher.sk/38991-Ako-dokazala-jedina-polievkova-lyzica-olivoveho-oleja-zbavit-jazero-vn-Zaujimavy-experiment-vysvetluje-ako-olej-zareagoval-na-vodu"/>
        <a href="https://refresher.sk/29431-Ocean-ktoreho-sa-nikto-nedotkne-Stat-Palau-si-svoje-nadherne-prirodne-bohatstvo-ide-chranit-obrovskou-rezervaciou"/>
        <a href="https://refresher.sk/26605-Neries-dovolenku-teraz-mozes-vlastnit-sukromnu-plaz-len-za-40tisic-eur-rocne"/>
        <a href="https://refresher.sk/36918-Martin-sa-zivi-ako-somelier-vody-Hodnoti-jej-kvalitu-navstevuje-konferencie-a-patri-medzi-elitu-svojho-odboru"/>
        <a href="https://refresher.sk/76523-Islandskou-sopkou-otriaslo-cez-700-zemetraseni-V-pripade-erupcie-by-Europu-mohla-cakat-pohroma-upozornuju-vedci"/>
        <a href="https://refresher.sk/76535-Na-Liptove-je-vyhlaseny-3-stupen-povodnovej-aktivity-Situaciu-monitoruje-aj-policia-a-hasici"/>
      </related>
    </article>
  </body>
</html>