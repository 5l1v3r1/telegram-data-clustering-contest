<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/silgosptehnika-ukrajinskiy-virobnik-pochne-prodavati-tehniku-pid-nimeckim-brendom-novini-ukrajini-50053347.html"/>
    <meta property="og:site_name" content="НВ"/>
    <meta property="article:published_time" content="2019-11-13T15:43:00+00:00"/>
    <meta property="og:title" content="Український виробник почне продавати сільгосптехніку під німецьким брендом"/>
    <meta property="og:description" content="Завод Кобзаренка буде продавати техніку в Німеччині і запустить виробництво полегшених напівпричепів в Україні"/>
  </head>
  <body>
    <article>
      <h1>Український виробник почне продавати сільгосптехніку під німецьким брендом</h1>
      <h2>Завод Кобзаренка буде продавати техніку в Німеччині і запустить виробництво полегшених напівпричепів в Україні</h2>
      <address>
        <time datetime="2019-11-13T15:43:00+00:00">13 Nov 2019, 15:43</time>
      </address>
      <p>Виробник <a href="https://nv.ua/ukr/tags/selkhoztekhnika.html">сільгосптехніки</a> Завод Кобзаренка уклав угоду про продаж своєї техніки в Німеччині. Про це заявив власник і директор заводу Анатолій Кобзаренко, повідомляє <a href="http://agroportal.ua/news/tekhnika/zavod-kobzarenko-budet-prodavat-tekhniku-pod-nemetskim-brendom/#">AgroPortal</a>.</p>
      <p>«Будемо продавати (техніку, — ред.) під німецьким брендом Grabmeier. Німці довіряють своїм. Вони не хочуть купувати чеську, польську чи українську техніку. Для нас же це не принципово. Ми створюємо додану вартість в своїй державі, платимо заробітну плату українцям і експортуємо високоякісний продукт», — сказав Кобзаренко.</p>
      <p>Він також заявив, що з 2020 року підприємство почне виробляти в Україні полегшені напівпричепи, які зможуть перевозити більше зерна.</p>
      <p>«В Україні виготовлятимуть алюмінієві кузови, а на польському заводі - шасі. Наш завод у Польщі пройшов сертифікацію, тому будемо отримувати VIN-код, завозити в Україну раму з осями, і вже тут робити і продавати готові напівпричепи».</p>
      <p>За словами Кобзаренка, в Україні налічується близько 10 тис. напівпричепів, які перевозять зерно. Але вони виконані з металу, тому на 2 т важче алюмінієвих. Цю різницю у вазі можна замістити зерном.</p>
      <p>Також в найближчих планах Заводу Кобзаренка — посилити співпрацю з компанією Епіцентр К, зокрема в сегменті продажу бункерів, використовуваних комбайнами при обмолоті зерна. «Вони вже купили техніки на понад $ млн», — сказав Кобзаренко.</p>
      <p>Як повідомлялося, <a href="https://nv.ua/ukr/biz/markets/investiciji-v-polshchu-ukrajinskiy-virobnik-silgosptehniki-vidkrivaye-tam-vlasniy-zavod-50028876.html">Завод Кобзаренка планує здати в експлуатацію власний завод у Польщі</a>, в місті Белхатув, до 1 січня 2020 року.</p>
      <p>
        <i>Завод Кобзаренка виробляє тракторні причепи, перевантажувальні бункери-накопичувачі, цистерни, розкидачі міндобрив, зерноупаковочную техніку і т. ін.</i>
      </p>
    </article>
  </body>
</html>