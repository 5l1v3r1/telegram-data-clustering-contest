<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/bulgariansabroad/ivelin-popov-ne-e-poluchaval-zaplata-v-rostov-ot-3-meseca-1405880.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T15:21:00+00:00"/>
    <meta property="og:title" content="Ивелин Попов не е получавал заплата в Ростов от 3 месеца"/>
    <meta property="og:description" content="Руският елитен клуб Ростов изпитва сериозни финансови тредности В отбора, в който играе капитанът на България Ивелин Попов, не са плащани заплати от 3 месеца, информира Спорт Експрес"/>
  </head>
  <body>
    <article>
      <h1>Ивелин Попов не е получавал заплата в Ростов от 3 месеца</h1>
      <address><time datetime="2019-11-13T15:21:00+00:00">13 Nov 2019, 15:21</time> by <a rel="author">Sportlive.bg</a></address>
      <p>Руският елитен клуб Ростов изпитва сериозни финансови тредности. В отбора, в който играе капитанът на България <b><a href="https://www.sportlive.bg/tags/5552">Ивелин Попов</a></b>, не са плащани заплати от 3 месеца, информира "Спорт Експрес". Заради тежката ситуация атакуващият халф може да бъде продаден през зимата, пише още руският сайт.</p>
      <p>Ростов не е плащал и вписаните в контрактите на играчите бонуси за посочения период. Клубът има доста спонсори, но напоследък те са спрели да финансират отбора. Единственият източник на средства на ростовчани в момента е президентът на клуба.</p>
      <p>Ако нещата останат така, ситуацията може да се подобри само чрез намесата в клуба на областния губернатор Василий Голубев. Ако това не се случи, единствен изход от кризата ще бъде раздялата със звездните футболисти. Става дума за Чистяков, Норман, Попов, Еременко, Ионов и Шомуродов.</p>
      <p>Клубът може да се наложи да се раздели и със своя президент, с треньора Валерий Карпин и спортния директор Алексей Рискин. Иначе отборът се представя добре в първенството - Ростов заема третото място в класирането, изоставайки на 6 точки от лидера Зенит. <b><i>През октомври обаче, преди рождения си ден, Попов преживя много тежък мач с Ростов. <a href="https://www.sportlive.bg/worldfootball/bulgariansabroad/Ivelin-Popov-prezhivq-koshmara-sreshtu-Angliq-i-s-klubniq-si-tim-1386626.html">Вижте подробности в този материал</a>. </i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Dermendzhiev-obqvi-golqmata-cel-pred-nacionalite-i-dali-Popov-ostava-kapitan-1389239.html"/>
        <a href="https://www.sportlive.bg/bgfootball/national-team/Popov-pred-Dejli-Mejl-Fenovete-mi-bqha-qdosani-no-trqbvashe-da-razgovarqm-s-tqh-1385361.html"/>
        <a href="https://www.sportlive.bg/bgfootball/national-team/Anglijska-legenda-Bravo-na-Ivelin-Popov!-1385069.html"/>
        <a href="https://www.sportlive.bg/bgfootball/national-team/Popeto-prizna-Sautgejt-mi-blagodari-za-opita-da-spra-rasizma-1385017.html"/>
        <a href="https://www.sportlive.bg/bgfootball/national-team/BFS-obsyzhda-ideq-da-vklyuchi-Ivelin-Popov-i-v-trenxorskiq-shtab-1386819.html"/>
      </related>
    </article>
  </body>
</html>