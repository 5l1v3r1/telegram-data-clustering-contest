<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425731/symmetoxh-toy-dhmoy-nisyroy-sto-pagkosmio-foroym-gia-th-dhmokratia-kai-sthn-syndiaskepsh-toy-strasbourg-club"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T15:15:01+00:00"/>
    <meta property="og:title" content="Συμμετοχή του Δήμου Νισύρου στο παγκόσμιο φόρουμ για τη δημοκρατία και στην συνδιάσκεψη του Strasbourg club"/>
    <meta property="og:description" content="Σε δελτίο Τύπου που εξέδωσε ο Δήμος Νισύρου αναφέρει τα εξής:"/>
  </head>
  <body>
    <article>
      <h1>Συμμετοχή του Δήμου Νισύρου στο παγκόσμιο φόρουμ για τη δημοκρατία και στην συνδιάσκεψη του Strasbourg club</h1>
      <address>
        <time datetime="2019-11-13T15:15:01+00:00">13 Nov 2019, 15:15</time>
      </address>
      <p>
        <b>Σε δελτίο Τύπου που εξέδωσε ο Δήμος Νισύρου αναφέρει τα εξής:</b>
      </p>
      <p>Στο Στρασβούργο πραγματοποιήθηκε η 17η συνάντηση των πόλεων του κλάμπ του Στρασβούργου, το τριήμερο 5 έως 8 Νοεμβρίου.</p>
      <p>Το κλαμπ του Στρασβούργου ιδρύθηκε για να στηρίξει τη διπλωματία των πόλεων επηρεάζοντας ευθέως την ευρωπαϊκή πολιτική υπέρ της ενίσχυσης του ρόλου της τοπικής αυτοδιοίκησης.</p>
      <p>Ο Δήμαρχος Νισύρου Χριστοφής Κορωναίος βρέθηκε στο Στρασβούργο καλεσμένος του Δημάρχου του Στρασβούργου και της Προέδρου του Club του Στρασβούργου προκειμένου να συμμετέχει ενεργά τόσο στο Παγκόσμιο Φόρουμ για τη Δημοκρατία που διοργάνωσε το Συμβούλιο της Ευρώπης, όσο και στη Συνδιάσκεψη για το Προσφυγικό που διοργάνωσε το Club του Στρασβούργου.</p>
      <figure>
        <img src="https://www.rodiaki.gr/medias/2019/11/13/80c273a281218009a35343b9d92fff8a.jpg"/>
      </figure>
      <p>Ο αντιπρόεδρος του κλάμπ κ. Τάσος Κατσιάνης υποδέχτηκε τους Έλληνες δημάρχους, της Νισύρου κ. Κορωναίο, της Λέρου κ. Κόλια, Αντιπάρου κ. Φαρούπο και για να μεταφέρουν την εμπειρία αλλά και τις δυσκολίες της Ευρωπαϊκής νησιωτικότητας στους υπόλοιπους Ευρωπαίους συναδέλφους τους. Από την Κύπρο, αντιπρόσωποι της Λευκωσίας ήταν οι κ. Οδυσσέας Ελληνόπουλος και Λουκάς Παπαγιάννης.</p>
      <p>Στο youth club του World Forum for Democracy συμμετείχε ο αντιδήμαρχος Νισύρου κ. Τασιούλας Ευάγγελος στο οποίο έτρεχαν οι παράλληλες δράσεις όπως , η επίσκεψη στον δίγλωσσο (FR/GER) τηλεοπτικό σταθμό Arte, όπου παρουσιαστήκαν αναλύσεις από δημοσιογράφους για την μάστιγα των “fake news” στο ιντερνέτ και στα social media, επίσκεψη στα τοπικά μέσα ενημέρωσης “DNA” και “Rue89” κ.α.</p>
      <p>Η ομάδα νέων εκπονούσε εργασίες στο τέλος κάθε ημέρας και συνολικά τις παρουσίασε στην σύσκεψη που έγινε στο δημαρχείο του Στρασβούργου ενώπιο όλων των προσκεκλημένων και εκλεγμένων αντιπροσώπων του Strasbourg Club.</p>
    </article>
  </body>
</html>