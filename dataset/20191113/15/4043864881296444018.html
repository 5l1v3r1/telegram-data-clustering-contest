<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/13/7231870/"/>
    <meta property="og:site_name" content="Українська правда"/>
    <meta property="article:published_time" content="2019-11-13T15:32:04+00:00"/>
    <meta property="og:title" content="На міні підірвався командир 128-ї бригади Коростельов, йому ампутували стопу і гомілку"/>
    <meta property="og:description" content="На Донбасі напередодні на міні підірвалися комбриг 128 Закарпатської бригади Євген Коростельов та командир одного з взводів підрозділу."/>
  </head>
  <body>
    <article>
      <h1>На міні підірвався командир 128-ї бригади Коростельов, йому ампутували стопу і гомілку</h1>
      <address>
        <time datetime="2019-11-13T15:32:04+00:00">13 Nov 2019, 15:32</time>
      </address>
      <p>На Донбасі напередодні на міні підірвалися комбриг 128 Закарпатської бригади Євген Коростельов та командир одного з взводів підрозділу.</p>
      <p><b>Джерело:</b> <a href="https://www.facebook.com/pavlokyrylenko.donoda/posts/561194247963000?__xts__%5B0%5D=68.ARD3j_x1_xWVMjpjGeiYltMUy4WXoF85J2w2GLxyVaNwGC04OMOLFkLLStrpTldZMj6mtaJ_elGxzlrzk1hx9l_7Dzpu_q0Nb8_rquRVrc4WrMZEkWp1gvIkplaEA6u3Vjc1HKMMucgNBRJi1-StPPMJHNPNzkGa_-HfLp8cc3skhkj2QjP9K6E9-sJN2856juRCGziT9BloglHyYh7Lmpj3O524EQX3U9Po9u3vm9bVslEwiGOfwacgmAf8blOr6M7rQPSFtVfk006lXHneZAEqul_11QstJd9gPqF0pHSldrL1gNHxO0ouyIziLMZ1BeJl5ZEJGoN4WZKZrK8&amp;__tn__=-R">Facebook</a> голови Донецької військово-цивільної обласної адміністрації Павла Кириленка, <a href="https://www.0312.ua/news/2571570/amputuvali-stopu-ta-gomilku-kombrig-zakarpatskoi-128-i-brigadi-u-vazkomu-stabilnomu-stani-video">0312.ua</a></p>
      <p><b>Деталі:</b> Військові підірвалися на околицях Маріуполя. Обидва військові живі. Комбригу довелося ампутувати праву стопу і ліву гомілку. Він на апараті штучного вентиляції легенів, в тяжкому, але стабільному стані.</p>
      <p>У його підлеглого множинні осколкові поранення, відомо, що він в стані середньої важкості.</p>
      <p>Про інцидент раніше повідомив голова Донецької військово-цивільної обласної адміністрації Павло Кириленко, зазначивши, що трагедія сталася не в районі розведення сил.</p>
      <p><b>Пряма мова:</b> "Сьогодні вдень (12 листопада – ред.) вони виконували бойове завдання в глибині ротних та опорних пунктів і підірвалися на невідомому вибуховому пристрої. Одному відірвало стопу й перебило гомілку, в іншого - відкритий перелом колінного суглобу й множинні вогнепальні осколкові поранення ноги".</p>
      <p>Євген Коростельов очолив 128 огшбр у вересні, раніше полковник Коростельов був начальником артилерії – заступником командира 25-ї окремої повітряно-десантної бригади ДШВ.</p>
      <related>
        <a href="https://www.pravda.com.ua/news/2019/11/13/7231798/"/>
        <a href="https://www.pravda.com.ua/news/2019/11/12/7231780/"/>
        <a href="https://www.pravda.com.ua/news/2019/11/12/7231680/"/>
      </related>
    </article>
  </body>
</html>