<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/u-lavrova-poboyuyutsya-scho-pid-viglyadom-zsu-v-zonu-rozvedennya-uviyde-nacgvardiya-329525_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T15:41:00+00:00"/>
    <meta property="og:title" content="У Лаврова побоюються, що під виглядом ЗСУ в зону розведення увійде Нацгвардія"/>
    <meta property="og:description" content="Введення Нацгвардії України в зону розведення сил у Донбасі перекреслить його сенс, вважають в МЗС РФ."/>
  </head>
  <body>
    <article>
      <h1>У Лаврова побоюються, що під виглядом ЗСУ в зону розведення увійде Нацгвардія</h1>
      <h2>Введення Нацгвардії України в зону розведення сил у Донбасі перекреслить його сенс, вважають в МЗС РФ.</h2>
      <address>
        <time datetime="2019-11-13T15:41:00+00:00">13 Nov 2019, 15:41</time>
      </address>
      <p>Можливе введення Національної гвардії України <a href="https://dt.ua/UKRAINE/komanduvannya-zs-rf-namagayetsya-zavaditi-stabilizaciyi-poza-mezhami-rozvedennya-v-donbasi-rozvidka-329513_.html"><b>зону розведення сил у Донбасі</b></a> може перекреслити його сенс, заявив заступник міністра закордонних справ Росії Олександр Грушко.</p>
      <p>"Я думаю, що рух іде в цілому в напрямку, що дозволяє задуматися про скликання "нормандського формату", але, з іншого боку, надходить дуже багато інформації, яка свідчить про те, що можуть виникнути досить серйозні труднощі і на політичному треку, і в сфері безпеки", - сказав Грушко. "Останні заяви про те, що замість Збройних сил України можуть бути введені якісь формування громадянської Національної гвардії, цивільної поліції, звичайно, це все кроки, які можуть перекреслити весь сенс цього розведення".</p>
      <p>Як повідомлялося, 9-11 листопада відбулося <b><a href="https://dt.ua/UKRAINE/u-shtabi-oos-rozpovili-podrobici-rozvedennya-sil-bilya-petrivskogo-329076_.html">розведення військ у районі Богданівки і Петрівського на Донеччині</a></b>. З позицій відвели 42 українських бійців і три бойових машини піхоти. Військовослужбовці мають відійти на 1 км від своїх позицій і зайняти нові.</p>
      <p>З 29 по 31 жовтня тривало <b><a href="https://dt.ua/UKRAINE/shtab-oos-nazvav-chas-i-datu-rozvedennya-v-zolotomu-327719_.html">розведення в районі Золотого на Луганщині</a></b>. Займані позиції залишив 21 військовослужбовець Збройних сил України. Відведення ЗСУ почалося незважаючи на <b><a href="https://dt.ua/UKRAINE/zsu-viveli-z-zolotogo-nezvazhayuchi-na-obstrili-u-shtabi-oos-nazvali-neporozuminnyam-superechlivi-povidomlennya-327790_.html">відсутність семиденного режиму "тиші"</a></b> і регулярні обстріли бойовиків.</p>
      <p>У червні, ще до узгодження чергового "хлібного перемир'я", <b><a href="https://dt.ua/UKRAINE/shtab-vidzvituvav-pro-vidvedennya-u-stanici-luganskiy-ukrayinskih-pidrozdiliv-315690_.html">українські підрозділи під контролем ОБСЄ були відведені від Станиці Луганської</a></b>.</p>
      <p>Детальніше про відведення підрозділів Об'єднаних сил із займаних позицій і прогнозовані наслідки цього кроку читайте в матеріалі Юрія Бутусова <b><a href="https://dt.ua/internal/viyna-zelenskogo-chi-mozhna-zupiniti-putina-rozvedennyam-326106_.html">"Війна Зеленського: чи можна зупинити Путіна розведенням?"</a></b> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy5pbnRlcmZheC5ydS8=">Интерфакс</a> / <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>