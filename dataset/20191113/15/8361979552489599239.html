<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/bakanov-zayaviv-pro-sabotazh-yogo-rishen-v-sbu-novini-ukrajini-50053338.html"/>
    <meta property="og:site_name" content="НВ"/>
    <meta property="article:published_time" content="2019-11-13T15:11:00+00:00"/>
    <meta property="og:title" content="Система не сприйняла дружно. Баканов заявив про «тихий саботаж» його рішень в СБУ"/>
    <meta property="og:description" content="Глава СБУ Іван Баканов заявив, що відчув опір системи у перші тижні після його призначення на посаду."/>
  </head>
  <body>
    <article>
      <h1>Система не сприйняла дружно. Баканов заявив про «тихий саботаж» його рішень в СБУ</h1>
      <h2>Глава СБУ Іван Баканов заявив, що відчув опір системи у перші тижні після його призначення на посаду.</h2>
      <address>
        <time datetime="2019-11-13T15:11:00+00:00">13 Nov 2019, 15:11</time>
      </address>
      <p>Про це повідомляє <a href="https://glavcom.ua/interviews/glava-sbu-ivan-bakanov-sbu-ne-vatikan-ne-derzhava-v-derzhavi-tut-ne-bude-okremih-zakoniv-i-obranih-639635.html">Главком</a>.</p>
      <p>"Система не сприйняла мене дружно. Звісно був супротив, саботаж", - сказав він.</p>
      <p>За його словами, він ставиться до цього спокійно, "тому що будь-який новий керівник на будь-якому підприємстві стикається з тими самими проблемами".</p>
      <p>Баканов зазначив, що саботаж був "тихим", оскільки співробітники СБУ не можуть відкрито порушувати накази командира.</p>
      <p>"Мої рішення виконуються, але повільно. Служба безпеки України є військовою структурою, тут нема ніяких дискусій, люди звикли виконувати накази. Разом з тим, звісно, накази можна виконувати негайно, а можна - з плином часу. У перші тижні накази виконувалися "трішечки згодом", - сказав він.</p>
      <p>Нагадаємо, що <a href="https://nv.ua/ukr/ukraine/politics/zelenskiy-zvilniv-vladislava-buharyeva-z-posadi-pershogo-zastupnika-golovi-sbu-novini-ukrajini-50052366.html">Владислав Бухарєв був звільнений</a> з посади першого заступника глави СБУ, начальника управління по боротьбі з корупцією та організованою злочинністю.</p>
      <p>На цю посаду призначили Дмитра Нескромного, який раніше був заступником СБУ.</p>
      <p>За словами голови фракції Слуга народу Давида Арахамії, перший заступник глави СБУ <a href="https://nv.ua/ukr/ukraine/politics/arahamiya-zayaviv-shcho-buharyev-zvilneniy-cherez-konflikt-z-bakanovim-novini-ukrajini-50052928.html">Владислав Бухарєв був звільнений у зв'язку з конфліктом з главою відомства Іваном Бакановим.</a></p>
    </article>
  </body>
</html>