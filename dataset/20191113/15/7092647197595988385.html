<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39701/%D8%A7%D8%AD%D8%AF%D8%A7%D8%AB-%D9%86%DB%8C%D8%B1%D9%88%DA%AF%D8%A7%D9%87-%D8%AE%D9%88%D8%B1%D8%B4%DB%8C%D8%AF%DB%8C-%DB%B1%DB%B0-%D9%85%DA%AF%D8%A7%D9%88%D8%A7%D8%AA%DB%8C-%D8%AF%D8%B1-%D8%B3%D9%85%D9%86%D8%A7%D9%86"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-13T15:01:00+00:00"/>
    <meta property="og:title" content="احداث نیروگاه خورشیدی ۱۰ مگاواتی در سمنان"/>
    <meta property="og:description" content="عملیات اجرایی احداث پروژه نیروگاه خورشیدی ۱۰ مگاواتی شهید حمید باکری استان سمنان با حضور استاندار سمنان و جمعی از مسوولان آغاز شد."/>
  </head>
  <body>
    <article>
      <h1>احداث نیروگاه خورشیدی ۱۰ مگاواتی در سمنان</h1>
      <address><time datetime="2019-11-13T15:01:00+00:00">13 Nov 2019, 15:01</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>عملیات اجرایی احداث پروژه نیروگاه خورشیدی ۱۰ مگاواتی شهید حمید باکری استان سمنان با حضور استاندار سمنان و جمعی از مسوولان آغاز شد.</i>
      </p>
      <figure>
        <img src="https://barghnews.com/files/fa/news/1398/8/22/83693_704.jpg"/>
      </figure>
      <p>به گزارش <a href="http://www.barghnews.com/">برق نیوز</a>،پورهاشم، مجری پروژه نیروگاه خورشیدی (فتو ولتائیک) ۱۰ مگاواتی شهید حمید باکری سمنان در این آیین اظهار کرد: این پروژه با اعتباری بالغ بر ۷ میلیون یورو اجرا خواهد شد.<br/>وی با اشاره به ضرورت استفاده از فناوری‌های نو در پروژه‌هایی از این دست افزود: در اجرای طرح نیروگاه خورشیدی شهید حمید باکری سمنان از مدرن‌ترین پنل‌های دنیا استفاده می‌شود.<br/><br/>مجری پروژه نیروگاه خورشیدی (فتوولتائیک) ۱۰ مگاواتی شهید حمید باکری سمنان وعده داد: این طرح در کمتر از یک‌سال آینده به بهره‌برداری برسد.<br/><br/>وی یادآوری کرد: با راه اندازی این نیروگاه خورشیدی در هر ساعت در شرایط مساوی با نیروگاه گازی سمنان، حدود ۳۰۰۰ متر مکعب گاز صرفه‌جویی می‌شود.<br/><br/>این سرمایه‌گذار و فعال اقتصادی با اشاره به برخی مزایای نیروگاه‌های خورشیدی خاطرنشان کرد: استفاده از انرژی‌های خورشیدی، هزینه‌های زیادی را از سرجمع هزینه کرد کشور می‌کاهد و در کاهش آلودگی نیز بسیار موثر است. منبع: <a href="http://www.powernews.ir/">ایسنا</a></p>
    </article>
  </body>
</html>