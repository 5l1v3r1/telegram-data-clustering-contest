<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/normandskiy-format-nimechchina-zrobila-zayavu-novini-svitu-50053345.html"/>
    <meta property="og:site_name" content="НВ"/>
    <meta property="article:published_time" content="2019-11-13T15:31:00+00:00"/>
    <meta property="og:title" content="Німеччина про зустріч у нормандському форматі: Переговори тривають"/>
    <meta property="og:description" content="Представник федерального уряду Штеффен Зайберт заявив, що дата наступної зустрічі лідерів нормандської четвірки все ще невідома і тривають переговори."/>
  </head>
  <body>
    <article>
      <h1>Німеччина про зустріч у нормандському форматі: Переговори тривають</h1>
      <h2>Представник федерального уряду Штеффен Зайберт заявив, що дата наступної зустрічі лідерів нормандської четвірки все ще невідома і тривають переговори.</h2>
      <address>
        <time datetime="2019-11-13T15:31:00+00:00">13 Nov 2019, 15:31</time>
      </address>
      <p>Про це повідомляє <a href="https://www.ukrinform.ua/rubric-polytics/2817495-berlin-ne-gotovij-nazvati-datu-normandskogo-samitu-peregovori-trivaut.html">Укрінформ</a>.</p>
      <p>"Сьогодні я все ще не можу назвати дату проведення зустрічі. Але що я можу сказати, що переговори на робочому рівні тривають з метою підготувати саміт в близькому майбутньому", - сказав він.</p>
      <p>За словами Зайберта, є спільне бажання провести таку зустріч в найближчому майбутньому.</p>
      <p>При цьому представник уряду згадав про розведення військ на Донбасі, заявивши, що Німеччина "вітає це як важливу частину встановлення довіри".</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/014/667/original/6b6583467263ecdd7620c5bd0d128e1e.png?stamp=1&amp;q=85&amp;w=115"/>
      </figure>
      <p>Богдан Нагайло<br/>Гірка правда для Києва</p>
      <p>Нагадаємо, що українська сторона заявила, що на засіданні Тристоронньої контактної групи 12 листопада <a href="https://nv.ua/ukr/ukraine/politics/pereshkod-dlya-zustrichi-normandskoji-chetvirki-nemaye-darka-olifer-novini-ukrajini-50053100.html">були зняті всі перешкоди</a> на шляху до зустрічі в нормандської форматі.</p>
      <p>РФ назвала умовою проведення нормандської зустрічі розведення сил й засобів на трьох ділянках на Донбасі.</p>
      <p>Українські військові і контрольовані Кремлем бойовики «ДНР/ЛНР» відійшли від лінії зіткнення в Станиці Луганській, Золотому, а також в Богданівці та Петрівському.</p>
    </article>
  </body>
</html>