<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/economia/2019/11/13/news/nike_dice_addio_ad_amazon_prodotti_in_vendita_solo_dai_propri_canali-241019724/"/>
    <meta property="og:site_name" content="Repubblica.it"/>
    <meta property="article:published_time" content="2019-11-13T15:30:00+00:00"/>
    <meta property="og:title" content="Nike dice addio ad Amazon. Prodotti in vendita solo sui propri canali"/>
    <meta property="og:description" content="La decisione del colosso dell'abbigliamento. Nel 2017 aveva stretto un accordo con il sito di ecommerce per restare sulla piattaforma in cambio di regole più stringenti sulla contraffazione"/>
  </head>
  <body>
    <article>
      <h1>Nike dice addio ad Amazon. Prodotti in vendita solo sui propri canali</h1>
      <h2>La decisione del colosso dell'abbigliamento. Nel 2017 aveva stretto un accordo con il sito di ecommerce per restare sulla piattaforma in cambio di regole più stringenti sulla contraffazione</h2>
      <address>
        <time datetime="2019-11-13T15:30:00+00:00">13 Nov 2019, 15:30</time>
      </address>
      <p><b>MILANO - </b>Nike dice addio ad Amazon. Il colosso dell'abbilgimento sportivo ha deciso che non venderà più i suoi prodotti sul sito di e-commerce perché intende concentrarsi sulla vendita diretta, anche se continuerà a cercare partnership con altri venditori e altre piattaforme. Nike aveva annunciato un accordo nel 2017 per la vendita di prodotti su Amazon in cambio di politiche più stringenti contro i prodotti contraffatti. Per Amazon si tratta di un colpo ai suoi sforzi per corteggiare i grandi marchi.<br/><br/>Prima del 2017, Nike aveva già scelto di restare fuori dal circuito di Amazon, cercando di focalizzarsi sulla vendita attraverso il proprio sito o nei negozi. "In linea con l'attenzione posta da Nike alle esperienze di acquisto attraverso una relazione più diretta e e personale, abbiamo deciso di terminare il progetto pilota con Amazon Retail", ha spiegato un portavoce alla Cnbc in una dichiarazione via mail. "Continuneremo a investire in accordi forti e distintivi con altri rivenditori e piattaforme al pieno servizio dei nostri cienti in tutto il mondo".</p>
    </article>
  </body>
</html>