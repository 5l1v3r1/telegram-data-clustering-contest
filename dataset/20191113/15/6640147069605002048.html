<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/neon-noir-crytek-ray-tracing/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T15:47:00+00:00"/>
    <meta property="og:title" content="Neon Noir: disponibile gratis il benchmark Crytek per il Ray Tracing | Game Division"/>
    <meta property="og:description" content="Crytek ha pubblicato gratuitamente Neon Noir, il benchmark per l'uso del Ray Tracing sul motore grafico dell'azienda tedesca."/>
  </head>
  <body>
    <article>
      <h1>Neon Noir: disponibile gratis il benchmark Crytek per il Ray Tracing | Game Division</h1>
      <address>
        <time datetime="2019-11-13T15:47:00+00:00">13 Nov 2019, 15:47</time>
      </address>
      <p><b>Neon Noir</b> è stato presentato per la prima volta da Crytek alla Game Developers Conference (GDC) di quest’anno. In queste ore <b>Crytek ha reso finalmente disponibile il software di benchmark su PC</b> per il Ray Tracing a titolo completamente gratuito.</p>
      <p>Il benchmark è stato sviluppato con l’assistenza dei tool del <b>motore grafico CryEngine</b>. Neon Noir ci immergerà all’interno di una metropoli futuristica dai tratti fortemente Cyberpunk per farci scoprire come se la caveranno i nostri PC con la nuova tecnologia di illuminazione in tempo reale in Ray Tracing.</p>
      <figure>
        <iframe src="https://www.youtube.com/embed/1nqhkDm2_Tw" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/neon-noir-62757.768x432.jpg"/>
        </figure>
        <figure>
          <img src="https://www.tomshw.it/images/images/2019/11/neon-noir-62756.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/bethesda-apre-un-nuovo-studio-composto-da-ex-sviluppatori-di-the-quiet-man/">Bethesda apre un nuovo studio composto da ex sviluppatori di The Quiet Man</a></p>
      <p>L’unico prerequisito necessario per poter avviare correttamente il benchmark Neon Noir, è quello di possedere una <b>scheda grafica basata sulle DirectX 12</b>. Gli sviluppatori di Crytek hanno però stilato una lista con i requisiti minimi da soddisfare per ottenere dei risultati soddisfacenti, andando in contro agli utenti.</p>
      <ul>
        <li>Processore: AMD Ryzen 5 2500X o Intel Core i7-8700</li>
        <li>Scheda Video: AMD Vega 56 con 8 GB di VRAM o Nvidia GTX 1070 con 8 GB di VRAM</li>
        <li>Memoria RAM: 16 GB</li>
        <li>Sistema Operativo: Windows 10 x64</li>
      </ul>
      <p>Crytek prevede di ottimizzare questa tecnica per poterne trarre un vantaggio dai miglioramenti delle prestazioni future. Questa tecnologia supporterà API di basso livello come Vulkan e DX12; inoltre, sarà compatibile con tutte le future schede grafiche di tutti i produttori. Neon Noir è disponibile al test gratuito dal Cryengine Marketplace.<b> Avete già provato questo nuovo benchmark targato Crytek?</b> Diteci la vostra nella sezione dedicata ai commenti.</p>
      <blockquote>Non riuscite ad aspettare l’annuncio di una Remastered del primo Crysis? Potete acquistare Crysis Maximum Edition su Amazon a questo indirizzo.</blockquote>
    </article>
  </body>
</html>