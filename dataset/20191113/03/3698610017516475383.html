<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/olegu-sencovu-v-mzs-podaruvali-stilec-z-napisom-svobodu-sencovu-329447_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T03:03:00+00:00"/>
    <meta property="og:title" content="Олегу Сенцову в МЗС подарували стілець з написом &quot;Свободу Сенцову&quot;"/>
    <meta property="og:description" content="Цей стілець був нагадуванням гостям-дипломатам з інших країн"/>
  </head>
  <body>
    <article>
      <h1>Олегу Сенцову в МЗС подарували стілець з написом "Свободу Сенцову"</h1>
      <h2>Цей стілець був нагадуванням гостям-дипломатам з інших країн</h2>
      <address>
        <time datetime="2019-11-13T03:03:00+00:00">13 Nov 2019, 03:03</time>
      </address>
      <p>Режисерові<a href="https://dt.ua/POLITICS/olegu-sencovu-v-yevroparlamenti-vruchat-premiyu-imeni-saharova-prisudzhenu-rik-tomu-329272_.html"><b> Олегу Сенцову</b></a> подарували незвичайний стілець, пов'язаний з його долею. Він стояв в українському МЗС аж чотири роки, і написано на ньому було "Свободу Сенцову!"</p>
      <p>Про подарунок з важкою історією розповів в Twitter глава українського МЗС Вадим Пристайко.</p>
      <p>"4 роки в Міністерстві стояв "стілець Сенцова" з написом "Свобода". Кожен високий гість мав можливість посидіти на ньому і відчути себе в центрі складної драми із звільнення Олега та побратимів. Нарешті стілець закінчив свою дипломатичну місію і був переданий законному власнику", - написав Пристайко.</p>
      <blockquote>4 рокі в Міністерстві стояв "стілець Сенцова" з ліпленням "Свобода". Кожен високий гість мав можливість посидіти на ньому і відчути себе в центрі складної драми із звільнення Олега та побратимів. Нарешті стілець закінчив свою дипломатичну місію і був переданий законному власнику. <a href="https://t.co/lZvo4g5jW0">pic.twitter.com/lZvo4g5jW0</a> — Vadym Prystaiko (@VPrystaiko) <a href="https://twitter.com/VPrystaiko/status/1194302193345736709?ref_src=twsrc%5Etfw">November 12, 2019</a></blockquote>
      <p>Таких стільців можна поставити стільки, скільки українців перебуває в російських катівнях.</p>
      <p>Україна витягла з російських катівень всіх медійних політв'язнів, але <b><a href="https://dt.ua/UKRAINE/sencov-podaruvav-makronu-svoyu-tyuremnu-kruzhku-poprosivshi-ne-zabuvati-pro-polonenih-ukrayinciv-325067_.html">в полоні Кремля залишаються сотні українців</a></b>, частина з них утримується на окупованих територіях Донбасу та Криму, нагадав в інтерв'ю "<a href="https://nv.ua/ukraine/events/oleg-sencov-intervyu-plennika-kremlya-novosti-ukrainy-50049532.html">Новому времени</a>" український режисер, колишній політв'язень Олег Сенцов.</p>
      <p>"Ми обміняли всіх медійних політв'язнів, але у нас в російському полоні ще під сотню нікому не відомих людей і щонайменше 227 на Донбасі. Сотні тисяч заручників в Криму", - зазначив режисер.</p>
      <p>За словами Сенцова, питання звільнення українських політв'язнів він піднімає під час своїх виступів в Європі, зустрічаючись з європейськими лідерами, активістами та журналістами.</p>
      <p>Режисер планує відкрити надполітичну громадську організацію, яка займатиметься правозахисною діяльністю.</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>