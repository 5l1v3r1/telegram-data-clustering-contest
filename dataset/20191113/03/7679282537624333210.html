<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-swara-bhasker-reaction-on-4-year-old-kid-controversy-2846577.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T03:13:05+00:00"/>
    <meta property="og:title" content="चार साल के बच्चे को गाली देने पर ट्रोल हुई थी स्वरा भास्कर, अब बोलीं- 'वो सिर्फ एक मजाक था'"/>
    <meta property="og:description" content="बॉलीवुड एक्ट्रेस स्वरा भास्कर (Swara Bhasker) अपने ट्वीट से हमेशा सुर्खियों में बनी रहती हैं। वो किसी भी मुद्दे पर बेबाकी से अपनी राय रखने के लिए जानी जाती है। स्वरा भास्कर के ट्वीट सोशल मीडिया पर..."/>
  </head>
  <body>
    <article>
      <h1>चार साल के बच्चे को गाली देने पर ट्रोल हुई थी स्वरा भास्कर, अब बोलीं- 'वो सिर्फ एक मजाक था'</h1>
      <address><time datetime="2019-11-13T03:13:05+00:00">13 Nov 2019, 03:13</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड एक्ट्रेस स्वरा भास्कर (Swara Bhasker) अपने ट्वीट से हमेशा सुर्खियों में बनी रहती हैं। वो किसी भी मुद्दे पर बेबाकी से अपनी राय रखने के लिए जानी जाती है। स्वरा भास्कर के ट्वीट सोशल मीडिया पर खूब वायरल होते हैं। इसी बीच हाल ही में सोशल मीडिया पर स्वारा भास्कर की एक वीडियो काफी वायरल हुआ था जिसमें उन्होंने एक मासूम बच्चे को कमीना कहा था। उसके बाद उन्हें सोशल मीडिया पर काफी ट्रोल किया गया। अब इस मामले पर स्वारा का रिेएक्शन सामने आया है। </p>
      <p>अंग्रेजी वेबसाइट इंडिया टुडे की खबर के अनुसार, इस मामले पर स्वारा ने कहा कि 'कॉमिक लोग हमेशा ऐसा करते हैं और उस शो का फॉर्मेट भी काफी कॉमेडिक था। अगर आप उस शो को देखोगे तो आपको पता चलेगा कि मैंने उस बच्चे की मदद ही की थी और मैं ही थी जो उसे बाथरुम ब्रेक के लिए लेकर गई थी जबकि बाकी लोगों को सेट पर इस चीज की परवाह नहीं थी। मैंने ना तो कभी किसी को-स्टार और ना ही किसी बच्चे को गाली दी है। मैं हमेशा बच्चों से प्यार और मोहब्बत से पेश आई हूं। वो सिर्फ एक मजाक था।' उनसे पूछा गया कि क्या इस मुद्दे को कुछ ज्यादा ही तूल दिया गया है? इस पर स्वरा ने कहा कि 'हां, ऐसा ही है। पूरा विवाद मुझे टारगेट करने के लिए था। </p>
      <h3>
        <a href="https://www.livehindustan.com/entertainment/story-lucky-ali-next-album-lemalla-is-with-israeli-artist-eliezer-botzer-2845177.html">लकी अली ने इजरायली रॉकस्टार से मिलाया हाथ, एलबम 'लेमाल्ला' में दिखेगी ये जोड़ी</a>
      </h3>
      <p>स्वारा आगे कहती हैं कि मैं ये नहीं कह रही हूं कि मैं गालियां देने का समर्थन करती हूं लेकिन मैंने उन्हें गंभीरता से इस्तेमाल नहीं किया था। वो काफी जोक के सेंस में और प्रतिवाद के सेंस में कहे गए थे। कॉमेडी करने वाले लोग अक्सर इस तरह की भाषा का इस्तेमाल करते हुए दिखते हैं।' स्वरा ने आगे कहा, 'इस तरह के ओछे विवादों का एजेंडा होता है लोगों को फेक तरीके से भड़काना और मीडिया इस मामले में ऐसे लोगों के हाथों खेलने लगता है। इस मुद्दे पर ज्यादातर हेडलाइन्स होती हैं - चार साल के बच्चे को गाली देने के चलते स्वरा भास्कर मुसीबत में। ये बिल्कुल गलत है। मैंने उसे गाली नहीं दी है। </p>
    </article>
  </body>
</html>