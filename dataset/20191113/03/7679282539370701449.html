<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-kaun-banega-crorepati-11-sanoj-raj-babiba-tade-and-gautam-jha-bihari-contestant-ajeet-kumar-won-1-crore-in-amitabh-bachchan-show-2846586.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T03:56:41+00:00"/>
    <meta property="og:title" content="KBC 11- एक और बिहारी बना करोड़पति, क्रिकेट से जुड़े सवाल का जवाब देने में अजीत कुमार के छूटे पसीने, हारे 7 करोड़"/>
    <meta property="og:description" content="कौन बनेगा करोड़पति के करोड़पति के 11वें सीजन में आज चौथा करोड़पति मिल गया है। जी हां, बिहार के गया जिले के रहने वाले अजीत कुमार केबीसी के चौथे करोड़ बन गए हैं। अजीत कुमार केबीसी में आने के लिए 18 साल..."/>
  </head>
  <body>
    <article>
      <h1>KBC 11- एक और बिहारी बना करोड़पति, क्रिकेट से जुड़े सवाल का जवाब देने में अजीत कुमार के छूटे पसीने, हारे 7 करोड़</h1>
      <address><time datetime="2019-11-13T03:56:41+00:00">13 Nov 2019, 03:56</time> by <a rel="author">लाइव हिन्दुस्तान टीम,नई दिल्ली</a></address>
      <p>कौन बनेगा करोड़पति के करोड़पति के 11वें सीजन में आज चौथा करोड़पति मिल गया है। जी हां, बिहार के गया जिले के रहने वाले अजीत कुमार केबीसी के चौथे करोड़ बन गए हैं। अजीत कुमार केबीसी में आने के लिए 18 साल की लंबी कोशिशों के बाद केबीसी के हॉट सीट पर पहुंचे थे। बुधवार को उनके एक करोड़ रुपए जीतने की घोषणा की गई। इस घोषणा से न सिर्फ अजीत और उनके परिजन बल्कि पूरा कोयलांचल गर्व महसूस कर रहा है। पेशे से अजीत कुमार जेल अधीक्षक हैं।</p>
      <p>केबीसी क्विज गेम की शुरूआते से लेकर अंत तक अजीत बेहद शानदार तरीके से खेल खेला। लेकिन वह भी एक करोड़ के सवाल के बाद 7 करोड़ के सवाल का जवाब नहीं दे पाए और उन्होंने गेम क्विट कर दिया। अमिताभ ने उनसे क्रिकेट से जुड़ा एक सवाल पूछा जिसका जवाब देने में वह नाकाम रहे। </p>
      <p>
        <a href="https://www.livehindustan.com/entertainment/story-swara-bhasker-reaction-on-4-year-old-kid-controversy-2846577.html">चार साल के बच्चे को गाली देने पर ट्रोल हुई थी स्वरा भास्कर, अब बोलीं- 'वो सिर्फ एक मजाक था'</a>
      </p>
      <figure>
        <embed-post data-src="https://www.instagram.com/p/B4xXOeMo7NL" data-service="Instagram"/>
      </figure>
      <p>
        <b>ये था केबीसी के 7 करोड़ का सवाल</b>
      </p>
      <p>सवाल- एक ही दिन में दो अलग-अलग टी20 अंतरराष्ट्रीय मैचों में दो अर्धशतक बनाने वाले पहले क्रिकेटर कौन हैं? </p>
      <p><b>ऑप्शन -</b> <b>A.</b> नवरोज मंगल,<b> B.</b> मोहम्मद हफीज, <b>C. </b>मोहम्मद शहजाद, <b>D.</b> शाकिब अल हसन</p>
      <p>
        <b>सही जवाब था-  मोहम्मद शहजाद</b>
      </p>
      <p>आपकी जानकारी के लिए बता दें कि अजीत कुमार के ज्ञान और उनके खेल के तरीके से अमिताभ बच्चन भी प्रभावित हैं। अमिताभ उनसे कहते हैं कि आप बहुत अच्छे ढंग से खेल रहे हैं। साथ ही वह बाकी प्रतियोगियों को अजीत कुमार से प्रेरणा लेने को कहते हैं। </p>
      <p>बात दें कि अजीत कुमार से पहले इसी सीजन में जहानाबाद के रहने वाले सनोज राज और मधुबनी के गौतम कुमार एक करोड़ रुपए जीत चुके हैं। केबीसी के अब तक इतिहास में ये पहली बार है जब बिहार के दो लोग एक करोड़ रुपए जीते हों। इससे पहले मोतिहारी के सुशील कुमार ने केबीसी में 5 करोड़ रुपए जीते थे।</p>
    </article>
  </body>
</html>