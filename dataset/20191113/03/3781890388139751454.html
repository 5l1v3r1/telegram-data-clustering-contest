<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741376"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T03:03:00+00:00"/>
    <meta property="og:title" content="'ประวิตร'ลั่นศึกซักฟอกตอบได้หมด! เมินคำขู่'โหวตสวน'"/>
    <meta property="og:description" content="'บิ๊กป้อม'มั่นใจสู้ศึกซักฟอกได้แน่ อย่าห่วงตอบได้หมด เมิน 5 พรรคเล็กรวมตัวขู่รัฐบาล จ่อโหวตสวน หากตอบอภิปรายไม่ได้"/>
  </head>
  <body>
    <article>
      <h1>'ประวิตร'ลั่นศึกซักฟอกตอบได้หมด! เมินคำขู่'โหวตสวน'</h1>
      <address>
        <time datetime="2019-11-13T03:03:00+00:00">13 Nov 2019, 03:03</time>
      </address>
      <p>
        <b>"บิ๊กป้อม"มั่นใจสู้ศึกซักฟอกได้แน่ อย่าห่วงตอบได้หมด เมิน 5 พรรคเล็กรวมตัวขู่รัฐบาล จ่อโหวตสวน หากตอบอภิปรายไม่ได้</b>
      </p>
      <p>เมื่อวันที่ 13 พ.ย.  ที่ทำเนียบรัฐบาล  พล.อ.ประวิตร วงษ์สุวรรณ รองนายกรัฐมนตรีและในฐานะประธานยุทธศาสตร์พรรคพลังประชารัฐ(พปชร.) กล่าวถึงกรณีที่ฝ่ายค้านเตรียมยื่นอภิปรายไม่ไว้วางใจรัฐบาลปลายเดือนพ.ย.ว่า ไม่ต้องห่วง พรรคพลังประชารัฐเราต้องพร้อมอยู่แล้ว และตอนนี้รัฐบาลเพิ่งทำงานมา 3-4 เดือน ยืนยันตอบได้หมด และรัฐมนตรีตั้งใจทำงานทุกคน ไม่ต้องห่วง  <br/><br/>เมื่อถามว่า ยังมั่นใจในเสียงของรัฐบาลอยู่ใช่หรือไม่ หลัง 5 พรรคเล็กร่วมตัวกันในนามกลุ่มนักชน ประกาศพร้อมลงมติสวนหากรัฐบาลชี้แจงในการอภิปรายไม่ได้  พล.อ.ประวิตร กล่าวด้วยเสียงหนักแน่นว่า "ไม่ต้องห่วงหรอก ผมมั่นใจ"<br/><br/>ส่วนกรณีที่พล.ต.อ.เสรีพิศุทธ์ เตมียเวช ประธานคณะกรรมาธิการป้องกันและปราบปรามการทุจริตประพฤติมิชอบ สภาผู้แทนราษฎร มีหนังสือเรียกเข้าชี้แจงกรณีการเสนอร่างพ.ร.บ.งบประมาณรายจ่ายประจำปีงบประมาณ 2563 ถูกต้องตามกฎหมายหรือไม่ หลังคณะรัฐมนตรี (ครม.) ถวายสัตย์ปฏิญาณไม่ครบถ้วน พล.อ.ประวิตร กล่าวว่า ตนได้มอบหมยให้นายประสาน หวังรัตนปราณี ผู้ช่วยรัฐมนตรี ไปชี้แจงในวันที่ 13 พ.ย.นี้.</p>
    </article>
  </body>
</html>