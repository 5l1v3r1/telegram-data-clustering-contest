<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/13/jol-megkeveri-a-lapokat-az-idojaras-lehet-itt-minden-az-elorejelzes-szerint"/>
    <meta property="og:site_name" content="infostart"/>
    <meta property="article:published_time" content="2019-11-13T03:55:00+00:00"/>
    <meta property="og:title" content="Jól megkeveri a lapokat az időjárás, lehet itt minden az előrejelzés szerint"/>
    <meta property="og:description" content="Több alkalommal eső, zápor, sőt zivatar, front menti szélfordulás, erősödés - ezt ígéri előrejelzésében az Országos Meteorológiai Szolgálat. Az északi területeken nyolc megyére adtak ki veszélyjelzést eső, szél, de néhol még zivatar miatt is."/>
  </head>
  <body>
    <article>
      <h1>Jól megkeveri a lapokat az időjárás, lehet itt minden az előrejelzés szerint</h1>
      <address><time datetime="2019-11-13T03:55:00+00:00">13 Nov 2019, 03:55</time> by <a rel="author">Infostart</a></address>
      <h3>Több alkalommal eső, zápor, sőt zivatar, front menti szélfordulás, erősödés - ezt ígéri előrejelzésében az Országos Meteorológiai Szolgálat. Az északi területeken nyolc megyére adtak ki veszélyjelzést eső, szél, de néhol még zivatar miatt is.</h3>
      <p>A már sokat emlegetett mediterrán ciklon keveri a lapokat rendesen. Kora este beálló maximum, amely szódával elmegy a másnapi minimumnak - írja előrejelzésében közösségi oldalán az Országos Meteorológiai Szolgálat.</p>
      <p>Az északnyugati országrészben, Győr-Moson-Sopron, Komárom-Esztergom és Veszprém megyében még zivatar is előfordulhat méghozzá erős szélkíséretében. Más északi területeken esőre figyelmeztetnek.</p>
      <p>Az országosa előrejelzés szerint egyébként szerdán döntően erősen felhős vagy borult időre számíthatunk, de a késő délelőtti, déli órákban átmenetileg nagyobb területen lehet szakadozottabb a felhőzet, rövid időre a nap is kisüthet.</p>
      <blockquote>Többfelé, több alkalommal kell számítani esőre, záporesőre, elsősorban az északnyugati vidékeken egy-egy zivatar is kialakulhat.</blockquote>
      <p>Főleg a Dunántúlon és az északi megyékben kiadós mennyiség valószínű, ugyanakkor a keleti határvidéken kicsi a csapadék kialakulási esélye. A déli, délkeleti szél többfelé megerősödik, majd délutántól</p>
      <blockquote>a Dunántúlon a szél egyre nagyobb területen északnyugatira fordul, és ott helyenként viharos lökések kísérik.</blockquote>
      <p>A legalacsonyabb éjszakai hőmérséklet általában 5 és 16 fok között alakul, elsősorban a középső országrészben helyenként már az esti órákban beáll. A legmagasabb nappali hőmérséklet a Nyugat-Dunántúlon 7 és 13, másutt többnyire 14 és 21 fok között valószínű.</p>
      <figure>
        <iframe src="https://www.youtube.com/embed/XHGv9_36bds" width="560" height="315" data-service="Youtube" scrolling="no"/>
      </figure>
      <p>
        <i>Nyitókép: Pixabay</i>
      </p>
    </article>
  </body>
</html>