<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/clanek/kaksen-ulov-za-zasezen-heroin-bi-dobili-do-87-milijonov-evrov-248786"/>
    <meta property="og:site_name" content="Slovenske novice"/>
    <meta property="article:published_time" content="2019-11-13T10:25:00+00:00"/>
    <meta property="og:title" content="Kakšen ulov! Za zaseženi heroin bi dobili do 87 milijonov evrov"/>
    <meta property="og:description" content="LJUBLJANA – Uslužbenci Finančne uprave Republike Slovenije (Furs) so v pristanišču Koper v oktobru 2019 na podlagi analize tveganja kot rizično ocenili pošiljko s 437 rolami polietilenske fo..."/>
  </head>
  <body>
    <article>
      <h1>Kakšen ulov! Za zaseženi heroin bi dobili do 87 milijonov evrov</h1>
      <h2>Slovenski organi so sodelovali z madžarskimi.</h2>
      <address><time datetime="2019-11-13T10:25:00+00:00">13 Nov 2019, 10:25</time> by <a rel="author">T. V.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/13/1638362.jpg"/>
          <figcaption>Zaseženi heroin. FOTO: Furs</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1638363.jpg"/>
          <figcaption>Zaseženi heroin. FOTO: Furs</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1638364.jpg"/>
          <figcaption>Zaseženi heroin. FOTO: Furs</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1638404.jpg"/>
          <figcaption>Zabojnik, kjer so odkrili heroin. FOTO: Policija</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1638405.jpg"/>
          <figcaption>Zaseženi heroin. FOTO: Policija</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1638406.jpg"/>
          <figcaption>Zaseženi heroin. FOTO: Policija</figcaption>
        </figure>
      </slideshow>
      <p>LJUBLJANA – Uslužbenci Finančne uprave Republike Slovenije (Furs) so v pristanišču Koper v oktobru 2019 na podlagi analize tveganja kot rizično ocenili pošiljko s 437 rolami polietilenske folije (v skupni teži 21.530 kilogramov), ki je prispela v zabojniku.<br/> <br/>Uslužbenci Fursa so zabojnik s pošiljko, ki naj bi iz Združenih arabskih emiratov (ZAE) prek Egipta, kjer je bil pretovorjen na ladjo, prispel v pristanišče Koper, 29. oktobra skenirali z x-ray skenerjem. Ob analizi slike skeniranja je bil ugotovljen sum na mogoče nepravilnosti, zato je bil odrejen še dodaten dokumentarni pregled pošiljke. Po pridobljenih dodatnih listinah je bilo ugotovljeno, da je pošiljka dejansko prispela iz Irana, prejemnik pa je podjetje iz Madžarske.</p>
      <figure>
        <img src="https://www.slovenskenovice.si/images/slike/2019/11/13/1638363.jpg"/>
        <figcaption>Zaseženi heroin. FOTO: Furs</figcaption>
      </figure>
      <p> <br/>Odrejen je bil fizični pregled blaga, pri katerem je sodeloval tudi vodnik s službenim psom za odkrivanje prepovedanih drog Fursa. Službeni pes je nakazal možnost, da se v zabojniku nahajajo prepovedane droge. Podrobna fizična preiskava je pokazala, da nekatere role polietilenske folije po teži odstopajo od ostalih. Po pregledu ene od teh rol je bilo ugotovljeno, da se v njeni notranjosti nahajajo zavojčki z neznano snovjo. Preliminarni test za droge je nakazal na sum, da gre za prisotnost heroina. Uslužbenci Fursa so prekinili nadaljnje aktivnosti in obvestili pristojno Policijsko upravo Koper, ki je prevzela in vodila nadaljnje aktivnosti.<br/><br/>Nadaljnji postopek so 30. oktobra 2019 prevzeli koprski kriminalisti, ki so v sodelovanju z delavci Fursa opravili podroben ogled kraja kaznivega dejanja. Pri kriminalističnem ogledu vsebine ladijskega zabojnika so ugotovili, da je v njem 437 kolutov s PVC-folijo, 42 od teh kolutov pa je odstopalo po teži. Pri podrobnejšem pregledu so kriminalisti odkrili, da je v njih skritih 1.421 zavojev s heroinom. Skupna teža zavojev s heroinom je bila 729,986 kilograma.</p>
      <figure>
        <img src="https://www.slovenskenovice.si/images/slike/2019/11/13/1638404.jpg"/>
        <figcaption>Zabojnik, kjer so odkrili heroin. FOTO: Policija</figcaption>
      </figure>
      <p>S pregledom dokumentacije spornega ladijskega zabojnika, zbiranjem obvestil in drugimi aktivnostmi policije in Fursa je bilo ugotovljeno, da je organizirana kriminalna združba iz Madžarske organizirala prevoz ladijskega zabojnika iz Irana prek Združenih arabskih emiratov oziroma Dubaja v pristanišče Koper, kamor je z ladjo prispel konec meseca oktobra 2019. Pošiljka kontejnerja je bila namenjena madžarskemu podjetju iz Budimpešte. <br/> <br/>Na podlagi ugotovitev, da so storilci kaznivega dejanja trgovine s prepovedanimi drogami iz Madžarske, je bila informacija o prestreženem tovoru heroina posredovana madžarskim varnostnim organom z zaprosilom, da identificirajo dejanskega prejemnika prepovedane droge. Od njih so slovenski organi prejeli povratno informacijo, da na njihovem ozemlju že izvajajo kriminalistično preiskavo proti znanim osumljencem, ki so pričakovali prihod večje količine prepovedanih drog.<br/> <br/>{embed_foto_D50}565592{/embed_foto_D50}Sprejeta je bila odločitev o izvedbi tako imenovane »nadzorovane pošiljke« na relaciji Koper–Budimpešta, kamor je bil sporni ladijski zabojnik namenjen. Na podlagi ustreznih dovoljenj okrožnega državnega tožilstva iz Kopra je bila celotna količina prepovedane droge zasežena, v nadaljevanju pa ladijski zabojnik zapečaten, še prej pa vanj vstavljenih 134 zavojev s heroinom (skupno 69,646 kilograma teže heroina), skritih v kolutih s PVC-folijo.<br/> <br/>Na podlagi odobrenih prikritih preiskovalnih ukrepov se je v naslednjih dneh ugotovilo, da je ladijski zabojnik prevzel prevoznik iz Madžarske, ki ga je odpeljal prek Slovenije na Madžarsko. Sporni ladijski zabojnik je bil od trenutka odvoza iz Luke Koper pa vse do prestopa državne meje v Madžarsko pod stalnim nadzorom slovenskih kriminalističnih enot. Zatem so spremljanje prevzeli madžarski varnostni organi.</p>
      <figure>
        <img src="https://www.slovenskenovice.si/images/slike/2019/11/13/1638405.jpg"/>
        <figcaption>Zaseženi heroin. FOTO: Policija</figcaption>
      </figure>
      <p>V tem primeru gre za količinsko največji zaseg heroina na ozemlju Slovenije od njene osamosvojitve. Analize zaseženega heroina v nacionalnem forenzičnem laboratoriju so pokazale, da je zasežena heroinska mešanica vsebovala približno 70 odstotkov heroina. Povprečna čistost heroina za ulično preprodajo znaša približno 12 odstotkov. To pomeni, da bi iz enega kilograma zaseženega visoko kakovostnega heroina z redčenjem oziroma s povečanjem volumna s primesmi, pridobili lahko tudi do šest kilogramov heroina. Trenutna cena za kilogram heroina na slovenskem ilegalnem se giblje med 15.000 in 20.000 evri, gram heroina v ulični prodaji pa se giblje med 20 do 40 evrov. <br/> <br/>Na podlagi navedenih cen heroina na slovenskem ilegalnem tržišču ocenjujejo, da bi si storilci z grosistično prodajo lahko pridobili od 10 do 15 milijonov evrov, v primeru ulične prodaje pa tudi med 65 in 87 milijoni evrov protipravne premoženjske koristi.</p>
      <figure>
        <img src="https://www.slovenskenovice.si/images/slike/2019/11/13/1638406.jpg"/>
        <figcaption>Zaseženi heroin. FOTO: Policija</figcaption>
      </figure>
      <p> <br/>V Sloveniji je storilec kaznivega dejanja neupravičene proizvodnje prepovedanih drog in prometa z njimi lahko sankcioniran s kaznijo zapora v trajanju od 1 do 10 let, v primeru storitve kaznivega dejanja v hudodelski združbi pa s kaznijo zapora od 5 do 15 let.<br/> <br/>Statistični podatki za Slovenijo sicer kažejo, da je bila skupna količina zaseženega heroina lani 345 kilogramov, količina zaseženega heroina v letošnjem letu pa je z zgoraj omenjenim primerom 751 kilogramov. V letu 2018 so obravnavali 1.390 kaznivih dejanj in 4.458 prekrškov s področja prepovedanih drog, v letošnjem letu do 11. novembra 1.053 kaznivih dejanj in 3.292 prekrškov.</p>
    </article>
  </body>
</html>