<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/13/cina-peste/"/>
    <meta property="og:site_name" content="Il Post"/>
    <meta property="article:published_time" content="2019-11-13T10:58:21+00:00"/>
    <meta property="og:title" content="A due persone in Cina è stata diagnosticata la peste polmonare"/>
    <meta property="og:description" content="In un ospedale di Pechino, in Cina, è stata diagnosticata la peste a due persone provenienti dalla regione della Mongolia Interna, che si trova nel nord del paese. La peste è una malattia che di solito viene associata all'epidemia medievale del Quattordicesimo secolo, ma in realtà il batterio che la causa,"/>
  </head>
  <body>
    <article>
      <h1>A due persone in Cina è stata diagnosticata la peste polmonare</h1>
      <address>
        <time datetime="2019-11-13T10:58:21+00:00">13 Nov 2019, 10:58</time>
      </address>
      <p>In un ospedale di Pechino, in Cina, <a href="https://www.nytimes.com/2019/11/13/world/asia/plague-china-pneumonic.html">è stata diagnosticata la peste</a> a due persone provenienti dalla regione della Mongolia Interna, che si trova nel nord del paese. La peste è una malattia che di solito viene associata all’epidemia medievale del Quattordicesimo secolo, ma in realtà il batterio che la causa, lo <i>Yersinia pestis</i>, è ancora in circolazione, anche se in forme estremamente ridotte rispetto al passato.</p>
      <p>Il tipo di peste diagnosticato in Cina è quello polmonare, che causa tosse e abbassamento della temperatura e viene trasmesso più facilmente per via aerea. Il Centro per la prevenzione e il controllo delle malattie della Cina ha comunicato comunque che i rischi di ulteriori contagi sono «estremamente bassi», poiché i due pazienti sono stati isolati subito dopo la diagnosi e le persone con cui erano state a contatto sono state controllate. Secondo quanto riporta il <i>New York Times</i>, le due persone hanno avuto i primi problemi respiratori dieci giorni fa, e hanno cercato di curarsi la prima volta il 3 novembre.</p>
      <blockquote>
        <a href="https://www.ilpost.it/2017/06/28/peste-bubbonica-polmonare/">La peste c’è ancora</a>
      </blockquote>
    </article>
  </body>
</html>