<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/sprava-vab-banku-bahmatyuka-sud-vidpraviv-chlena-radi-nbu-kalenskogo-pid-domashniy-aresht-novini-ukrajini-50053246.html"/>
    <meta property="og:site_name" content="НВ"/>
    <meta property="article:published_time" content="2019-11-13T10:04:00+00:00"/>
    <meta property="og:title" content="Справа VAB Банку: суд відправив члена ради НБУ Каленського під домашній арешт"/>
    <meta property="og:description" content="Вищий антикорупційний суд обрав запобіжний захід члену ради Національного банку Миколі Каленському у вигляді цілодобового домашнього арешту на строк 60 днів, повідомляє Інтерфакс-Україна."/>
  </head>
  <body>
    <article>
      <h1>Справа VAB Банку: суд відправив члена ради НБУ Каленського під домашній арешт</h1>
      <h2>Вищий антикорупційний суд обрав запобіжний захід члену ради Національного банку Миколі Каленському у вигляді цілодобового домашнього арешту на строк 60 днів, повідомляє Інтерфакс-Україна.</h2>
      <address>
        <time datetime="2019-11-13T10:04:00+00:00">13 Nov 2019, 10:04</time>
      </address>
      <p>Каленський є одним з восьми підозрюваних у справі про заволодіння 1,2 млрд грн стабілізаційного кредиту, наданого Нацбанком у 2014 році VAB Банку</p>
      <p>Суд зобов’язав його не відлучатися з Київської області, не спілкуватися зі свідками, серед яких є глава Нацбанку Яків Смолій, здати паспорти і носити електронний засіб контролю. Прокурор просив заарештувати Каленського на 60 днів з альтернативою внесення застави в розмірі 20 млн грн. Сторона захисту заявляла про необґрунтованість звинувачень і неможливість утримання підозрюваного під вартою з урахуванням його віку і фізичного стану.</p>
      <p>Звинувачення на адресу Каленського полягають в його згоді із завищеною оцінкою майна, під заставу якого видавався кредит, в той час як, згідно з версією слідства, була інформація про його недостатність для видачі кредиту на таку суму.</p>
      <p>Нагадаємо, 11 листопада в НАБУ повідомили, що затримали <a href="https://nv.ua/ukr/biz/finance/sprava-banku-bahmatyuka-nabu-zatrimalo-simoh-pidozryuvanih-novini-ukrajini-50052937.html">сімох осіб</a> за підозрою в заволодінні 1,2 млрд грн стабілізаційного кредиту, наданого Нацбанком у 2014 році VAB Банку. Вчора в Бюро поінформували, що про підозру <a href="https://nv.ua/ukr/biz/finance/zatrimannya-pisaruka-vosmi-osobam-povidomili-pro-pidozru-u-spravi-vab-banku-novini-ukrajini-50053037.html">повідомили вісьмом особам</a>. Серед підозрюваних — голова правління Райффайзен Банку Аваль Олександр Писарук, який у 2014—2015 роках був першим заступником голови НБУ Валерії Гонтаревої, член ради НБУ Микола Каленський, ексдиректор гендпартаменту банківського нагляду НБУ Алла Шульга. Про підозру повідомили також ексголові наглядової ради VAB Банку і колишньому заступнику голови правління банку. Їхні дії кваліфіковані за ч. 5 ст. 191 (Заволодіння майном шляхом зловживання службовим становищем) Кримінального кодексу України. Шульгу суд <a href="https://nv.ua/ukr/biz/markets/sprava-vab-banku-eks-spivrobitnicyu-nbu-zaareshtuvali-novini-ukrajini-50053203.html">заарештував на 60 днів з альтернативою застави в розмірі 15 млн грн</a>.</p>
      <p>У НАБУ заявили, що в жовтні 2014 року Нацбанк видав VAB Банку стабілізаційний кредит в розмірі 1,2 млрд грн, хоча банк не подав усіх необхідних для цього документів. При цьому вартість нерухомості, під заставу якої було видано кредит, завищили майже в 25 разів шляхом складання підроблених звітів про оцінку, відзначили в Бюро.</p>
      <p>21 листопада 2014 року Нацбанк визнав VAB Банк неплатоспроможним. Рішення про ліквідацію фінустанови було прийнято в березні 2015-го. Фонд гарантування вкладів планує завершити ліквідацію банку в березні 2020 року.</p>
      <p>21 листопада 2014 року Нацбанк визнав VAB Банк неплатоспроможним. Рішення про ліквідацію фінустанови було прийнято в березні 2015-го. Фонд гарантування вкладів планує завершити ліквідацію банку в березні 2020 року.</p>
      <p>21 листопада 2014 року Нацбанк визнав VAB Банк неплатоспроможним. Рішення про ліквідацію фінустанови було прийнято в березні 2015-го. Фонд гарантування вкладів планує завершити ліквідацію банку в березні 2020 року.</p>
      <p>21 листопада 2014 року Нацбанк визнав VAB Банк неплатоспроможним. Рішення про ліквідацію фінустанови було прийнято в березні 2015-го. Фонд гарантування вкладів планує завершити ліквідацію банку в березні 2020 року.</p>
    </article>
  </body>
</html>