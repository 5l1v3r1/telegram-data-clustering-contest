<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/disni-debyutira-s-problemi-406613.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T10:46:53+00:00"/>
    <meta property="og:title" content="„Дисни+“ дебютира с проблеми"/>
    <meta property="og:description" content="Прекалено голям интерес към платформата е причинил срив на сайта"/>
  </head>
  <body>
    <article>
      <h1>„Дисни+“ дебютира с проблеми</h1>
      <address><time datetime="2019-11-13T10:46:53+00:00">13 Nov 2019, 10:46</time> by <a rel="author">Агенция Стандарт</a></address>
      <p>Дисни официално пусна стрийминг платформата си „Дисни+“. Дебютът на сайта обаче не мина гладко. Над 7300 потребители  се оплакаха, че не успяват да си влязат в профилите. От фирмата на Боб Айгър коментираха издънката в социалните мрежи: „Интересът към платформата надмина дори и най-високите ни очаквания. Работим упорито да оправим сайта. Благодарим ви за търпението.“ Техническият проблем се дължи на факта, че над 2 милиона души са се свързали едновременно. „Дисни+“ беше пуснат едновременно в САЩ, Канада и Нидерландия. В Австралия, Нова Зеландия и Пуерто Рико сайтът ще е активен от 19 ноември, след което и в западна Европа от март. Абонаментът струва 7 долара на месец. Платформата съдържа над 500 филма и 7500 сериала и покрива всички заглавия на Дисни – Марвел, Междузвездни войни, класическите анимационни и игрални филми, както и нови продукции. За момента най-голямата атракция в сайта е сериалът от света на Междузвездни войни „The Mandalorian“. Дирижирано от дядото на комиксовата киновселена Джон Фавро, действието се развива 5 години след екшъна на „Епизод VI - Завръщането на джедаите“ и проследява историята на наемен убиец от расата Мандалориан. Първият сезон ще се състои от 8 епизода.</p>
    </article>
  </body>
</html>