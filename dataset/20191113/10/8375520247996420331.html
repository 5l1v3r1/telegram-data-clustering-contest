<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/rada-planuje-zaboroniti-plastikovi-ta-oksorozkladni-paketi--639628.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T10:17:00+00:00"/>
    <meta property="og:title" content="Рада планує заборонити пластикові та оксорозкладні пакети"/>
    <meta property="og:description" content="Заборона на використання пластикових пакети товщиною до 50 мікронів в об'єктах роздрібної торгівлі та об'єктах ресторанного господарства діятиме з 1 січня 2022 року"/>
  </head>
  <body>
    <article>
      <h1>Рада планує заборонити пластикові та оксорозкладні пакети</h1>
      <address>
        <time datetime="2019-11-13T10:17:00+00:00">13 Nov 2019, 10:17</time>
      </address>
      <h4>Заборона на використання пластикових пакети товщиною до 50 мікронів в об'єктах роздрібної торгівлі та об'єктах ресторанного господарства діятиме з 1 січня 2022 року</h4>
      <p>Верховна Рада має намір заборонити поширення пластикових і оксорозкладних пакетів товщиною до 50 мікронів в об'єктах роздрібної торгівлі та ресторанного господарства з 1 січня 2022 року.</p>
      <p>За прийняття відповідного законопроєкту №2051-1 за основу 12 листопада проголосували 365 депутатів при 226 необхідних.</p>
      <p>Законопроєктом забороняється з 1 січня 2022 року поширювати пластикові пакети товщиною до 50 мікронів в об'єктах роздрібної торгівлі та об'єктах ресторанного господарства.</p>
      <p>При цьому обмеження не поширюватимуться на надлегкі пластикові пакети з товщиною стінки до 15 мікрон і розмірами 225х345х450 мм, використовувані для м'яса, риби та продуктів із них, а також для сипучих продуктів, для яких пакет є первинною упаковкою.</p>
      <p>Як повідомлялось, Верховна Рада має намір <a href="https://glavcom.ua/news/rada-planuje-vstanoviti-obmezhennya-na-virobnictvo-i-rozpovsyudzhennya-miynih-zasobiv-z-fosfatami-636164.html">поетапно запровадити обмеження на виробництво, використання та поширення миючих засобів, що містять фосфати</a>, аніонні поверхнево-активні речовини і такі, що містять хлор.</p>
      <p>Згідно з положеннями документа, з 1 січня 2020 року пропонується заборонити виробництво, використання та поширення на території України мийних засобів із масовою часткою фосфатів понад 5% маси миючого засобу, з 1 січня 2021 року - заборонити виробництво, використання та поширення миючих засобів із масовою часткою фосфатів понад 0,2%.</p>
      <p>З 1 січня 2020 року запроваджується заборона на виробництво, використання та поширення на території України миючих засобів, що містять хлор і хлорорганічні сполуки, з 1 січня 2021 року - на виробництво, використання та поширення миючих засобів із масовою часткою аніонних поверхнево-активних речовин понад 3,0%.</p>
      <related>
        <a href="https://glavcom.ua/country/society/nizh-za-spinoyu-yak-dubinskiy-spilkujetsya-z-kolegami-639600.html"/>
        <a href="https://glavcom.ua/country/society/rinok-zemli-timoshenko-blagaje-deputativ-shamenutisya-639584.html"/>
        <a href="https://glavcom.ua/news/agrariji-pid-radoyu-pidklali-svinyu-nardepam-foto-639557.html"/>
      </related>
    </article>
  </body>
</html>