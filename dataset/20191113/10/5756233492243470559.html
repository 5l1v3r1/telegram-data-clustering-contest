<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621295/%D9%85%D8%A7%D8%AF%D9%88%D8%B1%D9%88-%D8%B4%D8%A8%D9%87%E2%80%8C%D9%86%D8%B8%D8%A7%D9%85%DB%8C%D8%A7%D9%86-%D8%AF%D9%88%D9%84%D8%AA%DB%8C-%D8%B1%D8%A7-%D8%A8%D9%87-%D8%AE%DB%8C%D8%A7%D8%A8%D8%A7%D9%86%E2%80%8C%D9%87%D8%A7%DB%8C-%D9%88%D9%86%D8%B2%D9%88%D8%A6%D9%84%D8%A7-%D8%A2%D9%88%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-13T10:15:00+00:00"/>
    <meta property="og:title" content="مادورو شبه‌نظامیان دولتی را به خیابان‌های ونزوئلا آورد"/>
    <meta property="og:description" content="با فراخوان اپوزیسیون برای برگزاری تظاهرات بزرگ ضد دولتی در ونزوئلا، نیکولاس مادورو، برتعداد گشت‌زنی نیروهای شبه‌نظامی دولتی افزود."/>
  </head>
  <body>
    <article>
      <h1>مادورو شبه‌نظامیان دولتی را به خیابان‌های ونزوئلا آورد</h1>
      <address>
        <time datetime="2019-11-13T10:15:00+00:00">13 Nov 2019, 10:15</time>
      </address>
      <p>
        <i>با فراخوان اپوزیسیون برای برگزاری تظاهرات بزرگ ضد دولتی در ونزوئلا، نیکولاس مادورو، برتعداد گشت‌زنی نیروهای شبه‌نظامی دولتی افزود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از خبرگزاری آسوشیتدپرس، نیکولاس مادورو، رئیس جمهور ونزوئلا دستور داد تا ۳/۲ میلیون شبه‌نظامی دولتی در خیابان‌های ونزوئلا به گشت زنی بپردازند. او همچنین به فرمانده این نیروها جایگاهی در حد رهبران ارشد نظامی داده است.</p>
      <p>تشدید این گشت‌زنی‌ها با فراخوان تظاهرات برای روز شنبه از سوی خوان گوایدو، رهبر اپوزیسیون که کمپین یک‌ساله‌ای را برای برکناری مادورو از قدرت با حمایت آمریکا و ۵۰ کشور دیگر آغاز کرده، تشدید شده است.</p>
      <p>گوایدو چند ماهی بود که ترتیب یک تظاهرات بزرگ را نداده بود.</p>
      <p>موجی از ناآرامی‌های سیاسی کشورهای آمریکایی لاتین را در بر گرفته، ایوو مورالس‌، رئیس جمهور بولیوی روز یکشنبه به دنبال یک سری اعتراضات مردمی به نتیجه انتخابات ریاست‌جمهوری به ناگهان استعفا کرده و به مکزیک پناهنده شد.</p>
      <p>مادورو گفته است همان "نیروهای امپریالیستی" که رئیس جمهور بولیوی را تضعیف کردند در پی خلع او نیز هستند.</p>
    </article>
  </body>
</html>