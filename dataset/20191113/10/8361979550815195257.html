<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/opinion/rada-golosuye-za-rinok-zemli-yakiy-vibir-maye-zrobiti-krajina-novini-ukrajini-50053237.html"/>
    <meta property="og:site_name" content="НВ"/>
    <meta property="article:published_time" content="2019-11-13T10:56:00+00:00"/>
    <meta property="og:title" content="Перший крок з минулого в майбутнє. Чому я — за ринок землі"/>
    <meta property="og:description" content="Хто переживе земельну реформу, тому потім вже нічого не страшно"/>
  </head>
  <body>
    <article>
      <h1>Перший крок з минулого в майбутнє. Чому я — за ринок землі</h1>
      <h2>Хто переживе земельну реформу, тому потім вже нічого не страшно</h2>
      <address><time datetime="2019-11-13T10:56:00+00:00">13 Nov 2019, 10:56</time> by <a rel="author">Дмитро Кулеба</a></address>
      <p>Мораторій на продаж земель сільськогосподарського призначення був введений у 2001 році через ультиматум… Комуністичної партії України.</p>
      <p>Вже немає клятих комуністів, але справа їх живе, і такого потрібного ринку землі немає. Країну тоді загальмували і вона дотепер гальмує.</p>
      <p>Тому що земля — це про ірраціональне, про страх втратити ґрунт під ногами, про здатність багатих затуркувати бідних землевласників і нав’язувати їм свої умови оренди.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/718/original/5e569e3a6a51dd54b55fbec6bf7c168b.png?stamp=1&amp;q=85&amp;w=115"/>
      </figure>
      <p>Тимофій Милованов<br/>Давайте не боятись. Настав час для ринку землі</p>
      <p>Я кажу колегам, що хто переживе земельну реформу, тому потім вже нічого не страшно.</p>
      <p>Вибір зараз простий — консервування нинішнього феодалізму і тіньового обігу землі чи крок до ефективного земельного ринку рівних можливостей.</p>
      <aside>Земля — це про ірраціональне, про страх втратити ґрунт під ногами</aside>
      <p>Право вільно розпоряджатися своєю власністю — це основа економічного успіху західних держав. Земля — це власність. Тому земельну реформу і підтримують розвинені країни та Європейський Союз.</p>
      <p>Цивілізований ринок землі - це шлях до економічного зростання країни та добробуту фермерів.</p>
      <p>Безперечно, є ризики. Право потрібно захистити. Здатність його реалізувати теж має бути захищена. Потрібні дешеві кредити, надійний земельний кадастр і чесні суди.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/874/original/6d2d1932d0b53557503f64fe27a1b580.png?stamp=1&amp;q=85&amp;w=115"/>
      </figure>
      <p>Наталія Яресько<br/>Щоб земля ефективно працювала</p>
      <p>Але просто не робити нічого через ризики — не варіант. Так ми і далі пастимемо задніх. <a href="https://nv.ua/ukr/biz/economics/rinok-zemli-rada-rozglyadaye-zemelnu-reformu-onlayn-translyaciya-novini-ukrajini-50053219.html">Сподіваюся, сьогодні Верховна Рада зробить перший крок від ірраціонального до раціонального,</a> від страху до сміливості, від великих агрохолдингів до сильних малих і середніх фермерів.</p>
      <p>Потім між першим і другим читанням закон можна доточувати і вдосконалювати, але зараз потрібен перший крок з минулого в майбутнє.</p>
      <p>Коротше, я за ринок обігу землі.</p>
      <p>
        <i>Текст опубліковано з дозволу автора</i>
      </p>
      <p>
        <i>
          <a href="https://www.facebook.com/dmytro.kuleba/posts/10157609610398389">Оригінал</a>
        </i>
      </p>
      <p><i><b>П</b></i><i><b>риєднуйтесь до</b></i><i><b> </b></i><i><b>нашого телеграм-каналу</b></i> <a href="https://t.me/nv_opinion"><b><i>Мнения НВ</i></b></a></p>
    </article>
  </body>
</html>