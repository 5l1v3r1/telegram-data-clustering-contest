<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/barselona-ne-hoche-platiti-100-milyoniv-za-naykrashchogo-bombardira-ligi-chempioniv-639638.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T10:46:16+00:00"/>
    <meta property="og:title" content="«Барселона» не хоче платити €100 мільйонів за найкращого бомбардира Ліги чемпіонів"/>
    <meta property="og:description" content="Натомість «Манчестер Юнайтед» від Ерлінґа Голанна не відмовляється не дивлячись ні на що"/>
  </head>
  <body>
    <article>
      <h1>«Барселона» не хоче платити €100 мільйонів за найкращого бомбардира Ліги чемпіонів</h1>
      <address>
        <time datetime="2019-11-13T10:46:16+00:00">13 Nov 2019, 10:46</time>
      </address>
      <h4>Натомість «Манчестер Юнайтед» від Ерлінґа Голанна не відмовляється не дивлячись ні на що</h4>
      <p>Іспанська «Барселона» продовжує стежити за норвезьким нападником австрійського «Зальцбурґа» Ерлінґом Голанном, але цінник, виставлений австрійським клубом, керівництво каталонців вважає надмірно високим. Про це повідомляє Daily Express з посиланням на ЕSPN.</p>
      <p>Каталонський клуб вважає, що цінник в €100 мільйонів за Голанна непропорційно завищений і що така сума абсолютно не відповідає трансферному ринку. Як повідомляє джерело, «Барселона» може перестати стежити за норвежцем після оголошення такої ціни за футболіста.</p>
      <p>Але в гравцеві продовжує бути зацікавлений «Манчестер Юнайтед», який готовий придбати Голанна в зимове трансферне вікно. Клуб має намір замінити бельгійця Ромелу Лукаку, проданого влітку в італійський «Інтер». Той факт, що головний тренер манкуніанців Уле-Ґуннар Сульшер тренував молодого норвежця в «Мьольде», повинен зіграти свою роль у можливому переході гравця, впевнене керівництво англійського клубу.</p>
      <p>Ерлінґ Голанн забив 26 голів у 18-ти матчах у всіх турнірах цього сезону. Гравець оформив свій п’ятий хет-трик у сезоні в матчі з «Вольфсберґом» у національному чемпіонаті Австрії.</p>
      <blockquote>
        <b>Читайте також: <a href="https://glavcom.ua/sport/news/norvezkiy-napadnik-zabiv-devyat-myachiv-v-odnomu-matchi-chempionatu-svitu-2019-video-598226.html">Норвезький нападник забив дев’ять м’ячів в одному матчі чемпіонату світу-2019 (відео)</a></b>
      </blockquote>
      <related>
        <a href="https://glavcom.ua/sport/news/liga-jevropi-peremoga-rebrova-v-moskvi-ta-inshi-rezultati-24-zhovtnya-635079.html"/>
      </related>
    </article>
  </body>
</html>