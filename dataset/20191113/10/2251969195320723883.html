<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/13/addio-ad-antonio-torresi-il-tassista-piu-anziano-della-provincia/1324334/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-13T10:41:48+00:00"/>
    <meta property="og:title" content="Addio ad Antonio Torresi, il tassista più anziano della provincia"/>
    <meta property="og:description" content="CASTELRAIMONDO - Si è spento a 90 anni. aveva lavorato fino a un anno e mezzo fa"/>
  </head>
  <body>
    <article>
      <h1>Addio ad Antonio Torresi, il tassista più anziano della provincia</h1>
      <h2>CASTELRAIMONDO - Si è spento a 90 anni. aveva lavorato fino a un anno e mezzo fa</h2>
      <address><time datetime="2019-11-13T10:41:48+00:00">13 Nov 2019, 10:41</time> by <a rel="author">Alessandra Pierini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F13%2Faddio-ad-antonio-torresi-il-tassista-piu-anziano-della-provincia%2F1324334%2F">Condividi76</a><a href="https://twitter.com/intent/tweet?text=Addio+ad+Antonio+Torresi%2C++il+tassista+pi%C3%B9+anziano+della+provincia&amp;url=https%3A%2F%2Fwww.cronachemaceratesi.it%2F2019%2F11%2F13%2Faddio-ad-antonio-torresi-il-tassista-piu-anziano-della-provincia%2F1324334%2F">Tweet</a>Email76 Condivisioni</p>
      <p>di <b>Monia Orazi</b></p>
      <p><b>Si è spento a 90 anni il tassista più anziano della provincia di Macerata, che ha esercitato ininterrottamente il mestiere dal 1964 fino ad un anno e mezzo fa. Antonio Torresi a Castelraimondo era un’istituzione, uno dei punti di riferimento che con il suo lavoro ha contribuito a far conoscere il paese all’ombra del Cassero, ad essere accompagnatore, guida, saggio consigliere, guida e divulgatore di usanze locali.</b> Non si era arreso al terremoto, aveva continuato a guidare la sua auto anche nei giorni difficili delle scosse, dando indicazioni a chi gliele chiedesse, informazioni utili su Castelraimondo che conosceva come le sue tasche. Il suo “ufficio” è sempre stato il bar accanto alla stazione, posteggiata a poca distanza dall’ingresso la sua storica Fiat. Solo la messa in sicurezza della torre del Cassero, danneggiata dalle scosse, lo aveva sfrattato dal suo posto per alcuni mesi. Scrupoloso e preciso nel lavoro, era un uomo simpatico e cordiale, sempre informato su tutto, che tra una corsa e l’altra amava fermarsi al bar a fare due chiacchiere con gli amici di una vita. In oltre mezzo secolo alla guida della sua auto, non ha mai avuto nessun incidente come amava ripetere. Lascia la moglie Dina, i figli Stefano e Fabio, l’adorato nipotino, la sorella Emma. I funerali si terranno oggi pomeriggio nella chiesa della Sacra Famiglia a Castelraimondo.</p>
    </article>
  </body>
</html>