<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/cronaca/picchiata-incinta-1.4883766"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-13T10:52:38+00:00"/>
    <meta property="og:title" content="Bologna, donna incinta picchiata dal fidanzato. Calci e pugni sulla pancia"/>
    <meta property="og:description" content="Polizia in via Quadri, arrestato un ventenne. La vittima in passato era stata costretta ad abortire per le botte"/>
  </head>
  <body>
    <article>
      <h1>Bologna, donna incinta picchiata dal fidanzato. Calci e pugni sulla pancia</h1>
      <h2>Polizia in via Quadri, arrestato un ventenne. La vittima in passato era stata costretta ad abortire per le botte</h2>
      <address><time datetime="2019-11-13T10:52:38+00:00">13 Nov 2019, 10:52</time> by <a rel="author">il Resto del Carlino</a></address>
      <p>Bologna, 13 novembre 2019 – <b>Picchiata </b>dal fidanzato nonostante sia <b>incinta</b>: l'incubo si ripete due anni dopo. Succede a Bologna, in <b>via Quadri</b>, dove ieri sera gli agenti <b>arrestano </b>un ventenne tunisino, irregolare, con l'accusa di maltrattamenti in famiglia. E' un passante a notare la vittima a terra, in lacrime e <b>ferita</b>: chiama il 118, che poi avvisa la polizia.</p>
      <p>La ragazza, una 22enne di origine marocchina residente in città al <b>terzo mese di gravidanza</b>, colpita con <b>calci e pugni anche sulla pancia</b>, viene trasportata all'ospedale Sant'Orsola. Dai primi accertamenti pare che le percosse non abbiano causato danni al feto, a differenza di quanto è successo un paio di anni fa. All'inizio della relazione, infatti, secondo il racconto della vittima ai poliziotti, la ragazza è stata costretta ad <b>abortire </b>per le botte ricevute dal compagno.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>