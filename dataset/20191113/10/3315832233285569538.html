<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/adcbe92b758f6a6a/amenzile-imense-de-la-chelsea-absenta-de-la-antrenament-costa-cat-o-masina.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-13T10:50:09+00:00"/>
    <meta property="og:title" content="Amenzile imense de la Chelsea: Absența de la antrenament costă cât o mașină"/>
    <meta property="og:description" content="Chelsea plătește bine, dar și amendează pe măsură. Londonezii au un regulament de ordine interioară draconic, iar lista din vestiare este sugestivă în acest sens. Cea mai mare amendă este întârzierea pe teren, la antrenament, 20.000 de lire sterline, cam cât o mașină obișnuită."/>
  </head>
  <body>
    <article>
      <h1>Amenzile imense de la Chelsea: Absența de la antrenament costă cât o mașină</h1>
      <address><time datetime="2019-11-13T10:50:09+00:00">13 Nov 2019, 10:50</time> by <a rel="author">Jurnal.md</a></address>
      <p>
        <b>Chelsea plătește bine, dar și amendează pe măsură. Londonezii au un regulament de ordine interioară draconic, iar lista din vestiare este sugestivă în acest sens. Cea mai mare amendă este întârzierea pe teren, la antrenament, 20.000 de lire sterline, cam cât o mașină obișnuită.</b>
      </p>
      <p>Amenzile date de Chelsea în baza regulamentului de ordine interioară:</p>
      <p>"1. Întârziere în ziua meciului sau la plecarea în deplasare a echipei - 2.500 de lire sterline</p>
      <p>2. Întârziere la antrenament - 2.500 de lire sterline (plus 2.500 pentru fiecare 15 minute)</p>
      <p>3. Întârziere la sală pentru pre-activare - 1.000 de lire sterline</p>
      <p>4. Întârzierea la tratament - 2.500 de lire sterline</p>
      <p>5. Întârziere la întâlnirile echipei - 500 de lire pe minut</p>
      <p>6. Întârziere la începutul antrenamentului - 20.000 de lire sterline</p>
      <p>7. Dacă sună telefonul în timpul meselor luate de echipă sau în timpul întâlnirilor - 1.000 de lire strerline</p>
      <p>8. Prezența într-o ținută nepotrivită sau echipament nepotrivit pentru deplasări cu echipa și în zilele de meci - 1.000 de lire</p>
      <p>9. Refuzul de a călători înapoi alături de restul echipei și antrenori după meciurim fără a-l înștiința pe manager sau pe secund cu 48 de ore înainte - 5.000 de lire</p>
      <p>10. Refuzul de a se prezenta la activitățile echipei - 5.000 de lire sterline</p>
      <p>11. Necomunicarea îmbolnăvirii sau accidentării înaintea unei zile libere sau cu o oră și jumătate înainte de antrenament - 10.000 de lire.</p>
      <p>12. Întârziere la controalele medicale programate - 2.500 de lire</p>
      <p>
        <b>
          <i>Toate amenzile trebuie să fie plătite în 14 zile, după care orice zi care depășește termenul va însemna dublarea sumei</i>
        </b>
      </p>
      <p>Toate amenzile sunt la discreția antrenorului, iar toți banii adunați din amenzi vor fi folosiți la activitățile echipei și la acțiunile caritabile</p>
      <p>De asemenea, toți jucătorii trebuie să se supună următoarelor reguli interne:</p>
      <p>-Îndeplinirea parametrilor corporali. Vor fi amenzi în caz că nu se încadrează în limite</p>
      <p>-prezența familiei sau invitaților jucătorilor trebuie să fie autorizată de antrenor cu cel puțin 24 de ore înainte de ziua în care se dorește urmărirea antrenamentului</p>
      <p>-agenții nu au acces pe terenul de antrenament, cu excepția faptului când sunt în vizită în mod oficial</p>
      <p>-zilnic, micul dejun se închide cu o oră înainte de antrenament, fără excepție în ceea ce privește proviziile înainte de antrenament</p>
      <p>-în scopuri legate de dopaj, jucătorii trebuie să informeze conducerea dacă vor să călătorească în străinătate în zilele planificate din calendar</p>
      <p>Vă rugăm să aveți în vedere că clubul își rezervă dreptul de lua măsurile necesare dacă, la discreția conducerii sau a președinților, un jucător a încălcat termenii și condițiile contractului de fotbalist, precum și codul de conduită sau practică în acord cu regulamentul."</p>
      <p>Londonezii sunt pe locul 3, la egalitate cu locul 2, Leicester, însă la 8 puncte de liderul Liverpool.</p>
    </article>
  </body>
</html>