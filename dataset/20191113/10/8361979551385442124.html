<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/kolomoyskiy-pro-rosiyu-i-ssha-nova-rezonansna-zayava-novini-ukrajini-50053259.html"/>
    <meta property="og:site_name" content="НВ"/>
    <meta property="article:published_time" content="2019-11-13T10:36:00+00:00"/>
    <meta property="og:title" content="Коломойський виступив за зближення з Росією: Америка змушує нас воювати і навіть не дає грошей"/>
    <meta property="og:description" content="Україні пора відмовитися від руху на Захід і знову повернути в бік Росії, заявив український олігарх Ігор Коломойський."/>
  </head>
  <body>
    <article>
      <h1>Коломойський виступив за зближення з Росією: Америка змушує нас воювати і навіть не дає грошей</h1>
      <h2>Україні пора відмовитися від руху на Захід і знову повернути в бік Росії, заявив український олігарх Ігор Коломойський.</h2>
      <address>
        <time datetime="2019-11-13T10:36:00+00:00">13 Nov 2019, 10:36</time>
      </address>
      <p>«Вони сильніше в будь-якому випадку. Ми повинні поліпшити наші відносини», — сказав він в інтерв'ю <a href="https://www.nytimes.com/2019/11/13/world/europe/ukraine-ihor-kolomoisky-russia.html?fbclid=IwAR2QNf9zHQ2pkP6GevRL8JvdQpxeCc-sSyvyqqSvF0rb-AXyqxG9otl0Of8">NYT</a>.</p>
      <p>При цьому Коломойський звинуватив США в тому, що Вашингтон змушує українців воювати, а Україну просто використовує в боротьбі з Росією.</p>
      <p>«Люди хочуть миру, гарного життя, вони не хочуть воювати. А ви, — Америка, — змушуєте нас воювати і навіть не даєте нам грошей за це. Війна проти Росії - до останнього українця», — сказав олігарх.</p>
      <p>Він також додав, що відновлення зв’язків з Росією необхідне для економічного виживання України, а «травма війни пройде».</p>
      <p>«Дайте п’ять, 10 років, і кров буде забута», — резюмував Коломойський.</p>
      <p>Нагадаємо, Коломойський повернувся в Україну після перемоги Володимира Зеленського на президентських виборах. Після цього він неодноразово робив резонансні заяви про зближення з Росією і <a href="https://nv.ua/ukr/ukraine/politics/kolomoyskiy-nazvav-viynu-v-ukrajini-gromadyanskim-konfliktom-50030267.html">називав війну на Донбасі «громадянським конфліктом»</a>.</p>
      <p>Тимчасовий повірений у справах США в Україні <a href="https://nv.ua/ukr/world/countries/kolomoyskiy-i-poroshenko-svidchennya-posla-ssha-novini-ukrajini-50052151.html">Вільям Тейлор заявив, що особливе занепокоєння викликає вплив олігарха на українського президента</a>. За словами посла, він не раз висловлював своє занепокоєння з цього приводу в розмовах із Зеленським та його командою.</p>
      <p>Коломойський і український президент систематично заперечують факти впливу.</p>
    </article>
  </body>
</html>