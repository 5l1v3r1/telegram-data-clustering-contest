<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460467/%E0%A6%AC%E0%A6%B2%E0%A6%BF%E0%A6%AD%E0%A6%BF%E0%A7%9F%E0%A6%BE%E0%A6%B0-%E0%A6%AC%E0%A6%BF%E0%A6%B0%E0%A7%8B%E0%A6%A7%E0%A7%80%E0%A6%A6%E0%A6%B2%E0%A7%80%E0%A7%9F-%E0%A6%B8%E0%A6%BF%E0%A6%A8%E0%A7%87%E0%A6%9F%E0%A6%B0-%E0%A6%A8%E0%A6%BF%E0%A6%9C%E0%A7%87%E0%A6%95%E0%A7%87-%E0%A6%85%E0%A6%A8%E0%A7%8D%E0%A6%A4%E0%A6%B0%E0%A7%8D%E0%A6%AC%E0%A6%B0%E0%A7%8D%E0%A6%A4%E0%A7%80-%E0%A6%AA%E0%A7%8D%E0%A6%B0%E0%A7%87%E0%A6%B8%E0%A6%BF%E0%A6%A1%E0%A7%87%E0%A6%A8%E0%A7%8D%E0%A6%9F-%E0%A6%98%E0%A7%8B%E0%A6%B7%E0%A6%A3%E0%A6%BE"/>
    <meta property="og:site_name" content="Daily Janakantha"/>
    <meta property="article:published_time" content="2019-11-13T10:41:00+00:00"/>
    <meta property="og:title" content="বলিভিয়ার বিরোধীদলীয় সিনেটর নিজেকে অন্তর্বর্তী প্রেসিডেন্ট ঘোষণা"/>
    <meta property="og:description" content="অনলাইন ডেস্ক ॥ চরম রাজনৈতি সঙ্কটের মধ্যে নিজেকে বলিভিয়ার প্রেসিডেন্ট হিসেবে ঘোষণা করেছেন দেশটির বিরোধীদলীয় সিনেটর জেনিন আনেজ। সম্প্রতি দক্ষিণ আমেরিকার এই দেশটির প্রেসিডেন্টের পদ থেকে পদত্যাগ করেছেন ইভো মোরালস। তবে পার্লামেন্টের ওই অধিবেশন বয়কট করেছেন সাবেক প্রেসিডেন্ট মোরালসের দলের আইনজীবীরা। কিন্তু আনেজের দাবি, সংবিধান অনুযায়ী ..."/>
  </head>
  <body>
    <article>
      <h1>বলিভিয়ার বিরোধীদলীয় সিনেটর নিজেকে অন্তর্বর্তী প্রেসিডেন্ট ঘোষণা</h1>
      <address>
        <time datetime="2019-11-13T10:41:00+00:00">13 Nov 2019, 10:41</time>
      </address>
      <figure>
        <img src="http://www.dailyjanakantha.com/files/201911/1573645289_14.jpg"/>
      </figure>
      <p>অনলাইন ডেস্ক ॥ চরম রাজনৈতি সঙ্কটের মধ্যে নিজেকে বলিভিয়ার প্রেসিডেন্ট হিসেবে ঘোষণা করেছেন দেশটির বিরোধীদলীয় সিনেটর জেনিন আনেজ। সম্প্রতি দক্ষিণ আমেরিকার এই দেশটির প্রেসিডেন্টের পদ থেকে পদত্যাগ করেছেন ইভো মোরালস।</p>
      <p>তবে পার্লামেন্টের ওই অধিবেশন বয়কট করেছেন সাবেক প্রেসিডেন্ট মোরালসের দলের আইনজীবীরা। কিন্তু আনেজের দাবি, সংবিধান অনুযায়ী প্রেসিডেন্টের দায়িত্ব নেওয়ার কাতারে ছিলেন তিনি। একইসঙ্গে তিনি খুব দ্রুত পরবর্তী নির্বাচনের প্রতিশ্রুতি দিয়েছেন।</p>
      <p>এদিকে, আনেজের এমন পদক্ষেপের তীব্র সমালোচনা করেছেন সাবেক প্রেসিডেন্ট ইভো মোরালস। তিনি অভ্যুত্থান পরিস্থিতি তৈরি করে তাকে ক্ষমতা ত্যাগে বাধ্য করার পেছনে আনেজকে দায়ী করে তাকে ডানপন্থি সিনেটর হিসেবে উল্লেখ করেছেন।</p>
      <p>সাবেক এই প্রেসিডেন্ট দেশ থেকে পালিয়ে মেক্সিকোতে আশ্রয় নিয়েছেন। এর আগে মেক্সিকোর তরফ থেকে তাকে রাজনৈতিক আশ্রয় দেয়ার প্রস্তাব দেয়া হলে তিনি তাতে সম্মতি জানান। এক বিবৃতিতে ইভো মোরালস বলেছেন, তার জীবন ঝুঁকির মধ্যে থাকায় তিনি দেশত্যাগ করেছেন।</p>
      <p>কয়েক সপ্তাহ ধরে চলা গণবিক্ষোভের মুখে গত রোববার পদত্যাগ করতে বাধ্য হন মোরালস। এক টুইট বার্তায় সাবেক প্রেসিডেন্ট ইভো বলেন, বলিভিয়া ছেড়ে যাওয়া খুবই দুঃখজনক। কিন্তু তিনি আরও শক্তিশালী ও ক্ষমতাশীল হয়েই ফিরে আসবেন।</p>
    </article>
  </body>
</html>