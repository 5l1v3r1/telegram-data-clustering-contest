<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2571090/u-lvovi-znovu-zmozut-katatisa-na-kinnih-ekipazah"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-13T10:36:00+00:00"/>
    <meta property="og:title" content="У Львові знову зможуть кататися на кінних екіпажах"/>
    <meta property="og:description" content="Відновили діяльність кінних карет у центрі міста."/>
  </head>
  <body>
    <article>
      <h1>У Львові знову зможуть кататися на кінних екіпажах</h1>
      <address><time datetime="2019-11-13T10:36:00+00:00">13 Nov 2019, 10:36</time> by <a rel="author">Катерина Тополюк</a></address>
      <p>
        <i>У вівторок, 12 листопада, на позаплановому засіданні комісія з туристичного навантаження прийняли рішення відновити діяльність кінних карет у Львові.</i>
      </p>
      <p>Про це повідомили у пресслужбі Львівської міської ради. </p>
      <p>Зазначимо, після нещасного випадку з переляканими кіньми у центрі Львова, внаслідок якого ледь не загинула 15-річна дівчинка, а також довелося усипити коня, львівська мерія тимчасово призупинила функціонування кінних карет у місті.</p>
      <p>Натомість, сьогодні, на позаплановому засіданні комісія з туристичного навантаження розглянула питання функціонування кінних карет у Львові. Відтак, підтримали питання відновлення роботи кінних екіпажів. </p>
      <p>Як зазначив заступник міського голови Львова з питань розвитку Андрій Москаленко, до цього рішення додали ще 6 пунктів. Вони стосуються безпеки, інформаційної просвітницької кампанії; щодо пропрацювання доцільності облаштування кишень в місцях посадки-висадки; перегляд протоколів реагування в разі, якщо стається щось за участю коня.</p>
      <p>Нагадаємо, подія <a href="https://www.032.ua/news/2561526/na-prospekti-svobodi-nalakani-petardou-koni-vazko-travmuvali-15-ricnu-divcinu-foto">трапилася</a> 2 листопала на проспекті Свободи. Троє іноземців запускали салют і сполохали коней, які були запряжені в карету. Відтак, коні вибігли на тротуар і налетіли на лавку. Внаслідок пригоди постраждало двоє людей. </p>
      <p>Джерело: пресслужба <a href="https://city-adm.lviv.ua/news/society/public-sector/272523-komisiia-z-turystychnoho-navantazhennia-pryiniala-rishennia-vidnovyty-diialnist-kinnykh-karet-u-m-lvovi">Львівської міської ради</a></p>
    </article>
  </body>
</html>