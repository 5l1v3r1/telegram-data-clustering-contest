<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/politie-op-zoek-naar-allochtoon-die-meisje-14-verkrachtte-in-hasselt/"/>
    <meta property="og:site_name" content="SCEPTR"/>
    <meta property="article:published_time" content="2019-11-13T10:42:06+00:00"/>
    <meta property="og:title" content="Politie op zoek naar allochtoon die meisje (14) verkrachtte in Hasselt"/>
    <meta property="og:description" content="De politie is op zoek naar de man die vorig jaar in Hasselt een 14-jarig meisje verkrachtte. Daarom verspreiden ze nu een beschrijving."/>
  </head>
  <body>
    <article>
      <h1>Politie op zoek naar allochtoon die meisje (14) verkrachtte in Hasselt</h1>
      <address><time datetime="2019-11-13T10:42:06+00:00">13 Nov 2019, 10:42</time> by <a rel="author" href="https://sceptr.net/author/tomlallemand/" target="_blank">Tom Lallemand</a></address>
      <p>
        <b>De <a href="https://sceptr.net/tag/politie">politie</a> is op zoek naar de man die vorig jaar in Hasselt een 14-jarig meisje verkrachtte. Omdat de dader spoorloos lijkt, verspreidt de politie nu een opsporingsbericht <a href="https://www.vtm.be/faroek">via het VTM-programma Faroek</a>. Het gaat om een man met een getinte huidskleur die spreekt met een buitenlands accent. </b>
      </p>
      <p>Op 11 juli vorig jaar ging een meisje van 14 jaar jong joggen in een park vlakbij haar woonplaats in Hasselt. Ondanks het feit dat het op dat moment klaarlichte dag was en er getuigen konden zijn, werd het meisje er plots aangevallen.<i> “Ik voelde een hand om mijn mond en buik. Ik dacht eerst dat ik gekidnapt werd. Maar toen werd ik gewoon verkracht”</i>, vertelt ze anoniem.</p>
      <h3>Dader verkrachting Hasselt spoorloos</h3>
      <p>Het jonge slachtoffer schaamde zich zo erg om wat er gebeurd was, dat ze niets over de feiten durfde te zeggen. Pas zes maanden later vertelde ze haar ouders wat er die dag gebeurd is. <i>“Het was vakantie en ik wilde het niet verpesten. Ik vond het al stom dat het mij was overkomen. Ik dacht dat ik het wel zou vergeten, maar zoiets vergeet je niet.”</i></p>
      <p>Omdat er pas zes maanden later aangifte werd gedaan bij de politie, waren er geen materiële bewijzen meer die de dader zouden kunnen identificeren. Momenteel lopen alle sporen naar de dader dan ook dood. Omdat het jonge meisje wel een heel duidelijke persoonsbeschrijving kon geven, hoopt de politie nu op die manier alsnog de dader te vinden. </p>
      <p>In het programma Faroek werd gisterenavond een duidelijke persoonsbeschrijving van de verkrachter gegeven. Het gaat om een man met een lichtbruine huid die Nederlands sprak met een buitenlands accent. Op het moment van de feiten droeg hij een loopoutfit en een witte sportieve pet. Hij heeft bruin langer haar dat hij in een staartje droeg. </p>
      <p>
        <i>Denkt u de man te kennen of hebt u informatie over hem, gelieve dan contact op te nemen met de federale politie via <a href="mailto:opsporingen@police.belgium.eu">opsporingen@police.belgium.eu</a>. </i>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F231790833667161%2Fvideos%2F1527989090658935%2F%3F__xts__%5B0%5D%3D68.ARBPvs41o2-fcq2BOMF3IxUJN4qpdhFr4PalkOag-LW6kbCA70TcZn1scsVqVvYW2KLNg6F06MT0lej-1q4uGfqN9Y_HdfqivUMi9cSwuLKToaAM4EQNH00G84f0RHGElgDgB1CI88AiVdFG5Ig-MMjYTKX_ENtpvAUhU_vRZs_pAj0NlKpXCTKMyoE6sm1AGjgCjJdj_xa7bjERG86z0GnMTJwaH3iHm0nCFKxHAfwtkeO_ofLVYEV8n8-PXq-U7y60ExLwnwnGNs8ngMt_djyAbugzbUY2uisSsv7C-tFjmla7LIUkw_T5fVnJi_7im6J25pOfkNPucR2H-4cMK5ILmHOhrk3GeeeJOg%26__tn__%3D-R&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/brugge-politie-onderzoekt-verkrachting-van-bejaarde-vrouw/"/>
        <a href="https://sceptr.net/2019/09/allochtone-trouwstoet-in-evere-zorgt-voor-opschudding/"/>
        <a href="https://sceptr.net/2019/09/allochtoon-uit-luik-verkracht-8-maand-zwangere-ex-vrouw/"/>
      </related>
    </article>
  </body>
</html>