<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dajto.markiza.sk/aktualne/629969_naco-vianoce-fesak-z-kobry-11-uz-najkrajsi-darcek-dostal-syna"/>
    <meta property="og:site_name" content="markíza"/>
    <meta property="article:published_time" content="2019-11-13T10:00:00+00:00"/>
    <meta property="og:title" content="Načo Vianoce? Fešák z Kobry 11 už najkrajší darček dostal... Syna!"/>
    <meta property="og:description" content="Semirov šarmantný exparťák a jeho manželka sa už pár nocí poriadne nevyspali – a je to ešte krajšie, ako si predstavovali."/>
  </head>
  <body>
    <article>
      <h1>Načo Vianoce? Fešák z Kobry 11 už najkrajší darček dostal... Syna!</h1>
      <h2>Semirov šarmantný exparťák a jeho manželka sa už pár nocí poriadne nevyspali – a je to ešte krajšie, ako si predstavovali.</h2>
      <address><time datetime="2019-11-13T10:00:00+00:00">13 Nov 2019, 10:00</time> by <a rel="author">trinity</a></address>
      <p>Len pred pár hodinami pôvabná nemecká herečka <b>Chryssanthi Kavazi</b> a jej manžel, herec a spevák <b>Tom Beck</b>, ktorého si fanúšikovia obľúbili ako komisára Bena Jägera, jedného zo Semirových najsympatickejších partnerov v kultovom seriáli <i><a href="https://dajto.markiza.sk/filmy-a-serialy/656251_kobra-11">Kobra 11</a></i>, dali svetu prostredníctvom sociálnych sietí vedieť, že ich netrpezlivo očakávaný prvý potomok už je na svete.<br/><br/>Chlapček, ktorého meno si hrdí rodičia zatiaľ nechali pre seba, sa narodil už v sobotu, 9. novembra. Novopečený otec Tom k spoločnej fotke s vlasatým drobčekom napísal: „Napriek kruhom pod očami až po kolená ten najšťastnejší ocko na svete!! Ďakujem svojej úžasnej statočnej manželke za najkrajší darček môjho života!!!“ A šťastná Chrys k svojej, na ktorej jej synček oboma rúčkami pevne zviera tú jej, pridala: „... Zrazu sa vám zmení celý život – a je to ešte krajšie, ako si predstavovali!!!“</p>
      <figure>
        <embed-post data-src="https://www.instagram.com/p/B4xrykritLb" data-service="Instagram"/>
      </figure>
      <p>Zdroj: Instagram/tombeckphotos</p>
      <figure>
        <embed-post data-src="https://www.instagram.com/p/B4xruz9idJF" data-service="Instagram"/>
      </figure>
      <p>Zdroj: Instagram/chriss_cross</p>
    </article>
  </body>
</html>