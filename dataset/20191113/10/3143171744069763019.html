<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/trasporti-sullo-stretto-ripartono-gli-aliscafi-alle-14-riapre-tremestieri.html"/>
    <meta property="og:site_name" content="Tempostretto"/>
    <meta property="article:published_time" content="2019-11-13T10:57:30+00:00"/>
    <meta property="og:title" content="Trasporti sullo Stretto: ripartono gli aliscafi, alle 14 riapre Tremestieri"/>
    <meta property="og:description" content="Verso la normalità i traghettamenti sullo Stretto di Messina dopo il maltempo. Aliscafi regolari, alle 14 riapre il porto di Tremestieri"/>
  </head>
  <body>
    <article>
      <h1>Trasporti sullo Stretto: ripartono gli aliscafi, alle 14 riapre Tremestieri</h1>
      <address><time datetime="2019-11-13T10:57:30+00:00">13 Nov 2019, 10:57</time> by <a rel="author" href="https://www.tempostretto.it/author/alessandra-serio" target="_blank">Alessandra Serio</a></address>
      <p>
        <i>Le corse dei mezzi veloci da Messina per Villa S. Giovanni e Reggio Calabria sono riprese regolarmente a metà mattina. Nel pomeriggio riapre l'invaso a sud.</i>
      </p>
      <p>Verso la normalità la situazione dell’attraversamento sullo Stretto di Messina, dopo la sferzata di maltempo di ieri. D<b><i><a href="https://www.tempostretto.it/news/maltempo-a-messina-collegamenti-sullo-stretto-in-ginocchio.html">opo uno stop al traspo</a></i></b>rto leggero dei passeggeri per tutta la giornata di martedì e le prime ore di oggi e i forti rallentamenti per le navi delle Ferrovie dello Stato, a metà mattinata, complici le schiarite, i collegamenti degli aliscafi tra Messina, Villa San Giovanni e Reggio Calabria, sono partiti regolarmente.</p>
      <p>Si temeva il peggio a Tremestieri, ma anche qui dal primo pomeriggio riprenderà il traghettamento per le navi che trasportano i mezzi pesanti. La Capitaneria ha revocato l’ordinanza emanata ieri che proibiva le operazioni al porto, e annuncia il riavvio dalle 14 di oggi pomeriggio.</p>
      <p>“A seguito di un sopralluogo si è infatti verificato che entrambi gli scivoli potranno essere operativi, nonostante si sia rilevato un accumulo di sedimenti di circa 15.000 mc in prossimità del Molo di Sopraflutto. Per tale ragione l’ingresso e l’uscita agli scivoli sarà autorizzato in modo alternato”, comunica in una nota ufficiale l’Autorità Portuale.</p>
    </article>
  </body>
</html>