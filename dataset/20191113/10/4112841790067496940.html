<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76525-Instagram-ma-profilom-platit-za-pridavanie-noveho-obsahu-Ty-vsak-za-svoje-posty-zrejme-nic-nedostanes"/>
    <meta property="og:site_name" content="REFRESHER"/>
    <meta property="article:published_time" content="2019-11-13T10:27:00+00:00"/>
    <meta property="og:title" content="Instagram má profilom platiť za pridávanie nového obsahu. Ty však za svoje posty zrejme nič nedostaneš"/>
    <meta property="og:description" content="Ponuka sa má týkať výhradne videí na IGTV."/>
  </head>
  <body>
    <article>
      <h1>Instagram má profilom platiť za pridávanie nového obsahu. Ty však za svoje posty zrejme nič nedostaneš</h1>
      <address><time datetime="2019-11-13T10:27:00+00:00">13 Nov 2019, 10:27</time> by <a rel="author">Matej Krajčovič</a></address>
      <p>
        <b>Ponuka sa má týkať výhradne videí na IGTV.</b>
      </p>
      <p>Od <b>Instagramu</b> je závislých mnoho influencerov, ktorí s obavou rozklikávajú každú novú správu o zmenách týkajúcich sa ich najdôležitejšieho zdroju príjmov, slávy a spoluprác. </p>
      <p>V posledných dňoch sa hovorí o<a href="https://refresher.sk/67420-Instagram-uz-skryva-pocitadlo-lajkov-v-niektorych-krajinach"> skrývaní počítadla lajkov</a> alebo <a href="https://refresher.sk/76403-Sajfa-ci-mnohi-dalsi-slovenski-influenceri-maju-problem-s-Instagramom-Nefunguje-im-funkcia-Swipe-Up">rozbitej funkcii Swipe-up</a>, umožňujúcej odkázať na akýkoľvek web reklamného partnera. </p>
      <related>
        <a href="https://refresher.sk/63425-Bola-som-mesiac-bez-Instagramu-Nemohla-som-v-noci-spavat-chybali-mi-lajky"/>
      </related>
      <p><a href="https://reclaimthenet.org/instagram-paying-celebs-for-content/">Web Reclaimthenet.org</a> ale hlási aj pozitívne správy. Instagram vraj <b>úspešným profilom plánuje platiť</b> v prípade, že na jeho platformu začnú pridávať obsah pravidelne. Má to však háčik. </p>
      <p>Finančná odmena sa zrejme bude týkať iba <b>pridávania dlhších videí</b> do <b>IGTV</b>. Túto časť vo svojej apke Instagram spustil približne v polovici roka 2018 s cieľom konkurovať televízii alebo YouTubu. Po vyše 12 mesiacoch ju však môžeme objektívne zhodnotiť <b>ako totálny prepadák</b>, ktorý prakticky nikoho nezaujíma. </p>
      <figure>
        <img src="https://i.refresher.sk/public/matejkrajcovic/instagram_IGTV.jpg"/>
        <figcaption>
          <cite>Matej Krajčovič / REFRESHER</cite>
        </figcaption>
      </figure>
      <p>Na základe <a href="https://www.bloomberg.com/news/articles/2019-11-11/instagram-covers-celebrity-video-costs-if-they-avoid-politics">informácií</a>, ktoré získal Bloomberg, sa navyše zdá, že tvorcovia nebudú platení tak, ako napríklad YouTuberi. </p>
      <p>IGTV by mal smerovať skôr k dohodám s väčšími spoločnosťami (napríklad denníky a televízie), ktorým vopred zaplatí za zazmluvnený počet objednaných videí, aby obsah na svojej platforme konečne nejako naštartoval.</p>
      <p>A keďže <b>videá nebudú môcť byť sponzorované žiadnou ďalšou spoločnosťou</b>, za propagovanie krémov, nápojov alebo oblečenia, zrejme nikto zaplatené nedostane. Instagram sa tiež chce vyhýbať politike a kontroverzným sociálnym témam, zrejme kvôli blížiacim sa voľbám nového amerického prezidenta. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/39133-Instagram-je-opat-blizsie-k-Snapchatu-Vo-funkcionalite-Stories-po-novom-najdeme-uz-aj-ponuku-nalepiek"/>
        <a href="https://refresher.sk/26574-Velka-revolucia-Instagramu-stane-sa-z-neho-miesto-preplnene-platenou-reklamou"/>
        <a href="https://refresher.sk/33922-Instagram-dnes-presiel-velkou-zmenou-Chronologicky-usporiadane-prispevky-su-uz-minulostou"/>
        <a href="https://refresher.sk/28224-Instagram-sa-opat-zmeni-Prichadza-chatovanie-a-zmeny-sa-dockaju-aj-videa"/>
        <a href="https://refresher.sk/32150-Instagram-caka-dolezita-zmena-Chronologicke-usporiadanie-prispevkov-bude-minulostou"/>
        <a href="https://refresher.sk/41947-Instagram-bude-cenzurovat-nastenky-pouzivatelov-a-chranit-ich-tak-pred-citlivym-obsahom-ktory-by-ich-mohol-prekvapit"/>
        <a href="https://refresher.sk/76514-Jabckari-pozor-Tento-iOS-potajomky-pouziva-tvoj-fotoaparat-ked-si-otvoris-aplikaciu-Facebooku"/>
        <a href="https://refresher.sk/70597-Cara-Delevingne-Do-vesmiru-a-selficiek-som-vlastne-blazon-Rozhovor"/>
      </related>
    </article>
  </body>
</html>