<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741476"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T10:25:00+00:00"/>
    <meta property="og:title" content="ชาวเน็ตแชร์คลิป!!!หนุ่มขับปิกอัพดำ&quot;โชว์ปืน&quot;กร่างถนน"/>
    <meta property="og:description" content="ชาวเน็ตแชร์คลิป หนุ่มขับปิกอัพดำโชว์ปืน บนถนนพุทธมณฑลสาย 4 เจ้าของโพสต์แปลกใจ ขับมาปกติ ไม่ได้มีปัญหาอะไรกัน"/>
  </head>
  <body>
    <article>
      <h1>ชาวเน็ตแชร์คลิป!!!หนุ่มขับปิกอัพดำ"โชว์ปืน"กร่างถนน</h1>
      <address>
        <time datetime="2019-11-13T10:25:00+00:00">13 Nov 2019, 10:25</time>
      </address>
      <p>
        <b>ชาวเน็ตแชร์คลิป หนุ่มขับปิกอัพดำโชว์ปืน บนถนนพุทธมณฑลสาย 4 เจ้าของโพสต์แปลกใจ ขับมาปกติ ไม่ได้มีปัญหาอะไรกัน</b>
      </p>
      <p>โลกออนไลน์มีการแชร์คลิปจากสมาชิกผู้ใช้เฟซบุ๊กชื่อว่า<b> Karaked Kowit </b>ความยาวประมาณ 0.47 นาที  พร้อมข้อความระบุว่า "เห็นแต่ในข่าว เพิ่งเคยเจอกับตัว ขับรถมาบนถนนพุทธมณฑลสาย 4 กระทุ่มแบน กำลังมุ่งหน้าไปทำงานที่มหาชัยก็ขับมาดีๆ ไม่ได้ปาดใดๆ หรือว่ามีอะไรกับใครเลย อยู่ดีๆ อีตาคนนี้ขับมาปาดหน้าแล้วก็โชว์ปืนหรา ขยับๆ บอกให้ตามมาข้างๆ ไม่รู้เค้าโกรธใครมา เราคนทำงานไม่อยากมีเรื่องกับใคร แปลกใจมากเลย เค้าขับรถ นิสสัน นาวาร่า สีดำ ทะเบียน กต 7501 ปทุมธานี" </p>
      <figure>
        <img src="https://www.dailynews.co.th/admin/upload/20191113/news_DNuaAKBbPd170329_533.jpg?v=20191113208?v=3279"/>
      </figure>
      <p>โดยในคลิปดังกล่าวเป็นภาพจากกล้องหน้ารถของผู้โพสต์ แสดงให้เห็นภาพขณะรถปิกอัพนิสสัน นาวาร่า สีดำ ทะเบียน กต 7501 วิ่งอยู่เลนขวา ก่อนเปิดกระจกรถโชว์อาวุธปืน และยังชะลอความเร็วยื่นปืนออกจากกระจกรถและกวักเรียก ซึ่งในคลิปดังกล่าวเจ้าของโพสต์ยังมีการสนทนากันด้วยว่า  "ขับมากันดีๆโดนปาดมาตั้งแต่สะพาน งงมากอยู่ดีๆ ก็เอาปืนมาโชว์"</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fkaraked.kowit%2Fvideos%2F2220304501409670%2F&amp;show_text=0&amp;width=267" width="267" height="477" data-service="Facebook" scrolling="no"/>
      </figure>
      <p>ทั้งนี้ ชาวเน็ตได้เข้าชมและแชร์คลิปต่อเป็นจำนวนมาก พร้อมแสดงความคิดเห็นไปต่างๆ นานา </p>
      <figure>
        <img src="https://www.dailynews.co.th/admin/upload/20191113/news_VFqYIZTHyE170330_533.jpg?v=20191113208?v=5736"/>
      </figure>
      <figure>
        <img src="https://www.dailynews.co.th/admin/upload/20191113/news_qznbTAXaGH170330_533.jpg?v=20191113208?v=4980"/>
      </figure>
      <figure>
        <img src="https://www.dailynews.co.th/admin/upload/20191113/news_EcyHFfqsfn170330_533.jpg?v=20191113208?v=3914"/>
      </figure>
      <p>อาทิ พวกอยากโชว์, ฝากเตือนคนขับครับ ถ้าเจอเหตุการณ์แบบนี้ฟังคนเตือนมั่งนะครับ อย่าสด ไม่ควรขับรีบเร่งขึ้นไป ควรชลอรถหาที่ปลอดภัยไว้ก่อนหรือแจ้งตำรวจให้มีการสกัดจับ, ปืนปลอม กระเช้า ไหว้สวย เบื่อมุกนี้แล้วอ่ะ เปลี่ยนเป็น จับติดคุก 1 เดือนไม่ลดห้ามประกันได้ไหม เปลี่ยนกฏหมายได้แล้วมั้ง XXXวิ่งเต็มถนนไทยแล้ว เป็นต้น<br/><br/> </p>
    </article>
  </body>
</html>