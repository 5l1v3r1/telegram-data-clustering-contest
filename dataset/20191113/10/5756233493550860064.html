<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621301/%D8%AA%D8%B1%D8%A7%D9%85%D9%BE-%D9%82%D8%B1%D8%A7%D8%B1%D8%AF%D8%A7%D8%AF-%D8%AA%D8%AC%D8%A7%D8%B1%DB%8C-%D8%A8%D8%A7-%DA%86%DB%8C%D9%86-%D9%86%D8%B2%D8%AF%DB%8C%DA%A9-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-13T10:26:00+00:00"/>
    <meta property="og:title" content="ترامپ: قرارداد تجاری با چین نزدیک است"/>
    <meta property="og:description" content="ترامپ گفت:« اگر چین با آمریکا قرارداد نبندد ، عوارض بر کالاهای چینی افزایش خواهد یافت و این اتفاق برای هر کشوری که رفتار نامناسبی با آمریکا نداشته باشد می‌افتد»."/>
  </head>
  <body>
    <article>
      <h1>ترامپ: قرارداد تجاری با چین نزدیک است</h1>
      <address>
        <time datetime="2019-11-13T10:26:00+00:00">13 Nov 2019, 10:26</time>
      </address>
      <p>
        <i>ترامپ گفت:« اگر چین با آمریکا قرارداد نبندد ، عوارض بر کالاهای چینی افزایش خواهد یافت و این اتفاق برای هر کشوری که رفتار نامناسبی با آمریکا نداشته باشد می‌افتد».</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به گزارش ، دونالد ترامپ در سخنرانی که قرار بود درباره رکورد اقتصادی دولتش باشد گفت به زودی یک قرارداد تجاری اولیه با چین امضا می شود ولی هیچ جزئیاتی در مورد این مذاکرات نداد.</p>
      <p>بازارها مشتاقانه منتظر اظهارات دونالد ترامپ در نیویورک بودند ولی پس از سخنرانی ناامید شدند چون هیچ اطلاعیه ای در مورد سیاست‌های اصلی بیان نشد. شایعاتی وجود داشت که ترامپ احتمالاً مکان و تاریخ امضای قرارداد تجاری با شی جین پینگ، رئیس جمهور چین را افشا خواهد کرد.</p>
      <figure>
        <img src="https://aftabnews.ir/files/fa/news/1398/8/22/358787_595.jpg"/>
      </figure>
      <p>ترامپ گفت:« آن ها مشتاقانه می خواهند یک قرارداد بسته شود ولی این ما هستیم که در این مورد تصمیم می‌گیریم».</p>
      <p>وی گفت:« ما به بستن قرارداد نزدیک شده ایم . مرحله اول قرارداد تجاری با چین اتفاق می‌افتد، به زودی اتفاق می افتد. ولی ما تنها زمانی قرارداد را قبول می‌کنیم که برای آمریکا، کارگرانمان و شرکت‌های بزرگمان خوب باشد».</p>
      <p>وی اضافه کرد اگر چین با آمریکا قرارداد نبندد ، عوارض بر کالاهای چینی افزایش خواهد یافت و این اتفاق برای هر کشوری که رفتار نامناسبی با آمریکا نداشته باشد می‌افتد.</p>
      <p>مشاور اقتصادی کاخ سفید گفت که مرحله اول این قرارداد شامل تغییرات در عوارضی می‌شود که در حال حاضر اعمال شده اند ولی تا زمان نهایی شدن قرارداد، هیچکدام از دو طرف موافق این اقدام نیستند.</p>
      <p>ترامپ یک بار دیگر از تصمیمات سیاست پولی فدرال رزرو انتقاد کرد چون نرخ بهره آمریکا بیشتر از سایر اقتصاد هاست. ترامپ نرخ بهره منفی را ترجیح می دهد.</p>
      <p>فدرال رزرو از ماه جولای سه بار نرخ بهره را پایین آورده است. قبل از آن از ۲۰۱۵ ، نه بار این نرخ را افزایش داده بود. ترامپ بارها از فدرال رزرو به خاطر عدم کاهش نرخ بهره انتقاد کرده است.</p>
    </article>
  </body>
</html>