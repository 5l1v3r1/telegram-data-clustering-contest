<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/8db4145ec942bbed/reactia-fmi-dupa-demiterea-guvernului-sandu-ne-exprimam-aprecierea-fata-de-faptul-ca-a-promovat-reformele-cu-hotarare.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-13T10:10:52+00:00"/>
    <meta property="og:title" content="Reacția FMI după demiterea Guvernului Sandu: Ne exprimăm aprecierea față de faptul că a promovat reformele cu hotărâre"/>
    <meta property="og:description" content="Fondul Monetar Internaționat a emis o declarație în contextul demiterii Guvernului condus de Maia Sandu, exprimându-și „aprecierea față de hotărârea cu care a promovat reformele sprijinite de FMI”."/>
  </head>
  <body>
    <article>
      <h1>Reacția FMI după demiterea Guvernului Sandu: Ne exprimăm aprecierea față de faptul că a promovat reformele cu hotărâre</h1>
      <address><time datetime="2019-11-13T10:10:52+00:00">13 Nov 2019, 10:10</time> by <a rel="author">Jurnal.md</a></address>
      <p>
        <b>Fondul Monetar Internaționat a emis o declarație în contextul demiterii Guvernului condus de Maia Sandu, exprimându-și „aprecierea față de hotărârea cu care a promovat reformele sprijinite de FMI”.</b>
      </p>
      <p>„Experții FMI monitorizează îndeaproape situația pentru a evalua cum se vor răsfrânge ultimele evenimente asupra programului susținut de FMI și asupra perspectivelor finanțării externe. Dorim să ne exprimăm aprecierea față de hotărârea cu care guvernul condus de doamna Sandu a promovat reformele sprijinite de Fondul Monetar Internațional”, a declarat șeful misiunii FMI pentru Moldova, Ruben Atoyan.</p>
      <p>„Suntem gata să susținem Republica Moldova în continuare în procesul de implementare a reformelor, odată ce va fi format un nou guvern”, a adăugat șeful misiunii FMI.</p>
      <p>Amintim că Guvernul condus de Maia Sandu a fost demis ieri. Moțiunea de cenzură asupra activității Executivului a trecut cu voturile deputaților PSRM și PD.</p>
    </article>
  </body>
</html>