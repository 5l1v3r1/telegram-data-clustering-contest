<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/facebook-down-instagram-e-whatsapp-non-funzionano-problemi-in-italia-ma-non-solo/1948370/"/>
    <meta property="og:site_name" content="IlSussidiario"/>
    <meta property="article:published_time" content="2019-11-13T10:31:09+00:00"/>
    <meta property="og:title" content="INSTAGRAM DOWN, PERCHÈ NON FUNZIONA/ Segnalati nuovi problemi: Whatsapp e Facebook…"/>
    <meta property="og:description" content="Instagram down, Facebook e WhatsApp tornano a funzionare: ancora malfunzionamenti in Italia per il social fotografico, le ultime notizie."/>
  </head>
  <body>
    <article>
      <h1>INSTAGRAM DOWN, PERCHÈ NON FUNZIONA/ Segnalati nuovi problemi: Whatsapp e Facebook…</h1>
      <h2>Instagram down, Facebook e WhatsApp tornano a funzionare: ancora malfunzionamenti in Italia per il social fotografico, le ultime notizie.</h2>
      <address><time datetime="2019-11-13T10:31:09+00:00">13 Nov 2019, 10:31</time> by <a rel="author" href="https://www.ilsussidiario.net/autori/dario-dangelo/" target="_blank">Dario D'Angelo</a></address>
      <p>Continua l’<b>Instagram Down</b>: se per <b>Facebook</b> e <b>Whatsapp</b> i problemi sembrano ormai alle spalle, nuovi malfunzionamento per il social network “fotografico”. Ieri, martedì 12 novembre, sono giunte segnalazioni da tutta Italia e anche nelle ultime ore alcuni utenti hanno reso noto di non riuscire ad utilizzare l’applicazione. C’è chi non riesce ad aggiornare l’homepage e chi, invece, non riesce a pubblicare post o Instagram Stories. Non è ancora chiara la natura del disservizio e l’azienda che gestisce il social non ha rilasciato commenti. Ma non solo: diversi utenti hanno lamentato il fatto che gli venga chiesto a più riprese di cambiare la password del proprio account. Ecco alcuni commenti su Twitter: <i>«Pure a voi non funziona. A me un giorno si, e un giorno no, non mi fa aggiornare il feed», «Solo a me Instagram ha cambiato la lingua?», «Per me la ragione di questi #instagramdown è perché #instagram vuole rimanere sempre nel trend topic di Twitter»</i>. (Aggiornamento di Massimo Balsamo)</p>
      <h4>Whatsapp, Facebook e Instagram down: perchè non funzionano?</h4>
      <p>Giornata di <a href="https://www.ilsussidiario.net/news/skype-down-in-italia-non-funziona-impossibile-inviare-e-ricevere-i-messaggi/1948302/"><b>“down” non solo per Skype</b></a>: altri social come <b>Facebook</b>, <b>Instagram</b> e <b>WhatsApp</b> stanno riscontrando diversi problemi. E sono in tanti gli utenti che in queste ore stanno domandandosi se il social di turno non funziona in maniera diffusa. La risposta è che sì, i disservizi non riguardano soltanto voi ma sono diffusi su una scala più ampia. Prendiamo Facebook: nelle ultime ore il picco di segnalazioni in Italia si è registrato a Milano, ma anche nelle zone di Roma, Napoli, Torino, Venezia, Parma, Taranto e Palermo sono molte le persone che lamentano l’impossibilità di usufruire normalmente del social network fondato da Mark Zuckerberg. I problemi non sono circoscritti però alla sola Italia: un boom di “down” si registra nell’area di Londra, nel Regno Unito, ma non va particolarmente meglio a Parigi, in Francia, e a Varsavia, in Polonia.</p>
      <h4>Facebook, Instagram e WhatsApp down</h4>
      <p>Come detto i problemi riguardano oltre che Facebook anche Instagram e WhatsApp. Per quanto concerne il social fotografico il picco di segnalazioni di “down” è stato registrato tra le ore 11 e le ore 14 di oggi, martedì 12 novembre 2019: tanti gli utenti che hanno incontrato delle difficoltà nell’effettuare l’operazione di login. I problemi maggiori si stanno verificando in particolare a Parigi, ma anche a Milano, Firenze e Roma i frequentatori del social che stanno tentando di accedere per pubblicare un post stanno facendo i conti con questo disservizio. Per quanto concerne WhatsApp, il 15% delle persone che ha segnalato un cattivo funzionamento dell’app di messaggistica ha accusato difficoltà nell’inviare o ricevere messaggi. La maggior parte dei problemi si è verificata intorno alle 14: ora il peggio sembra essere alle spalle.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/black-friday-2019-sconti-e-offerte-codacons-in-italia-si-spenderanno-2-mld-di-euro/1950212/"/>
        <a href="https://www.ilsussidiario.net/news/black-friday-2019-offerte-e-sconti-da-amazon-a-zalando-caccia-al-regalo-di-natale/1949960/"/>
        <a href="https://www.ilsussidiario.net/news/black-friday-2019-offerte-e-sconti-zalando-asos-e-yoox-tante-promozioni-in-corso/1949513/"/>
        <a href="https://www.ilsussidiario.net/news/poste-italiane-down-non-funziona-sito-web-inaccessibile-centinaia-di-segnalazioni/1949641/"/>
        <a href="https://www.ilsussidiario.net/news/motorola-razr-a-dicembre-il-cellulare-anni-2000-senza-sim-fisica-costera-1599-euro/1949344/"/>
        <a href="https://www.ilsussidiario.net/news/black-friday-2019-offerte-e-sconti-mediaworld-vs-amazon-iphone-xr-a-717-euro/1949122/"/>
      </related>
    </article>
  </body>
</html>