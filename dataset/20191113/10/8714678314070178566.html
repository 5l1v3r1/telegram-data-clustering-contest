<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/reklame/2019/11/zalando-forlenger-med-phd---trekker-frem-hvite-gutter-samarbeidet-som-vellykket/"/>
    <meta property="og:site_name" content="Kampanje"/>
    <meta property="article:published_time" content="2019-11-13T10:55:17+00:00"/>
    <meta property="og:title" content="Zalando forlenger med PHD - trekker frem «Hvite Gutter»-samarbeid som vellykket"/>
    <meta property="og:description" content="- PHD har allerede levert godt de årene vi har jobbet sammen, sier netthandelsgiganten."/>
  </head>
  <body>
    <article>
      <h1>Zalando forlenger med PHD - trekker frem «Hvite Gutter»-samarbeid som vellykket</h1>
      <address><time datetime="2019-11-13T10:55:17+00:00">13 Nov 2019, 10:55</time> by <a rel="author" href="https://kampanje.com/users/knut-kristian-hauger-/" target="_blank">Knut Kristian Hauger</a></address>
      <p>
        <b>- PHD har allerede levert godt de årene vi har jobbet sammen, sier netthandelsgiganten.</b>
      </p>
      <p>Zalando, det ledende netthandelstedet innen klær og mote, har valgt PHD som deres mediebyrå i Norge.</p>
      <p>- PHD Norge har allerede levert godt de årene vi har jobbet sammen, men i denne pitsj-prosessen leverte de ytterligere på den strategiske tilnærmingen. De gjorde en fremragende innsats og vi var faktisk aldri i tvil om at vi ville fortsette samarbeidet med vårt norske PHD-team, sier <b>Andreas Kvinesland Ringstad</b>, markedssjef hos Zalando.</p>
      <p>Etter en omfattende europeisk byrårunde fikk PHD fornyet tillitt i Norge, og vil fortsette samarbeidet som startet i etableringen av Zalando i det norske markedet i 2012.</p>
      <p>- Zalando er en utrolig spennende kunde, med høye krav til både seg selv og sine partnere. Vi fikk en ekstraordinært hyggelig og motiverende tilbakemelding på teamet som har jobbet med Zalando i PHD, inkludert våre kolleger i Fuse som blant annet har bidratt til Zalandos strategiske samarbeid med Discovery-serien «Hvite Gutter». Nå hever vi ambisjonene enda et hakk med et sterkt strategisk team og gleder oss til å bidra til at Zalando får en ytterligere forsterket posisjon i årene som kommer, sier <b>Marie-Louise Alvær</b>, administrerende direktør i PHD.</p>
      <p>
        <b>Les også: <a href="https://kampanje.com/link/eed8a4fa92a64b43bf278ced52cffaaf.aspx">Slik har «Hvite gutter» blitt en strømmesuksess: - Har vært en øyeåpner for oss</a></b>
      </p>
      <p>Kundeansvarlig i PHD for Zalando er <b>Masha Scekic</b>. </p>
      <p>- Vi er utrolig stolte over at en av Europas ledende e-commerce aktører ser på oss som den riktige partneren i en bransje i enorm utvikling, og det passer bra med vår økte satsing innenfor e-commerce kompetanse, sier hun.</p>
      <p>
        <i>På bildet øverst ser du fra venstre bak Matias Buenaventura (planner i PHD), Marie-Louise Alvær (administrerende direktør i PHD), Andreas Kvinesland Ringstad (Marketing Manager i  Zalando), Isis Myklebust (rådgiver i PHD) og Masha Scekic (client lead i PHD). Foran fra venstre Ståle Westby (kundedirektør i PHD) og Mano Rashidi (FUSE).</i>
      </p>
    </article>
  </body>
</html>