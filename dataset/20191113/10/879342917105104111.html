<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/13/novyna/polityka/yes-pidtrymav-vidkryttya-rynku-zemli-ukrayini"/>
    <meta property="og:site_name" content="Слово і Діло"/>
    <meta property="article:published_time" content="2019-11-13T10:47:46+00:00"/>
    <meta property="og:title" content="ЄС підтримав відкриття ринку землі в Україні"/>
    <meta property="og:description" content="Євросоюз підтримує відкриття ринку землі в Україні, оскільки це може розкрити величезний потенціал для економіки країни."/>
  </head>
  <body>
    <article>
      <h1>ЄС підтримав відкриття ринку землі в Україні</h1>
      <address>
        <time datetime="2019-11-13T10:47:46+00:00">13 Nov 2019, 10:47</time>
      </address>
      <p>
        <b>Євросоюз підтримує відкриття ринку землі в Україні, оскільки це може «розкрити величезний потенціал для економіки країни».</b>
      </p>
      <p>Про це повідомляє пресслужба представництва ЄС в Україні.</p>
      <p>В ЄС вважають, що реформа повинна базуватися на верховенстві права і принципах стійкості, прозорості та справедливості.</p>
      <p>«<i>Поважаючи незалежний законодавчий процес України і ухвалення суверенних рішень, ми готові запропонувати досвід і підтримку разом з іншими міжнародними партнерами. При відкритті цього ринку важливо встановити гарантії, щоб уникнути надмірної концентрації землі в руках декількох операторів, забезпечити справедливе ставлення до власників невеликих земель, які бажають продати свої земельні ділянки, і гарантувати права активних дрібних фермерів, які бажають придбати землю сільськогосподарського призначення</i>», – йдеться в заяві.</p>
      <p>В основі системи державної підтримки повинні бути невеликі фермерські господарства, вважають в ЄС.</p>
      <p>«<i>ЄС уважно оцінить умови, за яких ринок сільськогосподарських земель буде функціонувати, і те, як контролюються заходи безпеки під час впровадження земельної реформи. Невеликі фермерські господарства повинні стояти в центрі цієї реформи, зокрема ті, які не зареєстровані як юридичні особи, тобто фізичні особи, які обробляють сільськогосподарські угіддя</i>», - відзначають в ЄС.</p>
      <p>У Брюсселі також говорять, що відкриття ринку землі має стати першим кроком до більш широкої і всеосяжної земельної реформи, яка охоплюватиме інші елементи управління землею, політику землекористування, планування та моніторингу, обізнаності про права на землю, консолідації земель.</p>
      <p>Нагадаємо, в середу, 13 листопада, <a href="https://www.slovoidilo.ua/2019/11/13/novyna/polityka/vr-rozhlyanut-zakonoproekty-zemelnoyi-reformy">народні депутати мають розглянути законопроекти земельної реформи.</a></p>
      <p>Як повідомлялося, <a href="https://www.slovoidilo.ua/2019/11/12/novyna/suspilstvo/vozle-vr-mytynhuyut-protyv-otkrytyya-rynka-zemly">біля ВР вже другий день поспіль мітингують проти відкриття ринку землі</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/13/novyna/finansy/minekonomiky-nazvaly-vartist-hektara-pry-vidkrytti-rynku-zemli"/>
        <a href="https://www.slovoidilo.ua/2019/11/12/pogljad/suspilstvo/chy-prodavaty-zemlyu-inozemcyam-pidvodni-kameni-ta-mozhlyvosti-ukrayincziv"/>
        <a href="https://www.slovoidilo.ua/2019/11/12/novyna/polityka/vr-try-frakcziyi-vystupyly-proty-zakonoproektu-shhodo-prodazhu-zemli"/>
        <a href="https://www.slovoidilo.ua/2019/11/12/novyna/suspilstvo/vozle-vr-mytynhuyut-protyv-otkrytyya-rynka-zemly"/>
        <a href="https://www.slovoidilo.ua/2019/11/13/novyna/polityka/vr-rozhlyanut-zakonoproekty-zemelnoyi-reformy"/>
      </related>
    </article>
  </body>
</html>