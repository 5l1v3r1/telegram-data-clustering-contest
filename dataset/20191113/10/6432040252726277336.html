<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/617266,Wandale-w-Olsztynie-znowu-atakuja.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-13T10:34:10+00:00"/>
    <meta property="og:title" content="Wandale w Olsztynie znowu atakują"/>
    <meta property="og:description" content="Najpierw atakowali rowery miejskie, teraz przyszedł czas na pi(e)suary. Wandale zniszczyli toalety dla psów, które niedawno stanęły w Olsztynie."/>
  </head>
  <body>
    <article>
      <h1>Wandale w Olsztynie znowu atakują</h1>
      <address>
        <time datetime="2019-11-13T10:34:10+00:00">13 Nov 2019, 10:34</time>
      </address>
      <p>
        <b>Najpierw atakowali rowery miejskie, teraz przyszedł czas na pi(e)suary. Wandale zniszczyli toalety dla psów, które niedawno stanęły w Olsztynie.</b>
      </p>
      <p>Czy w Olsztynie działa grupa wandali, która upodobała sobie niszczenia tego, co nowe? Wiele na to wskazuje. Teraz "pod młot" poszły toalety dla psów, czyli pi(e)suary. Wcześniej niszczono rowery miejskie. <br/><br/>Prawdopodobnie wszystkie pi(e)suary zostały w podobny sposób zniszczone.<br/><br/>Pi(e)suary powstały dzięki Olsztyńskiemu Budżetowi Obywatelskiemu. Była to inicjatywa lokalnych miłośników psów. W Olsztynie stanęło ich kilkanaście. Mają zachęcać zwierzęta do załatwiania potrzeb w wyznaczonych miejscach. Każdy składa się z betonowego korpusu z wyprofilowanymi otworami i podstawki magazynującej zawarte w moczu substancje wabiące psy. Takie WC to, jak pisze ich producent, „przede wszystkim oddech dla zieleni miejskiej, ścian budynków, małej architektury, opiekunów psów i wreszcie samych zwierząt”. Bo przyzwyczajany i zachęcany do korzystania z pi(e)suaru czworonóg powinien zrezygnować z obsikiwania innych miejsc.<br/><br/>Psy może są zadowolone z takich udogodnień. Ale człowiekowi, jak widać, przeszkadzają...</p>
      <figure>
        <img src="http://m.wm.pl/2019/11/orig/56812-588546.jpg"/>
      </figure>
    </article>
  </body>
</html>