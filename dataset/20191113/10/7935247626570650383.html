<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/eski-basbakanlardan-yildirim-akbulut-hastaneye-kaldirildi-214940h.htm"/>
    <meta property="og:site_name" content="OLAY"/>
    <meta property="article:published_time" content="2019-11-13T10:17:01+00:00"/>
    <meta property="og:title" content="Eski başbakanlardan Yıldırım Akbulut hastaneye kaldırıldı"/>
    <meta property="og:description" content="Eski başbakanlardan ve Cumhurbaşkanlığı Yüksek İstişare Kurulu (YİK) Üyesi Yıldırım Akbulut, kalp rahatsızlığı sonucu hastaneye kaldırıldı."/>
  </head>
  <body>
    <article>
      <h1>Eski başbakanlardan Yıldırım Akbulut hastaneye kaldırıldı</h1>
      <h2>Eski başbakanlardan ve Cumhurbaşkanlığı Yüksek İstişare Kurulu (YİK) Üyesi Yıldırım Akbulut, kalp rahatsızlığı sonucu hastaneye kaldırıldı.</h2>
      <address>
        <time datetime="2019-11-13T10:17:01+00:00">13 Nov 2019, 10:17</time>
      </address>
      <p>Eski başbakanlardan ve Cumhurbaşkanlığı Yüksek İstişare Kurulu (YİK) Üyesi Yıldırım Akbulut'un (84), Çanakkale'de rahatsızlanması üzerine ambulans uçakla Ankara Üniversitesi Tıp Fakültesi Kalp Merkezi'ne getirildiği öğrenildi.</p>
      <p>Yoğun bakım ünitesinde tedaviye alınan Yıldırım Akbulut'un sağlık durumunun stabil olduğu belirtildi.</p>
      <p>Bu arada, Ankara Üniversitesi Tıp Fakültesi'ne gelen Ankara Valisi Vasip Şahin Akbulut'u ziyaret ederek, doktorlarından bilgi aldı.</p>
      <p>Ziyaretin ardından hastane önünde basın mensuplarına açıklama yapan Şahin, doktorlardan Yıldırım Akbulut'un yaşadığı kalp rahatsızlığının ritim bozukluğundan kaynaklandığı bilgisini aldığını söyledi.</p>
      <p>Vali Şahin, Akbulut'un durumunun iyi olduğunu da belirtti.</p>
    </article>
  </body>
</html>