<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/13/Nav-skandalen-Solberg-%C3%A5pen-for-at-alarmen-burde-g%C3%A5tt-f%C3%B8r-20383552.ece"/>
    <meta property="og:site_name" content="adressa.no"/>
    <meta property="article:published_time" content="2019-11-13T10:03:13+00:00"/>
    <meta property="og:title" content="Nav-skandalen: Solberg åpen for at alarmen burde gått før"/>
    <meta property="og:description" content="Statsminister Erna Solberg (H) utelukker ikke at hennes regjering på et tidligere tidspunkt burde oppdaget og tatt tak i trygdeskandalen."/>
  </head>
  <body>
    <article>
      <h1>Nav-skandalen: Solberg åpen for at alarmen burde gått før</h1>
      <address><time datetime="2019-11-13T10:03:13+00:00">13 Nov 2019, 10:03</time> by <a rel="author"> NTB</a></address>
      <p>Statsminister Erna Solberg (H) utelukker ikke at hennes regjering på et tidligere tidspunkt burde oppdaget og tatt tak i trygdeskandalen.</p>
      <aside><a href="https://www.adressa.no/nyheter/innenriks/2019/11/13/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/13/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/13/javascript:void(0);">Del denne artikkelen på e-post</a></aside>
      <p>– Jeg har ikke uttalt meg om det spørsmålet, om vi burde slått alarm før, på noe som helst tidspunkt. Jeg mener vi skal være åpne for det som kommer fram i granskningsutvalget, sa hun.</p>
      <p>– Vi skal være ydmyke både om hvorfor vi har den feilen som systematisk har vært der over lang, lang tid, og om vi har håndtert den riktig fra min regjerings side. Det er derfor vi har nedsatt et granskningsutvalg, uttalte statsministeren.</p>
      <p>
        <b>LES OGSÅ: <a href="https://www.adressa.no/pluss/nyheter/2019/11/12/Det-blir-%C3%A5pen-h%C3%B8ring-i-Stortinget-om-trygdeskandalen-20379518.ece">Hun skal lede granskningen av trygdeskandalen</a></b>
      </p>
      <p>SV-leder Audun Lysbakken tok opp saken i Stortingets muntlige spørretime onsdag. Han viste til at Stortinget denne uken fikk innsyn i brevet departementet fikk fra Nav i desember i fjor, det første varselet til departementet om saken.</p>
      <p>– Det viser at departementet fikk klar beskjed om at en skandale av det omfanget vi kjenner nå, var en mulighet, sa han.</p>
      <p>– Det er veldig god grunn til å spørre om ikke alarmen burde gått for fullt i regjeringen i desember i fjor. Mener statsministeren fortsatt at hennes regjering ikke kunne og burde slått alarm før, sa han.</p>
      <p>
        <b>LES MER:<a href="https://www.adressa.no/pluss/nyheter/2019/10/31/Visepresidenten-krever-h%C3%B8ring-om-Nav-skandalen-20288543.ece"> Krever høring om Nav-skandalen</a></b>
      </p>
      <p>28. oktober ble det klart at norske myndigheter har tolket regelverket for eksport av velferdsytelser for strengt. Over flere år har personer som hadde krav på ytelsene, blitt idømt straff og fått krav om tilbakebetaling.</p>
    </article>
  </body>
</html>