<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/sluga-narodu-zablokuvala-tribunu-radi-video-novini-ukrajini-50053247.html"/>
    <meta property="og:site_name" content="НВ"/>
    <meta property="article:published_time" content="2019-11-13T10:00:00+00:00"/>
    <meta property="og:title" content="Земельна реформа: фракція Слуга народу заблокувала трибуну Ради — відео"/>
    <meta property="og:description" content="У середу, 13 листопада, на тлі розгляду у Верховній Раді законопроекту щодо ринку землі депутати з фракції Слуга народу взяли у кільце парламентську трибуну."/>
  </head>
  <body>
    <article>
      <h1>Земельна реформа: фракція Слуга народу заблокувала трибуну Ради — відео</h1>
      <h2>У середу, 13 листопада, на тлі розгляду у Верховній Раді законопроекту щодо ринку землі депутати з фракції Слуга народу взяли у кільце парламентську трибуну.</h2>
      <address>
        <time datetime="2019-11-13T10:00:00+00:00">13 Nov 2019, 10:00</time>
      </address>
      <p>Таким чином вони вирішили не допустити її блокування нардепами від прокремлівської Опозиційною платформи — За життя, які виступають проти земельної реформи.</p>
      <p>Читайте також:<br/><a href="https://nv.ua/ukr/kyiv/zemelna-reforma-protest-pid-radoyu-video-novini-ukrajini-50053240.html">&amp;nbspВідкриття ринку землі: протестуючі принесли під Раду труну зі свинею — відео</a></p>
      <p>У відповідь на це представники ОПЗЖ спробували зірвати виступ депутата від Слуги народу Микити Потураєва.</p>
      <p>Нагадаємо, що <a href="https://nv.ua/ukr/biz/economics/rinok-zemli-v-radu-vnesli-zakonoproekt-novini-ukrajini-50044824.html">Урядовий законопроект щодо ринку землі</a> передбачає його відкриття з 1 жовтня.</p>
      <p>Купувати земельні ділянки сільськогосподарського призначення зможуть українські громадяни і юридичні особи, а також територіальні громади та держава.</p>
      <p>Читайте також:<br/><a href="https://nv.ua/ukr/biz/economics/rinok-zemli-skilki-koshtuye-gektar-ukrajinskoji-teritoriji-novini-ukrajini-50053136.html">&amp;nbspУ Мінекономрозвитку назвали вартість гектара української землі</a></p>
      <p>При цьому законопроектом № 2178−10, ініціаторами якого є голова комітету з питань аграрної та земельної політики Микола Сольський і низка депутатів від Слуги народу, пропонується передбачити, що іноземці та особи без громадянства <a href="https://nv.ua/ukr/biz/markets/prodazh-zemli-u-verhovniy-radi-zareyestruvali-onovleniy-zakonoproekt-pro-rinok-zemli-v-ukrajini-novini-ukrajini-50047339.html">не зможуть ставати власниками земель сільгосппризначення до 1 січня 2024</a>.</p>
      <p>Раніше повідомлялося, що, згідно з опитуванням групи Рейтинг, <a href="https://nv.ua/ukr/biz/economics/69-ukrajinciv-proti-nadannya-dozvolu-inozemcyam-kupuvati-zemlyu-opituvannya-50050628.html">69% українців проти дозволу іноземцям купувати землю</a>.</p>
    </article>
  </body>
</html>