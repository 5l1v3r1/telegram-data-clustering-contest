<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/khari-i-megan-yadosakha-kralitsata-406612.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T10:42:38+00:00"/>
    <meta property="og:title" content="Хари и Меган ядосаха кралицата"/>
    <meta property="og:description" content="Принцът и жена му вероятно няма да бъдат с баба си на Коледа"/>
  </head>
  <body>
    <article>
      <h1>Хари и Меган ядосаха кралицата</h1>
      <address><time datetime="2019-11-13T10:42:38+00:00">13 Nov 2019, 10:42</time> by <a rel="author">Агенция Стандарт</a></address>
      <p>Принц Хари и Меган Маркъл са съобщили на кралицата, че няма да прекарат първата Коледа на сина им Арчи с нея в двореца Сандрингам – поне така твърдят медии на Острова. Вариантите били два -  да празнуват вкъщи в Уиндзор или да отпътуват за Америка, където ще гостуват на Дория Рагланд – майката на Меган, и ще презареждат батериите  след крайно изтощителната за тях година. От двореца се опасявали,  че този ход може да ескалира напрежението между двойката и останалите членове на кралското семейство след неотдавнашните коментари на Хари, че той и брат му са на различни пътища в момента. Предполагаше се, че след 6-седмичния им престой в Щатите Хари и Меган ще се върнат в Сандрингам, но уви. Източник от двореца е споделил пред The Sun: „Нужно им е известно време, за да се възстановят и да направят плановете си за следващата година.“ Кралският биограф Ингрид Сюард каза: „Коледа в Сандрингам може да бъде доста стресираща, така че те явно не искат да подлагат Арчи на подобно изпитание.  Хари винаги е прекарвал Коледа в дома на кралицата в Норфолк - с изключение на 2012-а, когато служи в Афганистан. Мисис Сюард добавя: „Но всичко това всъщност надали има общо с Арчи, а по-скоро се касае за тяхните лични чувства“. Херцогът и херцогинята на Кеймбридж  ще бъдат в Сандрингам с трите си деца - Джордж, Шарлот и Луи.</p>
    </article>
  </body>
</html>