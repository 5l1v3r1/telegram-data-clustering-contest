<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/e5ffcf768750a9b6/victor-chirila-isi-retrage-candidatura-la-functia-de-ambasador-in-franta-nu-lucrez-cu-oameni-in-care-n-am-incredere.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-13T10:20:32+00:00"/>
    <meta property="og:title" content="Victor Chirilă își retrage candidatura la funcția de ambasador în Franța; „Nu lucrez cu oameni în care n-am încredere”"/>
    <meta property="og:description" content="Președintele Asociației de Politică Externă, Victor Chirilă, care a fost recent propus pentru funcția de Ambasador al Republicii Moldova în Franța, și-a retras candidatura după demiterea de ieri a Guvernului."/>
  </head>
  <body>
    <article>
      <h1>Victor Chirilă își retrage candidatura la funcția de ambasador în Franța; „Nu lucrez cu oameni în care n-am încredere”</h1>
      <address><time datetime="2019-11-13T10:20:32+00:00">13 Nov 2019, 10:20</time> by <a rel="author">Jurnal.md</a></address>
      <p>
        <b>Președintele Asociației de Politică Externă, Victor Chirilă, care a fost recent propus pentru funcția de Ambasador al Republicii Moldova în Franța, și-a retras candidatura după <a href="http://jurnal.md/ro/news/ccbc3b9ee0d3d800/ultima-ora-guvernul-a-fost-demis-cu-voturile-psrm-si-pd-maia-sandu-toti-vor-raspunde-pentru-ca-isi-bat-joc-de-un-popor.html">demiterea de ieri a Guvernului</a>.</b>
      </p>
      <p>„Stimați Prieteni, în special cei care m-au susținut și încurajat să accept nominalizarea pentru funcția de Ambasador al R. Moldova în Franța, doresc să vă comunic că, în condițiile demiterii Guvernului care m-a propus pentru această funcție și a incertitudinii care planează asupra viitorului curs al politicii externe, am decis să-mi retrag candidatura. Mulțumesc mult dnei Maia Sandu și dlui Nicolae Popescu pentru încrederea acordată”, a anunțat Victor Chirilă.</p>
      <p>Întrebat dacă nu s-a grăbit cu această decizie, președintele APE a răspuns: „Nu lucrez cu oameni/politicieni în care nu am încredere... și care nu au încredere în mine, deși zâmbesc drăguț și te asigură de „susținerea” lor... De altfel, la 6 noiembrie m-am prezentat, totuși, la comisia parlamentară, însă nu a fost cvorum”.</p>
    </article>
  </body>
</html>