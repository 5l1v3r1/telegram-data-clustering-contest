<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10081910-cherez-pomilki-lyudyam-za-zhovten-mozhut-ne-narahuvati-plgi-na-komposlugi-mnsocpoltiki.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-13T10:01:00+00:00"/>
    <meta property="og:title" content="Через помилки людям за жовтень можуть не нарахувати пільги на компослуги – Мінсоцполітики"/>
    <meta property="og:description" content="«Перший млинець нанівець» - механізм монетизації пільг тільки-но стартував, і його ще випробовують. На людях. Міністерство соціальної політики чесно попередило пільговиків: у жовтні цього року вони"/>
  </head>
  <body>
    <article>
      <h1>Через помилки людям за жовтень можуть не нарахувати пільги на компослуги – Мінсоцполітики</h1>
      <address><time datetime="2019-11-13T10:01:00+00:00">13 Nov 2019, 10:01</time> by <a rel="author">Татьяна Донченко</a></address>
      <p>
        <b>«Перший млинець нанівець» - механізм монетизації пільг тільки-но стартував, і його ще випробовують. На людях.</b>
      </p>
      <p>Міністерство соціальної політики чесно попередило пільговиків: у жовтні цього року вони можуть недорахуватися своєї законної пільги на компослуги у зв’язку з переходом на монетизацію.</p>
      <blockquote>«Враховуючи, що відповідний механізм запроваджується вперше, через неточності в даних з технічних причин можуть бути випадки ненарахування окремим особам суми пільги за жовтень 2019 року. <br/><br/><br/>У такому разі рекомендуємо звернутися до органу соціального захисту населення за місцем проживання для уточнення інформації. Сума пільги у такому випадку за жовтень буде донарахована в наступному місяці», - таке повідомлення опубліковане на сайті Мінсоцполітики.</blockquote>
      <p>Нагадаємо, монетизовані пільги готівкою нараховують тим отримувачам, які звернувся із заявами до органів соцзахисту до 15 жовтня. Усім, пільговикам, хто не подав заяву, пільги перераховуються через «Ощадбанк» у грошовій безготівковій формі та розподіляються за надавачами послуг. У Мінсоцполітики, на жаль, не роз’яснили, як платити людям, чиї пільги за жовтень «загубилися». У попередньому матеріалі про монетизацію пільг ТЪ з’ясовував, як нині платити і чи застосовуватимуть надавачі послуг санкції до пільговиків через несвоєчасну оплату.</p>
      <blockquote>
        <a href="https://www.telegraf.in.ua/topnews/2019/11/12/plgi-ta-subsidyi-teper-ne-vdobrazhuyutsya-u-kvitancyah-yak-platiti-kremenchuzhanam_10081873.html">Пільги та субсидії тепер не відображуються у квитанціях: як платити кременчужанам</a>
      </blockquote>
      <p>На першому етапі монетизації субсидій у березні цього року теж була плутанина з даними в реєстрах, через що шикувалися черги до «Ощадбанку». <a href="https://www.telegraf.in.ua/topnews/10076732-zhertvi-pomilok-blizko-tisyach-kremenchuckih-pensonerv-chinovniki-pognali-za-subsidyeyu-do-kas-oschadbanku.html">Жертвами помилок тоді стали пенсіонери</a>.</p>
      <p>Автор: <a href="https://www.telegraf.in.ua/user/%D2%E0%F2%FC%FF%ED%E0+%C4%EE%ED%F7%E5%ED%EA%EE/">Татьяна Донченко</a></p>
    </article>
  </body>
</html>