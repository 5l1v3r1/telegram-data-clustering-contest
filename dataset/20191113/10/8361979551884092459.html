<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/kolomoyskiy-zaproponuvav-vidvernutisya-vid-mvf-v-storonu-rosiji-50053244.html"/>
    <meta property="og:site_name" content="НВ"/>
    <meta property="article:published_time" content="2019-11-13T10:13:00+00:00"/>
    <meta property="og:title" content="Коломойський запропонував відвернутися від МВФ в сторону Росії"/>
    <meta property="og:description" content="Таку заяву Коломойський зробив напередодні візиту місії МВФ в Україну."/>
  </head>
  <body>
    <article>
      <h1>Коломойський запропонував відвернутися від МВФ в сторону Росії</h1>
      <h2>Таку заяву Коломойський зробив напередодні візиту місії МВФ в Україну.</h2>
      <address>
        <time datetime="2019-11-13T10:13:00+00:00">13 Nov 2019, 10:13</time>
      </address>
      <p>Олігарх Ігор Коломойський вважає, що Україні варто відвернутися від Заходу і налагодити відносини з Росією. Про це повідомляє <a href="https://www.nytimes.com/2019/11/13/world/europe/ukraine-ihor-kolomoisky-russia.html?fbclid=IwAR3tYhTsx15kFvOdSkbbv28V6QguA7KYaOknK8VnnayWDqt8SYyFNza76z8">New York Times</a>.</p>
      <p>Один з найвпливовіших українських бізнесменів заявив, що фінансування з Росії може замінити кредити МВФ.<br/><br/>«Ми готові взяти у росіян 100 мільярдів доларів. Я думаю, що вони з радістю нам їх дадуть», — зазначив олігарх.</p>
      <p>Неоднозначну заяву Коломойський зробив <a href="https://nv.ua/ukr/biz/finance/v-ukrajinu-povertayetsya-misiya-mvf-novini-ukrajini-50053099.html">напередодні візиту місії МВФ</a> в Україну, який призначений на 14 листопада.</p>
      <p>На думку Коломойського, Україна не має шансів в боротьбі проти РФ.</p>
      <p>«Люди хочуть миру, хорошого життя, вони не хочуть воювати. А ви, — Америка, — змушуєте нас воювати і навіть не даєте нам грошей за це», — додав Коломойський.</p>
      <p>Заява Коломойського, який у 2014 році фінансово підтримував українську армію в боротьбі з РФ може бути пов’язана з позицією МВФ щодо ситуації з ПриватБанком.</p>
      <p>Нагадаємо, що Коломойський пропонував Україні <a href="https://nv.ua/ukr/ukraine/politics/kolomoyskiy-znovu-vistupiv-za-ogoloshennya-ukrajinoyu-defoltu-financial-times-50023569.html">оголосити дефолт</a>.</p>
    </article>
  </body>
</html>