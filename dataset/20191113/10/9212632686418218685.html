<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/516718/bekas-pemain-dram-ukays-sah-terbunuh"/>
    <meta property="og:site_name" content="HM Online"/>
    <meta property="article:published_time" content="2019-11-13T10:29:46+00:00"/>
    <meta property="og:title" content="Bekas pemain dram Ukays sah terbunuh"/>
    <meta property="og:description" content="BEKAS pemain dram Ukays, Akel Zainal yang menyertai militan Daish di Syria disahkan terbunuh awal tahun ini."/>
  </head>
  <body>
    <article>
      <h1>Bekas pemain dram Ukays sah terbunuh</h1>
      <address><time datetime="2019-11-13T10:29:46+00:00">13 Nov 2019, 10:29</time> by <a rel="author">Muhaamad Hafis Nawawi</a></address>
      <p>BEKAS pemain dram Ukays, Akel Zainal yang menyertai militan Daish di Syria disahkan terbunuh awal tahun ini.</p>
      <p>Ketua Penolong Pengarah Bahagian Anti Pengganas (E8) Cawangan Khas Bukit Aman, Datuk Ayob Khan Mydin Pitchay berkata, berdasarkan maklumat diterima pihak polis, Wan Mohd Aquil Wan Zainal Abidin, 39, dan seorang lagi militan Daish, Mohd Rafi Udin, 53, maut dalam serangan udara Rusia di Syria pada Januari dan Mac lalu.</p>
      <p>Menurutnya, turut terbunuh adalah isteri dan anak Akel berusia dua serta tiga tahun bersama seorang lagi militan Daish warga Belgium.</p>
      <p>"Kita menerima maklumat bahawa Akel terbunuh apabila rumahnya di Baghouz terkena serangan bom dari udara pada Mac lalu," katanya ketika dihubungi hari ini.</p>
      <p>Mereka yang terbunuh itu adalah empat rakyat Malaysia bergelar pemimpin kanan kumpulan militan Daish.</p>
      <p>Mohd Rafi juga adalah bekas pengikut kanan Kumpulan Mujahidin Malaysia (KMM).</p>
      <p>Selain itu, dua lagi individu yang hanya dikenali sebagai Abu Gomez dan Abu Zar mempunyai peranan penting menyebarkan propaganda dan meneruskan usaha pengkaderan di Asia Tenggara.</p>
      <related>
        <h4>Berita Berkaitan</h4>
        <a href="https://www.hmetro.com.my/utama/2018/02/315818/pemuzik-tonggak-daish"/>
        <a href="https://www.hmetro.com.my/utama/2018/10/390022/empat-dalang-ganas-metrotv"/>
        <a href="https://www.hmetro.com.my/utama/2019/11/516746/terkejut-sedih-tak-sangka-akel-terbunuh"/>
        <a href="https://www.hmetro.com.my/utama/2019/08/482209/strategi-baharu-militan"/>
        <a href="https://www.hmetro.com.my/mutakhir/2017/05/232997/2-beradik-penyokong-tegar-akel-zainal"/>
        <a href="https://www.hmetro.com.my/mutakhir/2018/10/383151/sedia-tahan-akel-jika-pulang-ke-malaysia"/>
        <a href="https://www.hmetro.com.my/global/2019/02/423604/lelaki-ditahan-sokong-militan"/>
        <a href="https://www.hmetro.com.my/global/2019/03/430460/hari-hari-terakhir-daish"/>
      </related>
    </article>
  </body>
</html>