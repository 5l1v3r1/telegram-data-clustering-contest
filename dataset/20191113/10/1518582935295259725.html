<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/mediobanca-spinge-sul-wealth-management/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-13T10:55:01+00:00"/>
    <meta property="og:title" content="Mediobanca spinge sul wealth management"/>
    <meta property="og:description" content="Un piano orientato alla crescita, che conferma l’articolazione tra i tre rami di attività, ovvero investment banking, credito al consumo e wealth management. E che punta soprattutto su quest’ultima per alzare la redditività. Questo a grandi linee i punti salienti del piano industriale 2019-2023 presentato ieri da Mediobanca. E che prevede sia una crescita organica, sia per acquisizioni. Le stime al 2023 I ricavi sono attesi al 2023 a 3 miliardi di euro, con un Cagr (tasso medio composto annuo di crescita) del 4%, così come quello dell’utile per azione (Eps). Il Rote, ora al 10%, è visto migliorare all’11%.  Generali, di cui Piazzetta Cuccia detiene il 13%, resterà come “riserva” cui attingere nel caso di presentassero opportunità di M&amp;A rilevanti. Quanto al capitolo redditività, il Wealth Managemement dovrebbe vedere salire il Roac (Return on allocated capital, è un indicatore che misura il ritorno di un investimento misurato per il rischio) al 25% contro il 35% atteso dagli analisti, il Consumer Banking al 28/30%…"/>
  </head>
  <body>
    <article>
      <h1>Mediobanca spinge sul wealth management</h1>
      <address><time datetime="2019-11-13T10:55:01+00:00">13 Nov 2019, 10:55</time> by <a rel="author">Mariangela Tessa</a></address>
      <p>Un piano orientato alla crescita, che conferma l’articolazione tra i tre rami di attività, ovvero investment banking, credito al consumo e wealth management. E che punta soprattutto su quest’ultima per alzare la redditività. Questo a grandi linee i <a href="https://www.mediobanca.com/static/upload/pia/piano-19-23---comunicato-stampa-ita---12-nov-2019.pdf">punti salienti del piano industriale 2019-2023 presentato ieri da Mediobanca.</a> E che prevede sia una crescita organica, sia per acquisizioni.</p>
      <h3>Le stime al 2023</h3>
      <p>I <b>ricavi</b> sono attesi al 2023 a 3 miliardi di euro, con un <b>Cagr</b> (tasso medio composto annuo di crescita) del 4%, così come quello dell’<b>utile per azione</b> (Eps). Il Rote, ora al 10%, è visto migliorare all’11%.  Generali, di cui Piazzetta Cuccia detiene il 13%, resterà come “riserva” cui attingere nel caso di presentassero opportunità di M&amp;A rilevanti.</p>
      <p>Quanto al capitolo redditività, il <b>Wealth Managemement dovrebbe vedere salire il Roac</b> (Return on allocated capital, è un indicatore che misura il ritorno di un investimento misurato per il rischio) al 25% contro il 35% atteso dagli analisti, il Consumer Banking al 28/30%, il Cib (Corporate Investment Banking) al 16%.</p>
      <h3>Wealth management protagonista</h3>
      <p>Nei prossimi quattro anni la banca d’affari milanese intende “affermarsi definitivamente come <b>operatore distintivo in Italia</b> per qualità, innovatività e valore dell’offerta <b>per i clienti affluent, private e imprenditori</b>” si legge in uno nota della banca guidata dall’amministratore delegato, <b>Alberto Nagel,</b> in ci si spiega inoltre che la crescita avverrà “tramite <b>cospicui investimenti in distribuzione</b> (forza vendita +60% a oltre 1.400 professionisti), tecnologia e prodotti rafforzerà ulteriormente posizionamento, ricavi e redditività, uguagliando il Cib [Corporate &amp; investment banking] in termini di contribuzione ai ricavi del gruppo e divenendo il primo contributore in termini di commissioni”.</p>
      <h3>Clientela Affluent &amp; Premier</h3>
      <p>Anche per la <b>controllata CheBanc</b>a!, fondata nel 2008 come operatore innovativo, nativo digitale, inizialmente operante nella raccolta di depositi, negli ultimi tre anni <b>rifocalizzato sulle attività di wealth mangement</b>, c’è aria di trasformazione. L’obiettivo dei prossimi quattro anni sarà quello di “cogliere l’opzione di valore insita nel segmento affluent” ed è previsto “un <b>riposizionamento verso l’alto”.</b></p>
      <blockquote>” CheBanca! consoliderà la sua definitiva trasformazione in <b>wealth manage</b>r dedicato al segmento di clientela Affluent e Premier, cui sarà associato un significativo aumento dei volumi, dei ricavi e della redditività” si legge nella nota.</blockquote>
    </article>
  </body>
</html>