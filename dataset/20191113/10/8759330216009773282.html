<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903599/la-gazzetta-dello-sport-napoli-en-genk-voerden-al-gesprekken-over-transfer-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T10:58:00+00:00"/>
    <meta property="og:title" content="La Gazzetta dello Sport: 'Napoli en Genk voerden al gesprekken over transfer'"/>
    <meta property="og:description" content="Napoli beschikt over de nodige ervaring. Binnenkort wil Aurelio De Laurentiis nog een hoop talent aan zijn selectie toevoegen. De voorzitter van Napoli denkt aan Sander Berge (21) van KRC Genk en Erling Braut Håland (19) van Red Bull Salzburg."/>
  </head>
  <body>
    <article>
      <h1>La Gazzetta dello Sport: 'Napoli en Genk voerden al gesprekken over transfer'</h1>
      <address>
        <time datetime="2019-11-13T10:58:00+00:00">13 Nov 2019, 10:58</time>
      </address>
      <p>
        <b>Napoli beschikt over de nodige ervaring. Binnenkort wil Aurelio De Laurentiis nog een hoop talent aan zijn selectie toevoegen. De voorzitter van Napoli denkt aan Sander Berge (21) van KRC Genk en Erling Braut Håland (19) van Red Bull Salzburg.</b>
      </p>
      <p><a href="https://www.gazzetta.it/Calcio/Serie-A/Napoli/11-11-2019/rivoluzione-napoli-norvegese-haaland-ariete-maxi-berge-tuttofare-3501009234998.shtml%20">La Gazzetta dello Sport</a> meldt dat De Laurentiis de voorbije weken gecharmeerd is geraakt door Berge en Håland. De twee spelers kwamen in de Champions Leauge uit tegen Napoli.</p>
      <aside>Lees meer<br/><a href="https://www.voetbalprimeur.be/nieuws/903594/-mazzu-is-illusie-armer-maar-circa-550-000-euro-rijker-.html?itm_source=www.voetbalprimeur.be&amp;itm_medium=highlighted-content">'Mazzu is illusie armer, maar circa 550.000 euro rijker'</a></aside>
      <p>Berge hielp Genk aan een 0-0 tegen de Italiaanse topclub. Terwijl Håland in de twee onderlinge confrontaties met Napoli drie keer scoorde. Håland had eerder in het Kampioenenbal Genk (6-2) al over de knie gelegd met een hattrick.</p>
      <p>Volgens de roze krant heeft De Laurentiis al een gesprek gehad met Genk-voorzitter Peter Croonen over een transfer van Berge. Napoli zou twintig miljoen euro veil hebben voor de Noorse middenvelder.</p>
      <aside>Lees meer<br/><a href="https://www.voetbalprimeur.be/nieuws/903505/nieuwe-bezems-vegen-beetje-beter-maar-teller-staat-op-24-op-57.html?itm_source=www.voetbalprimeur.be&amp;itm_medium=highlighted-content">Nieuwe bezems vegen beetje beter, maar teller staat op 24 op 57</a></aside>
    </article>
  </body>
</html>