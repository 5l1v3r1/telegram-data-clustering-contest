<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/otbol-otszor-verte-at-maris-a-valasztokat-karacsony/186494"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T10:30:00+00:00"/>
    <meta property="og:title" content="Ötből ötször verte át máris a választókat Karácsony"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Ötből ötször verte át máris a választókat Karácsony</mark>
      </h1>
      <address><time datetime="2019-11-13T10:30:00+00:00">13 Nov 2019, 10:30</time> by <a rel="author">Bors</a></address>
      <p>
        <b>Hol a beígért ingyenes tömegközlekedés, hol a főkertész, hol az antikorrupciós csomag? Az ígéretek halmazából nem lett semmi. </b>
        <b>Hol a beígért ingyenes tömegközlekedés, hol a főkertész, hol az antikorrupciós csomag? Az ígéretek halmazából nem lett semmi.</b>
      </p>
      <p>Karácsony Gergely egy hónapja, a választás előtti napon öt olyan vállalást tett, amelyet ígérete szerint hivatalba lépése első napján teljesíteni fog. A Fővárosi Közgyűlés november 5-i alakuló ülésén az öt intézkedésből egyet sem sikerült megvalósítani - írja a <a href="https://ripost.hu/politik/otbol-otszor-verte-at-maris-a-valasztokat-karacsony-2158401/">Ripost</a>.</p>
      <p>Az egyik nagy ígéret a Városháza park megnyitása és az épület belső udvarainak átjárhatóvá tétele volt.</p>
      <p>
        <b>„Az egyik első döntésünk az lesz már az első napon, hogy kiírjuk a tervpályázatot a Városháza átalakítására – ígérte Karácsony, de persze kisebb dolga is nagyobb volt annál, mint hogy komolyan vegye ezt az ígéretét.</b>
      </p>
      <p>Látszatintézkedés persze volt azért, a budapestiek számára pár órára megnyitották a parknak nem nevezhető, jelenleg parkolóként működő, az utcaszintnél mélyebben fekvő területet. Ahol amúgy a mai napig parkol Karácsony kerékpár helyett titokban használt szolgálati autója.. ( Merthogy azt is ígérte, kerékpárral és csakis tömegközlekedési eszközzel fog utazni.</p>
      <p>De ez még mind semmi.</p>
      <p>
        <b>”Már az első nap ingyenessé fogjuk tenni az álláskeresők számára a budapesti közösségi közlekedést” – ígérte még harsányabban az ellenzéki főpolgármester.</b>
      </p>
      <figure>
        <img src="http://media.borsonline.hu/cikk/20/192077/big-lead/650x360/2022219_download.jpg"/>
        <figcaption>© MTI</figcaption>
      </figure>
      <p>Aminek persze a leghalványabb jele sincs. Mint ahogy mély kussolás a taktika a legharsányabb ígéret esetében is:</p>
      <p>
        <b>„14 éves korig szintén ingyenessé tesszük a budapesti közösségi közlekedést, már az első nap megtesszük az első lépést, hogy a mostani hat évről emeljük hét évre az ingyenes tömegközlekedési lehetőségét.”</b>
      </p>
      <p>Még arról sem hallani, hogy elrendelt volna bármiféle hatásvizsgálatot ezen két ígéret pénzügyi vonzatát illetően.</p>
      <p>
        <b>Az már ilyenkor, novemberben nem is számít, hogy Karácsony a megválasztása utáni első napon a főkertészi pozíció létrehozását is megígérte, persze szintén csak kamuzva egy nagyot.</b>
      </p>
      <p>Karácsony ugyanígy lökte a süketet már Zuglóban is, ahol <b>ingyenes parkolást ígért, vagy azt, hogy eltünteti a városházáról a beléptető kapukat. de a legnagyobbat akkor kamuzta, amikor bejelentette, hogy bárki ingyen, azt utcáról bejőve használhatja elődje, Papcsák Ferenc hivatali vécéjét...</b></p>
    </article>
  </body>
</html>