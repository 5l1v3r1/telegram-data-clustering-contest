<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/istinska-ludnica-maniqta-na-peres-po-mbape-vodi-do-basnoslovna-oferta-ot-real-madrid-1405715.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T10:10:00+00:00"/>
    <meta property="og:title" content="Истинска лудница: Манията на Перес по Мбапе води до баснословна оферта от Реал Мадрид"/>
    <meta property="og:description" content="Несполучливият опит на Реал Мадрид да привлече Килиан Мбапе през лятото на 2018-а година няма да спре Флорентино Перес да преследва френската суперзвезда през следващите години Самият играч никога не е криел намеренията си да играе на Сантиаго Бернабеу, но от Монако наскоро разкриха, че Мбапе е пожелал първо да премине през ПСЖ, тъй като е израснал именно във френската столица"/>
  </head>
  <body>
    <article>
      <h1>Истинска лудница: Манията на Перес по Мбапе води до баснословна оферта от Реал Мадрид</h1>
      <address><time datetime="2019-11-13T10:10:00+00:00">13 Nov 2019, 10:10</time> by <a rel="author">Sportlive.bg</a></address>
      <p>Несполучливият опит на <a href="https://www.sportlive.bg/tags/3457"><b>Реал Мадрид</b> </a>да привлече <b><a href="https://www.sportlive.bg/tags/55701">Килиан Мбапе</a></b> през лятото на 2018-а година няма да спре Флорентино Перес да преследва френската суперзвезда през следващите години. Самият играч никога не е криел намеренията си да играе на "Сантиаго Бернабеу", но от Монако наскоро разкриха, че Мбапе е пожелал първо да премине през ПСЖ, тъй като е израснал именно във френската столица. Трансфер в Реал обаче винаги е бил на дневен ред. </p>
      <p>Поради тази причина Реал Мадрид не се отказва от опитите си да откупи Мбапе от френския гранд, като се има предвид и факта, че там нещата не се развиват по оптимален начин заради обтегнатите отношения по оста треньорски щаб - лидери на отбора. И "Ле Паризиен" информира, че "кралете" са готови да предложат изумителните 400 милиона евро, само и само да имат световния шампион в състава си. </p>
      <p>Сумата е почти два пъти по-висока от рекордния трансфер на Неймар от Барселона в ПСЖ срещу 222 милиона евро. Това само демонстрира категоричната визия на Флорентино Перес, че именно Мбапе е големият наследник на Кристиано Роналдо и Лионел Меси и той може да изведе Реал Мадрид до следващите големи успехи на най-титулувания тим в Шампионска лига. </p>
      <p>Мадридчани се опитаха да привлекат Мбапе през лятото. Тогава предложението на "белите" беше основано около сума в региона на 100-150 милиона и правата за Гарет Бейл, но ръководството на ПСЖ категорично отказа. Реал Мадрид обаче не е единственият клуб, който ще "атакува" с всички възможни средства привличането на френската суперзвезда. <b><a href="https://www.sportlive.bg/worldfootball/france/L'Equipe-PSZh-ne-e-predlozhil-nov-dogovor-na-Mbape-qsna-e-i-prichinata-1404412.html">Отлично предложение за Мбапе предлага и Барселона (подробности четете в тази статия)</a></b>. </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Zvezda-na-Chelsi-ohladi-meracite-na-Real-Madrid-za-transfer-1405634.html"/>
        <a href="https://www.sportlive.bg/worldfootball/spain/Mladata-zvezda-na-Real-Madrid-Ne-iskam-da-poemam-naprezhenieto-da-zamenq-Ronaldo-1405633.html"/>
        <a href="https://www.sportlive.bg/worldfootball/france/PSZh-preustanovi-pregovorite-za-nov-dogovor-na-Nejmar-1404639.html"/>
        <a href="https://www.sportlive.bg/worldfootball/england/Klop-komentira-shansovete-Livyrpul-da-privleche-Mbape-1404629.html"/>
        <a href="https://www.sportlive.bg/worldfootball/england/Anglijski-grand-shte-konkurira-Real-za-Mbape-dava-mu-po-golqma-zaplata-ot-tazi-na-Mesi-1404448.html"/>
      </related>
    </article>
  </body>
</html>