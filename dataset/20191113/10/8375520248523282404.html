<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/rada-prodovzhila-zasidannya-do-1500-iz-zablokovanoyu-prezidijeyu-639641.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T10:55:09+00:00"/>
    <meta property="og:title" content="Рада продовжила засідання до 15:00 із заблокованою президією"/>
    <meta property="og:description" content="Депутати від фракції «Всеукраїнське об'єднання «Батьківщина» у Верховній Раді заблокували президію парламенту"/>
  </head>
  <body>
    <article>
      <h1>Рада продовжила засідання до 15:00 із заблокованою президією</h1>
      <address>
        <time datetime="2019-11-13T10:55:09+00:00">13 Nov 2019, 10:55</time>
      </address>
      <h4>Депутати від фракції «Всеукраїнське об'єднання «Батьківщина» у Верховній Раді заблокували президію парламенту</h4>
      <p>Голова Верховної Ради Дмитро Разумков знову почав роботу парламенту після перерви, хоч у президії стоять депутати «Батьківщини», а трибуну оточило депутати з фракції «Опозиційна платформа - За життя».</p>
      <p>Як повідомив кореспондент <a href="https://glavcom.ua/">«Главкома»</a>, Разумков продовжив роботу Ради до 15:00. За це проголосували 234 депутати при мінімально необхідних 226.</p>
      <p>Відповідну пропозицію було внесено головою фракції «Слуга народу» Давидом Арахамією.</p>
      <p>Після цього для подання законопроєкту №2178-10 про запуск ринку землі на трибуну парламенту було запрошено міністра розвитку економіки, торгівлі та сільського господарства Тимофія Милованова.</p>
      <p>Депутати від фракції «Всеукраїнське об'єднання «Батьківщина» у Верховній Раді заблокували президію парламенту.</p>
      <p>«Юлія Володимирівна, я б хотів до вас звернутися, щоб депутати від «Батьківщини» звільнили президію», - попросив голова парламенту</p>
      <p>Раніше було оголошено перерву на 30 хвилин на прохання фракції «Всеукраїнське об'єднання «Батьківщина» і депутатської групи «За майбутнє» і Разумков попросив голів і співголів фракцій зібратися для наради.</p>
      <p>Нарада тривало близько півтори години, після чого представники «Батьківщини» заблокували представників фракції «Слуга народу», які групою з 10-15 осіб стояли біля виходу з президії.</p>
      <p>Як повідомлялось, Рада на пленарному засіданні у середу <a href="https://glavcom.ua/country/society/u-radi-sogodni-zemelniy-den-639571.html">розгляне законопроєкт №2178 про запуск ринку землі у першому читанні</a>.</p>
      <blockquote>
        <b>Читайте також: <a href="https://glavcom.ua/news/agrariji-pid-radoyu-pidklali-svinyu-nardepam-foto-639557.html">Аграрії під Радою підклали свиню нардепам (фото)</a></b>
      </blockquote>
      <related>
        <a href="https://glavcom.ua/economics/finances/irina-gerashchenko-zakon-pro-zemlyu-u-teperishnomu-viglyadi-uhvalyuvati-ne-mozhna-639611.html"/>
        <a href="https://glavcom.ua/country/society/rinok-zemli-timoshenko-blagaje-deputativ-shamenutisya-639584.html"/>
        <a href="https://glavcom.ua/news/goncharuk-pro-rinok-zemli-mi-ne-mozhemo-zadovolniti-usih-zavdannya-u-balansuvanni-interesiv-639581.html"/>
      </related>
    </article>
  </body>
</html>