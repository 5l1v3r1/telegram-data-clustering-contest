<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425687/panw-apo-13-000-dwdekanhsioi-taxidepsan-fetos-ston-panormith"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T08:40:02+00:00"/>
    <meta property="og:title" content="Πάνω από 13.000 Δωδεκανήσιοι ταξίδεψαν φέτος στον Πανορμίτη"/>
    <meta property="og:description" content="Με τον πλέον εκδηλωτικό και ευλαβικό τρόπο οι απανταχού Δωδεκανήσιοι, και όχι μόνον, εόρτασαν και φέτος, σε κλίμα βαθιάς πίστης και κατάνυξης, τη μεγάλη εορτή του Αρχαγγέλου Μιχαήλ του Πανορμίτη, της Σύμης."/>
  </head>
  <body>
    <article>
      <h1>Πάνω από 13.000 Δωδεκανήσιοι ταξίδεψαν φέτος στον Πανορμίτη</h1>
      <address>
        <time datetime="2019-11-13T08:40:02+00:00">13 Nov 2019, 08:40</time>
      </address>
      <p>
        <b>Με τον πλέον εκδηλωτικό και ευλαβικό τρόπο οι απανταχού Δωδεκανήσιοι, και όχι μόνον, εόρτασαν και φέτος, σε κλίμα βαθιάς πίστης και κατάνυξης, τη μεγάλη εορτή του Αρχαγγέλου Μιχαήλ του Πανορμίτη, της Σύμης.</b>
      </p>
      <p>Από τη Ρόδο, την Κω, την Κάλυμνο, τη Λέρο και από τα μικρότερα νησιά του δωδεκανησιακού συμπλέγματος χιλιάδες προσκυνητές επισκέφτηκαν τον Πανορμίτη, ταπεινοί προσκυνητές, ικέτες της Χάρης του.</p>
      <p>Μόνο με τα πλοία της “Dodekanisos Seaways” τα δύο ταχύπλοα καταμαράν «Δωδεκάνησος Εξπρές» και «Δωδεκάνησος Πράιντ» και το επιβατηγό – οχηματαγωγό «Παναγία Σκιαδενή» διακινήθηκαν από τη Ρόδο περί τους 11.000 πιστούς, ενώ αυξημένη, σε σχέση με το περασμένο έτος ήταν και η διακίνηση πιστών από τα νησιά του βορείου συγκροτήματος Κω, Κάλυμνο, Λέρο, Πάτμο και Λειψούς.<br/>Ειδικότερα, από τη Ρόδο διακινήθηκαν 10.958 και από τα υπόλοιπα νησιά 2.087. Συνολικά οι προσκυνητές ανήλθαν σε 13.045 που μεταφράζεται σε αύξηση 5% σε σύγκριση με το 2018.</p>
      <figure>
        <img src="https://www.rodiaki.gr/medias/2019/11/12/af286740a77fe4ff1ad881efbaeae481.jpg"/>
      </figure>
      <p>Να σημειωθεί ότι στην αύξηση του αριθμού των επιβατών, συνέβαλαν, πέραν από τον προγραμματισμό και την πύκνωση των δρομολογίων, οι εκπτωτικές προσφορές της εταιρείας.</p>
      <p>Με την ευκαιρία η διοίκηση της Dodekanisos Seaways αισθάνεται την υποχρέωση να ευχαριστήσει και δημόσια το επιβατικό κοινό της Δωδεκανήσου γιατί, για μιαν ακόμα φορά, επιβεβαίωσε τη μεγάλη εμπιστοσύνη που τρέφει στην εταιρεία διαχρονικά για το σημαντικό έργο που επιτελεί, με στόχο πάντοτε την καλύτερη εξυπηρέτησή του και την ανάπτυξη των αγαπημένων μας νησιών.</p>
      <figure>
        <img src="https://www.rodiaki.gr/medias/2019/11/12/6effb8418343549ae3c59863453b5cd5.jpg"/>
      </figure>
      <p>Ένα μεγάλο «ευχαριστώ» απευθύνει και προς τους εργαζόμενούς της, διότι τόσο τα πληρώματα όσο και οι διοικητικοί υπάλληλοι, παρά τη φόρτιση των ημερών κατέβαλαν κάθε προσπάθεια για την εξυπηρέτηση των χιλιάδων προσκυνητών, με τον καλύτερο δυνατό τρόπο. Ευχαριστεί, τέλος, και τους ανθρώπους των συνεργαζόμενων γραφείων των νησιών μας καθώς και τις Λιμενικές Αρχές για την άψογη συνεργασία.</p>
      <p>Ευχή όλων μας είναι η Χάρη του Πανορμίτη να δίνει δύναμη και κουράγιο στους Δωδεκανήσιους και απανταχού.</p>
      <figure>
        <img src="https://www.rodiaki.gr/medias/2019/11/12/722b2f39432dfbd1dbe9e5646543822f.jpg"/>
      </figure>
    </article>
  </body>
</html>