<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/b726fad549929834/neymar-nu-mai-vrea-sa-rateze-revenirea-la-barcelona-ultima-mutare-pregatita-de-tatal-sau.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-13T08:43:46+00:00"/>
    <meta property="og:title" content="Neymar nu mai vrea să rateze revenirea la Barcelona: Ultima mutare pregătită de tatăl său"/>
    <meta property="og:description" content="Telenovela revenirii lui Neymar de la PSG la Barcelona a ținut toată vara, iar mutarea a fost extrem de aproape de a se realiza. Cu toate acestea, starul brazilian a ratat totul chiar în ultima zi de transferuri."/>
  </head>
  <body>
    <article>
      <h1>Neymar nu mai vrea să rateze revenirea la Barcelona: Ultima mutare pregătită de tatăl său</h1>
      <address><time datetime="2019-11-13T08:43:46+00:00">13 Nov 2019, 08:43</time> by <a rel="author">Jurnal.md</a></address>
      <p>
        <b>Telenovela revenirii lui Neymar de la PSG la Barcelona a ținut toată vara, iar mutarea a fost extrem de aproape de a se realiza. Cu toate acestea, starul brazilian a ratat totul chiar în ultima zi de transferuri.</b>
      </p>
      <p>Chiar dacă s-a resemnat cu acest gând și a spus că se va pune în slujba actualei sale echipe, Neymar nu a renunțat la visul său, iar dovada cea mai bună este că tatăl său, care îi este și agent, pregătește deja o nouă vizită în Barcelona, după discuții care s-au tot purtat pe parcursul ultimelor săptămâni, potrivit publicației Mercato365.</p>
      <p>Neymar Senior a infirmat însă aceste zvonuri, însă sursa citată nu crede așa ceva.</p>
      <p>Neymar s-a accidentat în meicul jucat pentru Brazilia în fața Nigeriei și speră să fie refăcut după pauza competițională prilejuită de jocurile echipelor naționale, așa cum i-a spus deja colegului și prietenului său, Marco Verratti.</p>
      <p>În acest sezon, Neymar a jucat în 5 meciuri oficiale pentru PSG, toate în Ligue 1, și a marcat 4 goluri.</p>
    </article>
  </body>
</html>