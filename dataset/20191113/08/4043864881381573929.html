<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/13/7231819/"/>
    <meta property="og:site_name" content="Українська правда"/>
    <meta property="article:published_time" content="2019-11-13T08:43:56+00:00"/>
    <meta property="og:title" content="Під Раду принесли труну з трупом свині і вінки"/>
    <meta property="og:description" content="Під Верховну Раду, яка 13 листопада розглядатиме законопроєкт про скасування заборони на продаж земель сільськогосподарського призначення, принесли труп свині у труні і похоронні вінки."/>
  </head>
  <body>
    <article>
      <h1>Під Раду принесли труну з трупом свині і вінки</h1>
      <address>
        <time datetime="2019-11-13T08:43:56+00:00">13 Nov 2019, 08:43</time>
      </address>
      <p>Під Верховну Раду, яка 13 листопада розглядатиме законопроєкт про скасування заборони на продаж земель сільськогосподарського призначення, принесли труп свині у труні і похоронні вінки.</p>
      <p><b>Джерело:</b><a href="https://www.facebook.com/agrarna.rada.ua/videos/468728253991563/?__xts__[0]=68.ARApOFDHookNv7Way7Yk2iudkL2UBNb9sbiaTun719djQvMUXcxroI47QEA_VQIChmLG15gV5i5OFEVo-fEn2nC3jJQOZW-JvL6JBEycRq7-YGxRU-Fl6x3gZ4-1yrE6aipb3r2Jeg362aNmRr-oXpZtD3-kXsc-YmPTAlplyuMNT36nFahErqA16NYFaH-HQynTpCw9zYhWonZGTNFmKuF0gOi5qOcQFjUfX38GPYB2cXjyvZToM1XpU7YwAShoL9qvDW3_uphTVc6rZxAfHl0j239xK0ywnJfnl725lRMoxJ4JK4cCpr1q9gpRpxAWG-8N3kOJFA8LqvpgE-5j3iJurTZQdgaz&amp;__tn__=-R"> стрім </a>"Всеукраїнської аграрної ради" у Facebook, <a href="https://www.facebook.com/UA.KyivPolice/posts/2544127588976330?__xts__[0]=68.ARDFckBSWzc9-5tNLL2mj8wW8mbomin4vkqtSp3WlxToWLlIpxs38Vh2bwlNshQPeRMZzngQZMCKt5LbUZsYLlfXj3DBFvSnkMz1t6V2UeUDhEncsDOGOJtjXh5P5zk4e-_PhAJdvSa4L4we77lDV1eeBjy1iHc5VqOg-ICSqCw_FAScdgZeckOXxMSs_GNqkRzNgZxMbQgcC13HcpeFi7BpY9TUyds9IRhc1VaLoDOjYqfVIy7H9JMBLXvulOGMFBa8Q4nMZ7CcpaEHENfDsRMr7uQrgfxpIHPB00H2saLISvialqioaaSo3pDfaO6KDm9XUD65yOFqrO7D5rgc6j4TTA&amp;__tn__=-R">поліція </a>Києва </p>
      <p><b>Деталі:</b> На площі перед парламентом мітингують люди з прапорами "ВАР" та "Свободи". Вони виступають проти зняття мораторію на продаж землі. </p>
      <figure>
        <img src="https://img.pravda.com/images/doc/2/7/27cdd8c-zemlya-svynya-.jpg"/>
      </figure>
      <p>За словами мітингарів, свиня у труні – це символ занепаду українського фермерства, який неодмінно настане після дозволу продавати землю.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fagrarna.rada.ua%2Fvideos%2F468728253991563%2F&amp;show_text=0&amp;width=267" width="267" height="475" data-service="Facebook" scrolling="no"/>
      </figure>
      <p>Люди зібралися під Радою ще до початку засідання і утворили для депутатів живий коридор. Учасники акції тримають плакати з гаслами "Ні розпродажу України", "Президенте, не допустіть розпродажу землі!".  </p>
      <figure>
        <img src="https://img.pravda.com/images/doc/7/5/75625a4-zemlya.jpg"/>
      </figure>
      <p>Поліція Києва у зв’язку з запланованими масовими акціями в урядовому кварталі, посилила заходи безпеки у центрі Києва.</p>
      <p>Наразі поліцейські та нацгвардійці несуть службу у посиленому режимі.</p>
      <p>Правоохоронці закликають організаторів та учасників заходів не порушувати громадський порядок.</p>
      <p>
        <i>
          <b>Читайте також: <a href="https://www.epravda.com.ua/publications/2019/09/20/651811/?fbclid=IwAR0WSsLUnveE5OCtKbOECHGoFPJKfWjLW9jLVtDOOISpfljudLR20FmavN0">Ринок землі Зеленського. Яким він буде</a></b>
        </i>
      </p>
      <p>
        <i>
          <b>
            <a href="https://www.epravda.com.ua/publications/2019/11/13/653650/?fbclid=IwAR0JBIxnxi2RrozlbBAphYWNUbGOtBT2raYljsDE6DXbcDr99daM7_HxHk0">Рада голосує за ринок землі: чи вдалось Зеленському вмовити "своїх"</a>
          </b>
        </i>
      </p>
      <p>
        <b>Передісторія:</b>
      </p>
      <ul>
        <li>На початку вересня президент Володимир Зеленський доручив уряду підготувати, а парламенту ухвалити до 1 грудня <a href="https://www.pravda.com.ua/news/2019/09/2/7225078/">законопроєкт про ринок земель </a>сільськогосподарського призначення зі скасуванням мораторію на продаж землі.</li>
        <li>Лідерка ВО "Батьківщина" <a href="https://www.pravda.com.ua/news/2019/09/26/7227396/">Юлія Тимошенко </a>вимагала провести референдум із питання продажу землі, перш ніж виносити закон про ринок землі на голосування Верховної Ради.</li>
        <li>Вересневе опитування Київського міжнародного інституту соціології показало, що <a href="https://www.pravda.com.ua/news/2019/09/26/7227427/">52% українців не схвалюють </a>ідею скасувати мораторій на землю, підтримують рішення Зеленського лише 35% опитаних, а 64% респондентів – за референдум із цього питання.</li>
        <li>Згідно з листопадовим опитуванням "Центру Разумкова", 77,6% українців взяли б участь у референдумі щодо скасування мораторію на купівлю-продаж землі сільськогосподарського призначення, якби він відбувався найближчої неділі. 68,3% з них проголосували б <a href="https://www.pravda.com.ua/news/2019/11/11/7231638/">за продовження мораторію.</a></li>
        <li>У 2017 році лідер "ЄС", на той час президент <a href="https://www.pravda.com.ua/news/2017/09/7/7154290/">Петро Порошенко </a>називав неконституційним мораторій на продаж землі і закликав якомога скоріше провести земельну реформу.</li>
        <li>У квітні 2019 року Порошенко заявляв, що прорив в економічному розвитку України неможливий без відкриття <a href="https://www.epravda.com.ua/news/2019/04/17/647111/">ринку землі.</a></li>
        <li>Наразі фракції "Батьківщини", "Опозиційної платформи – За життя", "Європейської солідарності" та депутатська група "За майбутнє" виступають <a href="https://www.pravda.com.ua/news/2019/11/12/7231701/">проти продажу земель</a> сільськогосподарського призначення.</li>
      </ul>
      <footer>Ірина Балачук, УП</footer>
      <related>
        <a href="https://www.pravda.com.ua/news/2019/11/13/7231816/"/>
        <a href="https://www.pravda.com.ua/news/2019/11/12/7231785/"/>
        <a href="https://www.pravda.com.ua/news/2019/11/12/7231781/"/>
      </related>
    </article>
  </body>
</html>