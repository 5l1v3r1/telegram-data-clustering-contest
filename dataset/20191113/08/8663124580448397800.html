<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/pryjmayut-sya-stavky-na-vyhid-klubu-iryny-morozyuk-v-upl/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-13T08:36:00+00:00"/>
    <meta property="og:title" content="Приймаються ставки на вихід клубу Ірини Морозюк в УПЛ"/>
    <meta property="og:description" content="Аматорський клуб «Ліон», президентом якого стала Ірина Морозюк, дружина відомого українського півзахисника Миколи Морозюка, знаходиться зараз на слуху в ЗМІ. Експерти букмекерської контори Favbet запропонували спрогнозувати майбутнє команди в українському футболі."/>
  </head>
  <body>
    <article>
      <h1>Приймаються ставки на вихід клубу Ірини Морозюк в УПЛ</h1>
      <address><time datetime="2019-11-13T08:36:00+00:00">13 Nov 2019, 08:36</time> by <a rel="author">Сергій Гумен</a></address>
      <p>Аматорський клуб «Ліон», президентом якого стала Ірина Морозюк, дружина відомого українського півзахисника Миколи Морозюка, знаходиться зараз на слуху в ЗМІ. Експерти букмекерської контори Favbet запропонували спрогнозувати майбутнє команди в українському футболі.</p>
      <figure>
        <img src="https://i0.wp.com/bookmaker-ratings.com.ua/wp-content/uploads/sites/6/2019/11/novyny4-2.png?w=800&amp;ssl=1"/>
        <figcaption>Приймаються ставки на вихід клубу Ірини Морозюк в УПЛ</figcaption>
      </figure>
      <p>Дружина футболіста турецького «Різеспора» Миколи Морозюка Ірина нещодавно зайняла пост президента футбольного клубу «Ліон» зі Львова, який виступає в першості України серед аматорів.</p>
      <p>Після цього відбулася презентація жінки на новій посаді, де її представили та вручили іменну футболку команди. Під час прес-конференції Ірина поставила ціль перед клубом на найближчі п’ять років.</p>
      <p>«Спонсори можуть виділяти гроші на аматорський футбол, наприклад, щоб їх відмивати. Це жарт. Я буду все продумувати і знати, до кого йду.</p>
      <p>Це буде у Львові, Києві, може, ще якісь міста. Хочу створити проект і подивитися, як воно буде. Плани – через п’ять років ми будемо в УПЛ, будемо першим проектом, який так зробить, зламаємо систему», – сказала Морозюк.</p>
      <p>У зв’язку з цією заявою букмекерська контора <a href="https://bookmaker-ratings.com.ua/review/obzor-bukmekerskoy-kontory-favoritbet/">Favbet</a> запропонувала у своїй лінії ставки на можливий вихід «Ліона» в українську Прем’єр-лігу до початку сезону-2025/26. Поставити на цей варіант можна з коефіцієнтом 75,0, що відповідає 1,3 відсоткам ймовірності.</p>
      <p>Сам клуб почав своє становлення на початку вересня поточного року: спочатку з’явилася ефектна емблема з левом в центрі, а згодом в команду почали набирати футболістів. Відбір гравців проходив в кілька етапів, а 25-го вересня відбулося перше тренування команди.</p>
      <p>26-го жовтня «Ліон» провів свій перший матч в історії – товариську зустріч проти команди Головного управління Національної поліції Львівської області «Леви». Поєдинок пройшов на львівському стадіоні «СКА» та завершився мінімальною поразкою «Ліона» з рахунком 1:2.</p>
      <related>
        <a href="https://bookmaker-ratings.com.ua/bukmekery-otsinyly-shansy-molodizhnoyi-zbirnoyi-ukrayiny-vyjty-na-chempionat-yevropy-2021/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/brazyliya-argentyna-stavky-prognozy-i-koefitsiyenty-bukmekeriv-na-match-15-lystopada-2019-roku/"/>
        <a href="https://bookmaker-ratings.com.ua/ukrayina-estoniya-stavky-prognozy-i-koefitsiyenty-bukmekeriv-na-match-14-lystopada-2019-roku/"/>
        <a href="https://bookmaker-ratings.com.ua/bukmekery-proponuyut-stavky-na-trofeyi-i-kil-kist-goliv-manchester-siti-v-sezoni-2019-20/"/>
      </related>
    </article>
  </body>
</html>