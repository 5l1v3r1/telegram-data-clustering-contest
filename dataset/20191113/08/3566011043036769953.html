<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546926.html/%D9%82%D8%A7%D9%86%D9%88%D9%86%DA%AF%D8%B0%D8%A7%D8%B1-%D8%A8%D9%88%D9%84%DB%8C%D9%88%DB%8C-%D8%AE%D9%88%D8%AF%D8%B4-%D8%B1%D8%A7-%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D9%85%D9%88%D9%82%D8%AA-%D8%A7%DB%8C%D9%86-%DA%A9%D8%B4%D9%88%D8%B1-%D8%A7%D8%B9%D9%84%D8%A7%D9%85-%DA%A9%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T08:46:00+00:00"/>
    <meta property="og:title" content="قانونگذار بولیوی خودش را رئیس‌جمهور موقت این کشور اعلام کرد"/>
    <meta property="og:description" content="قانونگذار مخالف دولت سابق بولیوی بامداد چهارشنبه خودش را رئیس‌جمهور موقت این کشور اعلام کرد."/>
  </head>
  <body>
    <article>
      <h1>قانونگذار بولیوی خودش را رئیس‌جمهور موقت این کشور اعلام کرد</h1>
      <address>
        <time datetime="2019-11-13T08:46:00+00:00">13 Nov 2019, 08:46</time>
      </address>
      <p>قانونگذار مخالف دولت سابق بولیوی بامداد چهارشنبه خودش را رئیس‌جمهور موقت این کشور اعلام کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ در پی عزیمت «اوو مورالس» رئیس‌جمهور مستعفی بولیوی به مکزیک،«ژیناین آنز»، قانونگذار این کشور خودش را رئیس‌جمهور موقت این کشور اعلام کرده است. </p>
      <p>به نوشته آسوشیتدپرس، خانم «آنز»، معاون دوم مجلس سنای بولیوی و از مخالفان دولت مورالس اعلام کرد که کنترل این کشور را به دست گرفته است.    آنز گفت: «من ریاست‌جمهوری را به عهده گرفته و تمامی اقدامات لازم برای به صلح رساندن کشور را منظور خواهم کرد.»   مورالس که از سوی کمیسیون انتخابات بولیوی برنده انتخابات ریاست جمهوری این کشور در ماه اکتبر اعلام شده بود به دنبال اعتراضات خشونت آمیز مخالفان و اتهامات آنها علیه وی روز یکشنبه ترجیح داد برای جلوگیری از خشونتهای بیشتر از سمت خود کناره گیری کند.    دولت‌های کوبا و ونزوئلا فشارها برای کناره گیری مورالس از قدرت را کودتا علیه وی خوانده و خواستار حمایت جامعه بین المللی از رئیس جمهور منتخب بولیوی شده‌اند.    بنا بر اعلام کمیسیون انتخابات بولیوی و رای دادگاه عالی این کشور پس از شمارش دستی آرا، اوو مورالس موفق شده بود با کسب 47 درصد آرا بر رقیبش کارلوس مسا با 36 رصد آرا پیروز شود.    وزیر خارجه مکزیک روز گذشته (سه‌شنبه) گفت که کشورش به «اِوو مورالس» رئیس‌جمهور مستعفی بولیوی پناهندگی اعطا کرده است.    منبع: فارس</p>
    </article>
  </body>
</html>