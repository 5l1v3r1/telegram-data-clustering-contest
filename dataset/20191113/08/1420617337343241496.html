<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/salute-e-bellezza/cosa-sono-i-disturbi-del-comportamento-alimentare-e-come-affrontarli.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-13T08:31:38+00:00"/>
    <meta property="og:title" content="Cosa sono i disturbi del comportamento alimentare e come affrontarli"/>
    <meta property="og:description" content="Di disturbi del comportamento alimentare (DCA) si parla molto. Non sempre, però, lo si fa con sufficiente dettaglio tecnico. Se vuoi scoprire cosa si cela dietro a questo acronimo, nelle prossime righe puoi trovare alcune informazioni molto importanti.   Cosa sono i DCA? Quando si parla di disturbi del comportamento alimentare, si inquadrano delle patologie […]"/>
  </head>
  <body>
    <article>
      <h1>Cosa sono i disturbi del comportamento alimentare e come affrontarli</h1>
      <address><time datetime="2019-11-13T08:31:38+00:00">13 Nov 2019, 08:31</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/IMG_1933-174x170.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Di disturbi del comportamento alimentare (DCA) si parla molto. Non sempre, però, lo si fa con sufficiente dettaglio tecnico. Se vuoi scoprire cosa si cela dietro a questo acronimo, nelle prossime righe puoi trovare alcune informazioni molto importanti.</p>
      <p> </p>
      <p>
        <b>Cosa sono i DCA?</b>
      </p>
      <p>Quando si parla di disturbi del comportamento alimentare, si inquadrano delle patologie che, come è chiaro dal nome, si contraddistinguono per un’alterazione delle normali abitudini alimentari. Chi vive il problema, molto spesso, è fortemente preoccupato per l’estetica del suo corpo.</p>
      <p> </p>
      <p>Frequenti durante l’adolescenza, i disturbi del comportamento alimentare possono riguardare anche soggetti adulti e, purtroppo, pure pazienti in età infantile.</p>
      <p> </p>
      <p>
        <b>Sintomi</b>
      </p>
      <p>Sono tante le persone che si trovano interdette quando si rendono conto che un proprio caro soffre di disturbi del comportamento alimentare. Questo vale soprattutto per i genitori che vedono la patologia rovinare la vita dei propri figli.</p>
      <p> </p>
      <p>Fondamentale a tal proposito è conoscere isintomi di queste patologie. Ecco i principali:</p>
      <p> </p>
      <p>● Digiuno<br/>● Restrizione calorica eccessiva<br/>● Vomito autoindotto<br/>● Assunzione di lassativi quando non sussistono le indicazioni</p>
      <p> </p>
      <p>
        <b>Disturbi del comportamento alimentare: quali sono?</b>
      </p>
      <p>I principali disturbi del comportamento alimentare sono l’anoressia nervosa e labulimia nervosa. Il quadro completo comprende anche il binge eating disorder, situazione in cui il soggetto che soffre della patologia si lascia andare a ad abbuffate bulimiche ma senza adottare comportamenti compensatori come il vomito.</p>
      <p> </p>
      <p>
        <b>Come trattarli</b>
      </p>
      <p>Purtroppo, sono poche le persone che soffrono di disturbi alimentari e che decidono di prendere in mano in maniera tempestiva la propria situazione, chiedendo aiuto per risolvere il tutto.</p>
      <p> </p>
      <p>Il motivo di quanto appena ricordato riguarda il fatto che, quando si ha a che fare con un disturbo alimentare, non ci si rende conto subito del problema. Un esempio spesso chiamato in causa in questi frangenti riguarda l’anoressia, con i pazienti che la vivono che, quando si sentono fare complimenti per via della loro magrezza, sono incentivati a continuare sulla strada della patologia.</p>
      <p> </p>
      <p>Degna di nota a tal proposito è la leva della condivisione, incentivata dalla tecnologia. Negli ultimi anni sono saliti agli onori della cronaca casi di chiusura di gruppi e pagine Facebook pro anoressia e bulimia, con tantissimi partecipanti pronti a mettere in comune le proprie tragiche esperienze.</p>
      <p> </p>
      <p>Detto questo ricordiamo che, in molti casi, a invitare la persona che soffre di disturbi alimentari a risolvere la situazione sono i familiari, che si rendono conto, purtroppo non sempre nei tempi giusti, che non c’è di mezzo una dieta ma una vera e propria patologia.</p>
      <p> </p>
      <p>Per quanto riguarda il percorso da seguire per il trattamento, il principale punto di riferimento è la psicoterapia. L’approccio cambia a seconda dell’età del paziente e delle peculiarità della sua vita.</p>
      <p> </p>
      <p>Nel caso dell’adolescenza, come ci ha spiegato anche la <a href="https://www.psicologa-torino.net/">psicologa e psicoterapeuta di Torino Iria Barbiè</a> (lo studio si trova <a href="https://goo.gl/maps/oeCqAh7x3KjSPaoW7">qui</a>), avviene un passaggio molto delicato, nel corso del quale ci si fanno molte domande sul proprio futuro e sulla propria identità personale. Per cause sia ambientali sia ereditarie, si può avere anche a che fare con i disturbi alimentari.</p>
      <p> </p>
      <p>Il percorso seguito dal terapeuta in queste eventualità sarà ovviamente diverso rispetto a quello dedicato a un paziente che manifesta anoressia in età adulta.<anchor name="_GoBack"/></p>
      <p> </p>
      <p>
        <b>Quanto tempo ci vuole per guarire?</b>
      </p>
      <p>Chi si informa in merito ai disturbi del comportamento alimentare, si fa domande anche sui tempi necessari per la guarigione. Come sottolineato da diversi studi – uno dei più recenti è stato portato avanti da un team scientifico del Massachusetts General Hospital – uscire da queste patologie è possibile.</p>
      <p> </p>
      <p>La ricerca appena citata ha dimostrato che, nella maggior parte dei casi, chi ha sofferto di DCA continua a stare bene anche 20 anni dopo essere stato dichiarato guarito.</p>
      <p> </p>
      <p>Non è quindi corretto parlare sempre di disturbi alimentari come di malattie croniche, opinione diffusa tra gli esperti fino a poco tempo fa. Quando li si affronta, bisogna però mettersi nell’ottica di percorsi di trattamento che possono rivelarsi anche lunghi.</p>
      <p> </p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/salute-e-bellezza/cosa-sono-i-disturbi-del-comportamento-alimentare-e-come-affrontarli.html"/>
        <a href="https://www.ilcorrieredellacitta.com/news/terrore-a-roma-apre-due-bombole-del-gas-con-un-accendino-in-mano-faccio-saltare-in-aria-tutto.html"/>
        <a href="https://www.ilcorrieredellacitta.com/news/instagram-e-facebook-down-problemi-di-connessione-per-le-app-di-zuckerberg.html"/>
        <a href="https://www.ilcorrieredellacitta.com/news/roma-uccide-il-padre-a-martellate-fermato-il-figlio-40enne.html"/>
        <a href="https://www.ilcorrieredellacitta.com/news/roma-come-venezia-a-san-paolo-macchine-sommerse-dallacqua-e-persone-intrappolate.html"/>
        <a href="https://www.ilcorrieredellacitta.com/news/maltempo-scuole-chiuse-mercoledi-13-novembre-2019-lelenco-completo.html"/>
      </related>
    </article>
  </body>
</html>