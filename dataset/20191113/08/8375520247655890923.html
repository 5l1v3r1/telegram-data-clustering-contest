<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/sud-zaareshtuvav-vinuvatcya-dtp-pid-kijevom-v-yakiy-zaginulo-chetvero-lyudey-639578.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T08:27:02+00:00"/>
    <meta property="og:title" content="Суд заарештував винуватця ДТП під Києвом, в якій загинуло четверо людей"/>
    <meta property="og:description" content="Досудове розслідування перебуває на контролі прокуратури Київської області"/>
  </head>
  <body>
    <article>
      <h1>Суд заарештував винуватця ДТП під Києвом, в якій загинуло четверо людей</h1>
      <address>
        <time datetime="2019-11-13T08:27:02+00:00">13 Nov 2019, 08:27</time>
      </address>
      <h4>Досудове розслідування перебуває на контролі прокуратури Київської області</h4>
      <p>У вівторок, 12 листопада, Шевченківський районний суд Києва задовольнив клопотання прокуратури про обрання запобіжного заходу у вигляді тримання під вартою щодо водія автомобіля<b> </b>Volkswagen Touran, який 10 листопада у селі Здвижівка Бородянського району<b> </b>спричинив смертельну дорожньо-транспортну пригоду, в якій загинуло 4 осіб.</p>
      <p>Про це повідомляє пресслужба прокуратури Київської області.</p>
      <p>Під час досудового розслідування<b> </b>у кримінальному провадженні останньому повідомлено про підозру у вчиненні кримінального правопорушення, передбаченого ч.3 ст.286 КК України.</p>
      <p>Досудове розслідування триває та перебуває на контролі прокуратури області.</p>
      <p>Нагадаємо, 10 листопада на автодорозі Бородянка-Гостомель внаслідок зіткнення двох легкових автомобілів <a href="https://glavcom.ua/kyiv/news/avtokatastrofa-na-kijivshchini-zabrala-zhittya-dvoh-ditey-i-dvoh-doroslih-foto-639064.html">загинуло чотири людини, з них двоє дітей, та чотири людини госпіталізовано до лікарні.</a></p>
      <p>Поліція встановила, що водій автомобіля Volkswagen Caddy на іноземній реєстрації, виїжджаючи на перехрестя з с. Здвижівка на автодорогу, проігнорував вимогу знаку «Рух без зупинки заборонено» та <a href="https://glavcom.ua/kyiv/news/zhahliva-dtp-z-chotirma-zhertvami-pid-kijevom-policiya-povidomila-detali-foto-639133.html">не надав перевагу автомобілю Volvo</a>, що рухався по головній дорозі. </p>
      <p>Два легковики перекинулись. В результаті ДТП загинуло четверо пасажирів автомобіля Volkswagen: 33-річна матір, її 11-річний син та 39-річного віку жінка зі своїм 12-річним сином. Ще троє потерпілих з іншої автівки отримали травми та госпіталізовані.</p>
      <related>
        <a href="https://glavcom.ua/news/na-lvivshchini-pyaniy-policeyskiy-vlashtuvav-dtp-je-zagibliy-639566.html"/>
        <a href="https://glavcom.ua/kyiv/news/vinuvatcya-smertelnoji-dtp-u-kijevi-vzyato-pid-vartu-bez-prava-zastavi-639457.html"/>
        <a href="https://glavcom.ua/kyiv/news/smertelna-dtp-na-trasi-kijiv-chop-pozashlyahovik-vletiv-u-vantazhivku-foto-639370.html"/>
      </related>
    </article>
  </body>
</html>