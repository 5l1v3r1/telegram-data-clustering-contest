<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188457/Suez-moet-vliegenoverlast-Heijplaat-aanpakken"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-13T08:00:11+00:00"/>
    <meta property="og:title" content="Suez moet vliegenoverlast Heijplaat aanpakken"/>
    <meta property="og:description" content="De vliegenoverlast op Rotterdam-Heijplaat heeft alles te maken met afvalverwerker Suez. Dat heeft onderzoek uitgewezen door het Kennis- en Adviescentrum Dierplagen in opdracht van de gemeente."/>
  </head>
  <body>
    <article>
      <h1>Suez moet vliegenoverlast Heijplaat aanpakken</h1>
      <address>
        <time datetime="2019-11-13T08:00:11+00:00">13 Nov 2019, 08:00</time>
      </address>
      <h4>De vliegenoverlast op Rotterdam-Heijplaat heeft alles te maken met afvalverwerker Suez. Dat heeft onderzoek uitgewezen door het Kennis- en Adviescentrum Dierplagen in opdracht van de gemeente.</h4>
      <p>Eerder wees de gemeente nog vooral de duwbakken van Suez aan als bron van de overlast. Maar naar nu blijkt zitten de vliegen op meerdere plekken op en rond het terrein van Suez. Het zijn ook verschillende soorten vliegen, zoals kamervliegen en aasvliegen.</p>
      <p>Het adviescentrum raadt aan om de verwerking van het plastic op Heijplaat te versnellen zodat vliegeneitjes minder kans krijgen om uit te komen. Ook moet het bedrijf meer doen om te voorkomen dat de vliegen het bedrijf kunnen verlaten.</p>
      <p>Verder stelt het adviescentrum voor om meer natuurlijke vijanden naar Heijplaat te halen, zoals vleermuizen en zwaluwen.</p>
      <related>
        <a href="http://www.rijnmond.nl/nieuws/182578/Vliegen-vangen-voor-onderzoek-op-Heijplaat"/>
      </related>
    </article>
  </body>
</html>