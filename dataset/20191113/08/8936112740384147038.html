<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/koszykowka,117/nba-chicago-bulls-new-york-knicks-wynik-meczu,984945.html"/>
    <meta property="og:site_name" content="TVN24"/>
    <meta property="article:published_time" content="2019-11-13T08:54:00+00:00"/>
    <meta property="og:title" content="Rekordowy występ 19-latka. Nikt tak nie trafiał w jednej kwarcie"/>
    <meta property="og:description" content="Chociaż Coby White rozgrywa pierwszy sezon w NBA, szybko stał się nowym ulubieńcem kibiców Chicago Bulls. Po ostatnim meczu z New York Knicks z pewnością przysporzy sobie kolejnych. Urodzony w 2000..."/>
  </head>
  <body>
    <article>
      <h1>Rekordowy występ 19-latka. Nikt tak nie trafiał w jednej kwarcie</h1>
      <address>
        <time datetime="2019-11-13T08:54:00+00:00">13 Nov 2019, 08:54</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/cbe2313a-0bc8-4d68-92bd-23ffff8ee536-480p.mp4"/>
        <figcaption>Coby White błyszczy w Chicago Bulls Foto: gettyimages.com | Video: gettyimages.com/PAP/EPA</figcaption>
      </figure>
      <h3>Chociaż Coby White rozgrywa pierwszy sezon w NBA, szybko stał się nowym ulubieńcem kibiców Chicago Bulls. Po ostatnim meczu z New York Knicks z pewnością przysporzy sobie kolejnych. Urodzony w 2000 roku koszykarz zapisał się na kartach historii Byków.</h3>
      <p>Wybrany z numerem siódmym w tegorocznym drafcie wychowanek Północnej Karoliny jest wielką nadzieją Chicago. W meczu z nowojorczykami rozpędzał się bardzo powoli - przez trzy kwarty był nieskuteczny. Eksplodował dopiero w czwartej.</p>
      <h3>Były trener pomógł</h3>
      <p>Z rywalami rozprawił się niemal w pojedynkę i to samymi rzutami za trzy punkty. Tylko w ostatnich dwunastu minutach trafił w ten sposób aż siedem razy. Ustanowił w ten sposób rekord trójek Bulls w jednej kwarcie. 19-latek został też najmłodszym graczem w historii NBA, który trafił tyle rzutów za trzy w tak krótkim czasie. Mecz zakończył z dorobkiem 27 punktów.</p>
      <p> </p>
      <p>"Coby, Coby" - skandowała publiczność w hali United Center. Brawa bił mu także trener drużyny z Północnej Karoliny Roy Williams, który wyściskał go po spotkaniu. - Czy mógłbyś częściej gościć na moich meczach? Od dawna nie rzucałem w ten sposób - powiedział do niego bohater wieczoru.</p>
      <h3>42 punkty Younga</h3>
      <p>Na miano bohatera nocy zapracował Trae Young. Gracz Atlanty Hawks 15 ze swoich 42 punktów zdobył w czwartej kwarcie. Dołożył do tego 11 i poprowadził Jastrzębie do wyjazdowego zwycięstwa z Denver Nuggets 125:121, przerywając serię trzech zwycięstw z rzędu rywali.</p>
      <p> </p>
      <p><b>Wyniki wtorkowych meczów NBA:</b><br/>Indiana Pacers - Oklahoma City Thunder 111:85<br/>Philadelphia 76ers - Cleveland Cavaliers 98:97<br/>Miami Heat - Detroit Pistons 117:108<br/>Chicago Bulls - New York Knicks 120:102<br/>Utah Jazz - Brooklyn Nets 119:114<br/>Denver Nuggets - Atlanta Hawks 121:125<br/>Phoenix Suns - Los Angeles Lakers 115:123<br/>Sacramento Kings - Portland Trail Blazers 107:99</p>
      <p>Autor: lukl / Źródło: eurosport.pl</p>
    </article>
  </body>
</html>