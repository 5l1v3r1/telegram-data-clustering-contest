<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/soulgivers-un-gioco-di-strategia-e-sacrificio/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T08:00:00+00:00"/>
    <meta property="og:title" content="Soulgivers: un gioco di strategia e sacrificio"/>
    <meta property="og:description" content="Soulgivers sarà un gioco di strategia ad ambientazione fantascientifica, in cui le anime dei caduti avranno un ruolo fondamentale."/>
  </head>
  <body>
    <article>
      <h1>Soulgivers: un gioco di strategia e sacrificio</h1>
      <address><time datetime="2019-11-13T08:00:00+00:00">13 Nov 2019, 08:00</time> by <a rel="author">Mabelle Sasso</a></address>
      <p>La nostra partecipazione all’edizione 2019 di <a href="https://www.tomshw.it/speciale/lucca-comics-games/">Lucca Comics &amp; Games</a> ci ha portato anche qualche inaspettata sorpresa, come ad esempio il gioco in scatola <b>Soulgivers</b>.</p>
      <figure>
        <img src="https://www.tomshw.it/images/images/2019/11/soulgivers-62547.jpg"/>
      </figure>
      <p>Durante la manifestazione lucchese siamo riusciti a ritagliarci del tempo per esplorare la fiera al di fuori degli impegni pianificati da tempo, ci siamo così imbattuti nello stand di Soulgivers, gioco da tavolo ideato interamente da <b>Luca Cervini</b>.<br/>Si tratta di un titolo interamente <b>autoprodotto</b> ed indipendente, che deve la sua particolare estetica dal design moderno e ricercato al suo autore e creatore. Cervini oltre ad essere un grande appassionato di giochi nasce come designer e creativo, ed è questa sua caratteristica che rende il suo gioco un prodotto curato, in grado di catturare l’attenzione fin dal primo sguardo.</p>
      <figure>
        <img src="https://www.tomshw.it/images/images/2019/11/soulgivers-62543.jpg"/>
      </figure>
      <p>Soulgivers sarà un gioco da tavolo strategico per <b>2 giocatori</b> ad ambientazione fantascientifica.<br/>In un mondo lontano vi era una popolazione che prosperava in un epoca dell’oro mantenendo in equilibrio l’universo, ad un certo punto però il popolo iniziò a morire misteriosamente a causa di una malattia: la <b>Decadenza</b>.<br/>In seguito a questa malattia altri popoli furono toccati dalla Decadenza, ma ben presto scoprirono che l’essenza dell’antico popolo contenuta in un <b>Frammento</b> avrebbe potuto salvarli dall’imminente fine.</p>
      <figure>
        <img src="https://www.tomshw.it/images/images/2019/11/soulgivers-62545.jpg"/>
      </figure>
      <p>Soulgivers sarà un gioco competitivo su <b>mappa modulare</b>, in cui lo scopo del gioco sarà quello di recuperare il Frammento posto al centro del piano di gioco.<br/>Ogni giocatore avrà a disposizione un certo numero di pedine, ognuna contrassegnata da un <b>simbolo</b> particolare che rappresenterà il ruolo e le capacità di quell’eroe, le quali potranno essere consultate su apposite carte. Ognuna delle pedine del gioco avrà <b>due tipi di segnalino</b>: gli eroi e le loro anime.</p>
      <figure>
        <img src="https://www.tomshw.it/images/images/2019/11/soulgivers-62544.jpg"/>
      </figure>
      <p>Inizialmente i giocatori schiereranno i <b>segnalini neri</b>, che rappresenteranno gli eroi, ma durante la battaglia quando inevitabilmente ci saranno dei caduti, gli eroi saranno sostituiti dai segnalini anima corrispondenti.<br/>Le anime, rappresentate dai token colorati, saranno posizionate sul tabellone di gioco e potranno essere utilizzate per <b>potenziare</b> i personaggi rimasti in campo, combinando un eroe con una delle anime. In questo modo l’anima assorbita dall’eroe, conferirà a quest ultimo i suoi poteri speciali.</p>
      <figure>
        <img src="https://www.tomshw.it/images/images/2019/11/soulgivers-62546.jpg"/>
      </figure>
      <p>Durante Lucca Comics &amp; Games il gioco è stato presentato nella sua versione non definitiva in sessioni dimostrative, che hanno riscosso un buon gradimento del pubblico.<br/>Soulgiver verrà finanziato con una campagna crowdfunding sulla piattaforma Kickstarter a <b>febbraio 2020</b>.</p>
    </article>
  </body>
</html>