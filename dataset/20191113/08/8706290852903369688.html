<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/683909/apochairetistiria-synantisi-tou-mitropoliti-fthiotidos-symeon-me-"/>
    <meta property="og:site_name" content="enikos.gr"/>
    <meta property="article:published_time" content="2019-11-13T08:02:00+00:00"/>
    <meta property="og:title" content="Αποχαιρετιστήρια συνάντηση του Μητροπολίτη Φθιώτιδος Συμεών με το προσωπικό της «ΑΠΟΣΤΟΛΗΣ»"/>
    <meta property="og:description" content="&quot;Η Εκκλησία μας και η χώρα μας, πρέπει να αισθάνονται περήφανες για την «ΑΠΟΣΤΟΛΗ». Στήριξε και στηρίζει τους Έλληνες στις δοκιμασίες τους, στέκεται δίπλα σε κάθε άνθρωπο που υποφέρει ανεξαρτήτως χρώματος, φυλής και θρησκείας&quot;..."/>
  </head>
  <body>
    <article>
      <h1>Αποχαιρετιστήρια συνάντηση του Μητροπολίτη Φθιώτιδος Συμεών με το προσωπικό της «ΑΠΟΣΤΟΛΗΣ»</h1>
      <address>
        <time datetime="2019-11-13T08:02:00+00:00">13 Nov 2019, 08:02</time>
      </address>
      <p>«Η Εκκλησία μας και η χώρα μας, πρέπει να αισθάνονται περήφανες για την «ΑΠΟΣΤΟΛΗ». Στήριξε και στηρίζει τους Έλληνες στις δοκιμασίες τους, στέκεται δίπλα σε κάθε άνθρωπο που υποφέρει ανεξαρτήτως χρώματος, φυλής και θρησκείας. Είναι ένας υγιής Οργανισμός, ο οποίος έχει βγει αλώβητος από κάθε οικονομική και θεσμική κρίση, με τις απόλυτα διαφανείς διαχειριστικές διαδικασίες της».</p>
      <p>Αυτά υπογράμμισε, ο Σεβασμιώτατος Μητροπολίτης Φθιώτιδος κ. Συμεών σε ομιλία του σε γεύμα που του παρέθεσαν οι εργαζόμενοι του Φιλανθρωπικού Οργανισμού «ΑΠΟΣΤΟΛΗ» της Ιεράς Αρχιεπισκοπής Αθηνών, λίγα εικοσιτετράωρα πριν την ενθρόνιση του στην πόλη της Λαμίας.</p>
      <p>Τον Μητροπολίτη Φθιώτιδος κ. Συμεών συνόδευε ο Πρωτοσύγκελλος της Ιεράς Μητροπόλεως Αρχιμ. Άγγελος Ανθόπουλος.</p>
      <figure>
        <img src="http://media.enikos.gr/data/photos/683909_a4a0092c4e-933c4594cbc56ba9.jpeg"/>
      </figure>
      <p>«Η ‘’ΑΠΟΣΤΟΛΗ’’ είναι ένα κίνημα αγάπης, ένα εργαλείο στα χέρια της Εκκλησίας και στα χέρια της κοινωνίας, πρόσθεσε, ο Σεβασμιωτατος. Το οποίο έρχεται να ξεκλειδώσει τις καρδιές, σε ανθρώπους πονεμένους, μοναχικούς, ανεγκεμένους και αυτή υπήρξε και θα είναι η ‘’αποστολή’’ της μέσα στην Εκκλησία μας. Θεώρησα χρέος μου, πριν φύγω για τη νέα μου διακονία, να έρθω να σας πω ένα ευχαριστώ, όχι να σας αποχαιρετίσω αλλά να σας προσκαλέσω να δουλέψουμε μαζί και στη Μητρόπολη Φθιώτιδος, διότι έχουμε κοινά βιώματα, κοινές εμπειρίες, κοινά οράματα και κοινές αγάπες. Η πιο σημαντική όμως κοινή μας αγάπη είναι ο Μακαριώτατος Αρχιεπίσκοπος Αθηνών και πάσης Ελλάδος κ. Ιερώνυμος».</p>
      <figure>
        <img src="http://media.enikos.gr/data/photos/683909_cc23049e8b-aeb740b5b9c580e0.jpeg"/>
      </figure>
      <p>Ο Γενικός Διευθυντής της «ΑΠΟΣΤΟΛΗΣ» Κωνσταντίνος Δήμτσας στην προσφώνηση του αναφέρθηκε στην κοινή προσπάθεια με τον Μητροπολίτη Φθιώτιδος και πρόσθεσε: «Δουλέψαμε μαζί για πάρα πολλά χρόνια σε ένα πνεύμα συνεργασίας και αγάπης. Σταθήκατε συμπαραστάτης μας σε όλες τις δυσκολίες και τις ευκολίες, κυρίως όμως μας βοηθήσατε στο να σταθούμε δίπλα στους ανθρώπους που υποφέρουν. Ο Πρόεδρος μας, ο Αρχιεπίσκοπος κ. Ιερώνυμος υπήρξε πάντα ο καθοδηγητής μας και αυτός ο συνδετικός κρίκος θα μας κρατάει πάντα ενωμένους».</p>
      <figure>
        <img src="http://media.enikos.gr/data/photos/683909_036adfc780-81c6dac043d84230.jpeg"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/society/683278/to-ystato-chaire-ston-makaristo-mitropoliti-proin-peristeriou-chr%0A%20%20%20%20%0A"/>
        <a href="http://www.enikos.gr/society/682917/ekoimithi-o-mitropolitis-proin-peristeriou-chrysostomos%0A%20%20%20%20%0A"/>
        <a href="http://www.enikos.gr/society/682318/mitropolitis-dimitriados-opoios-arneitai-tin-prosfora-se-prosfyge%0A%20%20%20%20%0A"/>
        <a href="http://www.enikos.gr/society/683842/ekthesi-gia-ta-narkotika-stin-ellada-pano-apo-390-ekat-evro-i-axi%0A%20%20%20%20%0A"/>
        <a href="http://www.enikos.gr/society/683812/iera-archiepiskopi-gia-afto-lavame-ti-dorea-tou-tzo-loou%0A%20%20%20%20%0A"/>
        <a href="http://www.enikos.gr/society/683872/neo-aimatiro-peristatiko-mesa-se-mia-imera-sti-thessaloniki%0A%20%20%20%20%0A"/>
        <a href="http://www.enikos.gr/society/683895/polla-provlimata-apo-tin-kakokairia-stin-kefalonia-photo%0A%20%20%20%20%0A"/>
        <a href="http://www.enikos.gr/society/683893/aftokinito-karfothike-se-kolona-sti-thessaloniki-photo-video%0A%20%20%20%20%0A"/>
        <a href="http://www.enikos.gr/society/683803/koukouloforoi-espasan-motosikletes-tis-etaireias-fylaxis-tou-apth%0A%20%20%20%20%0A"/>
      </related>
    </article>
  </body>
</html>