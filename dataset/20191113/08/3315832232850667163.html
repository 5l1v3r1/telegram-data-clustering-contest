<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/301d841a18e90949/fostul-sef-igp-ion-bodrug-retinut-acum-o-saptamana-pe-aeroportul-din-chisinau-cercetat-in-libertate.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-13T08:43:30+00:00"/>
    <meta property="og:title" content="Fostul șef IGP, Ion Bodrug, reținut acum o săptămână pe Aeroportul din Chișinău, cercetat în libertate"/>
    <meta property="og:description" content="Ion Bodrug, fostul șef al Inspectoratului General al Poliției, reținut acum o săptămână pe Aeroportul din Chișinău, este cercetat în stare de libertate. Potrivit procurorul municipiului Chișinău, Ștefan Șaptefrați, Ion Bodrug este cercetat în stare de libertate având obligațiunea de a se prezenta la organul de urmărire penală."/>
  </head>
  <body>
    <article>
      <h1>Fostul șef IGP, Ion Bodrug, reținut acum o săptămână pe Aeroportul din Chișinău, cercetat în libertate</h1>
      <address><time datetime="2019-11-13T08:43:30+00:00">13 Nov 2019, 08:43</time> by <a rel="author">Jurnal.md</a></address>
      <p>
        <b>Ion Bodrug, fostul șef al Inspectoratului General al Poliției, reținut acum o săptămână pe Aeroportul din Chișinău, este cercetat în stare de libertate. Potrivit procurorul municipiului Chișinău, Ștefan Șaptefrați, Ion Bodrug este cercetat în stare de libertate având obligațiunea de a se prezenta la organul de urmărire penală.</b>
      </p>
      <p>Fostul șef IGP colaborează cu ancheta, nu se eschivează și se prezintă la necesitate. În aceste condiții nu au fost motive pentru a solicita în instanță o altă măsură preventivă în privința lui Ion Bodrug.</p>
      <p>Amintim că <a href="http://www.jurnal.md/ro/news/b72840ab481838cf/fostul-sef-al-igp-ion-bodrug-banuit-de-contrabanda-cu-arme-de-foc-a-fost-retinut-la-aeroport.html">Ion Bodrug a fost reținut pe 6 noiembrie, pe Aeroportul Internațional Chișinău, acesta fiind dat în 2017 în urmărire internațională. El este bănuit într-un dosar pe contrabandă cu arme de foc.</a></p>
      <p>Bodrug a fost numit șef al Inspectoratului General al Poliției în martie 2013, iar până atunci, a fost viceministru al afacerilor interne. Despre plecarea de la IGP, Ion Bodrug a anunțat în martie în 2015, menționând că pleacă în sectorul privat.</p>
    </article>
  </body>
</html>