<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1989621/yaln%C4%B1z-kurtlar-%C3%BCrd%C3%BCnde-yeniden-g%C3%BCn-y%C3%BCz%C3%BCne-%C3%A7%C4%B1k%C4%B1yor"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-13T08:45:00+00:00"/>
    <meta property="og:title" content="'Yalnız Kurtlar' Ürdün'de yeniden gün yüzüne çıkıyor"/>
    <meta property="og:description" content="Tarık Dilovani Ürdün istihbaratı, salı günü, ülkedeki ABD ve İsrail elçiliklerinin çalışanlarını hedef alan bir terör komplosunu engelledi. Bunun yanı sıra Ürdün’ün güneyindeki el-Cefr bölgesindeki askeri üslerden birinde bulunan ABD askerleri de hed"/>
  </head>
  <body>
    <article>
      <h1>'Yalnız Kurtlar' Ürdün'de yeniden gün yüzüne çıkıyor</h1>
      <address>
        <time datetime="2019-11-13T08:45:00+00:00">13 Nov 2019, 08:45</time>
      </address>
      <p><b>Tarık Dilovani</b><br/><br/>Ürdün istihbaratı, salı günü, ülkedeki ABD ve İsrail elçiliklerinin çalışanlarını hedef alan bir terör komplosunu engelledi. Bunun yanı sıra Ürdün’ün güneyindeki el-Cefr bölgesindeki askeri üslerden birinde bulunan ABD askerleri de hedefteydi.<br/><br/>Devlet Güvenlik Mahkemesi tarafından plan hakkında çıkarılan iddianameye göre planın hayata geçirilmesi için ateşli silahların kullanımı, bıçaklama ve hedeflerin ve ikamet yerlerinin dikkatlice izlenmesinin ardından araçla ezme gibi çeşitli yollar izlenecekti.<br/><br/>Ürdün istihbaratı, temmuz ayında gerçekleşmeden kısa bir süre önce bir terör komplosunu ortaya çıkardı. Araştırmalar, DEAŞ terör örgütü yanlısı iki kişinin Amerikan ve İsrail elçiliklerini ve çalışanlarını sürekli takip ettiğini gözler önüne seriyor. Söz konusu iki saldırgan tutuklanmadan önce kanlı saldırılara hazırlanıyorlardı.<br/><br/>Devlet Güvenlik Mahkemesi, sanıkları terör eylemleri yürütmek ve terör örgütünün fikirlerinin propagandasını yapmak amacıyla komplo düzenlemekle suçladı.<br/><br/><b>Arka planda DEAŞ var</b><br/><br/>2015 yılından beri arkadaşlıkları bulunan iki sanık, DEAŞ ideolojisinden etkilenmişlerdir. Sosyal medya aracılığıyla terör örgütünün haber ve yayınlarını sosyal paylaşım sitesi üzerinden takip etme konusunda istekliydiler. (Telegram)<br/><br/>Devlet Güvenlik Mahkemesi'ne göre, iki sanık Amman'daki ABD ve İsrail elçiliklerinin çalışanlarını hedef alan askeri operasyonlar gerçekleştirme kararı aldı. Ayrıca el-Cefr bölgesindeki askeri üsste bulunan ABD askerleri de hedefteydi.<br/><br/>Mahkeme, söz konusu iki sanığın terör propagandası yaptıklarını ve birçok genci, amacı terör eylemleri gerçekleştirmek olan bir terör örgütüne katmak için ikna çalışmaları yürüttüklerini bildirdi.<br/><br/>DEAŞ’ın parmak izlerinin bulunduğu bir terör komplosu ilk defa boşa çıkarılmadı. Güvenlik güçleri geçtiğimiz ekim ayında, beş kişiden oluşan bir DEAŞ hücresinin gerçekleştirmeyi hedeflediği terör komplosunun boşa çıkarıldığını açıkladı.<br/><br/>Bu yapı Ürdün'de terör operasyonları gerçekleştirmek, eski bir başbakanın evinin önündeki korumaları hedef alıp silahlarını ele geçirmek, polis devriyesini hedef almak ve istihbarat elemanlarından birini kaçırıp ıssız bir bölgede öldürmek ardından da cesedini yakmak gibi komploları gerçekleştirmeye niyetleniyordu.<br/><br/>DEAŞ, 2017 yılında Ürdün’ün güneyindeki Kerek eyaletinde gerçekleştirdiği terör saldırıları ile Ürdün'ü hedef aldı. DEAŞ terör örgütü ayrıca Suriye topraklarındaki demir perdenin arkasında kalan Rukban kampından Suriye sınırındaki Ürdün ordusu kampına bir terör saldırısı düzenledi.<br/><br/>2014 yılında, Ürdün pilotu Muaz Kasasbe, DEAŞ terör örgütüne karşı yürüttüğü bir operasyon sırasında Suriye’nin Rakka bölgesinde uçağının düşmesinin ardından terör örgütüne esir düştü. Öte yandan 2016 yılında güvenlik güçleri tarafından Ürdün’ün İrbid kentindeki DEAŞ hücresine yönelik düzenlenen operasyonda bir güvenlik subayı ölmüştü.<br/><br/>Aynı yıl, DEAŞ’a bağlı bir militanın Buka Kampı’na bağlı istihbarat dairesi binasına düzenlediği silahlı bir saldırıda 5 İstihbarat Genel Müdürlüğü çalışanı şehit düştü.<br/><br/>2018'de, Fuheis Festival merkezinin yakınındaki Ürdün Kamu Güvenliği Müdürlüğü ve Jandarma’nın ortak devriyesinde bir patlayıcı bomba infilak etti. Bunun sonucunda iki jandarma öldü altı ortak devriye askeri yaralandı. Ayrıca Salt şehrinde teröristlerle girilen çatışmalarda 4 güvenlik görevlisi hayatını kaybetti.<br/><br/><b>Uyuyan hücreler ve yalnız kurtlar</b><br/><br/>Gözlemciler, Ürdünlü yetkililerin son yıllarda DEAŞ’ı ortadan kaldırmak için yoğun çalışmalar yürüttüğünü ancak buna rağmen, DEAŞ terör örgütüne bağlı birkaç uyuyan hücre olduğuna inanıyor. Gözlemciler, DEAŞ'ın uyuyan hücrelerinin dışında Ürdün’ün karşılaşabileceği, daha tehlikeli olan ve “yalnız kurtlar” olarak adlandırılan kişilerdir. Bu kişiler DEAŞ’a bağlı değillerdir ancak DEAŞ’ın terör ideolojilerini benimserler ve DEAŞ’in yararına terör eylemleri gerçekleştirmek çaba harcamaya hazırlıklıdırlar.<br/><br/>Ürdün'de daha önce gerçekleşen terör saldırılarında sanıkların itirafları, faillerin DEAŞ ile örgütsel bağları olmadıklarını ortaya koymuştur. Bu durum, 2018’de Ürdün’deki Fuheis Festival merkezinin yakınındaki terör saldırısının ardından yürütülen soruşturmada açıkça ortaya çıktı. Bu saldırıda altı Ürdün güvenlik görevlisi öldürülmüştü.<br/><br/>Cihatçı gruplar uzmanı Mervan Şehade, aynı ideolojiden etkilenerek terör operasyonlarını örgütten karar almadan yürüttükleri için “Yalnız kurtları" DAEŞ'e bağlı hücrelerden daha tehlikeli olarak görüyor. Mervan Şehade, dünyadaki hiçbir ülkenin, “Yalnız kurtların” yürütüüğü terör operasyonlarını önleme kabiliyetine sahip olmadığını belirtti.<br/><br/>Şarku'l Avsat'ın Independent Arabia'dan aktardığı habere göre Terörizm üzerine uzman Ürdünlü araştırmacı Suud Şerefat, DEAŞ terör örgütünün öç almak için ‘Yalnız Kurtlar’ aracılığıyla saldırılarına hız verebileceği konusunda uyarıda bulundu. “Yalnız kurtlar” ifadesi ilk olarak 1990 yılında ABD’de ortaya çıktı. Bu terimi ilk olarak kullanan; destekçilerini, bireysel olarak ve katı gizlilik içinde hareket etmeye çağıran aşırı ırkçı gruplardan birinin lideri ABD vatandaşı Tomas Metzger.</p>
    </article>
  </body>
</html>