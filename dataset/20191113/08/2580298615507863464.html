<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://filmserver.cz/clanek/15362/bluetooth-reproduktor-jbl-partybox-100-neznicitelna-bedna-pro-kazdou-akci/"/>
    <meta property="og:site_name" content="filmserver.cz"/>
    <meta property="article:published_time" content="2019-11-13T08:00:00+00:00"/>
    <meta property="og:title" content="Bluetooth reproduktor JBL PartyBox 100 - nezničitelná bedna pro každou akci"/>
    <meta property="og:description" content="Je libo nějaký pořádný reproduktor na domácí party?"/>
  </head>
  <body>
    <article>
      <h1>Bluetooth reproduktor JBL PartyBox 100 - nezničitelná bedna pro každou akci</h1>
      <h2>Je libo nějaký pořádný reproduktor na domácí party?</h2>
      <address><time datetime="2019-11-13T08:00:00+00:00">13 Nov 2019, 08:00</time> by <a rel="author">Redakce</a></address>
      <p>Nová generace reproduktorů nabízí kardinální míru svobody a nezávislosti. Světelná show kdekoliv a kdykoliv prostřednictvím vašeho mobilního telefonu. Bez šňůr, bez obav, bez dalších zařízení.</p>
      <figure>
        <img src="https://musicserver.cz/img/164545.jpg"/>
      </figure>
      <p>Když si svého nového repromazlíka vysvobodíte z okovů ochranného balení, seznáte, že jeho hmotnost nepřesáhne deset kilogramů. Váha tak akorát pro pořádné dělo, které doručí potřebný rachot. Klíčová horní plocha, která slouží jako ovládací centrum, je geniálně jednoduše řešená. Kromě tlačítka on/off nabízí také Bluetooth ovladač, zapnutí a vypnutí světelných efektů, bass booster a samozřejmě korekci hlasitosti. Pro samotné spuštění hudby stačí jen ve svém zařízení, kterým může být mobil, notebook, tablet atp. spárovat oba přístroje. A jízda může začít. Při prvních tónech ohromí síla nabízených basů. Tvrdší rockové nebo metalové styly jsou tak hodně nahuštěné a často je lepší experimentovat s bass boostem. Popovější a klidnější skladby rozhodně snesou více. O výsledný level požadovaného soundu se starají dva 5,25 palcové repra pod sebou, doprovázené dvěma tweetery o velikosti 2,25 palce. Celkový výkon 160 W tak vyloudí monstrózní zvuk.</p>
      <figure>
        <img src="https://musicserver.cz/img/big/164546.jpg"/>
      </figure>
      <p>Hračičkové by měli ihned hodit oko na zadní panel reproduktoru. Zde se skrývá to pravé království fajnšmekra. Pojďme popořadě, USB vstup umožní připojení externího disku s nekonečnou zásobárnou hudby. 3,5 jack vstup a výstup skýtá možnost připojení dalšího JBL PartyBox 100 a vytvoření skutečného stereo zvuku. Pokud se nebojíte vložit do hudby i vlastní hlasové schopnosti využijete zdířku na mikrofon a aktivní muzikanti mohou do bedny píchnout i vlastní kytaru. Obojí s vlastní korekcí hlasitosti. Rozšiřujícím efektem JBL PartyBox 100 jsou LED RGB diody, které dodají večírku ten správný šmrnc. Vybírat lze z přednastavených světelných vzorů nebo nechat reprák <i>míchat</i> světlo v návaznosti na přehrávanou hudbu. Konzervativnější uživatelé zřejmě ocení i možnost úplného vypnutí světelných diod. Hlavní vlastnosti JBL PartyBox 100 • Výkon 160 W<br/>• Silný JBL zvuk s rezonujícími basy<br/>• Frekvenční rozsah 45Hz - 18kHz<br/>• Bluetooth<br/>• Vestavěná baterie s výdrží 12 hodin<br/>• Hmotnost 9,7 kg Od běžných reproduktorů odlišuje JBL PartyBox 100 jeho samostatnost. Interní baterie o kapacitě 2 500 mAh umožní provoz bedny v délce dvanácti hodin, což zajistí ozvučení večírku kdekoliv mimo přísun šťávy po celou noc. Ale netřeba se orientovat pouze na pasivní zábavu. Vzhledem k vlastnostem reproduktoru lze přístroj využít jako plnohodnotné PA pro konferenční nebo tiskové akce. Za nabízenou cenu toho multifunkční hračka od JBL nabízí vskutku přehršel.</p>
      <figure>
        <a href="https://www.mp.cz/reproduktor-jbl-partybox-100-cerny-p-102495?sts_page=1">
          <img src="https://musicserver.cz/img/164543.jpg"/>
        </a>
      </figure>
      <p>
        <i>(Placená inzerce)</i>
      </p>
    </article>
  </body>
</html>