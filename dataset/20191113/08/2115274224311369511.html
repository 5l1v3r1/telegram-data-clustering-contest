<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/bolivia_senatrice_jeanine_anez_presidente-6537590/news/2019-11-13/"/>
    <meta property="og:site_name" content="Agi"/>
    <meta property="article:published_time" content="2019-11-13T08:27:00+00:00"/>
    <meta property="og:title" content="Una senatrice dell'opposizione si è proclamata presidente della Bolivia"/>
    <meta property="og:description" content="Dal Messico Evo Morales grida al golpe e denuncia il complotto della destra "/>
  </head>
  <body>
    <article>
      <h1>Una senatrice dell'opposizione si è proclamata presidente della Bolivia</h1>
      <h2>Dal Messico Evo Morales grida al golpe e denuncia il complotto della destra </h2>
      <address><time datetime="2019-11-13T08:27:00+00:00">13 Nov 2019, 08:27</time> by <a rel="author">AGI - Agenzia Giornalistica Italia</a></address>
      <p>La senatrice dell'opposizione <b>Jeanine Anez</b> ha assunto l'interim della <b>presidenza</b> della Repubblica della Bolivia dopo le <a href="https://www.agi.it/estero/bolivia_morales-6530250/news/2019-11-12/">dimissioni di Evo Morales</a>.</p>
      <p>La decisione in una sessione parlamentare da cui erano assenti i 2/3 dei deputati, quelli eletti con il Movimento al Socialismo dell'ex presidente.</p>
      <p>La Corte costituzionale della Bolivia ha confermato la Anez come presidente, benché mancasse il numero legale. "La funzionalità dell'esecutivo non può essere sospesa" e pertanto chi ne ha titolo assume la presidenza "ipso facto", hanno detto i giudici.</p>
      <p>Morales, da parte sua, ha condannato come "<b>golpista</b>" la senatrice Anez e ha parlato del "più insidioso e nefastro colpo di Stato della storia" definendo Anez "una senatrice di destra, mercante di golpe", che "si è autoproclamata presidente senza il numero legale, circondata da un gruppo di complici". </p>
    </article>
  </body>
</html>