<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10681--milovice-indoor-open-o-osmifinale-zabojuje-dalsich-14-cechu"/>
    <meta property="og:site_name" content="Tenisový svět"/>
    <meta property="article:published_time" content="2019-11-13T08:30:00+00:00"/>
    <meta property="og:title" content="Milovice Indoor Open: O osmifinále zabojuje dalších 14 Čechů"/>
    <meta property="og:description" content="Na halovém podniku v Milovicích pokračuje úvodní kolo dvouhry, v němž se během středy představí celkem 14 domácích tenistů. V akci bude i turnajová dvojka Jan Šátral, jenž na závěr denního programu vyzve krajana Dominika Langmajera."/>
  </head>
  <body>
    <article>
      <h1>Milovice Indoor Open: O osmifinále zabojuje dalších 14 Čechů</h1>
      <address>
        <time datetime="2019-11-13T08:30:00+00:00">13 Nov 2019, 08:30</time>
      </address>
      <p>
        <b>Na halovém podniku v Milovicích pokračuje úvodní kolo dvouhry, v němž se během středy představí celkem 14 domácích tenistů. V akci bude i turnajová dvojka Jan Šátral, jenž na závěr denního programu vyzve krajana Dominika Langmajera.</b>
      </p>
      <p><b>Staněk měl problémy se Štěpánkem<br/></b>Robin Staněk (621.) se v Milovicích probojoval do osmifinále dvouhry. Český hráč v derby přehrál úspěšného hráče z kvalifikace Antonína Štěpánka (1355.) 4:6, 6:2, 6:4. Staněk v úvodním setu ztratil dva servisy, od té chvíle ale čelil jedinému brejkbolu ve třetím setu, který odvrátil. Sám naopak získal tři brejky.</p>
      <p><b>Duda nedal šanci rakouskému lucky loserovi</b><br/>Filip Duda (966.) postoupil v Milovicích do osmifinále. Stalo se tak poté, co jednadvacetiletý Čech přehrál za 65 minut poměrem dvakrát 6:2 Rakušana Michaela Glöcklera (1366.), jenž se do hlavní soutěže dostal jako šťastný poražený z kvalifikace. Duda neztratil za celý zápas ani jednou své podání, sám poté na příjmu proměnil čtyři brejkboly z celkových pěti.</p>
      <p><b>Hájek otočil souboj s Jirouškem</b><br/>Druhým českým postupujícím se stal ve středu Petr Hájek (985.). Ten nevstoupil do duelu s krajanem Tomášem Jirouškem (777.) vůbec dobře, když i vinou nefungujícího prvního servisu uhrál v úvodní sadě jen dva gemy, v dalších dvou dějstvích ale svůj výkon zlepšil a zápas po výsledku 2:6, 6:3 a 6:3 otočil.</p>
      <p><b>Po obratu postupuje i Paulson</b><br/>Sedmnáctiletý talent Andrew Paulson (855.) otočil zápas s krajanem Ondřejem Krstevem (703.) a zahraje si v Milovicích o čtvrtfinále. Úvodní sadu musel rozsoudit až tiebreak, který zvládl lépe soupeř, další dva sety už ale byly poměrně jednoznačné. Paulson zvítězil za dvě a čtvrt hodiny 6:7(3), 6:1 a 6:3.</p>
      <p><u><b>1. kolo dvouhry</b></u><br/>Michael Glöckler (AUT, 1366.) – <b>FILIP DUDA (966.)</b> 2:6, 2:6<br/><b>Piotr Grynkowski (POL, 1177.)</b> – Samuel Puškár (SVK, 1398.) 6:3, 6:0<br/><b>ANDREW PAULSON (855.)</b> – ONDŘEJ KRSTEV (703.) 6:7(3), 6:1, 6:3<br/><b>PETR HÁJEK (985.)</b> – TOMÁŠ JIROUŠEK (777.) 2:6, 6:3, 6:3<br/><b>ROBIN STANĚK (621.)</b> – ANTONÍN ŠTĚPÁNEK (1355.) 2:6, 6:2, 6:4<br/>13:00 JIŘÍ BARNÁT (1538.) – Pavel Šumejko (UKR, 1118.)<br/>Tomáš Liška (SVK, 1178.) – <b>Riccardo Balzerani (ITA, 495.)</b> 3:6, 0:6<br/>15:30 MICHAL KONEČNÝ (638.) – MARTIN KRUMICH (1700.)<br/>15:30 PETR MICHNEV (898.) – Vladimir Ivanov (EST, 760.)<br/><b>Domagoj Bilješko (CRO, 1418.)</b> – Gibril Diarra (AUT, 1019.) 6:2, 6:2<br/>16:00 DOMINIK LANGMAJER (1919.) – JAN ŠÁTRAL (474.)<br/>17:00 Mark Whitehouse (GBR, 670.) – Frane Nincevič (1538.)</p>
      <p><u><b>1. kolo čtyřhry</b></u><br/>16:00 BARNÁT, ŠTĚPÁNEK – D. PÁTÝ, VRBA<br/>16:00 Krutych, Ursu (oba UKR) – Bertola (SUI), Uryson (ARG)</p>
      <h3>Milovice Indoor Open den po dni:</h3>
      <p>12.11.<br/><a href="https://www.tenisovysvet.cz/article/detail/../detail/10674--milovice-indoor-open-siniakov-i-svrcina-konci-v-prvnim-kole-michnev-zvladl-finalove-kolo-kvalifikace">Milovice Indoor Open: Siniakov i Svrčina končí v prvním kole. Michnev zvládl finálové kolo kvalifikace</a></p>
      <p>11.11.<br/><a href="https://www.tenisovysvet.cz/article/detail/../detail/10668--milovice-indoor-open-michnev-zahajil-kvalifikaci-uspesne-doplnili-ho-dalsi-cesi?showUnvisible=1">Milovice Indoor Open: Michnev zahájil kvalifikaci úspěšně. Doplnili ho další Češi</a></p>
      <footer>Filip Lefenda, Radek Štohl, foto: Roman Kučera – Tenisový svět</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10674--milovice-indoor-open-siniakov-i-svrcina-konci-v-prvnim-kole-michnev-zvladl-finalove-kolo-kvalifikace"/>
      </related>
    </article>
  </body>
</html>