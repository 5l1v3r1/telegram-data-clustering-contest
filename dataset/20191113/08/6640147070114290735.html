<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/paradox-interactive-concorrenza-positiva/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T08:44:00+00:00"/>
    <meta property="og:title" content="Il CEO di Paradox Interactive pensa che la concorrenza di Epic Games Store è positiva"/>
    <meta property="og:description" content="Durante il rapporto trimestrale il CEO di Paradox Interactive ha parlato positivamente della concorrenza che Epic Games Store ha portato all'industria."/>
  </head>
  <body>
    <article>
      <h1>Il CEO di Paradox Interactive pensa che la concorrenza di Epic Games Store è positiva</h1>
      <address><time datetime="2019-11-13T08:44:00+00:00">13 Nov 2019, 08:44</time> by <a rel="author">Gianluca Saitto</a></address>
      <p>Sin dalla suo lancio ormai quasi un anno fa, <b>Epic Games Store</b> ha creato diverse controversie. L’utenza ha faticato non poco a passare allo store di Epic, anche e soprattutto perchè abituati a tutta una sequela di funzioni assenti dal negozio Epic e ben presenti su Steam. Il CEO di <b>Paradox Interactive</b>, Ebba Ljungerud, ha espresso di recente un <b>parere positivo sulle potenzialità della piattaforma di Epic</b>.</p>
      <p>Nel rapporto trimestrale di Paradox Interactive, il publisher ha approfondito il discorso sulla concorrenza che si è venuta a creare con l’arrivo dello store Epic. Finora, Paradox ha rilasciato Surviving Mars, lanciato Surviving the Aftermath come esclusiva di Epic Games Store e Vampire: The Masquerade Bloodlines 2 verrà reso disponibile nel 2020. Durante la discussione su Surviving the Aftermath, Ljungerud ha voluto parlare dell’accordo tra Paradox Interactive ed Epic Games, sottolineando la presenza di <b>una maggiore concorrenza nel settore</b> e dichiarando che secondo lei tutto questo è <b>salutare per l’industria</b>.</p>
      <figure>
        <img src="https://www.tomshw.it/images/images/2019/10/surviving-mars-54936.768x432.jpg"/>
      </figure>
      <p>Leggi anche: <a href="https://www.tomshw.it/videogioco/shadow-of-the-tomb-raider-patch-amd/">Shadow of the Tomb Raider: l’ultima patch aggiunge il supporto a FidelityFX di AMD</a></p>
      <p><b>Ljungerud</b> ha spiegato<i> “La versione PC di Surviving the Aftermath sarà disponibile in esclusiva su Epic Games Store per tutto il periodo di early access, mentre la versione finale sarà disponibile su Steam e su altre piattaforme. Attraverso la collaborazione con Epic Games Store possiamo ricevere una remunerazione garantita, un effetto che vediamo dalla concorrenza tra i distributori che è aumentata nell’ultimo anno. Riteniamo che questa concorrenza continuerà nel prossimo anno con beneficio sia dei giocatori che dei publisher”.</i></p>
      <p>Epic Games Store sta continuando ad inserire nel proprio catalogo molte esclusive degne di nota. Non solo Surviving The Aftermath di Paradox ma anche titoli molto attesi come Shenmue 3 che uscirà il prossimo 19 novembre. <b>Cosa pensate delle parole del CEO di Paradox Interactive?</b> Diteci la vostra nella sezione dedicata ai commenti.</p>
      <blockquote>Uno dei giochi più apprezzati di Paradox Interactive è Pillars of Eternity. Acquista ora il titolo su Amazon a <a href="https://toms.it/N2Wv1">questo indirizzo</a>.</blockquote>
    </article>
  </body>
</html>