<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/913392.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T08:43:00+00:00"/>
    <meta property="og:title" content="Асен Николов: В отбора има напрежение! Ако няма резултати, ще правим промени!"/>
    <meta property="og:description" content="Старши треньорът на Академик Пловдив Асен Николов направи любопитен коментар за ситуацията в клуба с..."/>
  </head>
  <body>
    <article>
      <h1>Асен Николов: В отбора има напрежение! Ако няма резултати, ще правим промени!</h1>
      <address>
        <time datetime="2019-11-13T08:43:00+00:00">13 Nov 2019, 08:43</time>
      </address>
      <p>Старши треньорът на Академик Пловдив Асен Николов направи любопитен коментар за ситуацията в клуба след <b><a href="https://www.plovdiv24.bg/sport/sport/913286.html">победата с 95:78 /25:21, 27:12, 21:23, 22:22/ срещу косовския Раховеци в първия мач от Балканската лига</a></b>. Специалистът не изключи възможността в отбора да пристигнат още нови баскетболисти, ако резултатите не отговарят на поставените цели.</p>
      <p>
        <b>Ето какво каза Асен Николов след края на двубоя в зала СИЛА в Пловдив:</b>
      </p>
      <p>Радвам се, че победихме, тъй като загубихме последните ни три срещи и има напрежение. Победата може да ни помогне да работим в по-спокойна обстановка, въпреки че нямаме много време – вдругиден играем с Черно море. Все пак се надявам успехът да ни донесе повече увереност.</p>
      <p>Доволен съм от Седрик Боуен, който има само една тренировка, днес помогна с опит и рутина, имаше добри решения в атака. Ако резултатите не отговарят на амбициите и целите на клуба, ще се налагат промени и може да дойдат нови играчи. Колебливи сме в мачовете, предстои ни сгъстен цикъл, надявам се срещу Черно море да покажем мотивация и характер.</p>
    </article>
  </body>
</html>