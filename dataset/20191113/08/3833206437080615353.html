<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/913377.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T08:00:00+00:00"/>
    <meta property="og:title" content="Капитанът на Локо разкри каква е целта му в националния отбор"/>
    <meta property="og:description" content="Капитанът на Локомотив (Пловдив) Димитър Илиев даде първото си интервю като състезател от национални..."/>
  </head>
  <body>
    <article>
      <h1>Капитанът на Локо разкри каква е целта му в националния отбор</h1>
      <address>
        <time datetime="2019-11-13T08:00:00+00:00">13 Nov 2019, 08:00</time>
      </address>
      <p>Капитанът на Локомотив (Пловдив) <a href="https://www.plovdiv24.bg/sport/persons/81.html">Димитър Илиев</a> даде първото си интервю като състезател от националния отбор на България. Атакуващият халф говори пред представителите на различни медии преди мачовете срещу Парагвай и Чехия.</p>
      <p>"Много добре се чувствам. За мен е гордост да съм тук. Трябва да гледаме напред и да направим така, че да излезем от това положение. Изключително важно е отборът да покаже, че тръгва в правилната посока. Да покажем атакуващ футбол. Треньорът ще определи състава. Моята цел е да се утвърдя в националния отбор. Който и да е повикан тук, националният отбор е лицето на България", заяви <a href="https://www.plovdiv24.bg/sport/persons/81.html">Димитър Илиев</a>.</p>
      <p>"Последните мачове не бяха успешни. Ще опитам да дам най-доброто от себе си. За всеки един българин е неприятно, когато отборът е в такова състояние. Не смятам, че има българин, който не иска националният отбор да побеждава. Всеки треньор има свои виждания и си носи отговорност кой вика. Надявам се да оправдая доверието", допълни още лидерът при голмайсторите в родното първенство.</p>
    </article>
  </body>
</html>