<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/verhovna-rada-divitisya-onlayn-video-novini-ukrajini-50053208.html"/>
    <meta property="og:site_name" content="НВ"/>
    <meta property="article:published_time" content="2019-11-13T08:00:00+00:00"/>
    <meta property="og:title" content="Онлайн-трансляція Ради. На порядку денному — відкриття ринку землі"/>
    <meta property="og:description" content="У середу, 13 листопада, Верховна Рада проводить своє чергове пленарне засідання."/>
  </head>
  <body>
    <article>
      <h1>Онлайн-трансляція Ради. На порядку денному — відкриття ринку землі</h1>
      <h2>У середу, 13 листопада, Верховна Рада проводить своє чергове пленарне засідання.</h2>
      <address>
        <time datetime="2019-11-13T08:00:00+00:00">13 Nov 2019, 08:00</time>
      </address>
      <p>Сьогодні топ-тема дня в парламенті - <b>розгляд законопроекту про відкриття <a href="https://nv.ua/tags/rynok_zemli.html">ринку землі</a>.</b></p>
      <p>Урядовий проект закону № 2178 <i>(Про внесення змін до деяких законодавчих актів України щодо обігу земель сільськогосподарського призначення)</i> подав у Раду прем'єр-міністр України Олексій Гончарук. У сесійній залі його представить міністр розвитку економіки, торгівлі і сільського господарства Тимофій Милованов.</p>
      <p><b>Мета законопроекту,</b> як йдеться в пояснювальній записці, — «введення ринкового обороту земель сільськогосподарського призначення, забезпечення конституційних прав громадян України на вільне розпорядження своєю власністю, створення прозорих умов для придбання у власність земельних ділянок сільськогосподарського призначення громадянами та юридичними особами України».</p>
      <p>Окрім цього законопроекту, на розгляд парламенту внесено ще десять альтернативних з того ж питання.</p>
      <p>НВ веде відеотрансляцію засідання.</p>
      <figure>
        <iframe src="https://www.youtube.com/embed/C1VK0jJHQS8" width="956" height="538" data-service="Youtube" scrolling="no"/>
      </figure>
      <p>Крім цих проектів, парламент сьогодні має намір розглянути ще кілька законопроектів, пов’язаних із регулюванням земельних питань. Наприклад, у другому читанні представлять законопроект <i>Про використання земель оборони</i> (№0855).</p>
      <p>На порядку денному також ще ряд законопроектів, які депутати мають розглянути в першому і другому читаннях.</p>
      <p>Серед них — проекти законів про надання безоплатної правової допомоги жителям тимчасово окупованих територій (№2015); про усунення технічних і логічних неузгодженостей в податковому законодавстві (№1210); про захист інформації в інформаційно-телекомунікаційних системах (№2043) та низка інших.</p>
    </article>
  </body>
</html>