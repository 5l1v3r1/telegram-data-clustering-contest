<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-supreme-court-asked-delhi-government-to-provide-aqi-data-after-the-implementation-of-the-scheme-2846756.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T08:54:44+00:00"/>
    <meta property="og:title" content="सुप्रीम कोर्ट ने दिल्ली सरकार से मांगा स्कीम लागू होने के बाद का एक्यूआई डेटा"/>
    <meta property="og:description" content="दिल्ली के मुख्यमंत्री अरविंद केजरीवाल ने बुधवार को कहा कि यदि प्रदुषण स्तर नहीं घटता को वे शुक्रवार को खत्म हो रही ऑड ईवन स्कीम को जारी रखने पर विचार करेंगे। गौरतलब है कि इस ऑड ईवन स्कीम को जारी रखने..."/>
  </head>
  <body>
    <article>
      <h1>सुप्रीम कोर्ट ने दिल्ली सरकार से मांगा स्कीम लागू होने के बाद का एक्यूआई डेटा</h1>
      <address><time datetime="2019-11-13T08:54:44+00:00">13 Nov 2019, 08:54</time> by <a rel="author">लाइव हिन्दुस्तान टीम,नई दिल्ली</a></address>
      <p>दिल्ली के मुख्यमंत्री अरविंद केजरीवाल ने बुधवार को कहा कि यदि प्रदुषण स्तर नहीं घटता को वे शुक्रवार को खत्म हो रही ऑड ईवन स्कीम को जारी रखने पर विचार करेंगे। गौरतलब है कि इस ऑड ईवन स्कीम को जारी रखने वाली याचिका पर सुनवाई के दौरान कोर्ट ने दिल्ली सरकार से स्कीम लागू होने के बाद से अब तक का एक्यूआई डेटा 14 नवंबर तक देने को कहा है। मामले की सुनवाई 15 नवंबर तक के लिए टाल दी गई है। </p>
      <p>बता दें कि बुधवार तक एक्यूआई आपातकाल के स्तर पर पहुंचने की संभावना है। सेंट्रल पॉल्यूशन कंट्रोल बोर्ड के डेटा के अनुसार दिल्ली के एवरेज एक्यूआई सुबह 6.40 बजे 457 था। गौरतलब है कि 201 से 300 के बीच एक्यूआई बुरा माना जाता है। वहीं 301 से 400 का स्तर काफी खराब माना जाता है, 401 से 500 को गंभीर और 500 से ऊपर बेदहद खतरनाक।   </p>
      <p>दिल्ली की वायु गुणवत्ता कुछ दिन बेहतर रहने के बाद मंगलवार सुबह एक बार फिर पड़ोसी राज्यों में जलाई जा रही पराली के कारण 'गंभीर' श्रेणी में पहुंच गई। तापमान में गिरावट और हवा की गति कम होने से भी प्रदूषण बढ़ा। सरकार की वायु गुणवत्ता निगरानी सेवा 'सफर' ने कहा कि दिल्ली-एनसीआर में प्रदूषण का स्तर बुधवार को 'बेहद गंभीर' एवं आपात श्रेणी में पहुंच सकता है।</p>
    </article>
  </body>
</html>