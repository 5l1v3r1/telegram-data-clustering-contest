<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/913378.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T08:09:00+00:00"/>
    <meta property="og:title" content="Волейболният хегемон Марица играе два мача за 48 часа"/>
    <meta property="og:description" content="Валейболният хегемон на България при жените Марица (Пловдив) гостува на Славия (София) в отложен дву..."/>
  </head>
  <body>
    <article>
      <h1>Волейболният хегемон Марица играе два мача за 48 часа</h1>
      <address>
        <time datetime="2019-11-13T08:09:00+00:00">13 Nov 2019, 08:09</time>
      </address>
      <p>Валейболният хегемон на България при жените Марица (Пловдив) гостува на Славия (София) в отложен двубой от третия кръг в Националната волейболна лига. Двубоят ще се проведе днес, от 17:30 часа в зала "Христо Ботев" в София.</p>
      <p>Срещата претърпя няколко промени. Първо тя трябваше да се играе миналата сряда, но беше отложена за днес, защото миналата седмица маричанки получиха престижна покана за контрола с турския гранд Галатасарай (Истанбул). В началото на тази седмица беше променен началният час и залата за провеждането на мача. Двубоят трябваше да се играе от 17:00 в зала "Панайот Пондалов", където домакинстват Белите, но ще се играе от 17:30 в зала "Христо Ботев".</p>
      <p>Жълто-сините продължават да са без грешка в първенството, след като в събота победиха Левски (София) с 3:0 (25:21, 25:15, 25:21) в първото си домакинство този сезон в зала Колодрума. Славия загуби гостуването си на Казанлък Волей (Казанлък) драматично с 2:3 (21:25, 25:21, 25:21, 19:25, 16:14).</p>
      <p>През миналия сезон Жълто-сините записаха две категорични победи над Белите.</p>
      <p>Любопитно е, че само 48 часа след мача срещу Славия за Марица предстои и гостуване на Берое (Стара Загора), двубоят е в петък, от 18:00 в зала "Иван Вазов" в Стара Загора. Съдии на двубоя ще са Янислав Василев и Ивона Димитрова.</p>
    </article>
  </body>
</html>