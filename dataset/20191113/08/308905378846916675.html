<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/wat-kunne-we-op-korte-termijn-van-de-bitcoin-btc-verwachten-33112"/>
    <meta property="og:site_name" content="Apparata"/>
    <meta property="article:published_time" content="2019-11-13T08:52:00+00:00"/>
    <meta property="og:title" content="Wat kunnen we op korte termijn van de Bitcoin (BTC) verwachten?"/>
    <meta property="og:description" content="Rustige markt duidt op stilte voor de storm, hoe waait de wind?"/>
  </head>
  <body>
    <article>
      <h1>Wat kunnen we op korte termijn van de Bitcoin (BTC) verwachten?</h1>
      <h2>Rustige markt duidt op stilte voor de storm, hoe waait de wind?</h2>
      <address><time datetime="2019-11-13T08:52:00+00:00">13 Nov 2019, 08:52</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>De koersen van de Bitcoin en de meeste Altcoins bewegen de hele week al vrij constant. We zien kleine marges die steeds een beetje verlies opleveren. In vaktermen noemt men dat consolidatie. Aangezien vele kleintjes één grote maken zien we dat de weekkoersen in het rood raken. Dit zien we als we de <a href="https://www.apparata.nl/nieuws/fbi-trekt-de-bitcoin-onderuit-33067#post-33067">koersen van afgelopen week</a> erop naslaan.</p>
      <p>Dit heeft gevolgen voor de koers. Allereerst zijn investeerders op korte termijn minder enthousiast omdat het gebrek aan volatiliteit de kans op winst beperkt. Daarbij gaat het voortschrijdend gemiddelde (de bandbreedte waarbinnen de koers beweegt, berekend door het gemiddelde van voorliggende dagen) steeds dichter bij de koers liggen. Deze smallere bandbreedtes zijn een indicatie dat de Bitcoin uit die bandbreedte zal breken. Vraag is natuurlijk welke kant we opgaan.</p>
      <p>Op zeer korte termijn lijken de koersen te dalen. Op dit moment zien we in de <a href="https://cryptoclan.nl/live-cryptokoersen-bitcoin-en-altcoins/">live koersen</a>, die ik vandaag om 9.40 uur vastlegde, dat we een rustige markt met negatieve tendens zien.</p>
      <figure>
        <img src="https://static.apparata.nl/images/2019/bitcoin-top-5-cryptomunten-consolideren-negatief.jpg"/>
      </figure>
      <p>Deze negativiteit lijkt op korte termijn voort te zetten. De Bitcoin probeerde een aantal malen aan de bovenkant uit de bandbreedte te breken, maar daarvoor <a href="https://www.fxstreet.com/cryptocurrencies/news/the-cryptocurrency-market-update-bitcoin-and-major-altcoins-are-vulnerable-to-further-losses-201911130607">ontbreekt steun</a>. Hierdoor wordt de kans op een negatieve koersontwikkeling groter. Ditzelfde geldt voor de meeste cryptomunten. De koersen sturen richting $ 8.500,-.</p>
      <p>Wanneer deze horde genomen is ligt de weg open voor een verder herstel. Dit zien we in de verwachtingen voor lange termijn. Het gebeurt niet vaak, maar meerdere experts zijn het erover eens dat de Bitcoin na deze pas op de plaats de weg omhoog <a href="https://en.ethereumworldnews.com/bitcoin-may-move-to-five-figures-next/">richting $ 10.000,-</a> weer kan vinden. Deze gegevens zijn vooral gebaseerd op technische analyses. Uiteraard kunnen fundamentele aspecten de koersbeweging in een stroomversnelling brengen. In dat kader is het interessant hoe het verhoor, later vandaag, van FED-voorzitter Powell voor een Amerikaanse Congres-commissie verloopt. Zij brengen de economische verwachtingen in kaart. Hoewel een rechtstreeks verband tussen de economie en Bitcoin niet aangetoond lijkt zien we wel dat de Bitcoin stijgt wanneer de aandelenkoersen (S&amp;P 500) stijgen. Het is te verwachten dat de aandelen stijgen bij een positieve economische vooruitblik. We kunnen dan ook weer <a href="https://www.apparata.nl/nieuws/zo-is-de-bitcoin-op-een-dag-10-000-dollar-meer-waard-32989">bijzondere ontwikkelingen</a> verwachten.</p>
    </article>
  </body>
</html>