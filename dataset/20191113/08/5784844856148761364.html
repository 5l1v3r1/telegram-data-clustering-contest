<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/sporocila-za-javnost/nasveti-za-instagram-na-kaj-biti-pozorni-in-cesa-se-izogibati-1.html?RSS77a4a5427b3206c86132460f42372177"/>
    <meta property="og:site_name" content="Računalniške novice"/>
    <meta property="article:published_time" content="2019-11-13T08:00:00+00:00"/>
    <meta property="og:title" content="Nasveti za Instagram: Na kaj biti pozorni in česa se izogibati?"/>
    <meta property="og:description" content="Imate občutek, da so fotografije drugih veliko boljše od vaših? Če jih želite izboljšati ter hrepenite po tem, da bi bile videti profesionalne, potem preberite naše nasvete. Naučil"/>
  </head>
  <body>
    <article>
      <h1>Nasveti za Instagram: Na kaj biti pozorni in česa se izogibati?</h1>
      <address>
        <time datetime="2019-11-13T08:00:00+00:00">13 Nov 2019, 08:00</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/1_huawei_instagram_1.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/1_huawei_nova5t_2.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/1_huawei_instagram_6.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/1_huawei_instagram_5.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/1_huawei_instagram_4.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/1_huawei_instagram_3.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/1_huawei_instagram_2.jpg"/>
        </figure>
        <figcaption> </figcaption>
      </slideshow>
      <p>Imate občutek, da so fotografije drugih veliko boljše od vaših? Če jih želite izboljšati ter hrepenite po tem, da bi bile videti profesionalne, potem preberite naše nasvete. Naučili vas bomo, kako s pametnim telefonom posneti popolne fotografije.</p>
      <p>
        <b>Svetloba spremeni vse</b>
      </p>
      <p>Amaterski fotograf bi moral vedeti, da ima svetlobo pri fotografiji odločilno vlogo. Ko je le mogoče, vedno uporabljate naravno dnevno svetlobo, a ne pozabite spremljati sonca in poskušajte kar se da dobro izkoristiti na primer »zlato uro« (čas takoj po sončnem vzhodu ali tik pred sončnim zahodom) in »modro uro« (čas tik po sončnem zahodu). Zanimive učinke pa lahko dosežete tudi s pravilno uporabe umetne svetlobe (na primer neonskih luči), mesečine ter kontrasta senc in svetlobe.</p>
      <p>Dobre fotografije ne naredi »kamera« temveč fotograf. Tega načela se morate vedno držati. Če osvetlitev motiva ni idealna, bodite ustvarjalni. Premaknite vir svetlobe, predmet, ki ga želite fotografirati ali pa poskušajte z različnimi koti. Naj vas ne bo strah eksperimentiranja, saj boste presenečeni nad rezultati.</p>
      <p>
        <b>Pravila kompozicije</b>
      </p>
      <p>Nekateri profesionalni fotografi pravijo, da v fotografiji ni pravil. A saj veste, kako je s tem. Da dosežete stopnjo, ko lahko to trdite, morate predvsem veliko znati. Tudi osnovna pravila kompozicije, zaradi katerih je fotografija prepričljivejša in vsebuje naravno ravnovesje, ki vodi opazovalca skoznjo in ga opozori na pomembne dele prizora.</p>
      <p>Najprej si predstavljate, da je fotografija razdeljena na devet enakih delov, ki jih ločita dve navpični in vodoravni črti. Je še bolj preprosto. V nastavitvah fotografske aplikacije dovolite izris »mreže« na zaslonu telefona, saj vam bo v veliko pomoč. Pravilo tretjin namreč zapoveduje, da najpomembnejši del prizora postavite vzdolž črt ali na njihova presečišča. Fotografiji s tem dodate ravnotežje in jo naredite zanimivejšo.</p>
      <p>Upoštevanje pravila tretjin povzroči, da je najbolj pomemben del prizora postavljen izven središča fotografije, zato je lahko na njej veliko »praznine«. Poskušajte uravnotežiti kompozicijo in vključite še enega manjšega pomena, ki zapolni prazen prostor.</p>
      <p>Pri kompoziciji moramo upoštevati, da črte, pa naj bodo vodoravne, navpične, spiralne ali »cikcak«, pritegnejo opazovalčev pogled. Z razmišljanjem, kako obrniti fotoaparat, da so elementi poravnani z njimi, vplivamo, kako bo opazovalec gledal fotografijo, kako ga bo vlekla vase in kako ga bo vodila skozi prizor.</p>
      <p>
        <b>Pomembno je tudi ozadje</b>
      </p>
      <p>Fotografirali ste prizor, ki vas je pritegnil, nakar ugotovite, da se predmet zanimanja pretirano zliva s pestrim ozadjem. Ne izstopa, je skoraj neopazen, to pa velikokrat fotografijo pokvari. Težavi se je sicer preprosto izogniti. Poiščite preprosto in nevsiljivo ozadje, potem pa se postavite tako, da bo najbolj pomemben del prizora pred njim. Vedno se pred pritiskom na sprožilec splača preveriti, kakšno je ozadje. In če premikanje levo ali desno ne pomaga, se lahko elementu zanimanja približate ali pa se od njega oddaljite. Dandanes pa lahko tudi pri fotografiranju s pametnim telefonom uporabite optično povečavo.</p>
      <p>Na Instagramovih fotografijah ozadje predstavlja 60 odstotkov, zato je pomembno, kakšnega izberemo, saj vpliva na to, kako jo uporabniki dojamejo. Možnosti pa je veliko, na primer stare lesene deske, ki so zadnje čase zelo popularne, knjige, časopisi ali zanimive tkanine.</p>
      <p>Še enega asa imate v rokavu. Ozadje lahko tudi umetniško zameglite. Že med fotografiranjem, če ima pametni telefon to funkcijo ali kasneje s programom za urejanje fotografij. Če to izvedete kakovostno, vam lahko uspe, da bo fotografija izgledala, kot bi bila posneta s profesionalnim fotoaparatom.</p>
      <p>Znanje in fotografske veščine so očitno pomembne, vendar brez ustreznih »orodji« ne boste mogli doseči pričakovanih rezultatov. Mobilna fotografija tudi ni več posebna veja fotografije, vsaj glede na uporabljene naprave ne. Ima pa uporaba pametnega telefona očitno prednost. Vedno ga imate pri sebi in vedno je pripravljen za uporabo. Tudi ko gre za ločljivost tipala, možnost širokokotnega pogleda, optično povečavo ali dovolj visoko svetlobno občutljivost ISO, vam ponuja veliko, a na koncu se boste morali odločiti, kaj od tega izbrati in kako uporabiti, da vam uspe posneti čudovito fotografijo. S primerno izbiro nastavitev in funkcij lahko fotografiranje s pametnim telefonom dvignete na novo raven, tudi ko gre za fotografiranje v težkih svetlobnih pogojih.</p>
      <p>Napredna tehnologija pametnih telefonov, ki pogosto presega zmožnosti povprečnih namenskih fotoaparatov, pa omogoča doseganje odličnih rezultatov, tudi ko se amaterski fotograf še ne more pohvaliti z znanjem in izkušnjami.</p>
      <p>
        <b>Čudodelne aplikacije</b>
      </p>
      <p>Zadnji korak je vedno urejanje fotografij, saj tudi najboljše zahtevajo kakšno prilagoditev. Ko gre za dvig ravni vaših fotografij, morate razmisliti vsaj o uporabi aplikacij za hitro prilagajanje kontrasta, ostrine ali barv. Uporabnikom Instagrama priporočajo VSCO, Unfold ali Lightroom. Vse tri namreč ponujajo veliko možnosti, so preproste za uporabo ter dostopne. Predlagamo pa, da filtre in učinke, uporabljate previdno, saj pretiravanje lahko pokvari fotografijo. Pogosto namreč zadošča že nežna prilagoditev kontrasta in (ali) osvetljenosti fotografije.</p>
      <p>
        <b>Ste že slišali?</b>
      </p>
      <p>Huawei je na slovenskem trgu prestavil pametni telefon nova 5T, s štirimi zadnjimi kamerami, vrhunskimi zmogljivostmi, presenetljivo zasnovo in zaslonom, ki pokriva impresivnih 83,4-odstotka sprednje površine. Zaradi tega izstopa kot ena najboljših naprav na trgu, ko gre za razmerje med ceno in kakovostjo. </p>
      <p>Sočasno z novo 5T je na slovenskem trgu na voljo tudi naslednja generacija pametnih ur, Huawei Watch GT 2 premera 46 mm. Vgrajen procesor Kirin A1 odlikujejo visoka energijska učinkovitost, vsebuje napredno enoto za obdelavo zvoka, aplikativni procesor, enoto za povezavo Bluetooth ter ločeno enoto za upravljanje porabe. Zaradi tega ura delujejo neprekinjeno do dva tedna z vključenim inteligentnim nadzorom srčnega utripa in funkcijo prikaza obvestil s pametnega telefona. Poleg tega lahko tedensko opravite do 30 minut telefonskih pogovorov prek povezave Bluetooth, do 30 minut poslušate glasbo, do 90 minut beležite športno dejavnost ali imate vključeno natančno beleženje kakovosti spanja.  </p>
      <p>Več o novi pametni uri in telefonu najdete na <a href="https://consumer.huawei.com/si/wearables/watch-gt2/">https://consumer.huawei.com/si/wearables/watch-gt2/</a> in <a href="https://consumer.huawei.com/si/phones/nova-5t/">https://consumer.huawei.com/si/phones/nova-5t/</a></p>
    </article>
  </body>
</html>