<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/innovations/vcheni-planuyut-vidpraviti-na-veneru-zond-u-formi-skata-50053196.html"/>
    <meta property="og:site_name" content="НВ"/>
    <meta property="article:published_time" content="2019-11-13T08:07:00+00:00"/>
    <meta property="og:title" content="Космічна риба. Вчені планують відправити на Венеру зонд у формі ската"/>
    <meta property="og:description" content="Дослідники з Університету в Буффало проектують унікальний космічний корабель для NASA, який призначений для дослідження хмар Венери."/>
  </head>
  <body>
    <article>
      <h1>Космічна риба. Вчені планують відправити на Венеру зонд у формі ската</h1>
      <h2>Дослідники з Університету в Буффало проектують унікальний космічний корабель для NASA, який призначений для дослідження хмар Венери.</h2>
      <address><time datetime="2019-11-13T08:07:00+00:00">13 Nov 2019, 08:07</time> by <a rel="author">Антон Ходоренко</a></address>
      <p>Зонд у формі ската отримає своєрідні «крила», які дозволять апарату здійснювати керований політ, <a href="http://www.buffalo.edu/news/releases/2019/11/009.html">запевняють</a> розробники.</p>
      <p>Проект під назвою BREEZE — одна з 12 революційних концепцій, обраних NASA для своєї програми Innovative Advanced Concepts (NIAC). Дослідники планують побудувати трансформований космічний корабель з крилами, які майорять, як грудні плавці ската. Конструкція може ефективно використовувати сильні вітри у верхніх шарах атмосфери Венери, забезпечуючи вченим безпрецедентний контроль над транспортним засобом.</p>
      <p>BREEZE буде облітати Венеру кожні чотири-шість днів. Сонячні панелі - заряджаються кожні два-три дні на стороні планети, освітленій сонцем, — приводять до дії прилади, які беруть зразки атмосфери, відстежують погодні умови, вулканічну активність і збирають інші дані.</p>
      <p>«Беручи підказки від природи ми прагнемо максимально підвищити ефективність польоту. Конструкція дозволить досягти поки недосяжного ступеня контролю над таким космічним кораблем, який буде піддаватися сильним зональним і меридіональним вітрам на планеті», — говорить провідний дослідник проекту Джавід Баяндор, доцент кафедри машинобудування та аерокосмічної техніки в Університеті Баффало.</p>
      <p>Баяндор запевняє, що відмінна універсальність космічного корабля дозволить йому збирати дані про таємничу темну сторону Венери.</p>
      <p>Ця частина планети роками спантеличувала вчених через тривалі періоди темряви. Наприклад, Венера обертається навколо своєї осі довше (243 дня), ніж вона обертається навколо Сонця (225 днів), що робить день довший за рік. Це означає, що великі частини планети оповиті темрявою і значно відрізняються від сонячної сторони.</p>
      <p>Джавід Баяндор впевнений, що технологія, що лежить в основі космічного корабля, потенційно може бути використана для дослідження інших частин сонячної системи, таких як Титан, супутник Сатурна, а також підводного середовища на Землі.</p>
      <hr/>
    </article>
  </body>
</html>