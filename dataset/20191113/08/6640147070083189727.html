<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/lancio-realme-5s/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T08:58:00+00:00"/>
    <meta property="og:title" content="Realme 5s, ora è ufficiale: lo smartphone verrà lanciato il 20 novembre"/>
    <meta property="og:description" content="Realme 5s è stato ufficialmente annunciato. Ecco quando il prossimo smartphone della società cinese verrà lanciato in India."/>
  </head>
  <body>
    <article>
      <h1>Realme 5s, ora è ufficiale: lo smartphone verrà lanciato il 20 novembre</h1>
      <address><time datetime="2019-11-13T08:58:00+00:00">13 Nov 2019, 08:58</time> by <a rel="author">Biagio Petronaci</a></address>
      <p><b>Realme 5s</b> verrà ufficialmente presentato in India il prossimo <b>20 novembre</b>. La notizia è stata diffusa da <a href="https://www.flipkart.com/realme-5s-coming-soon-ae323yyy1w-store">Flipkart</a>, un noto negozio online.</p>
      <p>Solo ieri abbiamo parlato di <a href="http://www.tomshw.it/smartphone/realme-x2-pro-in-italia/">Realme X2 Pro</a>, un top di gamma destinato a regalare soddisfazione ai clienti. La società nata dalla costola di Oppo è ora intenzionata a farsi strada in <b>altri mercati</b>, tra cui quello indiano, con un nuovissimo dispositivo di fascia media. Il suo nome è Redmi 5s e sarà una versione meno potente, e probabilmente meno costosa, di <a href="http://www.tomshw.it/smartphone/realme-sbarca-ufficialmente-in-europa-realme-5-pro-e-realme-x2-da-199-euro/">Realme 5</a> e 5 Pro.</p>
      <figure>
        <img src="https://www.tomshw.it/images/images/2019/11/realme-5s-62664.768x432.jpg"/>
      </figure>
      <p>Il prodotto viene annunciato con una landing page in cui troviamo la frase “<b><i>Realme 5s Coming Soo</i></b>n” (“<i>Realme 5s arriverà presto</i>”). Siamo a conoscenza di alcune <b>certificazioni</b> ottenute pochi giorni fa, ovvero NBTC e BIS. Non sono però state diffuse le<b> caratteristiche tecniche</b>, che avremo comunque modo di approfondire in futuro.</p>
      <p>Dalle immagini pubblicate sullo store indiano, capiamo che questo smartphone possa offrire un comparto fotografico con un sensore principale da <b>48 MP</b>. Le altre camere potrebbero essere da 8 MP, 2MP e, nuovamente, 2 MP. Alcuni parlano anche di un <b>teleobiettivo</b>, ma è improbabile, dato che neanche le versioni più potenti sono provviste dell’obiettivo con lunghezza focale maggiore rispetto a quella degli obiettivi normali.</p>
      <figure>
        <img src="https://www.tomshw.it/images/images/2019/11/realme-5s-62665.768x432.jpg"/>
      </figure>
      <p>Non ci resta, quindi, che attendere e scoprire se la società abbia intenzione di portare il dispositivo anche<b> fuori dai confini indiani</b>.</p>
      <blockquote>Realme 5 Pro, con 8 GB di RAM e 128 GB di memoria interna, è disponibile su Amazon. Lo trovate a <a href="https://toms.it/6eh45">questo indirizzo</a>.</blockquote>
    </article>
  </body>
</html>