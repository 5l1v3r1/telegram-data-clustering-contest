<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/13/attesa-unaltra-marea-record-a-venezia-zaia-devastazione-apocalittica-top10_20191113_095645/"/>
    <meta property="og:site_name" content="Askanews"/>
    <meta property="article:published_time" content="2019-11-13T08:56:45+00:00"/>
    <meta property="og:title" content="Attesa un’altra marea record a Venezia, Zaia: devastazione apocalittica"/>
    <meta property="og:description" content="Roma, 13 nov. (askanews) – Paura a Venezia, dove nella notte una alta marea da record di 187 cm ha colpito la città causando danni e facendo almeno 2 vittime in laguna. Il Centro Previsioni e Segnalazioni Maree ha rivisto al rialzo le previsioni sull’acqua alta attesa nella mattina in Laguna: è previsto un massimo […]"/>
  </head>
  <body>
    <article>
      <h1>Attesa un’altra marea record a Venezia, Zaia: devastazione apocalittica</h1>
      <h2>Chiesto lo stato di crisi, 2 vittime in laguna. Danni alla Basilica di San Marco</h2>
      <address>
        <time datetime="2019-11-13T08:56:45+00:00">13 Nov 2019, 08:56</time>
      </address>
      <figure>
        <img src="http://www.askanews.it/wp-content/uploads/2019/11/20191113_095638_783DB081.jpg"/>
      </figure>
      <p>Roma, 13 nov. (askanews) – Paura a Venezia, dove nella notte una alta marea da record di 187 cm ha colpito la città causando danni e facendo almeno 2 vittime in laguna. Il Centro Previsioni e Segnalazioni Maree ha rivisto al rialzo le previsioni sull’acqua alta attesa nella mattina in Laguna: è previsto un massimo di 160 centimetri alle ore 10:30.</p>
      <p>“E’ lo scenario di una devastazione apocalittica, c’è l’80% della città sott’acqua e danni inimmaginabili. Più di un metro di acqua, forse un metro e mezzo, è nella basilica di San Marco. Il 100% dell’isola di Pellestrina è sott’acqua, c’è un morto, è devastata la spiaggia di Caorle” ha detto il governatore del Veneto, Luca Zaia, in collegamento telefonico con Mattino 5.</p>
      <p>“Quantificare i danni è difficile. Il danno che ha fatto quest’acqua è pauroso”, ha aggiunto. “Chiederemo lo stato di crisi. Cittadini e imprese raccolgano materiale utile a dimostrare i danni subiti: foto, video, documenti o altro” è stato l’invito del sindaco di Venezia, Luigi Brugnaro, ai concittadini colpiti dalle ripetute acque alte.</p>
      <p>Int5</p>
    </article>
  </body>
</html>