<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150409/"/>
    <meta property="og:site_name" content="AgroNews"/>
    <meta property="article:published_time" content="2019-11-13T08:51:00+00:00"/>
    <meta property="og:title" content="На Сумщині встановили нову сонячну станцію"/>
    <meta property="og:description" content="На колишніх полях фільтрації цукрового заводу, біля села Куянівка Сумської області, ввели в експлуатацію сонячну електростанцію потужністю 5 МВт. Проект реалізувало грузинсько-українське товариство з обмеженою відповідальністю «Українські енергетичні рішення 2018», передає Білопілля.city. СЕС..."/>
  </head>
  <body>
    <article>
      <h1>На Сумщині встановили нову сонячну станцію</h1>
      <address><time datetime="2019-11-13T08:51:00+00:00">13 Nov 2019, 08:51</time> by <a rel="author">agronews.uaode/author</a></address>
      <p>
        <b>На колишніх полях фільтрації цукрового заводу, біля села Куянівка Сумської області, ввели в експлуатацію сонячну електростанцію потужністю 5 МВт. Проект реалізувало грузинсько-українське товариство з обмеженою відповідальністю «Українські енергетичні рішення 2018», передає Білопілля.city.</b>
      </p>
      <p>СЕС встановили на ділянці площею 10,8 гектарів, де свого часу знаходились поля фільтрації Куянівського цукрокомбінату.</p>
      <p>«Після ліквідації підприємства земельна ділянка була вільною, мала цільове призначення (землі промисловості) та не була придатною для використання в сільському господарстві. Інвестор узяв в оренду понад 46 гектарів на 49 років, до бюджету місцевої громади сплачує усі необхідні податки», – розповідає Куянівський сільський голова Олексій Павленко.</p>
      <p>У серпні розпочалися підготовчі роботи, а на початку вересня – безпосередньо будівельно-монтажні. До робіт зі встановлення обладнання китайського та іспанського виробництва залучили як українських, так і іспанських, а також казахських спеціалістів. Сьогодні тривають пуско-налагоджувальні роботи.<br/>Для обслуговування СЕС офіційно залучили спеціалістів з Білопілля: головного інженера і електро-слюсара/спеціаліста з обслуговування устаткування, також планують найближчим часом працевлаштувати ще декількох місцевих жителів.</p>
      <p>«Кошти від оренди стовідсотково надходять до бюджету Куянівської сільської ради, які плануємо використати на соціально-економічний розвиток території. Податок на доходи фізичних осіб надходитиме до районного бюджету, до моменту створення об’єднаної територіальної громади», – каже Олексій Павленко.</p>
      <p>Сонячна електростанція побудовани з метою допомоги у виконанні зобов’язань України в рамках Договору про заснування Енергетичного Співтовариства в частині обмеження викидів забруднюючих речовин в атмосферу, каже Олександр Кабанов, директор ТОВ «Українські енергетичні рішення 2018», якезареєстроване на території Куянівської сільської ради.</p>
    </article>
  </body>
</html>