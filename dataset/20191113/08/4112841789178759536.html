<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76516-Aka-je-sanca-ze-ludstvo-zmizne-zo-Zeme-Vedci-vypocitali-s-akou-pravdepodobnostou-vyhynie-nas-druh-kvoli-prirodnym-katastrofam"/>
    <meta property="og:site_name" content="REFRESHER"/>
    <meta property="article:published_time" content="2019-11-13T08:20:00+00:00"/>
    <meta property="og:title" content="Aká je šanca, že ľudstvo zmizne zo Zeme? Vedci vypočítali, s akou pravdepodobnosťou vyhynie náš druh kvôli prírodným katastrofám"/>
    <meta property="og:description" content="Do svojich výpočtov nezahrnuli ľudskú aktivitu ako napríklad nukleárnu vojnu alebo klimatické zmeny priamo spôsobené ľuďmi."/>
  </head>
  <body>
    <article>
      <h1>Aká je šanca, že ľudstvo zmizne zo Zeme? Vedci vypočítali, s akou pravdepodobnosťou vyhynie náš druh kvôli prírodným katastrofám</h1>
      <address><time datetime="2019-11-13T08:20:00+00:00">13 Nov 2019, 08:20</time> by <a rel="author">Timea Krauszová</a></address>
      <p>
        <b>Do svojich výpočtov nezahrnuli ľudskú aktivitu ako napríklad nukleárnu vojnu alebo klimatické zmeny priamo spôsobené ľuďmi.</b>
      </p>
      <p>Šance, že si ľudstvo samo spôsobí svoj koniec, sa zdajú byť pomerne vysoké. Napriek <a href="https://refresher.sk/76268-Viac-ako-11tisic-vedcov-varuje-pred-nesmiernym-utrpenim-ktore-sposobi-klimaticka-kriza"><b>upozorneniam vedcov</b></a>, vlády nerobia dostatok preto, aby sa ochránila planéta. Nehovoriac o <a href="https://refresher.sk/70247-Turecko-zautocilo-na-Kurdov-v-Syrii-2-miliony-ludi-sa-ocitlo-v-ohrozeni-Do-protivojnovych-demonstracii-sa-zapojilo-aj-Slovensko"><b>vojnách</b> </a>a nepokojoch, hlade či <a href="https://refresher.sk/69698-Ministerka-zdravotnictva-zotrela-kotlebovcov-faktami-a-vysvetlila-im-ako-to-je-s-ockovanim-a-kolektivnou-imunitou"><b>civilizačných chorobách</b></a>. Ľudia odmietajú vedecky potvrdené metódy a niektorí ľahko naletia <a href="https://refresher.sk/70445-Piju-bielidlo-nevedia-poriadne-podat-prvu-pomoc-a-beru-homeopatika-Toto-su-najvacsie-medicinske-myty-ktorym-veria-Slovaci"><b>hoaxom</b></a>. Vedci sa však tentokrát pozreli na to, <b>akú máme šancu na prežitie, ak tieto faktory nevezmeme do úvahy</b>: len ľudstvo verzus príroda. Zdá sa, že na tom vôbec nie sme až tak zle.</p>
      <h3>Aká je pravdepodobnosť, že ľudstvo vyhynie v dôsledku prírodnej katastrofy?</h3>
      <p>Prírodné katastrofy sú normálne, podobne ako aj vymieranie druhov.  Podľa <a href="https://www.iflscience.com/plants-and-animals/scientists-have-calculated-the-probability-of-humanity-going-extinct-in-any-given-year/"><b>IFC Science</b></a>, až 99 % všetkých druhov, ktoré existovali, vymreli. Zvyčajne následkom klimatických zmien, prirodzeného vývoja alebo prírodných katastrof (napríklad asteroid, ktorý zapríčinil koniec éry dinosaurov).</p>
      <p>Vedci z <a href="https://www.nature.com/articles/s41598-019-47540-7"><b>University of Oxford</b> </a>boli zvedaví, aká je pravdepodobnosť toho, že ľudstvo vyhynie v dôsledku takýchto katastrof. Nebrali pritom do úvahy ľudskú činnosť: žiadne vojny, biologické zbrane alebo klimatické zmeny súvisiace s našou aktivitou. Namiesto toho sa pozerali na prírodné katastrofy: <b>vulkanická aktivita, pád asteroidu, supernova</b> a pod. Za približne 200-tisíc rokov našej existencie sme prežili mnoho, a práve na základe toho boli vedci zvedaví, či máme šancu aj naďalej vytrvať.</p>
      <related>
        <a href="https://refresher.sk/76268-Viac-ako-11tisic-vedcov-varuje-pred-nesmiernym-utrpenim-ktore-sposobi-klimaticka-kriza"/>
      </related>
      <p>Podľa ich <b><a href="https://www.nature.com/articles/s41598-019-47540-7">výpočtu </a>je pravdepodobnosť vyhynutia kedykoľvek v budúcnosti nižšia ako 1 k 14 000. </b>V prepočte to znamená, že naša šanca na to, že nevyhynieme ktorýkoľvek nadchádzajúci rok, je 99,993 %.</p>
      <p>Stále si to nevieš predstaviť? IFC ponúka aj ďalší príklad: pravdepodobnosť je rovnaká ako pri 100-tisíc letoch, z ktorých pravdepodobne 7 spadne. Je ťažké zhodnotiť toto číslo neutrálne, najlepšie to vystihuje fráza z jedného z najobľúbenejších <a href="https://refresher.sk/70937-Cernobyl-sa-uz-na-IMDb-stal-najlepsie-hodnotenym-serialom-historie"><b>seriálov</b> </a>z roku 2019: <i>„Not great, not terrible.“</i> (Nie je to skvelé, ani hrozné.)</p>
      <p>Samozrejme, ak by sme chceli zarátať aj ľudskú činnosť, tiež by sme si nemohli pokojne líhať do postelí. Napríklad<b> pravdepodobnosť vyhynutia kvôli atómovej vojne veľa neznamená</b>, pretože sme atómové bomby vymysleli len pred desiatkami rokov.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/46418-Brnensky-objev-ma-urychlit-vyhledani-rakoviny-Bude-stacit-pouha-kapka-krve"/>
        <a href="https://refresher.sk/31654-Ludom-s-Alzheimerovou-chorobou-svita-na-lepsie-casy-Vedci-vratili-pokusnym-mysiam-ich-pamat"/>
        <a href="https://refresher.sk/40452-Danske-video-otvara-oci-ludom-z-celeho-sveta-Vdaka-jednoduchej-myslienke-o-ludstve-a-nasich-rozdielnostiach-sa-stalo-hitom-internetu"/>
        <a href="https://refresher.sk/54597-Slovenski-vedci-objavili-v-Tatrach-stopy-dinosaurov-Su-stare-stovky-milionov-rokov"/>
        <a href="https://refresher.sk/30877-Vedcom-sa-podarilo-ozivit-miniaturneho-zivocicha-ktory-bol-30-rokov-zamrazeny"/>
        <a href="https://refresher.sk/76509-Kradnutie-triednej-knihy-v-style-Rychlo-a-zbesilo-Ziak-o-nu-pretekal-s-ucitelkou-za-povzbudzovania-krasnych-spoluziacok"/>
        <a href="https://refresher.sk/76518-Zapas-storocia-lamal-rekordy-aj-v-televizii-Vdaka-217tisic-divakom-bol-najsledovanejsim-programom-PLUSky-za-posledny-rok-a-pol"/>
        <a href="https://refresher.sk/76517-Bitka-v-centre-mesta-Len-13rocneho-chlapca-zbili-do-krvi-spolu-s-malou-sestrou-utekali-cez-mesto-a-volali-o-pomoc"/>
      </related>
    </article>
  </body>
</html>