<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/akademik-pd-s-uspekh-v-balkanskata-liga-406606.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T08:42:39+00:00"/>
    <meta property="og:title" content="Академик (Пд) с успех в Балканската лига"/>
    <meta property="og:description" content="Българските баскетболисти победиха на старта Раховеци (Косово)"/>
  </head>
  <body>
    <article>
      <h1>Академик (Пд) с успех в Балканската лига</h1>
      <address><time datetime="2019-11-13T08:42:39+00:00">13 Nov 2019, 08:42</time> by <a rel="author">Пламен Вълков</a></address>
      <p>Баскетболистите на Академик (Пд) започнаха успешно новия сезон в Балканската лига за мъже, след като победиха Раховеци (Косово) с 95:78 (25:21, 27:12, 21:23, 22:22) като домакин. Така пловдивчаните са с максимума от две точки, докато косоварите загубиха първите си три мача.</p>
      <p>Академик започна бавно и изоставаше с пет точки в първата четвъртина след две поредни тройки на гостите, но Седрик Боуен завърши частта с точна стрелба от далечно разстояние, която даде преднина на пловдивчаните. Във втората четвъртина Академик нанесе и решаващия удар в мача, след като Васил Бачев вкара пет поредни точки и сложи началото на серия, завършила при 14:1. Българите затвориха полувремето с преднина от 19 точки и косоварите повече не се доближиха до изравняване.</p>
      <p>Шакир Смит бе най-резултатен в мача с 20 точки за Академик, докато Бачев завърши с 19 точки, шест борби и седем асистенции.</p>
    </article>
  </body>
</html>