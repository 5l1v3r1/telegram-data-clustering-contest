<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/cesarja-kljub-mrazu-pozdravilo-desettisoce-ljudi-248063"/>
    <meta property="og:site_name" content="Slovenske novice"/>
    <meta property="article:published_time" content="2019-11-13T08:30:00+00:00"/>
    <meta property="og:title" content="Cesarja kljub mrazu pozdravilo desettisoče ljudi"/>
    <meta property="og:description" content="Čeprav je Naruhito vladanje Japonski prevzel že 1. maja, so ga uradno okronali šele 22. oktobra. Takrat so bili na slovesnost vabljeni predsedniki in člani kraljevih družin z vsega sveta, te dni..."/>
  </head>
  <body>
    <article>
      <h1>Cesarja kljub mrazu pozdravilo desettisoče ljudi</h1>
      <h2>Slovesnostim ob kronanju Naruhita ni videti konca. Tokrat so na svoj račun prišli državljani.</h2>
      <address><time datetime="2019-11-13T08:30:00+00:00">13 Nov 2019, 08:30</time> by <a rel="author">B. K. P.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/12/1613304.jpg"/>
          <figcaption>REUTERSNaruhito in Masako sta se popeljala med ljudmi. FOTOGRAFIJE: REUTERS</figcaption>
        </figure>
        <figure>
          <img src="https://www.slovenskenovice.si/images/slike/2019/11/12/1613217.jpg"/>
          <figcaption>REUTERSZbrala se je ogromna množica.</figcaption>
        </figure>
        <figure>
          <img src="https://www.slovenskenovice.si/images/slike/2019/11/12/1612767.jpg"/>
          <figcaption>REUTERSVečina je prišla z japonsko zastavo.</figcaption>
        </figure>
        <figure>
          <img src="https://www.slovenskenovice.si/images/slike/2019/11/12/1605033.jpg"/>
          <figcaption>REUTERSCesar je Japonce tudi nagovoril, ves čas mu je ob strani stala žena.</figcaption>
        </figure>
      </slideshow>
      <p>Čeprav je <b>Naruhito </b>vladanje Japonski prevzel že 1. maja, so ga uradno okronali šele 22. oktobra. Takrat so bili na slovesnost vabljeni predsedniki in člani kraljevih družin z vsega sveta, te dni pa je priložnost čestitati novemu cesarju dobilo še ljudstvo.</p>
      <figure>
        <img src="https://www.slovenskenovice.si/images/slike/2019/11/12/1605033.jpg"/>
        <figcaption>Cesar je Japonce tudi nagovoril, ves čas mu je ob strani stala žena.<cite>REUTERS</cite></figcaption>
      </figure>
      <p>Pred cesarsko palačo se jih je v izjemno hladnem vremenu zbralo desettisoče, skoraj vsi z japonskimi zastavami, s katerimi so navdušeno mahali in cesarju vzklikali: »Banzai,« oziroma naj dolgo živi. Naruhito in njegova žena <b>Masako</b> sta se med ljudmi popeljala še v kabrioletu ter jih dodatno razveselila, saj so si ju lahko ogledali čisto od blizu.<br/> </p>
      <h3>Zanj napisali pesem</h3>
      <p>Naruhito, ki se je ob kronanju zavezal, da bo ostal v stiku z ljudmi, je spregovoril tudi nekaj besed ter se jim najprej zahvalil, da se jih je kljub neugodnemu vremenu na ulicah zbralo tolikšno število. Vsem, ki jih je prizadel nedavni uničujoči tajfun, je izrazil sožalje ter dejal, da z njimi globoko sočustvuje. Za cesarja in njegovo ženo so pripravili več glasbenih in plesnih nastopov, nastopila je najbolj priljubljena japonska pop zasedba Araši. Posebno za Naruhita so napisali in zapeli pesem z naslovom Žarek vode, saj je cesar znan po ljubezni do te življenjsko pomembne tekočine, ki jo tudi strastno proučuje.</p>
      <figure>
        <img src="https://www.slovenskenovice.si/images/slike/2019/11/12/1613217.jpg"/>
        <figcaption>Zbrala se je ogromna množica.<cite>REUTERS</cite></figcaption>
      </figure>
      <p>Nekaj besed je na slovesnosti spregovoril tudi japonski premier <b>Šinzo Abe</b>, ki je obljubil, da se bo trudil, da bo obdobje Naruhitove vladavine »polno miru in upanja in enakih priložnosti za vse«.<br/>Cesar Naruhito je sicer že vse od začetka med Japonci izjemno priljubljen in brez večjih težav je zasedel mesto svojega očeta, ki so ga imeli ljudje zelo radi. A ta je že pred tremi leti ocenil, da postaja prestar za vladanje, in se odločil, da bo zadnja leta preživel z družino.</p>
      <blockquote>2017.<br/>je vlada dovolila Akihitu odstopiti.</blockquote>
      <p>Japonski je <b>Akihito</b> vladal od leta 1990, v zgodovino pa se je zapisal prav z omenjeno odločitvijo o prenehanju vladanja, saj je prvi cesar od leta 1817, ki se je odločil za to potezo. Zaradi tega so morali spremeniti zakon, saj ni bilo uradnega načrta, kaj storiti, če cesar odstopi. Celoten postopek se je zato precej zavlekel. Šele maja 2017 mu je japonska vlada dovolila odstop, nato je trajalo še dve leti, da se je to tudi zgodilo. </p>
    </article>
  </body>
</html>