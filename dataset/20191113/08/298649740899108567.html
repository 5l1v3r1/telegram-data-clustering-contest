<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cultura/2019/11/13/id-space-vizzion-lelettrica-%c3%a8-station-pn_20191113_00032/"/>
    <meta property="og:site_name" content="Askanews"/>
    <meta property="article:published_time" content="2019-11-13T08:30:22+00:00"/>
    <meta property="og:title" content="ID. Space Vizzion, l’elettrica è station"/>
    <meta property="og:description" content="Roma, 13 nov. (askanews) – (fonte https://www.lautomobile.aci.it) La famiglia ID. delle elettriche di Volkswagen si arricchisce di un nuovo componente. Niente suv e crossover, questa volta è una station wagon. La ID. Space Vizzion concept debutta il 19 novembre al Salone di Los Angeles: dai primi disegni mostrati la vettura ha una linea sportiva con carrozzeria […]"/>
  </head>
  <body>
    <article>
      <h1>ID. Space Vizzion, l’elettrica è station</h1>
      <address>
        <time datetime="2019-11-13T08:30:22+00:00">13 Nov 2019, 08:30</time>
      </address>
      <figure>
        <img src="http://www.askanews.it/wp-content/uploads/2019/11/20191113_093012_839D9913.jpg"/>
      </figure>
      <p>Roma, 13 nov. (askanews) – (fonte <a href="https://www.lautomobile.aci.it/">https://www.lautomobile.aci.it</a>) La famiglia ID. delle elettriche di Volkswagen si arricchisce di un nuovo componente. Niente suv e crossover, questa volta è una station wagon. La ID. Space Vizzion concept debutta il 19 novembre al Salone di Los Angeles: dai primi disegni mostrati la vettura ha una linea sportiva con carrozzeria shooting brake e alcune caratteristiche stilistiche che ritroviamo su tutti i modelli ID. visti finora.</p>
      <p>La Space Vizzion è costruita sulla Meb, la piattaforma dedicata alle vetture a zero emissioni del gruppo Volkswagen, che ha fatto il suo debutto commerciale a settembre sulla ID.3 svelata al Salone di Francoforte. “Abbiamo mostrato quello che è possibile fare con vetture di segmenti conosciuti. Con la ID. Space Vizzion inauguriamo un segmento a zero emissioni completamente nuovo”, dice Klaus Bischoff, responsabile del design del marchio Volkswagen.</p>
      <p>
        <b>590 chilometri con un pieno di energia</b>
      </p>
      <p>La vettura è al momento solo una concept car, ma la produzione è prevista per il 2021 in diverse versioni che saranno disponibili per i mercati di Europa, Usa e Cina. Secondo quanto dichiarato dal costruttore tedesco il veicolo è in grado di percorrere fino a 590 chilometri con un solo pieno di energia.</p>
      <p>Gli interni sono minimalisti e con un grande display al centro della plancia. I materiali sono stati realizzati con materiali sostenibili come l’AppleSkin, una pelle artificiale realizzata con i residui derivanti dalla produzione del succo di mela.</p>
    </article>
  </body>
</html>