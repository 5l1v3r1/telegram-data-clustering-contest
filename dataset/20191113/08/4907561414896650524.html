<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/zabitanin-anasonu-begenmedi-mikrofonu-elinden-aldi-2218967"/>
    <meta property="og:site_name" content="Posta"/>
    <meta property="article:published_time" content="2019-11-13T08:06:08+00:00"/>
    <meta property="og:title" content="Zabıtanın anasonu 'beğenmedi', mikrofonu elinden aldı"/>
    <meta property="og:description" content="Rizenin Fındıklı ilçesinde Muhammet Ermişin sürücülerin hatalı parklarına dikkat çekmek amacıyla kurgulayarak kayda aldığı görüntüler, yayınlandığı belediyenin sosyal medya hesabında ilgi gördü. İzleyenlerin kendini gülmekten alamadığı görüntü kaydı ile ilçede hatalı parklar azaldı."/>
  </head>
  <body>
    <article>
      <h1>Zabıtanın anasonu 'beğenmedi', mikrofonu elinden aldı</h1>
      <address>
        <time datetime="2019-11-13T08:06:08+00:00">13 Nov 2019, 08:06</time>
      </address>
      <h3>Rize'nin Fındıklı ilçesinde Muhammet Ermiş'in sürücülerin hatalı parklarına dikkat çekmek amacıyla kurgulayarak kayda aldığı görüntüler, yayınlandığı belediyenin sosyal medya hesabında ilgi gördü. İzleyenlerin kendini gülmekten alamadığı görüntü kaydı ile ilçede hatalı parklar azaldı.</h3>
      <p><a href="https://www.posta.com.tr/haberler/findikli">Fındıklı</a> Belediyesi <a href="https://www.posta.com.tr/haberler/anons">anons</a> merkezinde kayda alınan görüntülerde hatalı park yapan bir sürücü için sözde belediye hoparlörlerinden anons yapan <a href="https://www.posta.com.tr/haberler/zabita">zabıta</a> görevlisinin elinden mikrofonu alan Muhammet Ermiş, yöre şivesi ile anons yapıyor. Ermiş, "<b>Bu arabayı kaldırın ya gözünüzü seveyim. Millet helak oldu. Dozer giremiyor caddeye seni mi bekleyeceğiz? Halen daha oturuyorsun. Kaldır arabayı, haydi çabuk. Seni mi bekleyeceğiz? Anahtarı ver ben kaldıracağım. Belediye iş yapamıyor"</b> ifadelerini kullanarak anons yapıyor.</p>
      <figure>
        <img src="https://i.pstimaj.com/img/75/640x0/5dcbb93966a97c62975a0bbf"/>
      </figure>
      <h3>Hatalı parklar azaldı</h3>
      <p>Fındıklı Belediyesi'nin sosyal medya hesabından yayınlanan görüntüler, en çok izlenen videolar arasına girdi. Görüntülerin yayınlanmasının ardından ilçede hatalı parkların azaldı.</p>
      <figure>
        <img src="https://i.pstimaj.com/img/75/640x0/5dcbb947ae298bc40d12ce0d"/>
      </figure>
      <h3>"Önce 'yok' dedi ama sonra ikna ettim"</h3>
      <p>İlçede hatalı park eden sürücülerin dikkatini çekmek için böyle bir olayı kurguladığını anlatan Muhammet Ermiş, ’’Sokakta üst üste yanlış parkla ilgili anonslar duydum. Ne yapabileceğimi düşünerek belediyeye gittim. Zabıta ofisinde baktım çok sevdiğim zabıta memuru bir ağabeyim orada. Ona durumu anlattım. Böyle bir video çekmek istediğimi söyledim. Önce 'yok' dedi ama sonra ikna ettim. Sesi dışarı vermeden bu çekimi gerçekleştirdik. Başladı anonsu yapmaya, öyle bir nazik konuşuyor ki kimse arabayı kaldırmaz. Ben de ilk anonstan sonra aldım elinden mikrofonu ve içimden ne geliyorsa yöre şivesi ile söyledim. Videoyu çekerken ben rahatladım’’ dedi.</p>
      <figure>
        <img src="https://i.pstimaj.com/img/75/640x0/5dcbb956ae298bc35c854f1b"/>
      </figure>
      <h3>"Çok kibarsın amca"</h3>
      <p>Görüntülerde mikrofon elinden alınan Zabıta Memuru Çetin Toraman da, "Dışarıya sesi vermeden mikrofon aldık, şakadan bir çekim yaptık. Ben ilk anonsumu yaptım. Tam tekrar edecekken ‘Çok kibarsın amca’ dedi. Elimden mikrofonu aldı. Başladı anons etmeye. Video çok izleniyor" diye konuştu.</p>
      <h3>"Farkındalığı yükselttiler"</h3>
      <p>Videonun kısa sürede çok kişiye eriştiğini, mizah içinde bir sorunu anlattığını dile getiren Fındıklı Belediye Başkanı Ercüment Şahin Çervatoğlu da, ‘’Arkadaşlar güzel bir mizansen yapmış. Farkındalığı yükselttiler. İlçemizde de engelli yurttaşlarımızın otoparklarına engelsiz yurttaşlar da park ediyor. Türkiye'nin gerçeği bu, bunu da güzel bir mizansen ile arkadaşlarımız anlatmışlar" diye konuştu.</p>
      <figure>
        <img src="https://i.pstimaj.com/img/75/640x0/5dcbb964ae298bc35beb75b1"/>
      </figure>
      <h3>"İnsanımızın anlayacağı dilden olmuş"</h3>
      <p>Videoyu izleyen Devrim Murat Uzunhasanoğlu, ‘’Çok güzel olmuş. Bu videoyu izleyerek eğleniyoruz. İkinci anons espri olarak yapılmış. Ama insanlar bu espriyi anlayabilirse güzel tabii. Ama ilk anons olması gereken’’ dedi.</p>
      <p>Ertuğrul Serdaroğlu da, ‘’Zabıta anonsu her zamanki gibi ama ikinci anons insanımızın anlayacağı dilden olmuş. İzlerken eğlendim’’ diye konuştu.</p>
      <p>Hamdi Bakır ise ‘’Ben de çok güzel buldum. Zabıta amirinin anonsundan sonra arkadaşımız güzel bir şekilde izah etmiş. İnsanlarımız dediğini anladıysa ne mutlu ona" ifadelerini kullandı. Anonsun güldürürken, sorunu ortaya koyduğu belirtildi.</p>
      <h3>İşte o görüntüler:</h3>
      <figure>
        <iframe data-src="https://twitter.com/findiklibel/status/1193923774904700928?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>BUNLARI OKUDUN MU?</p>
      <figure>
        <a href="https://www.posta.com.tr/irem-dericiyi-taciz-eden-takintili-hayranin-ifadesi-ortaya-cikti-2219145">
          <img src="https://i.pstimaj.com/img/100/180x95/5dcc10ecae298bd6a7b0907e"/>
        </a>
      </figure>
      <p>
        <a href="https://www.posta.com.tr/irem-dericiyi-taciz-eden-takintili-hayranin-ifadesi-ortaya-cikti-2219145">1 İrem Derici'yi taciz eden takıntılı hayranın ifadesi o...</a>
      </p>
      <figure>
        <a href="https://www.posta.com.tr/iki-zorba-polise-mukavemetten-beraat-etti-2219140">
          <img src="https://i.pstimaj.com/img/100/180x95/5dcc0c6a66a97c75807bff40"/>
        </a>
      </figure>
      <p>
        <a href="https://www.posta.com.tr/iki-zorba-polise-mukavemetten-beraat-etti-2219140">2 İki zorba, polise mukavemetten beraat etti</a>
      </p>
      <figure>
        <a href="https://www.posta.com.tr/turkiye-taskomuru-kurumu-45-muhendis-alacak-basvuru-sartlari-neler-2219139">
          <img src="https://i.pstimaj.com/img/100/180x95/5dcc0a64ae298bd6a7b09079"/>
        </a>
      </figure>
      <p>
        <a href="https://www.posta.com.tr/turkiye-taskomuru-kurumu-45-muhendis-alacak-basvuru-sartlari-neler-2219139">3 Türkiye Taşkömürü Kurumu 45 mühendis alacak: Başvuru ş...</a>
      </p>
      <figure>
        <a href="https://www.posta.com.tr/ahmet-altan-yeniden-tutuklandi-2219030">
          <img src="https://i.pstimaj.com/img/100/180x95/5dcbd3dfae298bcd82caa5a0"/>
        </a>
      </figure>
      <p>
        <a href="https://www.posta.com.tr/ahmet-altan-yeniden-tutuklandi-2219030">4 Ahmet Altan yeniden tutuklandı</a>
      </p>
      <figure>
        <a href="https://www.posta.com.tr/engelli-genci-strec-filme-sarip-eziyet-ettiler-2219116">
          <img src="https://i.pstimaj.com/img/100/180x95/5dcc0346ae298bcd12b755f7"/>
        </a>
      </figure>
      <p>
        <a href="https://www.posta.com.tr/engelli-genci-strec-filme-sarip-eziyet-ettiler-2219116">5 Engelli genci streç filme sarıp, eziyet ettiler</a>
      </p>
      <figure>
        <a href="https://www.posta.com.tr/izmir-katip-celebi-universitesi-44-ogretim-uyesi-aliyor-2219115">
          <img src="https://i.pstimaj.com/img/100/180x95/5dcc033fae298bcd12b755f5"/>
        </a>
      </figure>
      <p>
        <a href="https://www.posta.com.tr/izmir-katip-celebi-universitesi-44-ogretim-uyesi-aliyor-2219115">6 İzmir Katip Çelebi Üniversitesi 44 öğretim üyesi alıyo...</a>
      </p>
      <figure>
        <a href="https://www.posta.com.tr/balikesir-universitesi-ogretim-gorevlisi-aliyor-2219108">
          <img src="https://i.pstimaj.com/img/100/180x95/5dcbfdf766a97c6b99e1a958"/>
        </a>
      </figure>
      <p>
        <a href="https://www.posta.com.tr/balikesir-universitesi-ogretim-gorevlisi-aliyor-2219108">7 Balıkesir Üniversitesi öğretim görevlisi alıyor</a>
      </p>
      <figure>
        <a href="https://www.posta.com.tr/milli-egitim-bakanligi-o-goruntulere-sorusturma-baslatti-2219103">
          <img src="https://i.pstimaj.com/img/100/180x95/5dcbfb86ae298bcd12b755e9"/>
        </a>
      </figure>
      <p>
        <a href="https://www.posta.com.tr/milli-egitim-bakanligi-o-goruntulere-sorusturma-baslatti-2219103">8 Milli Eğitim Bakanlığı o görüntülere soruşturma başlat...</a>
      </p>
      <figure>
        <a href="https://www.posta.com.tr/adli-tip-ingiliz-ajanin-olumune-iliskin-ilk-raporunu-tamamladi-iste-olum-nedeni-2218926">
          <img src="https://i.pstimaj.com/img/100/180x95/5dcba3f9ae298bc40d12cdd9"/>
        </a>
      </figure>
      <p>
        <a href="https://www.posta.com.tr/adli-tip-ingiliz-ajanin-olumune-iliskin-ilk-raporunu-tamamladi-iste-olum-nedeni-2218926">9 Adli Tıp, İngiliz ajanın ölümüne ilişkin ilk raporunu ...</a>
      </p>
      <figure>
        <a href="https://www.posta.com.tr/cinayet-masasi-dedektifi-le-mesurierin-raporunu-degerlendirdi-2219100">
          <img src="https://i.pstimaj.com/img/100/180x95/5dcbf96d66a97c6b984b7f48"/>
        </a>
      </figure>
      <p>
        <a href="https://www.posta.com.tr/cinayet-masasi-dedektifi-le-mesurierin-raporunu-degerlendirdi-2219100">10 Cinayet masası dedektifi Le Mesurier’in raporunu değer...</a>
      </p>
      <figure>
        <img src="https://i.pstimaj.com/img/78/90x50/5dcafe03ae298ba7b0691752"/>
      </figure>
      <p>SIRADAKİ HABER Felaketin 20. yılında depremin izleri</p>
    </article>
  </body>
</html>