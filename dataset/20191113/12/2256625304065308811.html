<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158282_1024.html"/>
    <meta property="og:site_name" content="Novsport"/>
    <meta property="article:published_time" content="2019-11-13T12:33:00+00:00"/>
    <meta property="og:title" content="Левски почете един от основателите на клуба"/>
    <meta property="og:description" content="Днес се навършват 121 години от рождението на Цветан Николов Генев – Цеко"/>
  </head>
  <body>
    <article>
      <h1>Левски почете един от основателите на клуба</h1>
      <address>
        <time datetime="2019-11-13T12:33:00+00:00">13 Nov 2019, 12:33</time>
      </address>
      <p>Днес се навършват 121 години от рождението на Цветан Николов Генев – Цеко. Бившият основател, треньор и нападател на „Левски“ е роден през далечната 1898 г. в град Шумен, но семейството му скоро след това се премества да живее в София. Един от основателите на „Левски“, а от 1915 г. е негов основен нападател.<br/><br/>За „сините“ играе от 1915 до 1927 г., общо 13 сезона. Дебютира на 16 години, 4 месеца и 18 дни на 1 април 1915 г. в приятелски мач срещу „Славия“ (0:1). Има 53 мача и 53 гола в шампионата и над 100 международни и приятелски срещи. Вицешампион на България през 1925 г. Столичен шампион 3 пъти: през 1923, 1924 и 1925 г. За „А" националния отбор записва 3 мача. Участник е в VIII-те летни олимпийски игри в Париж.<br/><br/>Генев е бил играч с много добра техника и висока резултатност.<br/><br/>Вдъхновител на отбора в онези години. Треньор на „Левски“ през 1932/33 г. През този сезон клубът за първи път става шампион и носител на купата на страната на България. Член на управителния съвет на „Левски“. Ръководил е и националния отбор. Син е на великия български генерал от Балканската война Никола Генев.<br/><br/>Ръководството, футболистите и служителите на ПФК „Левски“ се покланят пред паметта на Цветан Николов Генев – Цеко.</p>
    </article>
  </body>
</html>