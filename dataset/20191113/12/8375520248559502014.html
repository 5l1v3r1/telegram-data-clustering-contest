<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/columns/golobutskyi/epichniy-fakap-ze-komandi-andriy-jermak-zvinuvativ-derzhdep-ssha-v-brehni-639598.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T12:14:15+00:00"/>
    <meta property="og:title" content="Епічний факап Зе-команди: Андрій Єрмак звинуватив Держдеп США в брехні"/>
    <meta property="og:description" content="Тепер Зеленському доведеться якось доводити Америці, що Єрмак не виконував його особисті розпорядження"/>
  </head>
  <body>
    <article>
      <h1>Епічний факап Зе-команди: Андрій Єрмак звинуватив Держдеп США в брехні</h1>
      <address><time datetime="2019-11-13T12:14:15+00:00">13 Nov 2019, 12:14</time> by <a rel="author">Олексій Голобуцький</a></address>
      <h4>Тепер Зеленському доведеться якось доводити Америці, що Єрмак не виконував його особисті розпорядження</h4>
      <p>Під час закритих свідчень у Конгресі повірений у справах США в Україні Вільям Тейлор під присягою розповів про зустріч за участі Курта Волкера та радників Зеленського Андрія Єрмака і Ігоря Новікова - що останні вважають Порошенка винним у наслідках війни на Донбасі. На що А.Єрмаков в коментарі Інтерфакс-Україна заперечив: «Я ніколи не називав Петра Порошенка винним у початку війни на Донбасі. Ми з паном Волкером, паном Тейлором і паном Новіковим говорили про можливу причетність Порошенка до корупційних скандалів, зокрема в армії».</p>
      <p>Якщо Тейлор сказав, що чув саме це, а Єрмак каже, що такого не казав - з точки зору дипломатії це означає тільки одне: Єрмак публічно звинуватив Тейлора в брехні. І не тільки особисто Тейлора: це були офіційні свідчення під присягою, тож звинувачення стосуються всього Держдепа США.</p>
      <p>Це черговий і дуже голосний факап команди Зеленського. Тепер Зеленському доведеться якось доводити Америці, що Єрмак не виконував його особисті розпорядження, коли виставляв Тейлора брехуном і порушником присяги - тобто, державним злочинцем (бо в Америці це справа підсудна і карана). І навряд поліграф поможе.</p>
      <p>Найбільш очевидний перший крок, щоб хоч якось зам'яти настільки епічний факап: звільнити Єрмака. А там вже пробувати вмовити США на хоч якийсь діалог.</p>
      <p>До речі, після отакого цілком ймовірно, що з боку США буде актуалізовано питання відставки Богдана через зв'язок з Коломойським.</p>
      <footer>Джерело: <a href="https://www.facebook.com/aleksej.golobuckij?fref=nf">блог Олексія Голобуцького</a></footer>
      <footer>Думки авторів рубрики «Думки вголос» не завжди збігаються з позицією редакції «Главкома»</footer>
      <related>
        <a href="https://glavcom.ua/digest/interpol-yak-instrument-gibridnoji-viyni-rosiji-proti-ukrajini-639583.html"/>
        <a href="https://glavcom.ua/vinnytsia/news/grosmeyster-z-vinnici-viborov-prizove-misce-na-shahovomu-turniri-u-ssha-639560.html"/>
        <a href="https://glavcom.ua/world/observe/ukrajinageyt-cnn-oprilyudnila-novi-dokazi-proti-trampa-639548.html"/>
      </related>
    </article>
  </body>
</html>