<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1827091-kjeui-turaly-syrymen-blisken-dilnaz-ahmadieva-eldi-kldirdi-foto.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-13T12:50:00+00:00"/>
    <meta property="og:title" content="Күйеуі туралы сырымен бөліскен Дильназ Ахмадиева елді күлдірді (фото)"/>
    <meta property="og:description" content="Әнші Дильназ Ахмадиева күйеуінің ел білмейтін тағы бір сырымен бөлісіп, көпті күлдірді. Эстрада жұлдызының айтуынша, әншінің өзі өмірде көтеріңкі көңіл-күймен жүргенді ұнатса, жолдасы керісінше тым қатал екен деп хабарлайды KAZ.NU"/>
  </head>
  <body>
    <article>
      <h1>Күйеуі туралы сырымен бөліскен Дильназ Ахмадиева елді күлдірді (фото)</h1>
      <address><time datetime="2019-11-13T12:50:00+00:00">13 Nov 2019, 12:50</time> by <a rel="author">Әсел Бекдос</a></address>
      <p>
        <b>Танымал әнші Дильназ Ахмадиева күйеуінің ел білмейтін тағы бір қыры жайлы жазып, желідегі оқырмандарына күлкі сыйлады. Эстрада жұлдызының айтуынша, әншінің өзі өмірде көтеріңкі көңіл-күймен жүргенді ұнатса, жолдасы керісінше тым тұйық екен деп хабарлайды <a href="https://kaz.nur.kz/">KAZ.NUR.KZ.</a></b>
      </p>
      <p>Күйеуінің бұл қасиетін айтқан Дильназ тіпті желіге ерекше сурет те жүктеп қойған.</p>
      <blockquote>«Менің сүйікті жолдасым өте тұйық, ал мен ондай емеспін. Кешірші, жаным», - деген әзіл-шыны аралас жазба қалдырған әнші.</blockquote>
      <p>
        <b>Ахмадиеваның суреттегі кейпін көрген желі қолданушылары күлкіге қарық болған.</b>
      </p>
      <p>Олар: «Әзілді өлтіресіз», «Қалжыңыңыз өтті», «Жарайсыз», «Жарасымды жұпсыздар», - деген тілектерін жаудырып жатыр.</p>
      <p>Айта кетейік, жақында Дильназ Ахмадиеваның тұрмысқа шыққаны белгілі болған еді. Сүйіктісі бар екенін көпке жария еткен ол бүгінде онымен түскен суретін желіге жиі жүктеп жүр.</p>
      <blockquote>Белгілі болғандай, әншінің жүрегін жаулаған адам – музыкант <a href="https://www.nur.kz/1823865-dilnaz-ahmadieva-tajno-vysla-zamuz-za-molodogo-vozlublennogo.html">Әзілхан Сейтбаев</a>.</blockquote>
      <p>Тағы бір айта кетерлігі, әншінің сүйікті жары одан бірнеше жас кіші екен.</p>
      <p>
        <b>БАҚ беттеріндегі мәліметтерге сәйкес, эстрада жұлдызы қазіргі күйеуімен 2015 жылдан бастап кездескен. Ал алғашқы күйеуімен әнші төрт жыл некеде тұрған еді.</b>
      </p>
      <p>2017 жылдың соңында өнер иесі желіге қазіргі <a href="https://www.nur.kz/1823865-dilnaz-ahmadieva-tajno-vysla-zamuz-za-molodogo-vozlublennogo.html">жолдасымен </a>түскен суретін салып, көпті дүрліктірген еді.</p>
    </article>
  </body>
</html>