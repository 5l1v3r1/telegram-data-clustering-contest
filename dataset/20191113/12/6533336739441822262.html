<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/caso-segre-fortuna-39-ancora-qualcuno-che-davanti-218905.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-13T12:15:00+00:00"/>
    <meta property="og:title" content="Caso segre: mentana e puente di 'open' ribadiscono che i numeri di 'repubblica' sono farlocchi"/>
    <meta property="og:description" content="CASO SEGRE: PER FORTUNA C'È ANCORA QUALCUNO CHE DAVANTI ALLA VERITÀ METTE DA PARTE LE POSIZIONI POLITICHE - MENTANA E DAVID PUENTE DI ''OPEN'' SMONTANO L'IMBARAZZANTE RISPOSTA DI ''REPUBBLICA'' SUI 200 MESSAGGI ALLA SEGRE: ''DICONO DI CONFERMARE I NUMERI MA QUEI NUMERI NON ESISTONO DA NESSUNA PARTE. RIPORTARE QUEL DATO SENZA UNA PROVA CONCRETA NON FA BENE AL DIBATTITO E RISCHIA DI FAR MALE A CHI VIGILA'' - A ''REPUBBLICA'': BASTEREBBE AMMETTERE DI AVER FATTO UN ERRORE INVECE DI ACCUSARE NOI DI ESSERE NEGAZIONISTI DELL'ODIO"/>
  </head>
  <body>
    <article>
      <h1>Caso segre: mentana e puente di 'open' ribadiscono che i numeri di 'repubblica' sono farlocchi</h1>
      <address>
        <time datetime="2019-11-13T12:15:00+00:00">13 Nov 2019, 12:15</time>
      </address>
      <p>
        <b>CASO SEGRE: PER FORTUNA C'È ANCORA QUALCUNO CHE DAVANTI ALLA VERITÀ METTE DA PARTE LE POSIZIONI POLITICHE - MENTANA E DAVID PUENTE DI ''OPEN'' SMONTANO L'IMBARAZZANTE RISPOSTA DI ''REPUBBLICA'' SUI 200 MESSAGGI ALLA SEGRE: ''DICONO DI CONFERMARE I NUMERI MA QUEI NUMERI NON ESISTONO DA NESSUNA PARTE. RIPORTARE QUEL DATO SENZA UNA PROVA CONCRETA NON FA BENE AL DIBATTITO E RISCHIA DI FAR MALE A CHI VIGILA'' - A ''REPUBBLICA'': BASTEREBBE AMMETTERE DI AVER FATTO UN ERRORE INVECE DI ACCUSARE NOI DI ESSERE NEGAZIONISTI DELL'ODIO</b>
      </p>
      <hr/>
      <p>
        <b>David Puente per <a href="http://open.online/">http://open.online</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255330/989848.htm">
          <img src="https://cdn-static.dagospia.com/img/foto/02-2018/enrico-mentana-989848.jpg"/>
        </a>
        <figcaption>enrico mentana</figcaption>
      </figure>
      <p>Due sono stati gli articoli di Repubblica in risposta <a href="https://www.open.online/2019/11/12/i-fattoidi-sul-caso-segre-e-i-200-insulti-al-giorno-antisemiti/">alle critiche sui presunti 200 insulti al giorno</a> nei confronti della senatrice Liliana Segre. In entrambi i pezzi – il secondo è il <a href="https://www.repubblica.it/cronaca/2019/11/12/news/segre_comunicato_osservatorio_antisemitismo_cdec-240931858/">comunicato del CDEC</a> – non è stata fornita una prova che gli insulti a lei rivolti siano stati pari a quel numero, prova che non viene fornita nemmeno dall’Osservatorio antisemitismo.</p>
      <p>Nell’<a href="https://www.repubblica.it/cronaca/2019/11/12/news/insulti_segre_risposta_colaprico-240924438/https:/www.repubblica.it/cronaca/2019/11/12/news/insulti_segre_risposta_colaprico-240924438/">articolo di risposta</a> da parte di Repubblica si sostiene che i «200 al giorno sono quelli verificati» e che «potrebbero essere molti di più». Poi scrive:</p>
      <figure>
        <a href="https://www.dagospia.com/mediagallery/Dago_fotogallery-255330/1236799.htm">
          <img src="https://cdn-static.dagospia.com/img/foto/11-2019/episodi-antisemitismo-2018-osservatorio-1236799.jpg"/>
        </a>
        <figcaption>episodi antisemitismo 2018 osservatorio</figcaption>
      </figure>
      <p>
        <i>Dunque facciamo chiarezza: i 197 episodi di antisemitismo resi pubblici <b>non hanno nulla a che vedere con quanto accade sul web</b>, e dipendono da segnalazioni varie di singoli fatti, che vanno dallo sputo alla scritta sul muro.</i>
      </p>
      <p>No! Non è assolutamente vero perché nella relazione dell’Osservatorio il dato dei 197 episodi verificati nel 2018 comprendono ben 133 episodi di antisemitismo nel web. Ecco i grafici:</p>
      <p>Repubblica ritiene che «200 al giorno sono quelli verificati, e anzi potrebbero essere molti di più» e sostiene che il dato sia confermato dal CDEC:</p>
      <p>
        <i>È lo stesso Centro di Documentazione Ebraica Contemparanea in un comunicato a confermare: “Questo numero [197 episodi l’anno, ndr] non ha alcuna relazione con il numero di commenti o espressioni di antisemitismo in rete, che è molto maggiore. L’Osservatorio antisemitismo”, precisa il Cdec, “non è in grado di assegnare numeri ad ogni singolo commento antisemita che si legge in rete. Tuttavia avendo censito come fa Voxdiritti 300 siti antisemiti e oltre 200 profili Facebook espressamente antisemiti è evidente agli osservatori che i numeri con cui si trova a fare i conti la società italiana sono di grande rilevanza. La Fondazione Cdec”, conclude il comunicato, “ribadisce la scientificità dei dati raccolti ed è pronta a intraprendere azioni legali contro qualunque azione che possa recare pregiudizio alla Fondazione stessa”.</i>
      </p>
      <figure>
        <a href="https://www.dagospia.com/mediagallery/Dago_fotogallery-255330/1236800.htm">
          <img src="https://cdn-static.dagospia.com/img/foto/11-2019/l-articolo-di-pietro-colaprico-su-liliana-segre-1236800.jpg"/>
        </a>
        <figcaption>l articolo di pietro colaprico su liliana segre</figcaption>
      </figure>
      <p>Il comunicato del CDEC conferma solo che il dato dei 197 riguarda gli episodi e che questi non hanno alcuna relazione con il numero dei commenti, <a href="https://www.open.online/2019/11/12/i-fattoidi-sul-caso-segre-e-i-200-insulti-al-giorno-antisemiti/">come spiegato da Open</a>. Non conferma, però, il numero associato degli insulti giornalieri nei confronti di Liliana Segre:</p>
      <p>
        <i>Nelle ultime settimane, in relazione alla figura della Senatrice Liliana Segre, i dati messi a disposizione dall’Osservatorio sono stati utilizzati in numerose inchieste giornalistiche in Italia e all’estero. L’Osservatorio non intende in alcun modo essere parte di polemiche giornalistiche o politiche.</i>
      </p>
      <p>Alla parole «numerose inchieste giornalistiche in Italia e all’estero» Repubblica linka l’<a href="https://rep.repubblica.it/pwa/generale/2019/10/25/news/razzismo_liliana_segre_ti_odiamo_la_senatrice_a_vita_riceve_1200-239487229/">articolo del 25 ottobre 2019</a>, ma i dati del secondo rapporto dedicato alla senatrice, che Open ha richiesto e ricevuto dall’Osservatorio, non riporta da nessuna parte un riferimento a «200 insulti al giorno» nei suoi confronti.</p>
      <p>Da nessuna parte Open ha smentito il problema antisemitismo nel web, citando propriamente lo studio di Vox Diritti pubblicato pubblicato il 12 ottobre 2019. Il problema è che riportare quel dato dei «200 insulti al giorno» senza una prova concreta non fa bene al dibattito e rischia di far male a chi vigila su un fenomeno che va assolutamente contrastato.</p>
      <figure>
        <a href="https://www.dagospia.com/mediagallery/Dago_fotogallery-255330/1236804.htm">
          <img src="https://cdn-static.dagospia.com/img/foto/11-2019/l-articolo-di-pietro-colaprico-su-liliana-segre-1236804.jpg"/>
        </a>
        <figcaption>l articolo di pietro colaprico su liliana segre</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255330/1054124.htm">
          <img src="https://cdn-static.dagospia.com/img/foto/08-2018/david-puente-1054124.jpg"/>
        </a>
        <figcaption>DAVID PUENTE</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255330/795020.htm">
          <img src="https://cdn-static.dagospia.com/img/foto/05-2016/il-premiolino-2016-piero-colaprico-vice-presidente-giuria-795020.jpg"/>
        </a>
        <figcaption>il premiolino 2016 piero colaprico (vice presidente giuria)</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255330/1232625.htm">
          <img src="https://cdn-static.dagospia.com/img/foto/11-2019/liliana-segre-1232625.jpg"/>
        </a>
        <figcaption>LILIANA SEGRE</figcaption>
      </figure>
    </article>
  </body>
</html>