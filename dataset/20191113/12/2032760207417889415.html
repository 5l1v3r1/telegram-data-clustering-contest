<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89493"/>
    <meta property="og:site_name" content="Denník politika"/>
    <meta property="article:published_time" content="2019-11-13T12:35:09+00:00"/>
    <meta property="og:title" content="Vyčíslili, koľko budú stáť parlamentné voľby na Slovensku v roku 2020"/>
    <meta property="og:description" content="13.11.2019 (Webnoviny.sk) – Voľby do Národnej rady Slovenskej republiky v roku 2020 budú stáť vyše 12,6 miliónov eur. Schválila to v stredu vláda na svojom rokovaní. Z rozpočtu Ministerstva vnútra Slovenskej republiky pôjde 10 647 075 eur a z kapitoly Štatistického úradu Slovenskej republiky 1 979 700 eur."/>
  </head>
  <body>
    <article>
      <h1>Vyčíslili, koľko budú stáť parlamentné voľby na Slovensku v roku 2020</h1>
      <address><time datetime="2019-11-13T12:35:09+00:00">13 Nov 2019, 12:35</time> by <a rel="author">Webnoviny</a></address>
      <p>13.11.2019 (Webnoviny.sk) – Voľby do Národnej rady Slovenskej republiky v roku 2020 budú stáť vyše 12,6 miliónov eur. Schválila to v stredu vláda na svojom rokovaní. Z rozpočtu Ministerstva vnútra Slovenskej republiky pôjde 10 647 075 eur a z kapitoly Štatistického úradu Slovenskej republiky 1 979 700 eur.</p>
      <p>Podľa predkladaného materiálu budú peniaze určené ministerstvu vnútra použité najmä na zabezpečenie úhrady náhrady mzdy členom volebných komisií a odmien členom a zapisovateľom okrskových volebných komisií či úhrady tlače hlasovacích lístkov, metodických a informačných materiálov a volebných tlačív.</p>
      <p><i>„Finančné prostriedky určené pre Štatistický úrad Slovenskej republiky zahŕňajú výdavky na spracovanie výsledkov volieb,“</i> uvádza sa v materiáli.</p>
      <p>Viac k témam: <a href="https://www.webnoviny.sk/tag/parlamentne-volby-na-slovensku/"><u>Parlamentné voľby do NRSR na Slovensku 2020</u></a><br/>Zdroj: Webnoviny.sk – <a href="https://www.webnoviny.sk/vycislili-kolko-budu-stat-parlamentne-volby-na-slovensku-v-roku-2020/"><u>Vyčíslili, koľko budú stáť parlamentné voľby na Slovensku v roku 2020</u></a> © SITA Všetky práva vyhradené.</p>
    </article>
  </body>
</html>