<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/597125/to-programma-ton-efta-diethnon-tis-ael"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T12:00:00+00:00"/>
    <meta property="og:title" content="To πρόγραμμα των εφτά διεθνών της ΑΕΛ"/>
    <meta property="og:description" content="Τις κλήσεις των διεθνών ποδοσφαιριστών της ανακοίνωσε η ΑΕΛ.   Αναλυτικά:   Συνεχίζεται η σημαντική παρουσία ποδοσφαιριστών μας σε Εθνικές..."/>
  </head>
  <body>
    <article>
      <h1>To πρόγραμμα των εφτά διεθνών της ΑΕΛ</h1>
      <address><time datetime="2019-11-13T12:00:00+00:00">13 Nov 2019, 12:00</time> by <a rel="author">Sigmalive/sports</a></address>
      <p>Τις κλήσεις των διεθνών ποδοσφαιριστών της ανακοίνωσε η ΑΕΛ.<br/> <br/>Αναλυτικά:<br/> <br/>Συνεχίζεται η σημαντική παρουσία ποδοσφαιριστών μας σε Εθνικές ομάδες. Σε αυτές τις κλήσεις εφτά συνολικά ποδοσφαιριστές μας συμπεριλαμβάνονται σε Εθνικές ομάδες κάτι για το οποίο νιώθουμε ιδιαίτερη τιμή.<br/> <br/>Στις κλήσεις του ομοσπονδιακού προπονητή μας της Εθνικής Ελπίδων U21, Νίκος Ανδρονίκου βρίσκονται οι Γιάννης Γερολέμου και Παντελής Στυλιανός.<br/> <br/>Η προετοιμασία της ομάδας συνεχίζεται κανονικά για τον αγώνα ενόψει Νορβηγίας ο οποίος θα διεξαχθεί την Παρασκευή 15 Νοεμβρίου και ώρα 14:30  στο Στάδιο N.Papas Group Αμμόχωστος – Επιστροφή και εντάσσεται στο πλαίσιο της προκριματικής φάσης του Ευρωπαϊκού Πρωταθλήματος U21.<br/> <br/>Με την Εθνική Σκοπίων U21 θα αγωνιστεί για ακόμη μια φορά ο Διεθνής ποδοσφαιριστής μας Νταβόρ Ζτραφκοφσκι. Ο Νταβόρ έχει αγωνιστεί σε όλες τις μικρές Εθνικές Σκοπίων και από ηλικία 17 χρονών αγωνίζεται με την Εθνική Oμάδα των U21 και μάλιστα ως αρχηγός.<br/> <br/>Η Εθνική Σκοπίων αγωνίζεται αύριο Πέμπτη 14/11 εκτός έδρας απέναντι στην Ισπανία για τα προκριματικά του Ευρωπαϊκού Πρωταθλήματος U-21 και την Τρίτη στις 19/11 απέναντι στις Νήσους Φερόε και πάλι εκτός έδρας.<br/> <br/>Στις κλήσεις του ομοσπονδιακού μας προπονητή Ραν Μπεν Σιμόν επέστρεψε ο ποδοσφαιριστής μας Χρίστος Γουήλερ ενώ διατήρησε την κλήση του ο ποδοσφαιριστής μας Ανδρέας Αβραάμ. Η Εθνική Ανδρών το Σάββατο 16 Νοεμβρίου αντιμετωπίζει στις 16:00 στο ΓΣΠ την Σκωτία. Είναι ο τελευταίος εντός έδρας αγώνας της Εθνικής μας στα προκριματικά του EURO 2020 και με νίκη, θα τερματίσει στην 3η θέση του ομίλου της. Την Τρίτη, 19 Νοεμβρίου, αντιμετωπίζει το Βέλγιο εκτός έδρας.<br/> <br/>Ο τερματοφύλακας της ομάδας μας Τζοσιμάρ Βοζίνια έχει συμπεριληφθεί στις κλήσεις της Εθνικής Πράσινου Ακρωτηρίου  για ακόμα μια φορά όπου σήμερα 13 Νοεμβρίου θα αγωνιστούν εκτός έδρας απέναντι στην Εθνική Καμερούν και στις 18 Νοεμβρίου απέναντι στην Εθνική Μοζαμβίκης σε εντός έδρας παιχνίδι. Οι αγώνες εντάσσονται στα πλαίσια της προκριματικής φάσης του ΚΟΠΑ Άφρικα  2021<br/> <br/>Στις κλήσεις της Εθνικής Αρμενίας συμπεριλήφθηκε ο ποδοσφαιριστής μας Γκεβόρ Γκαζαριάν. Η Εθνική Αρμενίας αγωνίζεται εντός έδρας απέναντι στην Εθνική Ελλάδος στα πλαίσια των προκριματικών του UEFA EURO. Ο αγώνας θα πραγματοποιηθεί την Παρασκευή 15 Νοεμβρίου. Στις 18 Νοεμβρίου ολοκληρώνουν τις υποχρεώσεις τους με εκτός έδρας αγώνα απέναντι στην Ιταλία.</p>
    </article>
  </body>
</html>