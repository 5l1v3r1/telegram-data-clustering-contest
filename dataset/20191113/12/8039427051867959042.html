<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953931"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T12:50:46+00:00"/>
    <meta property="og:title" content="కాషాయ కండువా కప్పుకోనున్న రెబల్ ఎమ్మెల్యేలు?"/>
    <meta property="og:description" content="ADVT"/>
  </head>
  <body>
    <article>
      <h1>కాషాయ కండువా కప్పుకోనున్న రెబల్ ఎమ్మెల్యేలు?</h1>
      <address>
        <time datetime="2019-11-13T12:50:46+00:00">13 Nov 2019, 12:50</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>బెంగళూరు:</b> కాంగ్రెస్, జేడీఎస్‌కు చెందిన 17 మంది రెబల్ ఎమ్మెల్యేల విషయంలో సుప్రీం కోర్టు ఇచ్చిన తీర్పుపై కర్ణాటక ముఖ్యమంత్రి యడియూరప్ప స్పందించారు. ఉపఎన్నికల్లో రెబల్ ఎమ్మెల్యేలు పోటీ చేయడానికి అనుమతిస్తూ సుప్రీం కోర్టు వెల్లడించిన తీర్పును ఆయన స్వాగతించారు. ఉపఎన్నికలు జరిగే అసెంబ్లీ స్థానాల్లో రేపటి నుంచి పర్యటించనున్నట్లు తెలిపిన ఆయన.. అన్ని స్థానాల్లో గెలుస్తామని ధీమా వ్యక్తం చేశారు.</p>
      <p>  17 మంది రెబల్ ఎమ్మెల్యేలను బీజేపీలో చేర్చుకుంటారా? అని మీడియా ప్రతినిధులు అడిగిన ప్రశ్నకు ఆయన స్పందించారు. ఈ విషయంపై రెబల్ ఎమ్యెల్యేలతో, పార్టీ అధిష్టానంతో చర్చించి సాయంత్రంలోగా స్పష్టత ఇస్తానని యడియూరప్ప తెలిపారు. కాగా.. కాంగ్రెస్-జేడీఎస్ ప్రభుత్వానికి మద్దతు ఉపసంహరించుకున్న 17 మంది ఎమ్మెల్యేలపై అప్పటి స్పీకర్ రమేష్ కుమార్ అనర్హత వేటు వేశారు. అంతేకాకుండా సభాకాలం ముగిసే వరకు అంటే 2023 వరకు ఎన్నికల్లో పోటీ చేయరాదంటూ నిషేధం విధించారు.  దీంతో 17 మంది రెబల్ ఎమ్మెల్యేలు సుప్రీం కోర్టును ఆశ్రయించారు. పిటిషన్‌పై విచారణ జరిపిన ధర్మాసనం.. ఎమ్మెల్యేలపై అనర్హత వేటు వేస్తూ స్పీకర్ తీసుకున్న నిర్ణయాన్ని సుప్రీం కోర్టు సమర్ధించింది. అయితే రెబల్ ఎమ్మెల్యేలు ఎన్నికల్లో పోటీ చేయడానికి సుప్రీం కోర్టు గ్రీన్ సిగ్నల్ ఇచ్చింది. ఎమ్మెల్యేలు పోటీ చేయడంపై స్పీకర్ నిర్ణయం తీసుకోలేరని ధర్మాసనం స్పష్టం చేసింది.</p>
    </article>
  </body>
</html>