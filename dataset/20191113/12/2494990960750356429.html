<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/politica/2019/11/13/news/gruber-meloni-ieri-sera-video-lite-audio-la-7-1239597/"/>
    <meta property="og:site_name" content="Il Tempo"/>
    <meta property="article:published_time" content="2019-11-13T12:55:00+00:00"/>
    <meta property="og:title" content="Riesplode la lite in tv. Gruber contro Meloni: &quot;Le tolgo l'audio&quot;"/>
    <meta property="og:description" content="Nuovo scontro a Otto e mezzo tra la giornalista e la leader di FdI"/>
  </head>
  <body>
    <article>
      <h6 class="kicker">AGGUERRITE</h6>
      <h1>Riesplode la lite in tv. Gruber contro Meloni: "Le tolgo l'audio"</h1>
      <h2>Nuovo scontro a Otto e mezzo tra la giornalista e la leader di FdI</h2>
      <address>
        <time datetime="2019-11-13T12:55:00+00:00">13 Nov 2019, 12:55</time>
      </address>
      <p>Lite ieri sera tra <b>Lilli Gruber</b> e la leader di Fratelli d'Italia, <b>Giorgia Meloni</b>. A far scattare la giornalista della 7, la risposta della leader di Fratelli d'Italia alla domanda "<i>Non c'è ambiguità nella destra italiana?</i>". "Forse - ha replicato Meloni - c'è ambiguità nella sinistra italiana, che se ci fosse stata la parola Israele nelle mozione Segre non l'avrebbe votata". Una risposta fuori tema per la Gruber, indispettita dalla mossa di Meloni, che per rafforzare la tesi tira fuori gli screenshot dei tweet di chef Rubio contro Israele e di Michele Anzaldi di Italia Viva, che ha chiesto per Rubio un programma in Rai.</p>
      <figure>
        <iframe data-src="https://twitter.com/isabellaisola3/status/1194556178182942722?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Io penso di avere il dovere di farle delle domande, e siccome oggi ho ospite una rappresentante della destra italiana chiedo delle questioni attinenti...", sbotta Gruber intimando: "Le faccio togliere l'audio! Mi faccia finire che già facciamo tardissimo e mi licenziano, per cui - continua - le faccio le domande sulla destra italiana su cui non ha risposto... ha detto che vanno bene i citofoni", la stoccata, in riferimento al video - poi rimosso - in cui due esponenti di Fratelli d'Italia leggono nomi e cognomi dei migranti assegnatari delle case popolari sui citofoni di alcuni palazzi di Bologna. "Ma che c'entrano i citofoni col sionismo? Lei - attacca Meloni - sta facendo molta confusione! Su questa cosa mi indispettisco, lei sta facendo delle accuse verso di me, verso la destra italiana". "No - la replica di Gruber, che chiude lo scontro - mi indispettisco io e non sto facendo accuse... ha fatto tutto lei".</p>
      <related>
        <h4>Articoli Correlati</h4>
        <a href="https://tv.iltempo.it/home-tv/2019/10/05/video/meloni-lilli-gruber-sciocchezze-deficit-matteo-renzi-scontro-ottoemezzo-la7-video-1220551/"/>
      </related>
    </article>
  </body>
</html>