<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Podii/kulochki-poza-zakonom-v-ukrayini-zaboronyat-plastikovi-paketi-10968961.html?utm_source=facebook&amp;utm_medium=social&amp;utm_campaign=vsim"/>
    <meta property="og:site_name" content="Всім"/>
    <meta property="article:published_time" content="2019-11-13T12:19:00+00:00"/>
    <meta property="og:title" content="&quot;Кульочки&quot; поза законом: в Україні заборонять пластикові пакети"/>
    <meta property="og:description" content="Верховна Рада ухвалила проєкт Закону &quot;Про зменшення кількості пластикових пакетів в цивільному обігу&quot;.  Відтак, цілком можливо, що уже з наступного року українцям доведеться вчитися без поліетиленових пакетів. "/>
  </head>
  <body>
    <article>
      <h1>"Кульочки" поза законом: в Україні заборонять пластикові пакети</h1>
      <address><time datetime="2019-11-13T12:19:00+00:00">13 Nov 2019, 12:19</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>Верховна Рада ухвалила проєкт Закону "Про зменшення кількості пластикових пакетів в цивільному обігу". </li>
        <li>Відтак, цілком можливо, що уже з наступного року українцям доведеться вчитися без поліетиленових пакетів.</li>
      </ul>
      <p>У вівторок, 12 листопада, відбулося пленарне засідання Верховної Ради. Під час нього народні обранці розглянули законопроєкт №2051-1, який встановлює заборону на використання пластикових пакетів в Україні з 2020 року. Уже в першому читанні "За" ініціативу проголосувала більшість депутатів. Прихильників "життя без пластикових пакетів"  виявилося аж 365.</p>
      <p>Згідно з проєктом, планують заборонити продаж пластикових пакетів тонше 50 мікронів. Під заборону не попадуть біорозкладні, надлегкі пакети до 225 на 345 на 450 мм. Але без пластику таки не обійтися. Згідно з проєктом такі продукти як рибу, м'ясо, лід, різні крупи все ще можна буде придбати в пластиковому пакуванні.</p>
      <p>Як <a href="https://vsim.ua/goto/aHR0cHMlM0ElMkYlMkZ0c24udWElMkZ1a3JheWluYSUyRmRlcHV0YXRpLXBpZHRyaW1hbGktemFib3JvbnUtcGxhc3Rpa292aWgtcGFrZXRpdi0xNDQyMTA2Lmh0bWw=">інформує</a> ТСН, продавцям заборонять схиляти споживачів до купівлі пакетів. А за порушення норм закону передбачається відповідальність у вигляді штрафу від 100 до 200 неоподатковуваних мінімумів доходів громадян (наразі це 1700-3400 гривень).</p>
      <p> </p>
    </article>
  </body>
</html>