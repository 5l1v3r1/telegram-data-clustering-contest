<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/13/infografika/ekonomika/rynok-zemli-vartist-hektara-krayinax-yevropy-ta-pivnichnoyi-ameryky"/>
    <meta property="og:site_name" content="Слово і Діло"/>
    <meta property="article:published_time" content="2019-11-13T12:43:44+00:00"/>
    <meta property="og:title" content="Ринок землі: вартість гектара в країнах Європи та Північної Америки"/>
    <meta property="og:description" content="Ринок землі планують відкрити в Україні. Мінекономіки назвало приблизну вартість гектара, Слово і Діло вивчило досвід інших країн."/>
  </head>
  <body>
    <article>
      <h1>Ринок землі: вартість гектара в країнах Європи та Північної Америки</h1>
      <address>
        <time datetime="2019-11-13T12:43:44+00:00">13 Nov 2019, 12:43</time>
      </address>
      <p>
        <b>В Україні зараз йдуть запеклі суперечки щодо створення ринку сільськогосподарської землі. У Верховній раді розгляду чекають 10 відповідних законопроектів, під стінами парламенту проходить кілька мітингів, президент Володимир Зеленський заспокоює українців тим, що <a href="https://www.slovoidilo.ua/2019/11/11/novyna/polityka/zelenskyj-poyasnyv-yak-vyrishuvatymut-pytannya-prodazhu-zemli-inozemcyam">землю не продаватимуть іноземцям</a>. Водночас відомі не всі деталі, яким буде сам ринок. Питання, зокрема, в ціні «товару». У Міністерстві економіки спрогнозували, що гектар землі може коштувати близько 2,2 тис. дол. при звичайній моделі (продаж резидентам і нерезидентам) і 1,5 тис. дол. при обмеженій моделі (продаж тільки громадянам України). «Слово і Діло» вивчило досвід інших країн.</b>
      </p>
      <p>Дані щодо вартості сільськогосподарської землі в різних країнах відомі станом на 2017 рік. Середня вартість гектара землі в США два роки тому складала 7 тис. 487 дол., в Канаді – 5 тис. 667 дол.</p>
      <p>Набагато дорожче земля в країнах Європи. Наприклад, в Нідерландах гектар в середньому коштував 81 тис. 836 дол. Удвічі дешевше земля в Люксембурзі й Італії – 42,7 тис. дол. і 40,2 тис. дол. за гектар відповідно. Середня ціна гектара сільськогосподарської землі у Великій Британії становила 28 тис. 140 дол., в Ірландії – 23 тис. 884 дол., у Данії – 20 тис. 794 дол., у Словенії – 20 тис. 251 дол.</p>
      <p>В межах 10-15 тис. дол. два роки тому можна було купити гектар землі в Греції, Іспанії, Польщі, Швеції, Фінляндії. Найдешевша земля в Європі – в Румунії (2,5 тис. дол.), Латвії, Хорватії та Словаччині (3,6 тис. дол.).</p>
      <figure>
        <img src="http://media.slovoidilo.ua/media/infographics/10/98966/98966-1_uk_origin.jpg"/>
      </figure>
      <p>Нагадаємо, раніше «Слово і Діло» писало, <a href="https://www.slovoidilo.ua/2019/09/19/stattja/polityka/ukrayini-hotuyutsya-vidkryty-rynok-zemli-obicyaly-partiyi-kabmin-prezydent">що про ринок землі обіцяли політики і партії</a>.</p>
      <p>Крім того, юрист пояснив, <a href="https://www.slovoidilo.ua/2019/11/11/novyna/suspilstvo/rynok-zemli-yuryst-poyasnyv-proponuye-zelenskyj-zminyty-zakonoproekti-pro-prodazh-zemli">що Володимир Зеленський пропонує змінити в законопроекті про продаж землі</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/13/novyna/polityka/yes-pidtrymav-vidkryttya-rynku-zemli-ukrayini"/>
        <a href="https://www.slovoidilo.ua/2019/11/12/pogljad/suspilstvo/chy-prodavaty-zemlyu-inozemcyam-pidvodni-kameni-ta-mozhlyvosti-ukrayincziv"/>
        <a href="https://www.slovoidilo.ua/2019/11/11/pogljad/polityka/referendum-shhodo-prodazhu-zemli-inozemcyam-realnyj-vyxid-chy-sposib-vlady-pidihraty-ukrayincyam"/>
        <a href="https://www.slovoidilo.ua/2019/11/13/novyna/polityka/vr-oholosyly-perervu-30-xvylyn"/>
      </related>
    </article>
  </body>
</html>