<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/zadarzhani-sa-8-dushi-pri-mashtabna-specakcija-v-burgas-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-13T12:00:00+00:00"/>
    <meta property="og:title" content="Задържани са 8 души при мащабна спецакция в Бургас (ВИДЕО)"/>
    <meta property="og:description" content="Операцията е против наркотици, грабежи и кражби от търговски обекти, офиси на фирми и домове"/>
  </head>
  <body>
    <article>
      <h1>Задържани са 8 души при мащабна спецакция в Бургас (ВИДЕО)</h1>
      <h2>Операцията е против наркотици, грабежи и кражби от търговски обекти, офиси на фирми и домове</h2>
      <address>
        <time datetime="2019-11-13T12:00:00+00:00">13 Nov 2019, 12:00</time>
      </address>
      <figure>
        <video src="https://vid.btv.bg/btvnews/2019/11/13/SPECAKCIABURGAS_1573640137-1.mp4"/>
      </figure>
      <p>8 души са арестувани тази сутрин при мащабна полицейска операция в квартал „Победа“ в Бургасл</p>
      <p>От Областната дирекция на МВР в морски град съобщиха, че акцията се е провела в противодействие на разпространението на наркотици, осъществяването на грабежи и кражби от търговски обекти, офиси на фирми и частни домове, пише БГНЕС. </p>
      <p>Задържаните са в ареста на Пето районно управление, където се провеждат разпити. Арестуваните са около 30-годишни.</p>
      <figure>
        <video src="https://vid.btv.bg/btvnews/2019/11/13/SINH2BURGAS_1573640656-1.mp4"/>
      </figure>
      <p>„Проверени са пет различни места в квартала, като са иззети множество вещи, сред които има велосипеди, автомобилни навигации, мобилни телефони, голямо количество хладно оръжие, което е най-вероятно ползвано за заплаха при извършване на грабежите, телескопични палки и битови вещи, чийто произход към момента въобще не може да бъде адекватно обяснен от задържаните лица”, съобщи Цветелина Рандева - говорител на ОДМВР Бургас. </p>
      <p>Операцията е проведена рано тази сутрин, като в нея са участвали служители от отдел „Криминална полиция“ при ОДМВР - Бургас, специализираните полицейски сили, Първо Районно управление и бургаската жандармерия.</p>
    </article>
  </body>
</html>