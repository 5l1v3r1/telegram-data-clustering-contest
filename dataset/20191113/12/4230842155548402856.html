<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191113-nabu-zaochno-povidomylo-pro-pidozru-shhe-dvom-osobam-u-spravi-vab-banku/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T12:33:42+00:00"/>
    <meta property="og:title" content="НАБУ заочно повідомило про підозру ще двом особам у справі VAB Банку"/>
    <meta property="og:description" content="Національне антикорупційне бюро повідомило власнику VAB Банку Олегу Бахматюку та колишньому голові правління Денису Мальцеву про підозру у заволодінні 1,2 млрд грн стабілізаційного кредиту, який був наданий Нацбанком."/>
  </head>
  <body>
    <article>
      <h1>НАБУ заочно повідомило про підозру ще двом особам у справі VAB Банку</h1>
      <address>
        <time datetime="2019-11-13T12:33:42+00:00">13 Nov 2019, 12:33</time>
      </address>
      <p>Національне антикорупційне бюро повідомило власнику VAB Банку Олегу Бахматюку та колишньому голові правління Денису Мальцеву про підозру у заволодінні 1,2 млрд грн стабілізаційного кредиту, який був наданий Нацбанком.</p>
      <p>Через те, що місцезнаходження Олега Бахматюка та Дениса Мальцева невідомі, повідомлення про підозру вручили заочно, надіславши їх за місцем реєстрації підозрюваних.</p>
      <p>Відповідно, кількість підозрюваних у заволодінні стабілізаційним кредитом, наданим НБУ, зросло до 10.</p>
      <p>Станом на сьогодні повідомлення про підозру отримали вісім осіб, серед яких чинні та колишні посадовці НБУ, ПАТ VAB Банк та низка приватних компаній, пов’язаних із власниками банку.</p>
      <p><b>Читайте:</b> <a href="https://fakty.com.ua/ua/ukraine/20191113-sud-vzyav-pid-vartu-eks-golovu-bankivskogo-naglyadu-nbu-u-spravi-vab-banku/">Суд взяв під варту екс-голову банківського нагляду НБУ у справі VAB Банку</a></p>
      <p>До слова, слідству вдалося встановити, що в жовтні 2014 року ПАТ VAB Банк звернувся до НБУ з клопотанням надати йому стабілізаційний кредит під заставу нерухомого майна.</p>
      <p>Вартість нерухомості, переданої в заставу Нацбанку, завищили майже в 25 разів за допомогою підроблених звітів про оцінку.</p>
      <p>Експертиза, яку провели під час досудового розслідування, встановила, що, реальна вартість нерухомості становить 72,62 млн грн, а не як було зазначено 1,8 млрд грн.</p>
      <p>У листопаді 2014 року, НБУ визнав VAB Банк неплатоспроможним.</p>
      <p>Стабілізаційний кредит у розмірі 1,2 млрд грн, отриманий від НБУ терміном на два роки, він не повернув.</p>
      <p>Нагадаємо, раніше <a href="https://fakty.com.ua/ua/ukraine/20191113-sprava-vab-banku-sud-vzyav-pid-domashnij-aresht-chlena-rady-nbu/">суд взяв під домашній арешт члена ради НБУ</a> у справі VAB Банку.</p>
    </article>
  </body>
</html>