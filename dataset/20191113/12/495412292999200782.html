<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/empoli-esonerato-bucchi-muzzi-nuovo-allenatore-lex-roma-preferito-a-nicola/1948505/"/>
    <meta property="og:site_name" content="IlSussidiario"/>
    <meta property="article:published_time" content="2019-11-13T12:47:34+00:00"/>
    <meta property="og:title" content="EMPOLI, MUZZI NUOVO ALLENATORE/ Esonerato Bucchi: ecco lo staff del tecnico"/>
    <meta property="og:description" content="Muzzi nuovo allenatore dell'Empoli: la società toscana ha esonerato Cristian Bucchi dopo il ko casalingo contro il Pescara, le ultime notizie."/>
  </head>
  <body>
    <article>
      <h1>EMPOLI, MUZZI NUOVO ALLENATORE/ Esonerato Bucchi: ecco lo staff del tecnico</h1>
      <h2>Muzzi nuovo allenatore dell’Empoli: la società toscana ha esonerato Cristian Bucchi dopo il ko casalingo contro il Pescara, le ultime notizie</h2>
      <address><time datetime="2019-11-13T12:47:34+00:00">13 Nov 2019, 12:47</time> by <a rel="author" href="https://www.ilsussidiario.net/autori/carmine-massimo-balsamo/" target="_blank">Carmine Massimo Balsamo</a></address>
      <p>Come vi abbiamo raccontato nelle scorse ore, l’<b>Empoli</b> ha <b>esonerato Bucchi</b> ed ha individuato il nuovo allenatore: si tratta di <b>Roberto Muzzi</b>, attualmente al Genoa. Il tecnico si sta liberando dal Grifone, così da sottoscrivere il contratto con gli azzurri: l’ex centravanti metterà nero su bianco un accordo fino al 30 giugno 2020 con opzione per la stagione 2020/2021. Muzzi siederà sulla panchina dei toscani con deroga – sta terminando il Master Uefa Pro, massimo livello di formazione per allenatori – e si sta delineando lo staff che lo affiancherà nella nuova avventura: come evidenzia Tutto B, il suo vice allenatore sarà D’Adderio, mentre i preparatori saranno Chinnici e Perrotta. Sicignano preparatore dei portiere mentre Pavona sarà il match analyst. Attesa l’ufficialità a stretto giro di posta, l’Empoli riparte da Muzzi… (Aggiornamento di Massimo Balsamo)</p>
      <h4>EMPOLI, ESONERATO BUCCHI: ECCO IL NUOVO TECNICO</h4>
      <p>Svolta in casa <b>Empoli</b>: <b>esonerato Cristian Bucchi, il nuovo allenatore è Roberto Muzzi</b>. Cambio in panchina per la formazione toscana, reduce da un periodo decisamente negativo: tre punti nelle ultime cinque partite con due sconfitte consecutive, risultati che hanno spinto il presidente Fabrizio Corsi a licenziare l’ex tecnico di Perugia e Benevento. Decisivo il <a href="https://www.ilsussidiario.net/news/video-empoli-pescara-1-2-highlights-e-gol-tre-punti-pesanti-per-i-delfini/1947533/"><b>ko casalingo di sabato contro il Pescara</b></a>: una debacle che ha fatto sprofondare gli azzurri a metà classifica, nono posto condiviso con l’Ascoli di Zanetti. Ecco il comunicato diramato dalla società: <i>«L’Empoli FC rende noto di aver sollevato dall’incarico di responsabile tecnico della Prima Squadra Cristian Bucchi ed i suoi collaboratori. Empoli FC porge al tecnico ed al suo staff i più sentiti e sinceri ringraziamenti per il lavoro svolto e augura loro le migliori fortune per il futuro sportivo e professionale. Si comunica inoltre che la seduta di allenamento odierna sarà diretta dal tecnico della Primavera Antonio Buscè»</i>.</p>
      <h4>MUZZI NUOVO ALLENATORE DELL’EMPOLI: ATTESA L’UFFICIALITA’</h4>
      <p>Da Davide Nicola a Moreno Longo, passando per Roberto Stellone e Andrea Mandorlini: tra indiscrezioni e fake news, nelle ultime ore sono stati accostati numerosi allenatori alla panchina dell’<b>Empoli</b>, ma sarà <b>Roberto Muzzi</b> a guidare gli azzurri. Manca solo la nota ufficiale, ma è tutto fatto per l’approdo in panchina dell’ex assistente di Aurelio Andreazzoli: l’ex attaccante di Roma e Torino attualmente è al Genoa ed in questi minuti sta risolvendo il contratto che lo legava al Grifone. Messi a punto gli ultimi dettagli burocratici, Muzzi firmerà con l’Empoli: intesa già raggiunta con il presidente Corsi sia sulla durata che sulle cifre del nuovo accordo. Sky Sport evidenzia che Muzzi utilizzerà la norma Mancini: la legge prevede infatti che un collaboratore tecnico può, risolvendo il contratto, diventare primo allenatore di un’altra squadra nella stessa stagione.</p>
      <p> </p>
      <figure>
        <iframe data-src="https://twitter.com/EmpoliCalcio/status/1194249951808819205?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-atp-finals-2019-nadal-medvedev-tsitsipas-zverev-streaming-video-tv-tennis/1948229/"/>
        <a href="https://www.ilsussidiario.net/news/diretta-triestina-virtus-verona-streaming-video-tv-coppa-italia-serie-c/1947832/"/>
        <a href="https://www.ilsussidiario.net/news/asprilla-salvai-chilavert-dalla-morte-video-pugno-narcos-mi-chiese-di-ucciderlo/1948792/"/>
        <a href="https://www.ilsussidiario.net/news/diretta-italia-malta-u19-streaming-video-tv-esposito-e-salcedo-in-attacco/1947907/"/>
        <a href="https://www.ilsussidiario.net/news/lite-nadal-ubaldo-scanagatta-video-domanda-su-matrimonio-ma-rafa-una-stronata/1948767/"/>
        <a href="https://www.ilsussidiario.net/news/riccardo-montolivo-lex-milan-e-il-ritiro-faranno-i-conti-con-le-proprie-coscienze/1948758/"/>
      </related>
    </article>
  </body>
</html>