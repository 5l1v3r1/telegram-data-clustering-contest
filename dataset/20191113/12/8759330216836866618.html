<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903610/crimineel-bood-aan-om-oud-doelman-chilavert-te-vermoorden-ben-je-gek-vroeg-ik-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T12:50:00+00:00"/>
    <meta property="og:title" content="Crimineel bood aan om oud-doelman Chilavert te vermoorden: 'Ben je gek?, vroeg ik'"/>
    <meta property="og:description" content="Faustino Asprilla heeft in 1997 indirect het leven van oud-doelman José Luis Chilavert gered, onthult hij 22 jaar na dato. Beiden kregen het tijdens de WK-kwalificatiewedstrijd tussen Paraguay en Colombia met elkaar aan de stok en moesten met rood van het veld af."/>
  </head>
  <body>
    <article>
      <h1>Crimineel bood aan om oud-doelman Chilavert te vermoorden: 'Ben je gek?, vroeg ik'</h1>
      <address>
        <time datetime="2019-11-13T12:50:00+00:00">13 Nov 2019, 12:50</time>
      </address>
      <p>
        <b>Faustino Asprilla heeft in 1997 indirect het leven van oud-doelman José Luis Chilavert gered, onthult hij 22 jaar na dato. Beiden kregen het tijdens de WK-kwalificatiewedstrijd tussen Paraguay en Colombia met elkaar aan de stok en moesten met rood van het veld af.</b>
      </p>
      <p>Paraguay won uiteindelijk met 2-1 en Asprilla kreeg na terugkeer in het spelershotel een telefoontje uit Colombia: een Colombiaanse crimineel bood aan om huurmoordenaars naar Paraguay te sturen en 'die dikke Chilavert' te vermoorden, onthult Asprilla. "<i>Ben je gek geworden?</i>, vroeg ik", aldus de oud-speler van onder meer Parma en Newcastle United <a href="https://www.infobae.com/america/deportes/2019/11/12/tino-asprilla-conto-como-fue-el-episodio-en-el-que-unos-sicarios-le-ofrecieron-matar-a-jose-luis-chilavert/">in gesprek met het Colombiaanse Telepacífico</a>. "Dat zou het einde van het voetbal in Colombia zijn geweest. Hij bleef maar aandringen: <i>geef mij alsjeblieft toestemming</i>! Maar ruzies op het veld moeten ook op het veld uitgevochten worden, niet daarbuiten."</p>
      <p>Het incident met Asprilla en Chilavert speelde zich drie jaar na de moord op Andrés Escobar af. De centrale verdediger maakte tijdens het WK van 1994 – waarin Asprilla ook van de partij was – een eigen doelpunt en werd bij terugkeer in Colombia doodgeschoten door drugscriminelen.</p>
      <figure>
        <iframe src="https://www.youtube.com/embed/QVcoEbW_qdw" width="560" height="315" data-service="Youtube" scrolling="no"/>
      </figure>
    </article>
  </body>
</html>