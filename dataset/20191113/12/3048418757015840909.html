<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/13/shell-klimaateisen-milieudefensie-ongefundeerd-en-juridisch-onhoudbaar/"/>
    <meta property="og:site_name" content="ThePostOnline"/>
    <meta property="article:published_time" content="2019-11-13T12:55:00+00:00"/>
    <meta property="og:title" content="Shell: klimaateisen Milieudefensie ‘ongefundeerd’ en ‘juridisch onhoudbaar’"/>
    <meta property="og:description" content="'Wat echt bijdraagt aan verandering is effectief overheidsbeleid, investeren in technologie en veranderen consumentengedrag'"/>
  </head>
  <body>
    <article>
      <h1>Shell: klimaateisen Milieudefensie ‘ongefundeerd’ en ‘juridisch onhoudbaar’</h1>
      <h2>'Wat echt bijdraagt aan verandering is effectief overheidsbeleid, investeren in technologie en veranderen consumentengedrag'</h2>
      <address><time datetime="2019-11-13T12:55:00+00:00">13 Nov 2019, 12:55</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Shell noemt de klimaateisen die Milieudefensie stelt in de rechtszaak tegen het olie- en gasbedrijf ongefundeerd en “juridisch onhoudbaar”. Samen met zes andere organisaties en ruim 17.000 medestanders eist Milieudefensie via de rechter dat Shell “stopt met het verergeren van de klimaatcrisis”. De multinational zegt in zijn verweer tegen de aanklacht het met Milieudefensie eens te zijn dat “de samenleving dringend actie moet ondernemen tegen klimaatverandering”, maar de rechtszaal vindt Shell “niet de juiste plek om dit te bereiken”.</p>
      <p>De eisers hopen Shell via de rechter te dwingen tot een drastische vermindering van de CO2-uitstoot die het gevolg is van het gebruik van de fossiele brandstoffen die het bedrijf uit de grond haalt en verkoopt. Ze willen dat de uitstoot van het broeikasgas die is toe te schrijven aan Shell in 2030 met 45 procent is verminderd en in 2050 helemaal naar nul is gedaald. Shell ziet dit als het “aan banden leggen van de strategie van een bereidwillige partner.”</p>
      <p>“Wat echt bijdraagt aan verandering is effectief overheidsbeleid, investeren in technologie en het veranderen van consumentengedrag”, reageert Shell op de eisen. “Wij willen onze rol spelen door onze eigen uitstoot aan te pakken en klanten te helpen hun uitstoot te verminderen.”</p>
      <p>Shell beschouwt zichzelf als voorloper in de sector op het gebied van klimaatdoelen. Het bedrijf heeft zelf de ambitie om de zogeheten CO2-intensiteit van de energieproducten die het verkoopt in 2050 gehalveerd te hebben. Daartoe wil het bedrijf steeds meer gaan investeren in energie uit hernieuwbare bronnen als zon en wind en bijvoorbeeld ook in het afvangen van het broeikasgas.</p>
      <p>Volgens Milieudefensie “ontduikt Shell zijn klimaatverantwoordelijkheid” en doet het bedrijf veel te weinig aan duurzame energie. “Shell zegt de klimaatdoelen te omarmen, maar wil de komende jaren meer dan tien keer zoveel investeren in fossiele energie als in duurzame oplossingen”, zegt directeur Donald Pols.</p>
      <p>
        <i>Anp</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>