<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/dzhon-ledzhnd-nay-seksi-za-2019-406623.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T12:27:00+00:00"/>
    <meta property="og:title" content="Джон Леджънд – най-секси за 2019"/>
    <meta property="og:description" content="Най-накрая успях да впечатля жена си, казва певецът"/>
  </head>
  <body>
    <article>
      <h1>Джон Леджънд – най-секси за 2019</h1>
      <address><time datetime="2019-11-13T12:27:00+00:00">13 Nov 2019, 12:27</time> by <a rel="author">Агенция Стандарт</a></address>
      <p>
        <i>Фото NBC</i>
      </p>
      <p>Джон Леджънд е най-сексапилният мъж на списание „People“ за 2019-а. Това беше обявено в музикалното шоу „Гласът“. 40-годишният певец беше представен от Блейк Шелтън на 43, който притежава титлата от 2017-а.  Криси Тейгън, съпругата на Джон, сподели в Туитър снимката му от корицата на предстоящия брой на „People“ от 25 ноември. „Тайната ми е разкрита. Сбъднах мечтата си да закова най-сексапилния мъж! Каква чест!“, е колоритният й коментар. Блейк Шелтън пък отбеляза, че Джон се присъедини към певческия конкурс на NBC с титлата EGOT - абревиатура от първите букви на спечелените от него преди това награди "Еми", "Грами", "Оскар" и "Тони".  А победата му във  The Voice през миналия сезон обогатява абревиатурата. Неслучайно Блейк поднесе на Джон дънкови къси панталонки с надпис с блестящи букви отзад „VEGOTSMA“ – от Voice, Emmy, Grammy, Oscar, Tony и Sexiest Man Alive.  „Жена ми се гордее с мен, въпреки че постоянно ми се подиграва. Най-накрая успях да я впечатля“, пошегува се Джон. Двамата са съпрузи от 2013 година - имат дъщеричка Луна на 3 и синче Майлс на 1.</p>
    </article>
  </body>
</html>