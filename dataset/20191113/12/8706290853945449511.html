<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/683994/plevris-ston-realfm-978-o-k-frouzis-anaferthike-se-pragmata-ta-op"/>
    <meta property="og:site_name" content="enikos.gr"/>
    <meta property="article:published_time" content="2019-11-13T12:47:00+00:00"/>
    <meta property="og:title" content="Πλεύρης στον Realfm 97,8: Ο κ. Φρουζής αναφέρθηκε σε πράγματα τα οποία έχει βιώσει όλο αυτό το διάστημα, αλλά και σε πραγματικά γεγονότα"/>
    <meta property="og:description" content="“Δεν εξαιρέθηκα από την Επιτροπή. Θέματα που άπτονται στη δική μου περίπτωση και έχουν τεθεί ως θέματα εξαίρεσης είτε από το κ. Παπαγγελόπουλου, είτε έχουν υπονοηθεί από βουλευτές του ΣΥΡΙΖΑ..."/>
  </head>
  <body>
    <article>
      <h1>Πλεύρης στον Realfm 97,8: Ο κ. Φρουζής αναφέρθηκε σε πράγματα τα οποία έχει βιώσει όλο αυτό το διάστημα, αλλά και σε πραγματικά γεγονότα</h1>
      <address>
        <time datetime="2019-11-13T12:47:00+00:00">13 Nov 2019, 12:47</time>
      </address>
      <p>“Δεν εξαιρέθηκα από την Επιτροπή. Θέματα που άπτονται στη δική μου περίπτωση και έχουν τεθεί ως θέματα εξαίρεσης είτε από το κ. Παπαγγελόπουλου, είτε έχουν υπονοηθεί από βουλευτές του ΣΥΡΙΖΑ, διότι ο ΣΥΡΙΖΑ ουδέποτε επίσημα έθεσε για εμένα θέμα εξαίρεσης, ζήτησα να εξεταστούν αυτοί οι λόγοι εν απουσία μου από την επιτροπή και εάν η επιτροπή έκρινε ότι υπήρχε θέμα εξαίρεσης μου θα πειθαρχούσα στην απόφαση”, είπε μεταξύ άλλων ο βουλευτής της ΝΔ και μέλος της προανακριτικής επιτροπής, <a href="http://www.enikos.gr/politics/683860/proanakritiki-aporrifthike-to-aitima-papangelopoulou-gia-exairesi">Θάνος Πλεύρης</a>, μιλώντας στον Realfm 97,8 και τους Γιώργο Χουδαλάκη και Νίκο Ρογκάκο.</p>
      <p>“Το μόνο διαδικαστικό που μπορώ να πω είναι ότι ο κ. <a href="http://www.enikos.gr/politics/683868/proanakritiki-gia-papangelopoulo-o-frouzis-apokalypse-atypi-synan">Φρουζής</a> λόγω όλων αυτών των καθυστερήσεων έκανε μία εισαγωγική τοποθέτηση που αναφέρθηκε κυρίως συναισθηματικά σε πράγματα τα οποία έχει βιώσει όλο αυτό το διάστημα, αλλά και σε πραγματικά γεγονότα. Συμφωνήσαμε οι εισηγητές, γιατί θα ήταν άκομψο να ρωτούσα μόνο εγώ ως γενικός εισηγητής και να διαμορφωνόταν μία συγκεκριμένη εικόνα ενδεχομένως από τις δικές μου ερωτήσεις, να ξεκινήσουμε τις ερωτήσεις μας όλοι μας την Πέμπτη”, ανέφερε ο κ. Πλεύρης και σημείωσε:</p>
      <p>“Πολλοί αναρωτήθηκαν για ποιο λόγο έρχεται ο Φρουζής, με την έννοια ότι εμείς ελέγχουμε εάν και εφόσον ο κ. Παπαγγελόπουλος χρησιμοποίησε αθέμιτες πρακτικές συγκεκριμένων αδικημάτων που περιγράφονται... Στο κομμάτι της διερευνούμενης υπόθεσης εάν και εφόσον δέχτηκε πιέσεις που δεν είναι στις πιέσεις των δικονομικά επιτρεπτών πραγμάτων από εισαγγελικούς λειτουργούς και εάν αυτές οι πιέσεις συνδέονται με τον αναπληρωτή υπουργό. Αυτό διερευνάται. Όμως να είμαστε ειλικρινείς, όταν έχεις τον Φρουζή μπροστά σου ο οποίος δεν έχει εξεταστεί τεσσεράμισι χρόνια και επειδή μπορεί η υπόθεση η συγκεκριμένη να μην είναι υπόθεση Novartis αλλά παρεμπιπτόντως κάποιες πτυχές της ελέγχονται”.</p>
      <p>“Εάν ο κ. Φρουζής, θεωρητικά μιλάμε τώρα, χρησιμοποιήσει στοιχεία που δείχνουν αθέμιτες πρακτικές η Επιτροπή αφενός αυτό θα το αξιολογήσει. Αλλά η Επιτροπή οφείλει να διερευνήσει εάν τυχόν αθέμιτες πρακτικές συνδέονται με το ελεγχόμενο πρόσωπο. Ο κάθε μάρτυρας εισφέρει κάτι, αυτό που εισφέρει είναι προς απόδειξη πάντα. Η δουλειά είναι να μαζέψουμε από όλους τους μάρτυρες πληροφορίες και να αξιολογήσουμε ποιες από αυτές ευσταθούν και ποιες δεν ευσταθούν”, πρόσθεσε ο βουλευτής της ΝΔ.</p>
      <p>Ακούστε το ηχητικό:</p>
      <figure>
        <audio src="http://media.enikos.gr/data/podcasts/683994_434eeda049-8c07c7cf7e067e0d.mp3"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/politics/683868/proanakritiki-gia-papangelopoulo-o-frouzis-apokalypse-atypi-synan%0A%20%20%20%20%0A"/>
        <a href="http://www.enikos.gr/politics/683860/proanakritiki-aporrifthike-to-aitima-papangelopoulou-gia-exairesi%0A%20%20%20%20%0A"/>
        <a href="http://www.enikos.gr/politics/683862/katathetei-stin-proanakritiki-epitropi-o-frouzis-tora%0A%20%20%20%20%0A"/>
        <a href="http://www.enikos.gr/politics/683850/proanakritiki-aporrifthike-to-aitima-tou-syriza-na-anaklithei-i-a%0A%20%20%20%20%0A"/>
        <a href="http://www.enikos.gr/politics/683843/choris-polaki-kai-tzanakopoulo-xekina-i-proanakritiki-gia-ti-nova%0A%20%20%20%20%0A"/>
        <a href="http://www.enikos.gr/politics/683796/syriza-gia-proanakritiki-prokaloume-nd-kai-kinal-na-efarmosoun-gi%0A%20%20%20%20%0A"/>
        <a href="http://www.enikos.gr/politics/683705/tzanakopoulos-gia-proanakritiki-eimaste-meli-tis-epitropis-den-ec%0A%20%20%20%20%0A"/>
        <a href="http://www.enikos.gr/politics/683646/papangelopoulos-na-exairethoun-apo-tin-proanakritiki-vouleftes-ti%0A%20%20%20%20%0A"/>
        <a href="http://www.enikos.gr/politics/683216/papangelopoulos-raspoutin-telos-erchetai-i-epochi-tis-messalinas%0A%20%20%20%20%0A"/>
      </related>
    </article>
  </body>
</html>