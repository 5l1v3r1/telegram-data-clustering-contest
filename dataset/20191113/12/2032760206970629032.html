<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89497"/>
    <meta property="og:site_name" content="Denník politika"/>
    <meta property="article:published_time" content="2019-11-13T12:35:20+00:00"/>
    <meta property="og:title" content="Izrael bude pokračovať v úderoch proti militantom z Gazy, ak neprestanú s raketovými útokmi"/>
    <meta property="og:description" content="13.11.2019 (Webnoviny.sk) – Izrael je pripravený pokračovať s údermi proti militantom z extrémistickej skupiny Palestínsky islamský džihád v Pásme Gazy, ak odtiaľ budú pokračovať raketové útoky. V stredu to vyhlásil úradujúci izraelský premiér Benjamin Netanjahu počas mimoriadneho zasadnutia jeho kabinetu. Iránom podporované militantné skupiny by si podľa jeho slov mali lepšie osvojiť rozhodnosť Izraela, než bude pre ne príliš neskoro. „Buď skončia s týmito útokmi alebo prijmú viac a viac úderov,“ vyjadril sa Netanjahu."/>
  </head>
  <body>
    <article>
      <h1>Izrael bude pokračovať v úderoch proti militantom z Gazy, ak neprestanú s raketovými útokmi</h1>
      <address><time datetime="2019-11-13T12:35:20+00:00">13 Nov 2019, 12:35</time> by <a rel="author">Webnoviny</a></address>
      <p>13.11.2019 (Webnoviny.sk) – Izrael je pripravený pokračovať s údermi proti militantom z extrémistickej skupiny Palestínsky islamský džihád v Pásme Gazy, ak odtiaľ budú pokračovať raketové útoky. V stredu to vyhlásil úradujúci izraelský premiér Benjamin Netanjahu počas mimoriadneho zasadnutia jeho kabinetu. Iránom podporované militantné skupiny by si podľa jeho slov mali lepšie osvojiť rozhodnosť Izraela, než bude pre ne príliš neskoro. „<i>Buď skončia s týmito útokmi alebo prijmú viac a viac úderov</i>,“ vyjadril sa Netanjahu.</p>
      <p>Intenzívne raketové útoky vyvolalo utorkové zabitie vysokopostaveného veliteľa Palestínskeho islamského džihádu počas izraelského náletu. Odvtedy z Pásma Gazy vystrelili na izraelské komunity viac ako 250 rakiet, uviedla izraelská armáda. Izrael na útoky reaguje náletmi.</p>
      <p>Podľa ministerstva zdravotníctva v Gaze, pri izraelských náletoch zomrelo za ostatné dva dni 18 ľudí. Z potvrdených obetí je 11 militantov, medzi ktorými je aj spomínaný veliteľ Bahá Abú al-Attá.</p>
      <p>Viac k témam: <a href="https://www.webnoviny.sk/tag/izrael/"><u>Izrael</u></a>, <a href="https://www.webnoviny.sk/tag/raketovy-utok/"><u>raketový útok</u></a><br/>Zdroj: Webnoviny.sk – <a href="https://www.webnoviny.sk/izrael-bude-pokracovat-v-uderoch-proti-militantom-z-gazy-ak-neprestanu-s-raketovymi-utokmi/"><u>Izrael bude pokračovať v úderoch proti militantom z Gazy, ak neprestanú s raketovými útokmi</u></a> © SITA Všetky práva vyhradené.</p>
    </article>
  </body>
</html>