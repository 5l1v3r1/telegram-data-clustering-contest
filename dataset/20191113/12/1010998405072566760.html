<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/povdignaha-obvinenie-na-sluzhitelja-na-zhp-prelez-za-tezhkata-katastrofa-v-asenovgrad.html"/>
    <meta property="og:site_name" content="bTV Новините"/>
    <meta property="article:published_time" content="2019-11-13T12:05:00+00:00"/>
    <meta property="og:title" content="Повдигнаха обвинение на служителя на жп прелез за тежката катастрофа в Асеновград"/>
    <meta property="og:description" content="Задържаният кантонер ще бъде уволнен"/>
  </head>
  <body>
    <article>
      <h1>Повдигнаха обвинение на служителя на жп прелез за тежката катастрофа в Асеновград</h1>
      <h2>Задържаният кантонер ще бъде уволнен</h2>
      <address><time datetime="2019-11-13T12:05:00+00:00">13 Nov 2019, 12:05</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/13/kantoner_1573639768-1.mp4"/>
      </figure>
      <p>Повдигнаха обвинение на служителя на жп прелез, заловен пиян след тежката катастрофа в Асеновград.</p>
      <p>Вчера сутринта влак помете автомобил, след като 60-годишният кантонер не спуснал предпазните бариери. В кръвта му бяха отчетени 1.8 промила алкохол.</p>
      <p>При инцидента пострадаха трима души от автомобила, те все още са в болница.</p>
      <p>Пазачът на прелеза излязъл да спусне бариерите, застанал до ръчката, но  така и не ги спуснал. Пред разследващите  признал вината си и изказал съжаление, но отказал да дава повече обяснения. Според органите на реда действията му са повлияни от алкохола.</p>
      <p>В смачканата кола пътували двама братя и техен братовчед, разказват роднините им от село Караджово.<br/>От НКЖИ обясниха,че ще засилят проверките дали служителите им употребяват алкохол по време на работа. Досега били установени  единични нарушения.</p>
      <p>Задържаният кантонер ще бъде уволнен от компанията. Мярката му за задържане е удължена на 72 часа, а прокуратурата ще поиска и постоянен арест. Обвинен е в причиняване на телесна повреда на 3 лица поради непредпазливост в пияно състояние. Законът предвижда от 1 до 6 години наказание за това провинение.</p>
    </article>
  </body>
</html>