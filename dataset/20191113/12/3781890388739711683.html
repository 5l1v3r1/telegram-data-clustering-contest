<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/741499"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T12:08:00+00:00"/>
    <meta property="og:title" content="นักศึกษาระเบิดฆ่าตัวตายกองบัญชาการตำรวจอินโดฯ"/>
    <meta property="og:description" content="นักศึกษาหนุ่มวัย 24 ปีจุดชนวนระเบิดฆ่าตัวตายด้านนอกกองบัญชาการตำรวจภูธรในเมืองเมดานประเทศอินโดนีเซีย ทำให้มีผู้บาดเจ็บ 6 คนหลังผ่านมาหนึ่งเดือนจากเหตุกลุ่มหัวรุนแรงทำร้ายอดีตรัฐมนตรีความมั่นคง"/>
  </head>
  <body>
    <article>
      <h1>นักศึกษาระเบิดฆ่าตัวตายกองบัญชาการตำรวจอินโดฯ</h1>
      <address>
        <time datetime="2019-11-13T12:08:00+00:00">13 Nov 2019, 12:08</time>
      </address>
      <slideshow>
        <figure>
          <img src="https://www.dailynews.co.th/admin/upload/20191113/news_PbAiBXVOSv191933_533.jpg?v=201911140111"/>
        </figure>
        <figure>
          <img src="https://www.dailynews.co.th/admin/upload/20191113/news_pCFEKPFLPj191934_533.jpg?v=201911140111"/>
        </figure>
      </slideshow>
      <p>
        <b>นักศึกษาหนุ่มวัย 24 ปีจุดชนวนระเบิดฆ่าตัวตายด้านนอกกองบัญชาการตำรวจภูธรในเมืองเมดานประเทศอินโดนีเซีย ทำให้มีผู้บาดเจ็บ 6 คนหลังผ่านมาหนึ่งเดือนจากเหตุกลุ่มหัวรุนแรงทำร้ายอดีตรัฐมนตรีความมั่นคง</b>
      </p>
      <p>สำนักข่าวรอยเตอร์รายงานจากกรุงจาการ์ตาประเทศอินโดนีเซียเมื่อวันที่ 13 พ.ย.ว่า นายเดดี ปราเซตโย โฆษกสำนักงานตำรวจแห่งชาติอินโดนีเซียแถลงว่า นักศึกษาหนุ่มวัย 24ปีเป็นหมาป่าเดียวดายผู้ก่อเหตุจุดชนวนระเบิดฆ่าตัวตายโจมตีบริเวณด้านนอกกองบัญชาการตำรวจภูธรในเมืองเมดานบนเกาะสุมาตราของอินโดนีเซียเมื่อเช้าวันพุธที่ 13 พ.ย.ที่ผ่านมา ยังผลให้มีผู้เสียชีวิตคือตัวมือระเบิด และบาดเจ็บอีก 6 คน แยกเป็นตำรวจ 4 คนและพลเรือน 2 คน ขณะนี้ตำรวจกำลังสอบสวนว่ามือระเบิดฆ่าตัวตายเกี่ยวข้องกับกลุ่มหัวรุนแรงหรือไม่<br/>หนึ่งเดือนก่อนหน้านี้เคยเกิดเหตุการณ์ผู้ต้องสงสัยสมาชิกกลุ่มหัวรุนแรงใช้มีดแทงนายวิรันโตอดีตรัฐมนตรีความมั่นคงของอินโดนีเซียขณะไปทำพิธีเปิดอาคารมหาวิทยาลัย ทำให้ได้รับบาดเจ็บนำส่งโรงพยาบาล แพทย์ช่วยเหลือด้วยการผ่าตัดจนปลอดภัยและอนุญาตให้กลับบ้านได้<br/><br/>เครดิตภาพREUTERS<br/> </p>
    </article>
  </body>
</html>