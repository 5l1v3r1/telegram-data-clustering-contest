<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/zo-denkt-disney-over-je-account-delen-met-vrienden-33116"/>
    <meta property="og:site_name" content="Apparata"/>
    <meta property="article:published_time" content="2019-11-13T12:23:00+00:00"/>
    <meta property="og:title" content="Zo denkt Disney+ over je account delen met vrienden"/>
    <meta property="og:description" content="Dit zegt de streamingdienst er zelf over."/>
  </head>
  <body>
    <article>
      <h1>Zo denkt Disney+ over je account delen met vrienden</h1>
      <h2>Dit zegt de streamingdienst er zelf over.</h2>
      <address><time datetime="2019-11-13T12:23:00+00:00">13 Nov 2019, 12:23</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Streamingdiensten als Netflix en HBO <a href="https://www.apparata.nl/nieuws/netflix-wil-niet-dat-jij-je-account-deelt-met-vrienden-33075">zijn er niet ok√© mee</a> dat mensen hun account delen met vrienden of familie om zo abonnementskosten te delen. Het is zelfs zo dat deze twee partijen en andere diensten de krachten gaan bundelen om dit tegen te gaan. Hoe staat kersverse nieuwkomer Disney hier eigenlijk in?</p>
      <p>Michael Paull, topman binnen Disney op het gebied van streaming, stelt tegenover <a href="https://www.theverge.com/2019/11/12/20958310/disney-plus-star-wars-marvel-pixar-national-grographic-simpsons-netflix-hbo-max-peacock">The Verge</a> dat het delen van je wachtwoord met vrienden of familie is toegestaan en dat Disney daar niet moeilijk over gaat doen. Daarmee heeft Disney+ een andere policy in vergelijking met Netflix of HBO: ze spelen de <i>nice guy</i>.</p>
      <p>In een reactie laat de topman weten dat een huishouden inderdaad een wachtwoord kan delen en dat dit zal blijven bestaan. Wel plaatst hij een kleine kanttekening. Zo stelt Paull dat Disney+ een mechanisme heeft dat misbruik kan ontdekken. Mocht er iets niet in de haak zijn, dan kan de streamingdienst alsnog reageren.</p>
    </article>
  </body>
</html>