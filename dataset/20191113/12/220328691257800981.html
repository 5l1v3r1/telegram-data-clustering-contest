<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-pravosudie/spryakha-deloto-za-dvoretsa-vrana-406626.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T12:55:00+00:00"/>
    <meta property="og:title" content="Спряха делото за двореца &quot;Врана&quot;"/>
    <meta property="og:description" content="Според апелативните съдии няма нужда да се води този процес, докато междувременно с казуса се занимава и Конституционният съд"/>
  </head>
  <body>
    <article>
      <h1>Спряха делото за двореца "Врана"</h1>
      <address><time datetime="2019-11-13T12:55:00+00:00">13 Nov 2019, 12:55</time> by <a rel="author">Стандарт</a></address>
      <p>Делото за двореца "Врана" бе спряно от Софийския апелативен съд година след като градските магистрати решиха, че имотът е държавна собственост и може Симеон Сакскобургготски да се раздели с него.</p>
      <p>Според апелативните съдии няма нужда да се води този процес, докато междувременно с казуса се занимава и Конституционният съд. Конституционните съдии трябва да дадат отговор на въпроса за последиците на решението, с което беше обявен за противоконституционен законът за отнемане на царските имоти.</p>
      <p>Определението на Иво Дачев, Асен Воденичаров и Мария Георгиева от САС обаче не е окончателно и може да бъде оспорено.</p>
      <p>Дворцовият комплекс "Врана" се състои от централна сграда сграда на двореца с площ от 2013 кв м, още над 20 постройки, оранжерии, паркът е с площ от 992 дка. Комплексът бе върнат на Симеон Сакскобургготски през 2001 година от тогавашния столичен кмет Стефан Софиянски. Впоследствие част от парка бе предоставена на общината, включително за стопанисване, на базата на решението на Конституционния съд от 1998 г.</p>
    </article>
  </body>
</html>