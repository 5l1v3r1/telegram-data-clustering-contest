<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76536-Koniec-neopodstatnenym-nadavkam-na-pomalu-WiFi-Chrome-ti-povie-kde-presne-je-problem-ak-sa-web-nacitava-pomaly"/>
    <meta property="og:site_name" content="REFRESHER"/>
    <meta property="article:published_time" content="2019-11-13T12:59:00+00:00"/>
    <meta property="og:title" content="Koniec neopodstatneným nadávkam na pomalú Wi-Fi? Chrome ti povie, kde presne je problém, ak sa web načítava pomaly"/>
    <meta property="og:description" content="Funkcia by mala pribudnúť v niektorej z ďalších aktualizácií prehliadača."/>
  </head>
  <body>
    <article>
      <h1>Koniec neopodstatneným nadávkam na pomalú Wi-Fi? Chrome ti povie, kde presne je problém, ak sa web načítava pomaly</h1>
      <address><time datetime="2019-11-13T12:59:00+00:00">13 Nov 2019, 12:59</time> by <a rel="author">Matej Krajčovič</a></address>
      <p>
        <b>Funkcia by mala pribudnúť v niektorej z ďalších aktualizácií prehliadača.</b>
      </p>
      <p>Kto by to nepoznal? Tvoj obľúbený web alebo aplikácia sa <b>načíta neskutočne pomaly</b>, no ty netušíš, či je na vine tvoj Wi-Fi router, poskytovateľ internetu, alebo nefungujú servery na druhom konci oceánu, takže ti ani opakované reštarty všetkého doma nepomôžu. </p>
      <p>Odpoveď na tieto večné otázky modernej spoločnosti by mohla dať <b>nová verzia prehliadača Chrome</b>.</p>
      <related>
        <a href="https://refresher.sk/76169-Prehliadac-Microsoft-Edge-ma-nove-logo-Ludia-sa-smeju-tvrdia-ze-vyzera-ako-kapsula-na-pranie"/>
      </related>
      <p>Google totiž <a href="https://blog.chromium.org/2019/11/moving-towards-faster-web.html">informuje</a>, že najpopulárnejší browser súčasnosti možno dostane funkciu, ktorá na<b> pomalé internetové stránky používateľa vopred upozorní</b>.   </p>
      <p>Využívať by na to mal údaje od ostatných používateľov. Vývojári však zatiaľ nevedia, ako presne funkciu implementovať tak, aby pre nás bola čo najpohodlnejšia. </p>
      <p>Zatiaľ uvažujú napríklad o jednoduchej <b>hláške s upozornením</b> pre "často pomalé" weby, alebo naopak <b>zelenom ukazovateli</b> načítavania pre tie svižnejšie. </p>
      <figure>
        <img src="https://i.refresher.sk/public/matejkrajcovic/Screen_Shot_2019-11-13_at_11.24.00_AM.jpg"/>
        <figcaption>
          <cite>https://blog.chromium.org/2019/11/moving-towards-faster-web.html</cite>
        </figcaption>
      </figure>
      <p>Vzhľadom na to, že Google v súčasnosti prakticky kompletne ovláda trh s vyhľadávaním, tieto údaje samozrejme má. Už dlhšie sa špekuluje aj o tom, že <b>pomalé weby penalizuje</b> a vo výsledkoch pre kľúčové slová ich zobrazuje nižšie, ako konkurenciu, ktorej stránky sa rýchlejšie načítajú. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/65125-Cierny-mod-Google-Chrome-je-dostupny-uz-aj-na-Windowse-Ako-si-ho-aktivovat"/>
        <a href="https://refresher.sk/43620-Upozornenia-na-steroidoch-alebo-obraz-v-obraze-5-dolezitych-inovacii-ktore-prinesie-novy-Android-O"/>
        <a href="https://refresher.sk/47804-Clips-je-mala-kamera-s-umelou-inteligenciou-Novinka-od-Googlu-sama-vie-kedy-treba-stlacit-spust"/>
        <a href="https://refresher.sk/45866-Google-chtel-udajne-koupit-Snapchat-za-astronomickych-30-miliard-dolaru-Proc-se-na-lukrativnim-obchodu-firmy-nakonec-nedohodly"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
      </related>
    </article>
  </body>
</html>