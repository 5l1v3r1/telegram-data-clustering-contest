<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39698/%D9%86%D8%AE%D8%B3%D8%AA%DB%8C%D9%86-%D8%A7%D9%86%D8%AA%D8%B5%D8%A7%D8%A8-%D9%85%D8%AF%DB%8C%D8%B1%DB%8C%D8%AA%DB%8C-%D8%A8%D8%A7%D9%86%D9%88%D8%A7%D9%86-%D8%AF%D8%B1-%D8%AA%D9%88%D8%B2%DB%8C%D8%B9-%D8%A8%D8%B1%D9%82-%D9%85%D8%A7%D8%B2%D9%86%D8%AF%D8%B1%D8%A7%D9%86"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-13T12:39:00+00:00"/>
    <meta property="og:title" content="نخستین انتصاب مدیریتی بانوان در توزیع برق مازندران"/>
    <meta property="og:description" content="مدیرعامل شرکت توزیع نیروی برق مازندران با صدور حکمی مدیر دفتر تحقیقات این شرکت را منصوب کرد."/>
  </head>
  <body>
    <article>
      <h1>نخستین انتصاب مدیریتی بانوان در توزیع برق مازندران</h1>
      <address><time datetime="2019-11-13T12:39:00+00:00">13 Nov 2019, 12:39</time> by <a rel="author">پایگاه خبری صنعت برق - برق نیوز BarghNews</a></address>
      <p><i>مدیرعامل شرکت توزیع نیروی برق مازندران با صدور حکمی مدیر دفتر تحقیقات این شرکت را منصوب کرد. </i>به گزارش <a href="http://www.barghnews.com/">برق نیوز</a>، مدیرعامل شرکت توزیع نیروی برق مازندران با صدور حکمی،  هاجر باقریان را به عنوان مدیر دفتر تحقیقات شرکت توزیع برق مازندران منصوب کرد.<br/> رضا غفاری در آیین معارفه مدیر دفتر تحیقات شرکت توزیع برق مازندران گفت: بینش، بصیرت و دید کلید اصلی سازمان است که در اولویت اصلی و سرلوحه کار ما قرار گرفت است و در حوزه کاری ما جنسیت معنا ندارد و نمونه بارزآن انتصاب مدیریتی حوزه بانوان بعد از ۲۶ سال از عمر شرکت توزیع نیروی برق مازندران می‌باشد که امروز شاهد آن هستیم.<br/><br/>وی هدف از تغییر و تحول سازمانی را تسهیل امور، هموار کردن مسیر خدمت، ارائه خدمات شایسته به مردم و افزایش سطح رضایتمندی ارباب رجوع دانست.<br/><br/>مدیرعامل شرکت توزیع نیروی برق مازندران صداقت در کار، امانت، تعامل با دستگاه‌های اجرایی، تکریم ارباب رجوع، تلاش شبانه روزی و بی منت و پیشبرد کار در جهت اهداف سازمانی را از ویژگی‌های مدیران و کارکنان بیان و از همدلی و همراهی مجموعه شرکت برای پیشبرد کار‌ها قدردانی کرد.<br/><br/>غفاری خاطرنشان کرد: فرصت کاری که خداوند به ما داده باید در مدیریت و مسیر خدمت صرف کنیم، زیرا آن‌هایی که سبکبالند به میز دل نمی‌بندند، ولی خدمت کردن به مردم عشق می‌ورزند.<br/><br/>وی به بحران‌هایی که در آستانه سال جدید و در روز‌های آغازین امسال اتفاق افتاد اشاره و افزود: در چند ماهه گذشته روز‌های بسیار سختی را پشت سر گذاشتیم روز‌های پایان سال ۹۷ و آغازین سال ۹۸ که با سیل ویرانگر روبروی بودیم همکاران ایثارگر و پرتلاش و خستگی ناپذیر ما فکر تامین برق مردم و برگرداندن شبکه آسیب دیده به حالت اول و آسایش و آرامش و رفاه مردم بودند در تابستان هم بدنبال گذر از پیک تابستان که مبادا خاموشی‌های ناشی از عدم پاسخگویی شبکه، آسیب‌هایی به مردم وارد کند، ولی با تدابیری که اندیشیده شد و همکاری‌هایی که صورت گرفت خوشبختانه تابستان بدون خاموشی را پشت سر گذاشتیم و شاهکاری خلق کردیم که در تاریخ عمر صنعت برق بی سابقه بود.<br/><br/>مدیرعامل شرکت توزیع برق مازندران به ارزش شهادت و وظیفه جامعه در قبال خون شهدا و ایثارگری جانبازان پرداخت و یادآور شد در دنیای پرفتنه امروز که عصر انفجار اطلاعات لقب گرفته است و در زمانه‌ای که مرز‌های جغفرافیایی، معنا و مفهوم پیشین خود را در ساختار جدیدی از تحول مبنایی در حیات بشری، رفته رفته از دست می‌دهد و اقتدار ملی هر کشور در بعد فرهنگی آن جلوه و ظهور می‌یابد، پاسداری از ارزش‌های فرهنگی، رویکردی واقع بینانه و استراتژیک خواهند بود. در این میان، رسالت همه آنانی که به عدالت، آزادی و رهایی می‌اندیشند و به ارمان بزرگ پیامبران ایمان دارند، آن است که از فرهنگ ایستادگی و وارستگی صیانت و پاسداری کنند.<br/><br/>غفاری درخشان‌ترین و فروزان‌ترین ستاره آسمان فرهنگ رهایی، مشعل پرفروغ فرهنگ شهادت دانست و گفت: تکریم و تعظیم شهیدان، تلاشی مقدس است در برافراشتن پرچم‌های سرخ استقلال و آزادی بشریت و گام بلندی است در راستای احیای ارزش‌های مکتب توحید و عدالت، زیرا شهادت مرگ در راه ارزش هاست و هر شهید مشعلی است در بلندای عزت و سرافرازی یک ملت که جاودانه می‌درخشد.<br/><br/>مدیر جدید دفتر تحقیقات شرکت توزیع برق مازندران نیزاز حسن اعتماد مدیرعامل این شرکت به انتصاب مدیریتی در حوزه بانوان بعد از ۲۶ سال برای اولین بار در تاریخ عمر شرکت تشکر و قدردانی کرد.<br/><br/> هاجر باقریان از مدیران قبلی خود که در گذشته با آن‌ها کار کرده به عنوان اساتید خود یاد کرد و گفت: همه چیز‌هایی که از آن‌ها یاد گرفتم در زندگی اداری خود بکار بستم و الان موفقیت‌های خود نیزو مرهون تلاش‌های صادقانه و تعامل با معاونت‌ها و مدیریت‌های حوزه کاری و صمیمیت و دوستی با مجموعه کارکنان صادق شرکت می‌دانم.<br/><br/>وی اظهار امیدواری کرد تا با همدلی و همراهی مجموعه معاونین، مدیران و کارکنان شرکت بتواند در مسئولیت جدید همچون گذشته منشا خیر و برکت و موفقیت‌های سازمانی و پیشبرد اهداف شرکت باشد.<br/><br/>گفتنی است  هاجر باقریان فرزند شهید والامقام علی باقریان است که در دفاع از کیان اسلامی به درجه رفیع شهادت نائل آمده و مدیرعامل شرکت توزیع برق مازندران در آیین معارفه از مادر گرامی ایشان به عنوان مهمان ویژه در جلسه دعوت به عمل آورد و به احترام صبر و استقامت چندین ساله در مدیریت خانواده بعد از شهادت همسر گرامی شان در پرورش فرزندان عزیزشان از حضار دعوت کرد تا بایستند و با ذکر صلوات ادای احترام کنند.</p>
    </article>
  </body>
</html>