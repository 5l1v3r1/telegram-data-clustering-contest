<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/eylemciler-polise-atesli-ok-firlatti-2219077"/>
    <meta property="og:site_name" content="Posta"/>
    <meta property="article:published_time" content="2019-11-13T12:03:29+00:00"/>
    <meta property="og:title" content="Eylemciler polise ateşli ok fırlattı"/>
    <meta property="og:description" content="Hong Kongda devam eden yönetim karşıtı protestolarda eylemciler polis müdahalesine ucunda ateşe verilmiş oklarla yanıt verdi."/>
  </head>
  <body>
    <article>
      <h1>Eylemciler polise ateşli ok fırlattı</h1>
      <address>
        <time datetime="2019-11-13T12:03:29+00:00">13 Nov 2019, 12:03</time>
      </address>
      <h3>Hong Kong'da devam eden yönetim karşıtı protestolarda eylemciler polis müdahalesine ucunda ateşe verilmiş oklarla yanıt verdi.</h3>
      <p><a href="https://www.posta.com.tr/haberler/hong-kong">Hong Kong</a>'da bir süredir devam eden ve geçen hafta bir öğrencinin hayatını kaybetmesiyle şiddetlenen protestolar sürüyor.</p>
      <p>Görüntülerde, eylemcilerden birinin çakmakla okun ucundaki maddeyi ateşe verdiği, diğer eylemcinin ise oku polise doğru fırlattığı görüldü.</p>
      <figure>
        <img src="https://i.pstimaj.com/img/75/640x0/5dcbef0366a97c6c59b040f8"/>
      </figure>
      <h3>Mancınık ile kiremit fırlattılar</h3>
      <p>Daha önce de eylemcilerin polise mancınık ile kiremit fırlattığı kameralara yansımıştı. Sosyal medyada paylaşılan görüntülerde, bambu kerestelerinden inşa ettikleri mancınık iskelesiyle polise kiremit attığı görülmüştü.</p>
      <figure>
        <img src="https://i.pstimaj.com/img/75/640x0/5dcbf022ae298bcd1157ac34"/>
      </figure>
      <p>
        <b>#olayıngçmişi</b>
      </p>
      <ul>
        <li>Hong Kong yönetimi, "Şüphelilerin Çin ana karası, Çin'in Makao Özel İdari Bölgesi ve Tayvan'a iadesini kolaylaştıran" yasa tasarısını 3 Nisan'da parlamentoya sunmuştu.</li>
      </ul>
      <ul>
        <li>Tasarının, Hong Kong'un özerk yönetim yapısı ve yargı bağımsızlığını zedeleyerek kenti, Çin merkezi yönetiminin güdümüne sokacağını düşünen muhalefet, haziran başında kentte büyük kitlesel protestolar başlatmıştı.</li>
      </ul>
      <figure>
        <img src="https://i.pstimaj.com/img/75/640x0/5dcbf038ae298bcd83915edb"/>
      </figure>
      <ul>
        <li>Protestoların gün geçtikçe şiddetini artırması üzerine Hong Kong Baş Yöneticisi Carrie Lam, temmuzda tasarının "öldüğünü" açıklamış, gösterilerin sürmesi üzerine 4 Eylül'de tasarının geri çekileceğini duyurmuştu.</li>
      </ul>
      <ul>
        <li>Tasarı, 23 Ekim'de resmen geri çekilmesine rağmen protestocular, "demokratik reform" talepleriyle eylemlerine devam ediyor.</li>
      </ul>
      <figure>
        <img src="https://i.pstimaj.com/img/75/640x0/5dcbf054ae298bcd82caa5f2"/>
      </figure>
      <ul>
        <li>Göstericiler, protestoların "ayaklanma" olarak adlandırılmasına son verilmesini, polis şiddetinin soruşturulması için bağımsız komisyon kurulmasını, tutuklanan protestoculara af çıkarılmasını ve kentte siyasi reform sürecinin yeniden başlatılmasını talep ediyor.</li>
      </ul>
      <ul>
        <li>Bugüne dek 3 binden fazla kişinin gözaltına alındığı protestolar, Hong Kong ekonomisi yılın ikinci ve üçüncü çeyreğinde küçülerek, kentin son 10 yılda ilk defa ekonomik durgunluk yaşamasına yol açtı.</li>
      </ul>
      <ul>
        <li>Hong Kong'da yaz başından bu yana devam eden protestolarda son haftalarda protestocular ile polis arasındaki çatışmalar artmış ve şiddet olaylarında artış olduğu görülüyor.</li>
      </ul>
      <figure>
        <img src="https://i.pstimaj.com/img/75/640x0/5dcbf108ae298bcd83915ee1"/>
      </figure>
      <ul>
        <li>Bu ayın başında üniversite öğrencisi 22 yaşındaki Chow Tsz-lok, polisin göstericileri kovaladığı katlı otoparktan düşerek yaralandı, olaydan iki gün sonra hayatını kaybetti. Chow gösteriler sırasında yaşamını yitiren ilk öğrenci oldu.</li>
      </ul>
      <ul>
        <li>Hong Kong polisi, gösterilerin 9. ayında ilk kez dün protestoculara karşı gerçek mermi kullandı, bir gösterici vurularak yaralandı.</li>
      </ul>
      <ul>
        <li>Resmi rakamlara göre, kentte hazirandan bu yana 3 bin 560 protestocu gözaltına alındı.</li>
      </ul>
      <p>BUNLARI OKUDUN MU?</p>
      <figure>
        <a href="https://www.posta.com.tr/emine-erdogan-melania-trump-ile-bir-araya-geldi-2219180">
          <img src="https://i.pstimaj.com/img/100/180x95/5dcc7b39ae298bea014171b6"/>
        </a>
      </figure>
      <p>
        <a href="https://www.posta.com.tr/emine-erdogan-melania-trump-ile-bir-araya-geldi-2219180">1 Emine Erdoğan, Melania Trump ile bir araya geldi</a>
      </p>
      <figure>
        <a href="https://www.posta.com.tr/cumhurbaskani-erdogan-abd-ile-yeni-bir-sayfa-acmakta-kararliyiz-2219178">
          <img src="https://i.pstimaj.com/img/100/180x95/5dcc74dd66a97c87d9012afc"/>
        </a>
      </figure>
      <p>
        <a href="https://www.posta.com.tr/cumhurbaskani-erdogan-abd-ile-yeni-bir-sayfa-acmakta-kararliyiz-2219178">2 Cumhurbaşkanı Erdoğan: ABD ile yeni bir sayfa açmakta ...</a>
      </p>
      <figure>
        <a href="https://www.posta.com.tr/meteorolojiden-uyari-2219084">
          <img src="https://i.pstimaj.com/img/100/180x95/5dcbf2f4ae298bcd82caa5fa"/>
        </a>
      </figure>
      <p>
        <a href="https://www.posta.com.tr/meteorolojiden-uyari-2219084">3 Meteoroloji’den uyarı</a>
      </p>
      <figure>
        <a href="https://www.posta.com.tr/sanliurfada-cephanelikte-patlama-yaralilar-var-2219170">
          <img src="https://i.pstimaj.com/img/100/180x95/5dcc708466a97c7f0147bb08"/>
        </a>
      </figure>
      <p>
        <a href="https://www.posta.com.tr/sanliurfada-cephanelikte-patlama-yaralilar-var-2219170">4 Şanlıurfa'da cephanelikte patlama: Yaralılar var</a>
      </p>
      <figure>
        <a href="https://www.posta.com.tr/cumhurbaskani-erdogan-trump-ile-bir-araya-geldi-2219163">
          <img src="https://i.pstimaj.com/img/100/180x95/5dcc6f9d66a97c7e462c9057"/>
        </a>
      </figure>
      <p>
        <a href="https://www.posta.com.tr/cumhurbaskani-erdogan-trump-ile-bir-araya-geldi-2219163">5 Cumhurbaşkanı Erdoğan, Trump ile bir araya geldi</a>
      </p>
      <figure>
        <a href="https://www.posta.com.tr/pamukkaleye-turist-akini-10-ayda-23-milyon-kisi-geldi-2219166">
          <img src="https://i.pstimaj.com/img/100/180x95/5dcc52e566a97c7e45091a13"/>
        </a>
      </figure>
      <p>
        <a href="https://www.posta.com.tr/pamukkaleye-turist-akini-10-ayda-23-milyon-kisi-geldi-2219166">6 Pamukkale'ye turist akını! 10 ayda 2,3 milyon kişi gel...</a>
      </p>
      <figure>
        <a href="https://www.posta.com.tr/deprem-sigortali-konut-sayisi-20-kat-artti-2219165">
          <img src="https://i.pstimaj.com/img/100/180x95/5dcc49afae298be0e35d193d"/>
        </a>
      </figure>
      <p>
        <a href="https://www.posta.com.tr/deprem-sigortali-konut-sayisi-20-kat-artti-2219165">7 Deprem sigortalı konut sayısı 20 kat arttı</a>
      </p>
      <figure>
        <a href="https://www.posta.com.tr/gunun-ozeti-13-kasim-2019-2219141">
          <img src="https://i.pstimaj.com/img/100/180x95/5dc57cb1ae298bbece9327cc"/>
        </a>
      </figure>
      <p>
        <a href="https://www.posta.com.tr/gunun-ozeti-13-kasim-2019-2219141">8 Günün özeti | 13 Kasım 2019</a>
      </p>
      <figure>
        <a href="https://www.posta.com.tr/ankarada-eylem-hazirligindaki-9-deasli-yakalandi-2219164">
          <img src="https://i.pstimaj.com/img/100/180x95/5dcc3c5d66a97c7e45091a07"/>
        </a>
      </figure>
      <p>
        <a href="https://www.posta.com.tr/ankarada-eylem-hazirligindaki-9-deasli-yakalandi-2219164">9 Ankara’da eylem hazırlığındaki 9 DEAŞ’lı yakalandı</a>
      </p>
      <figure>
        <a href="https://www.posta.com.tr/ara-tatilde-yola-cikacaklara-lastik-bakimi-uyarisi-2219161">
          <img src="https://i.pstimaj.com/img/100/180x95/5dcc334aae298bd6a7b0909f"/>
        </a>
      </figure>
      <p>
        <a href="https://www.posta.com.tr/ara-tatilde-yola-cikacaklara-lastik-bakimi-uyarisi-2219161">10 Ara tatilde yola çıkacaklara 'lastik bakımı' uyarısı</a>
      </p>
      <figure>
        <img src="https://i.pstimaj.com/img/78/90x50/5dc9224666a97cf379703ec0"/>
      </figure>
      <p>SIRADAKİ HABER Pablo Escobar'ın bilinmeyenlerini kitapta anlattılar</p>
    </article>
  </body>
</html>