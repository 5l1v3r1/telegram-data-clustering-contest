<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/rinok-zemli-nardep-shahov-nazvav-svojih-koleg-ditmi-z-sirnikami-639674.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T12:54:34+00:00"/>
    <meta property="og:title" content="Ринок землі: нардеп Шахов назвав своїх колег «дітьми з сірниками»"/>
    <meta property="og:description" content="Команда Шахова підтримує вимоги протестувальників проти поспішного відкриття ринку землі"/>
  </head>
  <body>
    <article>
      <h1>Ринок землі: нардеп Шахов назвав своїх колег «дітьми з сірниками»</h1>
      <address>
        <time datetime="2019-11-13T12:54:34+00:00">13 Nov 2019, 12:54</time>
      </address>
      <h4>Команда Шахова підтримує вимоги протестувальників проти поспішного відкриття ринку землі</h4>
      <p>Команда народного депутата Сергія Шахова проти надання права на купівлю української землі іноземцям у будь-якій формі – це питання має бути вирішено без жодних референдумів.</p>
      <p>Про це з трибуни парламенту 13 листопада заявив сам нардеп.</p>
      <p>За його словами, іноземці не мають бути допущені до ринку української земля без жодних референдумів.</p>
      <p>«Ми виступаємо проти поспішного відкриття ринку землі та проти надання права на купівлю української землі іноземцям у будь-якій формі – чи то особисто, чи то у вигляді підприємства, зареєстрованого в Україні. Це питання має бути вирішено без жодних референдумів», – наголосив Шахов.</p>
      <p>За його словами, депутати в політичному сенсі є дітьми з сірниками.</p>
      <p>«Сьогодні я бачу в цьому залі - в політичному сенсі - дітей, яким дали сірники, які хочуть спалити нашу землю. Будьте дорослими! З холодною головою приймайте рішення», - закликав Шахов депутатів.</p>
      <p>За його словами, «немає - продажу землі» сказали люди в різних регіонах країни. Він зазначив, референдум щодо землі слід проводити лише за готовності держави та громадян.</p>
      <figure>
        <iframe src="https://www.youtube.com/embed/0Kcp4GMuCpk" width="580" height="390" data-service="Youtube" scrolling="no"/>
      </figure>
      <p>Також він нагадав, що згідно з соцопитуваннями, дві третини українців підтримують ідею винесення питання скасування мораторію на продаж сільськогосподарської землі на всеукраїнський референдум.</p>
      <figure>
        <img src="https://glavcom.ua/img/forall/users/49/4975/5dcbf0f5decb8-4ad7b549-3e6d-4dce-9b39-aaf376432df4_01.jpg"/>
      </figure>
      <p>«При цьому 68,3% тих, хто взяв би участь у референдумі, проголосували б за продовження мораторію на купівлю-продаж землі сільськогосподарського призначення», – наголосив Шахов.</p>
      <p>Команда Шахова, зауважив нардеп, підтримує вимоги протестувальників проти поспішного відкриття ринку землі.</p>
      <related>
        <a href="https://glavcom.ua/news/rada-prodovzhila-zasidannya-do-1500-iz-zablokovanoyu-prezidijeyu-639641.html"/>
        <a href="https://glavcom.ua/economics/finances/irina-gerashchenko-zakon-pro-zemlyu-u-teperishnomu-viglyadi-uhvalyuvati-ne-mozhna-639611.html"/>
        <a href="https://glavcom.ua/country/society/rinok-zemli-timoshenko-blagaje-deputativ-shamenutisya-639584.html"/>
      </related>
    </article>
  </body>
</html>