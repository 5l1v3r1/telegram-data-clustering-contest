<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/black-friday-2019-offerte-e-sconti-amazon-e-i-buono-sconto-da-5-7-10-e-15-euro/1948650/"/>
    <meta property="og:site_name" content="IlSussidiario"/>
    <meta property="article:published_time" content="2019-11-13T12:52:57+00:00"/>
    <meta property="og:title" content="Black Friday 2019, offerte e sconti/ Amazon e Mediaworld: PS4 e Switch a ruba"/>
    <meta property="og:description" content="Black Friday 2019, offerte e sconti, Amazon e Mediaworld: fra i prodotti più acquistati in questo periodo, i videogame. Ecco le promozioni"/>
  </head>
  <body>
    <article>
      <h1>Black Friday 2019, offerte e sconti/ Amazon e Mediaworld: PS4 e Switch a ruba</h1>
      <h2>Black Friday 2019, offerte e sconti. Tante le promozioni riguardanti i videogame non solo su Amazon ma anche su Mediaworld</h2>
      <address><time datetime="2019-11-13T12:52:57+00:00">13 Nov 2019, 12:52</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>Sono tante le offerte in vista del Black Friday 2019, e fra i prodotti maggiormente ambiti vi sono come al solito i videogame. A riguardo vanno segnalate una serie di promozioni sul noto portale di e-commerce Amazon, ma anche negli store fisici e online di Mediaworld. Quest’ultima catena ha infatti in programma una serie di sconti che partiranno da domani, giovedì 14 novembre, e che dureranno fino al prossimo 24, su migliaia di prodotti. Come detto sopra, focus sui videogiochi, anche perché a Natale sono moltissimi, sia grandi che piccini, che richiedono console e giochi vari. A riguardo segnaliamo la PS4 in versione Slim con hard disk da un 1 Tb con l’aggiunta di Fifa 20 più un gioco a scelta della collana Playstation Hits (God of War, The Last Of Us Remastered, Gran Turismo Sport e Horizon Zero Dawn Complete Edition ecc ecc), al costo di 299 euro. Se invece voleste acquistare la Switch di Nintendo, il bundle con un gioco a scelta fra Mario Kart 8 Deluxe e The Legend of Zelda Link’s Awakening, sarà in vendita a 259 euro. (aggiornamento di Davide Giancristofaro)</p>
      <h4>BLACK FRIDAY 2019, I SITI DOVE FARE ACQUISTI</h4>
      <p>Mancano solo 16 giorni al Black Friday 2019, evento che si celebrerà il prossimo 29 novembre. Numerosi coloro che stanno già fremendo in vista dell’occasione da portarsi a casa fra poco più di due settimane, e la maggior parte degli acquirenti si fionderà su Amazon. Il portale di e-commerce di Jeff Bezos non è comunque l’unico spazio web dove fare affari: vediamone altri. Prima che Amazon divenisse ultra famoso nel mondo, si era soliti fare acquisti su Ebay, dove si possono comprare milioni di oggetti sia partecipando ad aste, ma anche assicurandosi il prodotto del desiderio in maniera pressoché immediata. Altro portale degno di nota è Eprice, sito web completamente italiano specializzato nell’elettronica e nella tecnologia, dove si possono trovare offerte molto interessanti, a cominciare dagli “sconti alla rovescia”, che durano un periodo limitato. Come dimenticarsi poi dei siti web delle principali catene di elettrodomestici, leggasi Unieuro, Euronics, Mediaworld, Trony ed Expert, che in questi giorni hanno già iniziato a proporre numerose offerte e sconti interessanti. (aggiornamento di Davide Giancristofaro)</p>
      <h4>BLACK FRIDAY 2019: I BUONI SCONTI PROMOSSI DA AMAZON</h4>
      <p>Quale modo migliore per fare acquisti durante il <b>Black Friday 2019</b>, se non con dei <b>buoni sconto</b>? In poche parole potremo usufruire di una doppia offerta, che ovviamente non può che attirare la vostra e la nostra attenzione. A riguardo vanno segnalate una serie di iniziative su <b><a href="https://www.ilsussidiario.net/news/black-friday-2019-sconti-e-offerte-da-amazon-a-unieuro-e-videogame-mania/1948191/">Amazon</a></b>, il luogo dove si daranno vita alle maggiori transazioni in occasione del venerdì più nero dell’anno. Il portale di e-commerce più famoso al mondo, per incentivare le vendite in questo periodo, ha promosso alcuni buoni sconto davvero interessanti, utilizzabili anche il prossimo 29 novembre, a cominciare dalla promo che permette di ottenere <b><a href="https://www.ilsussidiario.net/news/black-friday-2019-sconti-e-offerte-unieuro-solo-oggi-22-su-tutti-i-prodotti/1947750/">7 euro di sconto</a>,</b> in cambio di una spesa di almeno 20 euro su una serie di libri selezionati dallo stesso sito di Jeff Bezos. Il voucher sarà ovviamente digitale, e permetterà di ottenere un codice via email da inserire poi al momento del successivo acquisto. Una promo molto interessante visto che è valida su circa 200mila libri e ce ne è di tutti i generi.</p>
      <h4>BLACK FRIDAY 2019: 10 EURO DI SCONTO SU 30 EURO DI ACQUISTI PER LA CASA</h4>
      <p>Altra promo da tenere in considerazione, e decisamente semplice, è quella riguardante l’associazione del proprio account Amazon ad una carta di credito Visa: una volta eseguita questa semplice mossa, il vostro conto aumenterà immediatamente di <b>5 euro.</b> Un’iniziativa che merita senza dubbio attenzione, anche perché costa davvero zero. Amazon ha pensato anche agli studenti universitari, ed in questo caso ha dato vita alla seguente promo: spendendo almeno 50 euro in libri di testo, si potrà ottenere un buono da ben <b>15 euro,</b> utilizzabile fino al 14 gennaio 2020. L’iniziativa sarà valevole fino a sabato 30 novembre, giusto in tempo per il famoso Black Friday 2019. Infine una promo rivolta soprattutto alle famiglie e al gentile sesso: tutti gli amanti dei prodotti per la casa, potranno ottenere <b>10 euro di buono</b> ogni 30 euro spesi, per uno sconto pari al 33%. Il codice sarà ottenibile fino al 22 novembre, ma spendibile entro il primo gennaio successivo.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/black-friday-2019-sconti-e-offerte-codacons-in-italia-si-spenderanno-2-mld-di-euro/1950212/"/>
        <a href="https://www.ilsussidiario.net/news/black-friday-2019-offerte-e-sconti-da-amazon-a-zalando-caccia-al-regalo-di-natale/1949960/"/>
        <a href="https://www.ilsussidiario.net/news/black-friday-2019-offerte-e-sconti-zalando-asos-e-yoox-tante-promozioni-in-corso/1949513/"/>
        <a href="https://www.ilsussidiario.net/news/poste-italiane-down-non-funziona-sito-web-inaccessibile-centinaia-di-segnalazioni/1949641/"/>
        <a href="https://www.ilsussidiario.net/news/motorola-razr-a-dicembre-il-cellulare-anni-2000-senza-sim-fisica-costera-1599-euro/1949344/"/>
        <a href="https://www.ilsussidiario.net/news/black-friday-2019-offerte-e-sconti-mediaworld-vs-amazon-iphone-xr-a-717-euro/1949122/"/>
      </related>
    </article>
  </body>
</html>