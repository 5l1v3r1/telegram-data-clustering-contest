<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191113_04714295"/>
    <meta property="og:site_name" content="De Standaard"/>
    <meta property="article:published_time" content="2019-11-13T12:13:00+00:00"/>
    <meta property="og:title" content="&quot;Michael Schumacher verliet in 1994 bijna de F1&quot;"/>
    <meta property="og:description" content="25 jaar geleden, op 23 november 1994, veroverde Michael Schumacher zijn eerste wereldtitel in de Formule 1. Uiteindelijk zou de 'Rekordmeister' zeven F1-ti..."/>
  </head>
  <body>
    <article>
      <h1>"Michael Schumacher verliet in 1994 bijna de F1"</h1>
      <address>
        <time datetime="2019-11-13T12:13:00+00:00">13 Nov 2019, 12:13</time>
      </address>
      <p>25 jaar geleden, op 23 november 1994, veroverde Michael Schumacher zijn eerste wereldtitel in de Formule 1. Uiteindelijk zou de 'Rekordmeister' zeven F1-titels veroveren maar het scheelde niet veel of Schumacher had in 1994 de F1 vaarwel gezegd.</p>
      <p>1994 was een dramatisch jaar voor de Formule 1 en dan vooral het raceweekend in San Marino. Tijdens de kwalificatie verloor de Oostenrijker Roland Ratzenberger het leven en op zondag maakte ook Ayrton Senna een dodelijke crash.</p>
      <p>Ongeloof en verslagenheid maakten zich meester van de F1-paddock. Heel de F1-wereld kwam tot stilstand en veel rijders stelden zich de vraag hoe het verder moest.</p>
      <p>Michael Schumacher won de dramatische race maar hij dacht erover na om de Formule 1 te verlaten, zo onthult zijn voormalig Benetton-teambaas Flavio Briatore.</p>
      <p>"Schumacher was de Pavarotti van het rijden met wagens," aldus Briatore tijdens een speciale uitzending van de Duitse tv-zender 'RTL'.</p>
      <p>"Hij veranderde echter na de dood van Ayrton Senna. Hij overwoog ernstig om te stoppen met autosport."</p>
      <p>"Gelukkig voor ons allemaal is hij blijven racen," besloot Briatore.</p>
      <p>Schumacher zorgde zo voor nog heel wat mooie momenten in de Formule 1 en veroverde uiteindelijk maar liefst zeven wereldtitels.</p>
      <p>
        <b>Meer F1-nieuws op F1journaal.be:</b>
      </p>
      <ul>
        <li>
          <b>
            <a href="http://www.f1journaal.be/index.php/nieuws/artikel/verstappen-het-wordt-tijd-dat-het-jong-talent-het-overneemt-van-hamilton/">Max Verstappen: "Het wordt tijd dat jong talent het overneemt van Hamilton"</a>
          </b>
        </li>
        <li>
          <b>
            <a href="http://www.f1journaal.be/index.php/nieuws/artikel/toto-wolff-geen-garantie-dat-mercedes-in-de-f1-blijft/">
              <b>“Geen garantie dat Mercedes in de F1 blijft”</b>
            </a>
          </b>
        </li>
        <li>
          <b>
            <b>
              <a href="http://www.f1journaal.be/index.php/nieuws/artikel/overzicht-welke-rijders-zijn-reeds-bevestigd-voor-het-f1-seizoen-20201/">Overzicht: Welke rijders zijn reeds bevestigd voor het F1-seizoen 2020?</a>
            </b>
          </b>
        </li>
        <li>
          <b>
            <a href="http://www.f1journaal.be/index.php/nieuws/artikel/mercedes-f1-baas-toto-wolff-mist-gp-van-brazilie/">Mist Mercedes-baas eerste F1-race sinds 2013 voor Stoffel Vandoorne?</a>
          </b>
        </li>
        <li>
          <b>
            <a href="http://www.f1journaal.be/index.php/nieuws/artikel/de-f1-zal-selectief-bepaalde-races-laten-verdwijnen/">“De F1 zal selectief bepaalde races laten verdwijnen”</a>
          </b>
        </li>
      </ul>
    </article>
  </body>
</html>