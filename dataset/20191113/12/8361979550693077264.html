<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/postpred-prezidenta-v-krimu-korinevich-pro-krimskotatarsku-avtonomiyu-novini-ukrajini-50053287.html"/>
    <meta property="og:site_name" content="НВ"/>
    <meta property="article:published_time" content="2019-11-13T12:19:00+00:00"/>
    <meta property="og:title" content="Постпред президента в Криму: Питання кримськотатарської автономії потрібно широко обговорити в суспільстві"/>
    <meta property="og:description" content="Постпред президента України у Криму Антон Кориневич вважає, що питання кримськотатарської автономії потрібно широко обговорити в суспільстві для «розуміння того, про що йде мова»."/>
  </head>
  <body>
    <article>
      <h1>Постпред президента в Криму: Питання кримськотатарської автономії потрібно широко обговорити в суспільстві</h1>
      <h2>Постпред президента України у Криму Антон Кориневич вважає, що питання кримськотатарської автономії потрібно широко обговорити в суспільстві для «розуміння того, про що йде мова».</h2>
      <address>
        <time datetime="2019-11-13T12:19:00+00:00">13 Nov 2019, 12:19</time>
      </address>
      <p>За словами Кориневича, це питання вимагає обговорення в суспільстві.</p>
      <p>«Що стосується самого питання можливої автономії, у нас позиція така, що ми повинні вивести це питання на рівень більш широкого дискурсу, щоб суспільство розуміло, що мається на увазі, що немає загроз можливого сепаратизму. Зараз ми бачимо, що суспільство не дуже розуміє, про що йде мова», — цитує Кориневича <a href="https://interfax.com.ua/">Інтерфакс-Україна.</a></p>
      <p>Постпред зазначив, що в представництві президента знають всі ті законодавчі ініціативи, які не обмежуються запропонованими змінами в розділ 10 Конституції України про Автономну Республіку Крим, а й про корінні народи, про статус кримськотатарського народу.</p>
      <p>«Ми працюємо над цими питаннями», — додав Кориневич.</p>
      <p>Раніше лідер кримськотатарського народу Мустафа <a href="https://nv.ua/ukr/ukraine/politics/dzhemilyev-i-zelenskiy-obgovorili-pitannya-krimskotatarskoji-avtonomiji-novini-ukrajini-50036760.html">Джемілєв обговорив з президентом України Володимиром Зеленським питання кримськотатарської автономії.</a></p>
      <p>За його словами, йдеться про внесення до Конституції змін щодо створення кримськотатарської національно-територіальної автономії у складі України.</p>
    </article>
  </body>
</html>