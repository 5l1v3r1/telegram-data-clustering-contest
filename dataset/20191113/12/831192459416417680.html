<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apokalypsi-i-toyrkia-schediaze-na-parei-piso-toys-8-praxikopimaties-me-elikoptera-kai-strato-sto-fos-to-aporrito-schedio-tis-stratiotikis-epicheirisis-deite-ta-eggrafa-ntokoymenta/"/>
    <meta property="og:site_name" content="europost.gr"/>
    <meta property="article:published_time" content="2019-11-13T12:10:41+00:00"/>
    <meta property="og:title" content="Αποκάλυψη! Η Τουρκία σχεδίαζε να πάρει πίσω τους 8 «πραξικοπηματίες» με ελικόπτερα και στρατό! Στο φως το απόρρητο σχέδιο της στρατιωτικής επιχείρησης – Δείτε τα έγγραφα-ντοκουμέντα"/>
    <meta property="og:description" content="Οι οχτώ Τούρκοι αξιωματικοί έφτασαν στην Ελλάδα με ελικόπτερο, μία ημέρα μετά την απόπειρα πραξικοπήματος στην Τουρκία, στις 15 Ιουλίου 2016. Σύμφωνα με απόρρητα έγγραφα που επικαλείται το Nordic Monitor, η Τουρκία είχε σχεδιάσει στρατιωτική"/>
  </head>
  <body>
    <article>
      <h1>Αποκάλυψη! Η Τουρκία σχεδίαζε να πάρει πίσω τους 8 «πραξικοπηματίες» με ελικόπτερα και στρατό! Στο φως το απόρρητο σχέδιο της στρατιωτικής επιχείρησης – Δείτε τα έγγραφα-ντοκουμέντα</h1>
      <address>
        <time datetime="2019-11-13T12:10:41+00:00">13 Nov 2019, 12:10</time>
      </address>
      <p>Οι οχτώ Τούρκοι αξιωματικοί έφτασαν στην Ελλάδα με ελικόπτερο, μία ημέρα μετά την απόπειρα πραξικοπήματος στην Τουρκία, στις 15 Ιουλίου 2016. Σύμφωνα με απόρρητα έγγραφα που επικαλείται το Nordic Monitor, η Τουρκία είχε σχεδιάσει στρατιωτική επιχείρηση για να τους πάρει πίσω. Ονομαζόταν “Harekat Yıldırım” (Επιχείρηση Αστραπή). Ελικόπτερο και στρατός θα εξασφάλιζαν την επιστροφή των “οχτώ”.</p>
      <p>Μια αποκάλυψη που θα προκαλέσει συζητήσεις και αντιδράσεις κάνει η ιστοσελίδα Nordic Monitor. Αποκαλύπτει ότι η Τουρκία είχε σχεδιάσει στρατιωτική επιχείρηση για τους οκτώ Τούρκους αξιωματικούς που διέφυγαν στην Ελλάδα και μάλιστα παραθέτει και απόρρητα έγγραφα.</p>
      <figure>
        <img src="https://europost.gr/wp-content/uploads/2019/11/eggrafo-5-212x300.jpg"/>
      </figure>
      <p>Οι οχτώ Τούρκοι αξιωματικοί έφτασαν στην Αλεξανδρούπολη με ελικόπτερο, μία ημέρα μετά την απόπειρα πραξικοπήματος στην Τουρκία, στις 15 Ιουλίου 2016. Οι ελληνικές αρχές τους χορήγησαν άσυλο, ωστόσο η τουρκική κυβέρνηση συνεχίζει να επιμένει για την έκδοσή τους, υποστηρίζοντας πως είναι πραξικοπηματίες και έχουν σχέσεις με τον Φετουλάχ Γκιουλέν.</p>
      <p>Σύμφωνα με το σημερινό δημοσίευμα της Nordic Monitor, στις 16.15 της 16ης Ιουλίου 2016, το Γενικό Επιτελείο της Τουρκίας διαβίβασε εντολές στις Διοικήσεις των Ενόπλων Δυνάμεων και στην Αεροπορία, προκειμένου να εκτελέσουν ένα σχέδιο για να φέρουν πίσω το ελικόπτερο με τους “οχτώ”. “Για το σχέδιο, ήταν ενήμερη και η πρεσβεία στην Αθήνα, καθώς οι ελληνικές αρχές είχαν συμφωνήσει να επιστρέψουν όχι μόνο το ελικόπτερο, αλλά και τους οχτώ Τούρκους αξιωματικούς”, αναφέρεται χαρακτηριστικά στο ρεπορτάζ, που επικαλείται την τηλεφωνική επικοινωνία που είχε ο υπουργός Εξωτερικών, Μεβλούτ Τσαβούσογλου, με τον -τότε ομόλογο του- Νίκο Κοτζιά.</p>
      <figure>
        <img src="https://europost.gr/wp-content/uploads/2019/11/eggrafo1-212x300.jpg"/>
      </figure>
      <p>Όπως τονίζεται, παρόλο που αρχικά φάνηκε να υπήρξε μία πολιτική συμφωνία ανάμεσα σε Τούρκους και Έλληνες αξιωματούχους, στη συνέχεια το τουρκικό στρατιωτικό σχέδιο… μπλόκαρε, όταν η ελληνική δικαιοσύνη κατέγραψε τις αιτήσεις ασύλου.</p>
      <p>Τουρκία: Αυτή ήταν η στρατιωτική επιχείρηση<br/>Σύμφωνα πάντα με το δημοσίευμα, η στρατιωτική επιχείρηση ονομαζόταν “Harekat Yıldırım” (Επιχείρηση Αστραπή), καθώς θα έπρεπε να ξεκινήσει εντός 10 λεπτών, από τη στιγμή που θα δινόταν η διαταγή. Το Γενικό Επιτελείο της Τουρκίας διέταξε να πετάξει ένα ελικόπτερο με δεκαμελές πλήρωμα για την Αλεξανδρούπολη. Παράλληλα, το 2ο τάγμα Ειδικής Προστασίας -που εδρεύει στην Κωνσταντινούπολη και υπάγεται στην Κεντρική Διοίκηση στην Άγκυρα- διατάχθηκε να εκχωρήσει αρκετά στρατεύματα για να εξασφαλίσει την επιστροφή των οχτώ αξιωματικών.</p>
      <figure>
        <img src="https://europost.gr/wp-content/uploads/2019/11/eggrafo2-212x300.jpg"/>
      </figure>
      <figure>
        <img src="https://europost.gr/wp-content/uploads/2019/11/eggrafo3-212x300.jpg"/>
      </figure>
      <p>Η επιχείρηση συντονίστηκε από το Κέντρο Διοίκησης και Επιχειρήσεων Ένοπλων Δυνάμεων του Γενικού Επιτελείου (SKKHM) και το Κέντρο Επιχειρήσεων Αεροπορικής Διοίκησης. Η εντολή γράφτηκε από τον επιθεωρητή Caner Acar, αξιωματικό πληροφοριών, και εγκρίθηκε από τον κ. Armagan Ustael, τον -τότε- επικεφαλής της υπηρεσιακής μετατόπισης του SKKHM.</p>
      <p>Πηγή: Nordicmonitor</p>
    </article>
  </body>
</html>