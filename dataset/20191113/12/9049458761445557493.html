<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://edu.andhrajyothy.com/EduNotificationArticle.aspx?SID=953924"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T12:30:02+00:00"/>
    <meta property="og:title" content="రూ.21,700- రూ.69,100 పే స్కేల్‌తో ఇండియన్ నేవీలో జాబ్స్"/>
    <meta property="og:description" content="నేవీలో 2,700 కొలువులు"/>
  </head>
  <body>
    <article>
      <h1>రూ.21,700- రూ.69,100 పే స్కేల్‌తో ఇండియన్ నేవీలో జాబ్స్</h1>
      <address>
        <time datetime="2019-11-13T12:30:02+00:00">13 Nov 2019, 12:30</time>
      </address>
      <ul>
        <li>
          <a href="http://edu.andhrajyothy.com/EducationCategory.aspx?TID=20">S.S.C</a>
        </li>
        <li>
          <a href="http://edu.andhrajyothy.com/EducationCategory.aspx?TID=563">INTERMEDIATE - I</a>
        </li>
        <li>
          <a href="http://edu.andhrajyothy.com/EducationCategory.aspx?TID=1201">INTERMEDIATE - II</a>
        </li>
        <li>
          <a href="http://edu.andhrajyothy.com/EducationCategory.aspx?TID=1726">CBSE X</a>
        </li>
        <li>
          <a href="http://edu.andhrajyothy.com/EducationCategory.aspx?TID=2036">CBSE XI</a>
        </li>
        <li>
          <a href="http://edu.andhrajyothy.com/EducationCategory.aspx?TID=3295">CBSE XII</a>
        </li>
        <li>
          <a href="http://edu.andhrajyothy.com/EducationCategory.aspx?TID=4267">ICSE X</a>
        </li>
        <li>
          <a href="http://edu.andhrajyothy.com/EducationCategory.aspx?TID=4399">ICSE XI</a>
        </li>
        <li>
          <a href="http://edu.andhrajyothy.com/EducationCategory.aspx?TID=4648">ICSE XII</a>
        </li>
        <li>
          <a href="http://edu.andhrajyothy.com/EducationCategory.aspx?TID=4976">EAMCET (Engg)</a>
        </li>
        <li>
          <a href="http://edu.andhrajyothy.com/EducationCategory.aspx?TID=5154">EAMCET (MEDICAL)</a>
        </li>
        <li>
          <a href="http://edu.andhrajyothy.com/EducationCategory.aspx?TID=6355">IIT-JEE(Main)</a>
        </li>
        <li>
          <a href="http://edu.andhrajyothy.com/EducationCategory.aspx?TID=6852">IIT-JEE(Advanced)</a>
        </li>
        <li>
          <a href="http://edu.andhrajyothy.com/EducationCategory.aspx?TID=6948">COMPUTER COURSES</a>
        </li>
      </ul>
      <h3>Important Links</h3>
      <ul>
        <li>
          <a href="http://www.ugc.ac.in/">University Grants Commission</a>
        </li>
        <li>
          <a href="http://www.ncte-in.org/">National Council for Teacher Education</a>
        </li>
        <li>
          <a href="http://mhrd.gov.in/">Ministry of HRD (Education)</a>
        </li>
        <li>
          <a href="http://www.du.ac.in/du/">University of Delhi</a>
        </li>
        <li>
          <a href="http://www.jnu.ac.in/">Jawaharlal Nehru University</a>
        </li>
        <li>
          <a href="https://www.ieindia.org/">The Institution of Engineers (India)</a>
        </li>
        <li>
          <a href="http://www.aicte-india.org/">All India Council of Technical Education</a>
        </li>
      </ul>
      <p>
        <b>నేవీలో 2,700 కొలువులు</b>
      </p>
      <p>
        <b>ఇంటర్మీడియట్‌ అర్హతతోనే ఆకర్షణీయమైన వేతనం, సౌకర్యాలతో ఉద్యోగ అవకాశాలను కల్పిస్తోంది ఇండియన్‌ నేవీ. కెరీర్‌ ప్రారంభంలోనే మంచి పే స్కేలు, అనుభవం ఆధారంగా పదోన్నతులు, వీటికి మించి దేశ రక్షణలో కీలకపాత్ర పోషిస్తున్నామనే సంతృప్తి నేవీ ఉద్యోగాల ద్వారా లభిస్తాయి. 2020లో ప్రారంభమయ్యే కోర్సు ద్వారా సెయిలర్స్‌ (సెకండరీ క్యాడెట్‌ రిక్రూటర్స్‌, ఆర్టిఫీసర్‌ అప్రెంటీస్‌) నియామకానికి నేవీ ప్రకటన విడుదల చేసింది. దీనికి సంబంధించిన వివరాలను తెలుసుకుందాం..</b>
      </p>
      <p> </p>
      <p>
        <b>మొత్తం ఖాళీలు: 2700</b>
      </p>
      <p>
        <b>సెయిలర్స్ (ఏఏ) ఖాళీలు: 500</b>
      </p>
      <p>
        <b>సెయిలర్స్ (ఎస్‌ఎస్ఆర్) ఖాళీలు: 2200</b>
      </p>
      <p> </p>
      <p>
        <b>అర్హతలు:</b>
      </p>
      <p>అవివాహిత పురుష అభ్యర్థులు మాత్రమే అర్హులు.</p>
      <p> </p>
      <p><b>సెయిలర్స్‌ (ఏఏ):</b> 60 శాతం మార్కులతో మ్యాథమెటిక్స్‌, ఫిజిక్స్‌ తప్పనిసరి సబ్జెక్ట్‌లుగా కెమిస్ర్టీ / బయాలజీ / కంప్యూటర్‌ సైన్స్‌లో ఏదో ఒక సబ్జెక్ట్‌తో 10+2/తత్సమాన పరీక్షలో ఉత్తీర్ణత.</p>
      <p> </p>
      <p><b>సెయిలర్స్‌ (ఎస్‌ఎస్‌ఆర్‌): </b>మ్యాథమెటిక్స్‌, ఫిజిక్స్‌ తప్పనిసరి సబ్జెక్ట్‌లుగా కెమిస్ర్టీ / బయాలజీ / కంప్యూటర్‌ సైన్స్‌లో ఏదో ఒక సబ్జెక్ట్‌తో 10+2 / పరీక్షలో ఉత్తీర్ణత.</p>
      <p> </p>
      <p><b>వయసు: </b>ఆగస్టు 1, 2000 - జూలై 31, 2003 మధ్య జన్మించి ఉండాలి (16 - 19 1/2 ఏళ్లు).</p>
      <p> </p>
      <p><b>శారీరక ప్రమాణాలు:</b> ఎత్తు కనీసం 157 సెం.మీ. ఉండాలి. ఎత్తుకు తగ్గ బరువు, మంచి కంటి చూపు తప్పనిసరి.</p>
      <p> </p>
      <p>
        <b>ఎంపిక విధానం</b>
      </p>
      <p><b>సెయిలర్స్‌ (ఏఏ):</b> కంప్యూటర్‌ బేస్డ్‌ రాత పరీక్ష, ఫిజికల్‌ ఫిట్‌నెస్‌ టెస్ట్‌ (పీఎ్‌ఫటీ), మెడికల్‌ టెస్ట్‌ ఆధారంగా ఎంపిక ఉంటుంది. రాత పరీక్ష తరవాత ఫిజికల్‌ ఫిట్‌నెస్‌ టెస్ట్‌ (పీఎ్‌ఫటీ) ఉంటుంది. మెడికల్‌ టెస్ట్‌లు నిర్వహించి తుది నియామకాలు చేపడతారు.</p>
      <p> </p>
      <p><b>సెయిలర్స్‌ (ఎస్‌ఎస్‌ఆర్‌): </b>వీరికి కూడా కంప్యూటర్‌ బేస్డ్‌ రాత పరీక్ష, ఫిజికల్‌ ఫిట్‌నెస్‌ టెస్ట్‌ (పీఎ్‌ఫటీ), మెడికల్‌ టెస్ట్‌ అనే దశలు ఎంపిక ప్రక్రియలో ఉంటాయి. అయితే రాష్ర్టాల వారీగా రాత పరీక్షలో మెరిట్‌ లిస్ట్‌ను రూపొందిస్తారు. రాత పరీక్ష తరవాత ఫిజికల్‌ ఫిట్‌నెస్‌ టెస్ట్‌ (పీఎ్‌ఫటీ) ఉంటుంది. మెడికల్‌ టెస్ట్‌లు నిర్వహించి తుది నియామకాలు చేపడతారు.</p>
      <p> </p>
      <p>
        <b>రాత పరీక్ష ఇలా</b>
      </p>
      <p>సెయిలర్స్‌ ఏఏ, ఎస్‌ఎస్‌ఆర్‌ ఎంట్రీ కోసం ఉమ్మడి పరీక్షను నిర్వహిస్తారు. ఆబ్జెక్టివ్‌ విధానంలో హిందీ/ఇంగ్లీష్‌ భాషలో ప్రశ్నలు ఉంటాయి. ఇందులో నాలుగు సబ్జెక్ట్‌ల నుంచి 100 ప్రశ్నలు ఇస్తారు. అవి..ఇంగ్లీష్‌, సైన్స్‌, మ్యాథమెటిక్స్‌, జనరల్‌ నాలెడ్జ్‌. ప్రశ్నల క్లిష్టత 10+2 స్థాయిలో ఉంటుంది. పరీక్ష వ్యవధి గంట (60 నిమిషాలు). ప్రతి ప్రశ్నకు కేటాయించిన మార్కు 1. నెగిటివ్‌ మార్కులు కూడా ఉన్నాయి. ప్రతి తప్పునకు 0.25 మార్కు కోత విధిస్తారు. అన్ని విభాగాల్లో నిర్దేశించిన విధంగా అర్హత సాధించాలి. సిలబస్‌, మాదిరి ప్రశ్నపత్రాలను వెబ్‌సైట్‌ నుంచి డౌన్‌లోడ్‌ చేసుకోవచ్చు.</p>
      <p> </p>
      <p>
        <b>ఇవి ఈవెంట్లు</b>
      </p>
      <p>ఫిజికల్‌ ఫిట్‌నెస్‌ టెస్ట్‌లో 1.6 కిలోమీటర్ల దూరాన్ని 7 నిమిషాల్లో చేరుకోవాలి. అదేవిధంగా 20 ఉఠక్‌బైఠక్‌, 10 పుష్‌అప్స్‌ కూడా చేయాల్సి ఉంటుంది. క్రీడలు, స్విమ్మింగ్‌, ఎక్స్‌ట్రాకరిక్యులర్‌ యాక్టివిటీస్‌లో చురుగ్గా ఉన్న వారికి ప్రాధాన్యం ఉంటుంది. దీని తరవాత మెడికల్‌ టెస్ట్‌లు నిర్వహిస్తారు. ఈ రెండు దశలను విజయవంతంగా పూర్తి చేసిన వారికి ఎంపిక జాబితాలో చోటు లభిస్తుంది.</p>
      <p> </p>
      <p>
        <b>శిక్షణ ఇలా</b>
      </p>
      <p>శిక్షణ 2020, ఫిబ్రవరి నుంచి ప్రారంభమవుతుంది. ఐఎన్‌ఎస్‌ చిల్కాలో సెయిలర్స్‌ ఏఏకు 9 వారాలు, సెయిలర్స్‌ ఎస్‌ఎస్‌ఆర్‌కు 22 నెలలపాటు శిక్షణనిస్తారు. తరవాత కేటాయించిన పోస్ట్‌ ఆధారంగా నేవల్‌ ట్రైనింగ్‌ ఎస్టాబ్లిష్‌మెంట్‌లో ప్రొఫెషనల్‌ శిక్షణ ఉంటుంది. శిక్షణ సమయంలో నెలకు రూ. 14,600 స్టయిఫండ్‌ ఇస్తారు. విజయవంతంగా శిక్షణ పూర్తి చేసుకున్న తరవాత డిఫెన్స్‌ పే మ్యాట్రిక్స్‌ లెవల్‌ 3 ప్రకారం వేతనం ఉంటుంది. <b>అంటే రూ.21,700- రూ.69,100 మధ్యలో వేతనం లభిస్తుంది. దీనికి అదనంగా నెలకు మిలటరీ సర్వీస్‌ పే (ఎంఎస్‌పీ) రూ.5200 ఇస్తారు.</b> వీటితో డీఏ కూడా చెల్లిస్తారు. ప్రతిభ ఆధారంగా పదోన్నతులు ఉంటాయి. మాస్టర్‌ చీఫ్‌ పెట్టీ ఆఫీసర్‌-1 స్థాయికి చేరుకోవచ్చు. ఈ సమయంలో డిఫెన్స్‌ పే మ్యాట్రిక్స్‌ లెవల్‌ 8 ప్రకారం వేతనం ఉంటుంది. <b>అంటే రూ.47,600 - రూ.1,51,100 మధ్యలో వేతనం లభిస్తుంది. దీనికి అదనంగా నెలకు మిలటరీ సర్వీస్‌ పే (ఎంఎ్‌సపీ) రూ.5200 ఇస్తారు</b>. వీటితో డీఏ కూడా చెల్లిస్తారు.</p>
      <p> </p>
      <p>
        <b>ముఖ్య సమాచారం</b>
      </p>
      <p>దరఖాస్తు: ఆన్‌లైన్‌ ద్వారా</p>
      <p>ఎగ్జామినేషన్‌ ఫీజు: రూ. 215 (ఎస్సీ, ఎస్టీలకు మినహాయింపునిచ్చారు)</p>
      <p>దరఖాస్తుకు చివరి తేదీ: నవంబరు 18, 2019.</p>
      <p>
        <b>వెబ్‌సైట్‌: www.joinindiannavy.gov.in</b>
      </p>
    </article>
  </body>
</html>