<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/el-comite-de-competicio-mante-la-targeta-groga-a-messi/noticia/2963108/"/>
    <meta property="og:site_name" content="CCMA"/>
    <meta property="article:published_time" content="2019-11-13T12:09:10+00:00"/>
    <meta property="og:title" content="El Comitè de Competició manté la targeta groga a Messi"/>
    <meta property="og:description" content="Es desestimen les al·legacions presentades pel Barça, que encara pot recórrer al Comitè d'Apel·lació"/>
  </head>
  <body>
    <article>
      <h1>El Comitè de Competició manté la targeta groga a Messi</h1>
      <h2>Es desestimen les al·legacions presentades pel Barça, que encara pot recórrer al Comitè d'Apel·lació</h2>
      <address><time datetime="2019-11-13T12:09:10+00:00">13 Nov 2019, 12:09</time> by <a rel="author">esport3</a></address>
      <p>La targeta que Leo Messi va veure contra el Celta es mantindrà en el caseller del jugador blaugrana. El Comitè de <b>Competició ha desestimat les al·legacions que el Barça va presentar. </b>Es basaven en un "error material manifest" en l'acta arbitral i asseguraven, basant-se en una prova videogràfica, que el capità blaugrana havia tocat la pilota de forma neta i per tant no havia comès falta, i que l'acció no tallava un "atac prometedor" del rival.</p>
      <p>El Barça<b> pot recórrer encara al Comitè d'Apel·lació</b>. La targeta a Leo Messi <b>no implica cap mena de sanció</b> ja que és tot just la primera que veu l'argentí aquesta temporada.  </p>
    </article>
  </body>
</html>