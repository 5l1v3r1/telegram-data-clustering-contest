<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/razkrite-podrobnosti-nesrece-na-viaduktu-znano-kdo-je-povzrocil-nesreco-248861"/>
    <meta property="og:site_name" content="Slovenske novice"/>
    <meta property="article:published_time" content="2019-11-13T12:06:00+00:00"/>
    <meta property="og:title" content="Razkrite podrobnosti nesreče na viaduktu: znano, kdo je povzročil nesrečo"/>
    <meta property="og:description" content="LJUBLJANA – Poročali smo o hudi prometni nesreči, ki se je nekaj po 8. uri zgodila na ljubljanski obvoznici pred predorom Golovec v smeri Štajerske. Policija je razkrila nekatere podrobnosti nes..."/>
  </head>
  <body>
    <article>
      <h1>Razkrite podrobnosti nesreče na viaduktu: znano, kdo je povzročil nesrečo</h1>
      <h2>V nesreči je bilo poškodovano še eno vozilo, na katero so padli deli infrastrukture.</h2>
      <address><time datetime="2019-11-13T12:06:00+00:00">13 Nov 2019, 12:06</time> by <a rel="author">T. V.</a></address>
      <p>LJUBLJANA – Poročali smo o <a href="https://www.slovenskenovice.si/novice/slovenija/clanek/strasna-nesreca-na-razcepu-malence-tovornjak-prebil-ograjo-248651"><b>hudi prometni nesreči</b></a>, ki se je nekaj po 8. uri zgodila na ljubljanski obvoznici pred predorom Golovec v smeri Štajerske. Policija je razkrila nekatere podrobnosti nesreče, v kateri sta bila udeležena voznika osebnega in tovornega vozila s cisterno. V njej je <a href="https://www.slovenskenovice.si/kronika/doma/clanek/policija-sporocila-tragicno-vest-grozljive-nesrece-ni-prezivel-248810"><b>umrl voznik tovornega vozila, 53-letni državljan Madžarske</b></a>.<br/><br/>Po do zdaj zbranih podatkih je 40-letni slovenski voznik osebnega vozila opel corsa zaradi neprilagojene hitrosti v ovinku zapeljal desno in trčil v priklopno vozilo. Tovorno vozilo je zaneslo v desno in z vozišča, kjer je prebilo varovalno ograjo in padlo z viadukta v globino približno 20 metrov.<br/><br/>Voznik osebnega vozila v nesreči ni bil poškodovan. Nastala je večja materialna škoda, v cisterni pa ni bilo nevarnih snovi. Poškodovano je bilo še eno vozilo, na katero so padli deli cestne infrastrukture.<br/> </p>
      <hr/>
      <p>Preberite še:</p>
      <h3>
        <a href="https://www.slovenskenovice.si/kronika/doma/clanek/foto-grozljivo-tako-je-zmalicen-toovrnjak-ki-je-zapeljal-z-viadukta-248696">
          <b>FOTO: Grozljivo! Tako je zmaličen tovornjak, ki je zapeljal z viadukta</b>
        </a>
      </h3>
      <hr/>
      <p>Policisti nadaljujejo zbiranje obvestil zaradi suma kaznivega dejanja povzročitve prometne nesreče iz malomarnosti. O vseh ugotovitvah bo obveščeno pristojno okrožno državno tožilstvo.<br/><br/>Zaradi ogleda in odpravljanja posledic nesreče je bil do 12.30 oviran promet v smeri Štajerske.</p>
    </article>
  </body>
</html>