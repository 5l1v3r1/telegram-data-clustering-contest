<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/nabu-povidomilo-pro-pidozru-vlasniku-vab-banku-639666.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T12:41:00+00:00"/>
    <meta property="og:title" content="НАБУ повідомило про підозру власнику VAB Банку"/>
    <meta property="og:description" content="Повідомлення про підозри були надіслані поштою і вручені житлово-експлуатаційній організації за місцем реєстрації фігурантів провадження, оскільки їх місцезнаходження не відоме"/>
  </head>
  <body>
    <article>
      <h1>НАБУ повідомило про підозру власнику VAB Банку</h1>
      <address>
        <time datetime="2019-11-13T12:41:00+00:00">13 Nov 2019, 12:41</time>
      </address>
      <h4>Повідомлення про підозри були надіслані поштою і вручені житлово-експлуатаційній організації за місцем реєстрації фігурантів провадження, оскільки їх місцезнаходження не відоме</h4>
      <p>Національне антикорупційне бюро повідомило про підозру власнику і ексголові VAB Банку у справі про заволодіння 1,2 млрд грн стабілізаційного кредиту НБУ. Про це інформує пресслужба Спеціалізованої антикорупційної прокуратури у <a href="https://www.facebook.com/sap.gov.ua/posts/1973827142720459">Facebook</a>.</p>
      <p>«У середу, 13 листопада 2019 року, за процесуального керівництва прокурорів САП детективи НАБУ повідомили про підозру власнику та колишньому голові правління ПАТ «ВіЕйБі Банк» про підозру у заволодінні 1,2 млрд грн стабілізаційного кредиту», - йдеться у повідомленні.</p>
      <p>Зазначається, що повідомлення про підозри були надіслані поштою і вручені житлово-експлуатаційній організації за місцем реєстрації фігурантів провадження, оскільки їх місцезнаходження не відоме.</p>
      <p>Як відомо, власником VAB Банку є Олег Бахматюк.</p>
      <p>Зазначимо, що <a href="https://glavcom.ua/news/nabu-zaochno-povidomilo-pro-pidozru-eksgolovi-pravlinnya-vab-banku-malcevu-639651.html">НАБУ вже заочно повідомило про підозру засновнику і колишньому голові правління VAB Банку Денису Мальцеву</a> в справі про заволодіння 1,2 млрд гривень стабілізаційного кредиту Національного банку. </p>
      <p>Таким чином, коло підозрюваних у заволодінні стабілізаційним кредитом, наданим НБУ VAB Банку, зросла з восьми до 10.</p>
      <p>Як повідомлялось, Вищий антикорупційний суд <a href="https://glavcom.ua/news/sprava-vab-banku-antikorupciyniy-sud-vidpraviv-kalenskogo-pid-domashniy-aresht-639612.html">обрав запобіжний захід у вигляді цілодобового домашнього арешту члену ради НБУ Миколі Каленському</a>, який є одним із фігурантів справи про заволодіння 1,2 млрд грн кредиту, наданого ПАТ «ВіЕйБі Банк».</p>
      <p>Перед цим Вищий антикорупційний суд України <a href="https://glavcom.ua/news/sud-zaareshtuvav-kolishnyu-ochilnicyu-departamentu-nacbanku-639599.html">заарештував на два місяці колишню директорку генерального департаменту банківського нагляду Національного банку Аллу Шульгу</a> в справі про розкрадання 1,2 млрд грн кредиту Нацбанку.</p>
      <p>Як повідомлялося, 11 листопада <a href="https://glavcom.ua/news/rozkradannya-12-mlrd-grn-nabu-povidomilo-pro-zatrimannya-posadovciv-nacbanku-639271.html">НАБУ повідомило про підозру вісьмом колишнім та чинним працівникам Нацбанку</a> у справі про заволодіння 1,2 млрд грн стабілізаційного кредиту для ПАТ «ВіЕйБі Банк».</p>
      <p>Спеціалізована антикорупційна прокуратура направила до Вищого антикорупційного суду клопотання про обрання підозрюваним запобіжних заходів у вигляді тримання під вартою з альтернативою внесення застави від 2,5 млн гривень до 30 млн гривень.</p>
      <p>Серед підозрюваних – колишній перший заступник голови НБУ, колишній директор Генерального департаменту банківського нагляду; колишній виконувач обов’язків начальника управління Нацбанку України по м. Києву та Київській області, колишні посадовці ПАТ «ВіЕйБі Банк» - голова спостережної ради, заступник голови правління банку та троє посадових осіб приватних компаній, пов’язаних з бенефіціарними власниками ПАТ «ВіЕйБі Банк».</p>
      <p>За повідомленнями ЗМІ, у справі фігурує голова правлення Райффайзен банку <a href="https://glavcom.ua/news/nabu-priyshlo-v-ofis-v-rayffayzen-banku-dlya-zatrimannya-glavi-pravlinnya-zmi-639266.html">Олександр Писарук</a>. До 2015 року він обіймав посаду заступника голови Нацбанку.</p>
      <blockquote>
        <b>Читайте також:  <a href="https://glavcom.ua/coreola/utils/article/639666/1/%D0%9D%D0%B5%20%D0%B2%D0%B8%D0%BA%D0%BB%D1%8E%D1%87%D0%B0%D1%8E%20%D1%82%D0%B8%D1%81%D0%BA%D1%83%20%D0%BD%D0%B0%20%D1%81%D0%B2%D1%96%D0%B4%D0%BA%D1%96%D0%B2,%20%D0%B1%D0%BE%20%D1%80%D0%BE%D0%B7%D1%83%D0%BC%D1%96%D1%8E,%20%D1%8F%D0%BA%D0%B8%D0%BC%20%D1%87%D0%B8%D0%BD%D0%BE%D0%BC%20%D0%BF%D1%80%D0%BE%D0%B2%D0%BE%D0%B4%D0%B8%D0%BB%D0%B8%D1%81%D1%8C%20%D0%BE%D0%B1%D1%88%D1%83%D0%BA%D0%B8,%20-%20%D1%8E%D1%80%D0%B8%D1%81%D1%82%D0%BA%D0%B0%20%D0%BF%D1%80%D0%BE%20%D1%81%D0%BF%D1%80%D0%B0%D0%B2%D1%83%20VAB%20%D0%B1%D0%B0%D0%BD%D0%BA%D1%83">Не виключаю тиску на свідків, бо розумію, яким чином проводились обшуки, - юристка про справу VAB банку</a></b>
      </blockquote>
      <related>
        <a href="https://glavcom.ua/news/ne-viklyuchayu-tisku-na-svidkiv-bo-rozumiyu-yakim-chinom-provodilis-obshuki-yuristka-pro-spravu-vab-banku-639665.html"/>
        <a href="https://glavcom.ua/news/nabu-zaochno-povidomilo-pro-pidozru-eksgolovi-pravlinnya-vab-banku-malcevu-639651.html"/>
        <a href="https://glavcom.ua/news/sud-zaareshtuvav-kolishnyu-ochilnicyu-departamentu-nacbanku-639599.html"/>
      </related>
    </article>
  </body>
</html>