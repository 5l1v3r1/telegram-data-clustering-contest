<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547034.html/%D9%88%D8%A7%DA%AF%D8%B0%D8%A7%D8%B1%DB%8C-140-%D9%88%D8%A7%D8%AD%D8%AF-%D9%85%D8%B3%DA%A9%D9%86-%D8%A8%D9%87-%D8%A7%DB%8C%D8%AA%D8%A7%D9%85-%D9%88-%D9%85%D8%B3%D8%A7%DA%A9%DB%8C%D9%86-%D9%87%D8%B1%D9%85%D8%B2%DA%AF%D8%A7%D9%86%DB%8C--%D9%88%D8%AC%D9%88%D8%AF-170-%D9%87%D8%B2%D8%A7%D8%B1-%D8%AF%D8%A7%D9%86%D8%B4-%D8%A2%D9%85%D9%88%D8%B2-%D8%AA%D8%AD%D8%AA-%D9%BE%D9%88%D8%B4%D8%B4-%DA%A9%D9%85%DB%8C%D8%AA%D9%87-%D8%A7%D9%85%D8%AF%D8%A7%D8%AF-%D8%AF%D8%B1-%DA%A9%D8%B4%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T12:42:00+00:00"/>
    <meta property="og:title" content="واگذاری 140 واحد مسکن به ایتام و مساکین هرمزگانی/ وجود 170 هزار دانش آموز تحت پوشش کمیته امداد در کشور"/>
    <meta property="og:description" content="بختیاری گفت: ۱۷۰ هزار دانش آموز، بیش از ۷۰ هزار دانشجو و چهار هزار طلبه در کشور تحت پوشش کمیته امداد هستند."/>
  </head>
  <body>
    <article>
      <h1>واگذاری 140 واحد مسکن به ایتام و مساکین هرمزگانی/ وجود 170 هزار دانش آموز تحت پوشش کمیته امداد در کشور</h1>
      <h2>رئیس کمیته امداد امام خمینی (ره) عنوان کرد؛</h2>
      <address>
        <time datetime="2019-11-13T12:42:00+00:00">13 Nov 2019, 12:42</time>
      </address>
      <p>بختیاری گفت: ۱۷۰ هزار دانش آموز، بیش از ۷۰ هزار دانشجو و چهار هزار طلبه در کشور تحت پوشش کمیته امداد هستند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://hormoz.ir/">هرمز</a>؛ سید مرتضی بختیاری، رئیس کمیته امداد امام خمینی (ره) پیش از ظهر امروز در همایش اهدای 140 واحد مسکن ایتام و نیازمندان هرمزگان اظهار کرد: مرحوم والی برندی در کار های جهادی و کمیته امداد بودند.</p>
      <p>وی با بیان اینکه یکی از کار اولیا الله کمک به ایتام و مساکین بود، گفت: ایتام در پیشگاه خداوند خیلی عزیز هستند و خدمت به آنها در نزد خداوند بسیار ارزشمند است.</p>
      <p>بختیاری تصریح کرد: هر چند که کمیته امداد برای مستمر بگیران بودجه دولتی دارد؛ اما کار اصلی و طرح های بزرگ اکرام کمیته امداد بر دوش مردم، خیرین و نیکوکاران است.</p>
      <p>رئیس کمیته امداد امام خمینی (ره) افزود: بیش از ۶۰۰ واحد مسکونی با اولویت ایتام هرمزگانی واگذار شده و در این جلسه نیز ۱۴۰ واحد مسکونی به ایتام و نیازمندان این استان واگذار می شود.</p>
      <p>این مقام مسئول با اشاره به اینکه ۱۷۰ هزار دانش آموز، بیش از ۷۰ هزار دانشجو و چهار هزار طلبه در کشور تحت پوشش کمیته امداد هستند، افزود: مددجویان کمیته امداد وام گیرنده اشتغال از خوش حساب ترین مشتریان بانک ها محسوب می شوند.</p>
      <p>انتهای پیام/</p>
    </article>
  </body>
</html>