<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597127/anavlithike-i-proponisi-tis-ethnikis-elladas"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T12:17:00+00:00"/>
    <meta property="og:title" content="Aναβλήθηκε η προπόνηση της Εθνικής Ελλάδας"/>
    <meta property="og:description" content="ΟΤζον Φαν Σιπ είχε προγραμματίσει την Τετάρτη διπλή προπόνηση προκειμένου να φουλάρουν οι μηχανές της Εθνικής Ελλάδας ενόψει των αγώνων της με Αρμενία..."/>
  </head>
  <body>
    <article>
      <h1>Aναβλήθηκε η προπόνηση της Εθνικής Ελλάδας</h1>
      <address><time datetime="2019-11-13T12:17:00+00:00">13 Nov 2019, 12:17</time> by <a rel="author">Sigmalive/sports</a></address>
      <p>ΟΤζον Φαν Σιπ είχε προγραμματίσει την Τετάρτη διπλή προπόνηση προκειμένου να φουλάρουν οι μηχανές της Εθνικής Ελλάδας ενόψει των αγώνων της με Αρμενία (15/11, εκτός) και Φινλανδία (18/11, εντός) για την προκριματική φάση του Euro 2020, λογάριαζε όμως χωρίς τον ξενοδόχο.<br/> <br/>Για την ακρίβεια δεν είχε υπολογίσει τα άσχημα καιρικά φαινόμενα που πλήττουν από τα ξημερώματα τη χώρα μας και τα οποία προκάλεσαν την επιβάρυνση των γηπέδων στις αθλητικές εγκαταστάσεις του Αγίου Κοσμά, με αποτέλεσμα να ματαιωθεί η προγραμματισμένη για τις 11:00 προπόνηση των γαλανόλευκων.<br/> <br/>Αυτό σημαίνει πως την Τετάρτη, οι παίκτες του αντιπροσωπευτικού συγκροτήματος δεν θα έχουν διπλή προπόνηση αλλά θα περιοριστούν στην απογευματινή, με ώρα έναρξης στις 18:00.<br/> <br/>Aπό: sport24.gr</p>
    </article>
  </body>
</html>