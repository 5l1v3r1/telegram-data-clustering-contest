<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822067.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T12:28:00+00:00"/>
    <meta property="og:title" content="کارکنان متخلف سازمان ثبت اسناد بازداشت شدند + جزئیات"/>
    <meta property="og:description" content="به گزارش الف به نقل از مرکز رسانه قوه قضائیه، در ادامه اقدامات قوه قضائیه در زمینه سالم سازی و برخورد با متخلفین درون سازمانی به صورت همزمان تعدادی از کارکنان متخلف سازمان ثبت اسناد و املاک کشور دستگیر شدند."/>
  </head>
  <body>
    <article>
      <h1>کارکنان متخلف سازمان ثبت اسناد بازداشت شدند + جزئیات</h1>
      <address>
        <time datetime="2019-11-13T12:28:00+00:00">13 Nov 2019, 12:28</time>
      </address>
      <p>تعدادی از کارکنان متخلف سازمان ثبت اسناد و املاک کشور صبح امروز به صورت همزمان دستگیر شدند. اخد رشوه‌های کلان، جعل و همکاری با افراد سودجو در جهت تصرف اموال عمومی یا خصوصی، سوء استفاده از اسناد مرتبط با اشخاص حقیقی و حقوقی، از جمله تخلفات صورت گرفته توسط این افراد بوده است.</p>
      <p>به گزارش الف به نقل از مرکز رسانه قوه قضائیه، در ادامه اقدامات قوه قضائیه در زمینه سالم سازی و برخورد با متخلفین درون سازمانی به صورت همزمان تعدادی از کارکنان متخلف سازمان ثبت اسناد و املاک کشور دستگیر شدند.<br/> <br/>بر اساس این گزارش با اقدامات صورت گرفته از سوی مرکز حفاظت اطلاعات قوه قضاییه، صبح امروز تعدادی از کارکنان سازمان ثبت که مبادرت به تخلفات گسترده‌ای علیه منافع مردم می‌کردند؛ دستگیر شدند.<br/> <br/>اقدام مذکور با هماهنگی و پیگیری ریاست سازمان سازمان ثبت اسناد و املاک کشور صورت گرفته است.<br/> <br/>بر اساس این گزارش اخد رشوه‌های کلان، جعل و همکاری با افراد سودجو در جهت تصرف اموال عمومی یا خصوصی، سوء استفاده از اسناد مرتبط با اشخاص حقیقی و حقوقی، ایجاد خلل و کاهش سرعت در فرایند کار جهت اخذ رشوه‌های کلان از جمله تخلفات صورت گرفته توسط این افراد بوده است.<br/> <br/>لازم به ذکر است، همکاری مدیریت سازمان‌های دولتی مسوول موجب از بین رفتن زمینه فساد و تسریع در شناسایی و دستگیری متخلفین تمامی سازمان‌ها خواهد شد.</p>
    </article>
  </body>
</html>