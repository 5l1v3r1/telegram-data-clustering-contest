<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/panikos-se-scholeio-sto-irakleio-16chronos-mathitis-feretai-na-travixe-oplo-kata-ti-diarkeia-tis-proinis-proseychis/"/>
    <meta property="og:site_name" content="europost.gr"/>
    <meta property="article:published_time" content="2019-11-13T12:25:27+00:00"/>
    <meta property="og:title" content="Πανικός σε σχολείο στο Ηράκλειο: 16χρονος μαθητής φέρεται να τράβηξε όπλο κατά τη διάρκεια της πρωινής προσευχής!"/>
    <meta property="og:description" content="Απίθανες σκηνές σε σχολείο, με πρωταγωνιστή έναν 16χρονο μαθητή της Α' Λυκείου. Ο διευθυντής κάλεσε την αστυνομία... “Είναι άγνωστες μέχρι ώρας οι πραγματικές διαστάσεις του θέματος”, δήλωσε ο περιφερειακός διευθυντής εκπαίδευσης Κρήτης, Μανώλης Καρτσωνάκης. Όπως"/>
  </head>
  <body>
    <article>
      <h1>Πανικός σε σχολείο στο Ηράκλειο: 16χρονος μαθητής φέρεται να τράβηξε όπλο κατά τη διάρκεια της πρωινής προσευχής!</h1>
      <address>
        <time datetime="2019-11-13T12:25:27+00:00">13 Nov 2019, 12:25</time>
      </address>
      <p>Απίθανες σκηνές σε σχολείο, με πρωταγωνιστή έναν 16χρονο μαθητή της Α’ Λυκείου. Ο διευθυντής κάλεσε την αστυνομία…</p>
      <p>“Είναι άγνωστες μέχρι ώρας οι πραγματικές διαστάσεις του θέματος”, δήλωσε ο περιφερειακός διευθυντής εκπαίδευσης Κρήτης, Μανώλης Καρτσωνάκης. Όπως τόνισε, μέχρι και λίγο μετά τις 11.00, δεν είχε βρεθεί κάποιο όπλο, ενώ ο 16χρονος μαθητής της Α’ Λυκείου φέρεται να έχει πει ότι δεν έβαλε όπλο αλλά ένα αεροβόλο.</p>
      <p>Ο Μανώλης Καρτσωνάκης επιβεβαίωσε ότι το περιστατικό σημειώθηκε σήμερα το πρωί πριν από την πρωινή προσευχή. Σύμφωνα με πληροφορίες κάποιος γονιός ο οποίος ήταν παρών, είδε τον νεαρό να κρατάει κάτι που έμοιαζε με όπλο.</p>
      <p>Μπήκε έξαλλος στο γραφείο της διεύθυνσης, ενημέρωσε σχετικά και αμέσως επιλήφθηκε το σχολείο. Σύμφωνα με τον κ. Καρτσωνάκη κλήθηκε η Αστυνομία αλλά και ο ίδιος ο μαθητής.</p>
      <p>Πάντως, σύμφωνα με πληροφορίες, σε έλεγχο που έγινε στην τσάντα του, δεν βρέθηκε κανένα όπλο. Ο μαθητής, είπε ο Μανώλης Καρτσωνάκης, υποστήριξε ότι είχε κάποιο αεροβόλο. Όμως ούτε αυτό έχει βρεθεί.</p>
    </article>
  </body>
</html>