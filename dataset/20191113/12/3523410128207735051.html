<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639757/%D8%A7%D9%81%D8%B2%D8%A7%DB%8C%D8%B4-%D8%A7%D8%AD%D8%AA%D9%85%D8%A7%D9%84-%D9%85%D8%A7%D9%86%D8%AF%D9%86-%D8%A7%D8%A8%D8%B1%D8%A7%D9%87%DB%8C%D9%85%D9%88%D9%88%DB%8C%DA%86-%D8%AF%D8%B1-mls-%D8%A8%D8%A7-%D8%AF%D8%B1%DB%8C%D8%A7%D9%81%D8%AA-%D9%BE%DB%8C%D8%B4%D9%86%D9%87%D8%A7%D8%AF-%D8%AC%D8%AF%DB%8C%D8%AF-%D8%A7%D8%B2-%D9%84%D8%B3%E2%80%8C%D8%A2%D9%86%D8%AC%D9%84%D8%B3-%DA%AF%D9%84%DA%A9%D8%B3%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T12:12:00+00:00"/>
    <meta property="og:title" content="افزایش احتمال ماندن ابراهیموویچ در MLS با دریافت پیشنهاد جدید از لس‌آنجلس گلکسی"/>
    <meta property="og:description" content="در حالی که خبرهایی مبنی بر احتمال بازگشت ستاره سوئدی سابق منچستریونایتد به اروپا منتشر شده بود، اکنون زمزمه ماندن او در تیم فعلی‌اش شنیده می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/639757/%D8%A7%D9%81%D8%B2%D8%A7%DB%8C%D8%B4-%D8%A7%D8%AD%D8%AA%D9%85%D8%A7%D9%84-%D9%85%D8%A7%D9%86%D8%AF%D9%86-%D8%A7%D8%A8%D8%B1%D8%A7%D9%87%DB%8C%D9%85%D9%88%D9%88%DB%8C%DA%86-%D8%AF%D8%B1-mls-%D8%A8%D8%A7-%D8%AF%D8%B1%DB%8C%D8%A7%D9%81%D8%AA-%D9%BE%DB%8C%D8%B4%D9%86%D9%87%D8%A7%D8%AF-%D8%AC%D8%AF%DB%8C%D8%AF-%D8%A7%D8%B2-%D9%84%D8%B3%E2%80%8C%D8%A2%D9%86%D8%AC%D9%84%D8%B3-%DA%AF%D9%84%DA%A9%D8%B3%DB%8C">افزایش احتمال ماندن ابراهیموویچ در MLS با دریافت پیشنهاد جدید از لس‌آنجلس گلکسی</a>
      </h1>
      <h2>در حالی که خبرهایی مبنی بر احتمال بازگشت ستاره سوئدی سابق منچستریونایتد به اروپا منتشر شده بود، اکنون زمزمه ماندن او در تیم فعلی‌اش شنیده می‌شود.</h2>
      <address><time datetime="2019-11-13T12:12:00+00:00">13 Nov 2019, 12:12</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، به نظر می‌رسد که زلاتان ابراهیموویچ بیش از هر زمان دیگری به ماندن در تیم لس‌آنجلس گلکسی نزدیک شده است. در حال حاضر بولونیا مصمم‌ترین تیم اروپایی برای عقد قرارداد با ابراهیموویچ است اما گویا او این تیم را در حد و اندازه خودش نمی‌بیند و منتظر دریافت پیشنهاد از یک تیم بزرگتر است.</p>
      <p>گفت می‌شود میلان و منچستریونایتد هم می‌‌خواهند ایبرایی که قراردادش با گلکسی در پایاه ماه دسامبر سال جاری تمام می‌شود را به سن‌سیرو و اولدترافورد برگردانند اما تا الان هیچیک از آنها تلاشی جدی برای جذب او انجام نداده‌اند و اکنون هم سایت کالچو مرکاتوی ایتالیا گزارش کرده که هر دو باشگاه از خرید این بازیکن 38 ساله منصرف شده‌اند. یکی دیگر از مشتریان او ناپولی بود که این باشگاه هم هنوز کار خاصی برای جذب ستاره سابق تیم‌های اینتر و یوونتوس انجام نداده و حتی بحث انتقال مالکیت آن مطرح شده است که در آن صورت انتقال ایبرا به سن‌پائولو کاملاً منتفی خواهد بود.</p>
      <p>با توجه به این وضعیت، سایت توتومرکاتوی ایتالیا اعلام کرده که بهترین گزینه موجود برای ابراهیموویچ همان چیزی است که از سوی باشگاه فعلی‌اش ارائه شده است: 14 میلیون یورو حقوق برای دو سال دیگر.</p>
      <p>ابراهیموویچ ماه مارس سال 2018 از منچستریونایتد به گلکسی پیوست و در این تیم آمار قابل قبولی هم داشته است: 53 گل در 58 بازی.</p>
    </article>
  </body>
</html>