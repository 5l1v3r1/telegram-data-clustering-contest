<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/nayblzhchimi-dnyami-na-ukrayinciv-chekaye-tepla-pogoda-329491_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T12:48:00+00:00"/>
    <meta property="og:title" content="Найближчими днями на українців чекає тепла погода"/>
    <meta property="og:description" content="Також за даними синоптиків, практично у всій Україні буде сухо."/>
  </head>
  <body>
    <article>
      <h1>Найближчими днями на українців чекає тепла погода</h1>
      <h2>Також за даними синоптиків, практично у всій Україні буде сухо.</h2>
      <address>
        <time datetime="2019-11-13T12:48:00+00:00">13 Nov 2019, 12:48</time>
      </address>
      <p>У найближчу добу, 14 листопада, погоду в Україні визначатиме тепла повітряна маса, яка переміститься з Балкан, повідомляє Укргідрометцентр. У четвер вночі на Закарпатті та в Карпатах, вдень у більшості західних областей пройде невеликий дощ; на решті території України опадів не передбачається.</p>
      <p>Вітер південно-східний, 7-12 м/с, пориви 15-20 м/с. Температура вночі становитиме 1-6° тепла, вдень 8-13°; у західних і південних областях вночі стовпчики термометрів покажуть 5-10°, вдень 11-16°.</p>
      <p>У Києві в середу без опадів; пориви південно-східного вітру сягатимуть 15-20 м/с; температура повітря вночі 4-6° тепла, вдень повітря прогріється до 10-12°.</p>
      <p>На п'ятницю, 15 листопада, синоптики прогнозують в Україні погоду без опадів. Вітер переважно південно-східний, 7-12 м/с, у східних, Херсонській і Запорізькій областях місцями пориви 15-20 м/с.</p>
      <p>Температура в західних областях і на півдні України вночі становитиме 4-9°, вдень 10-15°, на Закарпатті та в Одеській області до 18°; на решті території країни вночі 0-5° тепла, у східних областях та на півночі Лівобережжя до 2° морозу, вдень 8-13° тепла.</p>
      <p>У Києві в п'ятницю також очікується суха погода. Вітер південно-східний, 7-12 м/с. Температура вночі 2-4° тепла, вдень близько 10°.</p>
      <p>Раніше завідуюча відділом синоптичної метеорології Українського гідрометеорологічного інституту Віра Балабух розповіла про те, що <b><a href="https://dt.ua/UKRAINE/meteorolog-rozpovila-yakoyu-bude-cogorichna-zima-v-ukrayini-327816_.html">зима 2019-2020 років буде переважно теплою</a> </b>з великою кількістю днів з плюсовою температурою, більшою, ніж у попередні роки.</p>
      <p> </p>
      <p>Раніше завідуюча відділом синоптичної метеорології Українського гідрометеорологічного інституту Віра Балабух розповіла про те, що <b><a href="https://dt.ua/UKRAINE/meteorolog-rozpovila-yakoyu-bude-cogorichna-zima-v-ukrayini-327816_.html">зима 2019-2020 років буде переважно теплою</a> </b>з великою кількістю днів з плюсовою температурою, більшою, ніж у попередні роки.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>