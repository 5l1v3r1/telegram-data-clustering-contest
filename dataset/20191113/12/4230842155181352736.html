<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191113-yak-povernuty-krym-u-zelenskogo-nazvaly-try-osnovni-kroky/"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T12:41:12+00:00"/>
    <meta property="og:title" content="Як повернути Крим – у Зеленського назвали три основні кроки"/>
    <meta property="og:description" content="Представник президента України в Криму розповів про основні аспекти роботи з повернення півострова."/>
  </head>
  <body>
    <article>
      <h1>Як повернути Крим – у Зеленського назвали три основні кроки</h1>
      <address>
        <time datetime="2019-11-13T12:41:12+00:00">13 Nov 2019, 12:41</time>
      </address>
      <p>Представник президента України в Криму розповів про основні аспекти роботи з повернення півострова.</p>
      <p>Представник президента на півострові Антон Кориневич назвав три основні кроки для деокупації Криму.</p>
      <p>За його словами, представництво президента буде працювати над законопроектами, які стосуються захисту прав кримчан і уникнення так званих дискримінаційних положень щодо них.</p>
      <p>
        <b>Читайте: </b>
        <a href="https://fakty.com.ua/ua/ukraine/20191105-na-adminkordoni-z-krymom-tymchasovo-zakryvayut-kpvv-kalanchak/">На адмінкордоні з Кримом тимчасово закривають КПВВ Каланчак</a>
      </p>
      <p>Другим пріоритетом є інформаційна політика та зв’язки з громадянами, які проживають на тимчасово окупованій території.</p>
      <blockquote>– Ми розуміємо, що громадяни старшого віку пам’ятають Україну, знають Україну та мають зв’язок з Україною. Вже йде шостий рік окупації, і в Криму вже є діти, які можуть не знати, що таке Україна і материнська держава.<br/>Тому створення культурних, освітніх ініціатив для кримчан та інформаційна складова та зв’язок з громадянами можемо визначити як другий пріоритет, – заявив Кориневич.</blockquote>
      <p>Третім пріоритетом він назвав питання захисту прав кримчан, захисту прав людини.</p>
      <p>– Це може бути як сприяння в отриманні паспорта або тимчасово житла, – підкреслив він.</p>
      <p>Раніше Факти ICTV писали, що Володимир <a href="https://fakty.com.ua/ua/ukraine/20191030-chotyry-skladovyh-zelenskyj-opysav-strategiyu-povernennya-krymu-i-donbasu/">Зеленський назвав чотири складових</a> майбутньої державної стратегії безпечної реінтеграції Донбасу і Криму.</p>
    </article>
  </body>
</html>