<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39697/%D9%82%DB%8C%D9%85%D8%AA-%D8%A8%D8%B1%D9%82-%D8%A7%D8%B3%D8%AA%D8%AE%D8%B1%D8%A7%D8%AC-%D8%B1%D9%85%D8%B2%D8%A7%D8%B1%D8%B2%E2%80%8C%D9%87%D8%A7-%D8%A7%D8%B9%D9%84%D8%A7%D9%85-%D8%B4%D8%AF-%D8%A8%D8%A7-%D9%85%D8%B9%D8%B1%D9%81%DB%8C-%D9%85%D8%B1%D8%A7%DA%A9%D8%B2-%D8%BA%DB%8C%D8%B1-%D9%82%D8%A7%D9%86%D9%88%D9%86%DB%8C-%D9%BE%D8%A7%D8%AF%D8%A7%D8%B4-%D8%AF%D8%B1%DB%8C%D8%A7%D9%81%D8%AA-%DA%A9%D9%86%DB%8C%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-13T12:10:00+00:00"/>
    <meta property="og:title" content="قیمت برق استخراج رمزارز‌ها اعلام شد / با معرفی مراکز غیر قانونی پاداش دریافت کنید"/>
    <meta property="og:description" content="توانیر اعلام کرد: قیمت برق مصرفی رمز ارز‌ها در ۸ ماه غیرگرم سال معادل ۵۰ درصد متوسط نرخ برق صادراتی یعنی ۴۸۰ تومان خواهد بود و در ۴ ماه گرم سال یعنی از خرداد تا شهریور دوبرابر متوسط قیمت صادراتی برق محاسبه می‌شود."/>
  </head>
  <body>
    <article>
      <h1>قیمت برق استخراج رمزارز‌ها اعلام شد / با معرفی مراکز غیر قانونی پاداش دریافت کنید</h1>
      <address><time datetime="2019-11-13T12:10:00+00:00">13 Nov 2019, 12:10</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>توانیر اعلام کرد: قیمت برق مصرفی رمز ارز‌ها در ۸ ماه غیرگرم سال معادل ۵۰ درصد متوسط نرخ برق صادراتی یعنی ۴۸۰ تومان خواهد بود و در ۴ ماه گرم سال یعنی از خرداد تا شهریور دوبرابر متوسط قیمت صادراتی برق محاسبه می‌شود.</i>
      </p>
      <figure>
        <img src="https://barghnews.com/files/fa/news/1398/8/22/83680_752.png"/>
      </figure>
      <p>به گزارش برق نیوز،به گفته  معاون توانیر، قیمت برق این مراکز معادل متوسط نرخ برق صادراتی خواهد بود، که براین اساس این میزان ۹۶۵ تومان به ازای هر کیلووات ساعت تعیین شده است.   توانیر اعلام کرده است: این نرخ در ۸ ماه غیرگرم سال معادل ۵۰ درصد متوسط نرخ برق صادراتی یعنی ۴۸۰ تومان خواهد بود و در ۴ ماه گرم سال یعنی از خرداد تا شهریور دوبرابر متوسط قیمت صادراتی برق محاسبه می‌شود. استفاده این مراکز از برق در ۳۰۰ سال از که ساعات اوج بار است و قبلا توسط وزارت نیرو ابلاغیه می‌شود، ممنوع است.   توانیر درخصوص هزینه انشعاب عمومی برق این مراکز نیز گفت: از این گروه از متقاضیان هزینه انشعاب عمومی دریافت نخواهد شد. در صورتی که این متقاضیان به صورت مجتمعی و با ظرفیت بالا فعالیت کنند تا ۲۰ درصد تخفیف در سطوح انتقال به آن‌ها تعلق می‌گیرد. همچنین درصورتی که از استخر‌های داخلی نیز استفاده کنند تا ۱۵ درصد تخفیف بیشتر شامل حال این مشترکان می‌شود. استفاده غیرمجاز از برق برای استخراج رمز ارز ممنوع است و برق تنها به متقاضیانی ارائه می‌شود که مجوز از وزارت صمت را داشته باشند. همچنین برای کسانی که نسبت به شناسایی و اعلام مراکز غیرمجاز مرز ارز اقدام کنند نیز پاداش‌هایی در نظر گرفته شده است که معادل ۲۰ درصد خسارت وارده توسط این مراکز به شبکه خواهد بود. توانیر اعلام کرده است: با استفاده کنندگان غیرمجاز از برق نیز براساس قوانین موجود برخورد و به مراجع قضایی معرفی خواهند شد. امکان استفاه از برق نیروگاه‌های موجود برای استخراج رمز ارز وجود ندارد و این کار ممنوع است. این گروه از متقاضیان در صورت تمایل می‌توانند نسبت به احداث نیروگاه جدید اقدام کنند که در این صورت نرخ سوخت این نیروگاه‌ها معادل ۷۰ درصد نرخ گاز صادراتی خواهد بود. شرکت توانیر با اشاره به این که استخراج کنندگان رمز ارز همچنین می‌توانند نسبت به استفاده از برق تولیدی نیروگاه‌های تجدید پذیر برای این کار اقدام کنند، اعلام کرده است: در صورت عدم استمرار برق تولیدی نیروگاه تجدیدپذیر، این مراکز می‌توانند از برق شبکه به عنوان پشتیبان استفاده کنند که در این شرایط نرخ برق شبکه به قیمت تعیین شده در این مصوبه محاسبه خواهد شد.</p>
    </article>
  </body>
</html>