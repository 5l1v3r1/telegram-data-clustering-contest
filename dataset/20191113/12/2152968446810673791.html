<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/eu/2019/11/13/magistrala-v-ispaniia-ostava-blokirana-ot-separatisti.429497"/>
    <meta property="og:site_name" content="Dnes.bg"/>
    <meta property="article:published_time" content="2019-11-13T12:20:00+00:00"/>
    <meta property="og:title" content="Магистрала в Испания остава блокирана от сепаратисти"/>
    <meta property="og:description" content="Десетки души са на пътното платно, има барикади | Dnes.bg"/>
  </head>
  <body>
    <article>
      <h1>Магистрала в Испания остава блокирана от сепаратисти</h1>
      <h2>Десетки души са на пътното платно, има барикади</h2>
      <address><time datetime="2019-11-13T12:20:00+00:00">13 Nov 2019, 12:20</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Автомагистралата АП7, свързваща Франция и Испания, продължава да е блокирана близо до Жирона в Испания от каталунски сепаратисти, които вчера и онзи ден я бяха блокирали при границата между двете страни, преди да бъдат разпръснати, предадоха Франс прес и Асошиейтед прес.<br/><br/>Кадри на испанската телевизия показват десетки души на пътното платно в района на Сант Грегори в провинция Жирона, която е сепаратистка крепост. Издигнати са барикади от дървесни стволове и метални ограждения от магистралата.</p>
      <p>Демонстрантите протестират срещу осъждането на затвор в средата на октомври на девет каталунски сепаратистки лидери за ролята им в опита за отцепване на Каталуния от Испания през 2017 г.<br/><br/>Присъдите предизвикаха множество протести, някои от които прераснаха в насилие, в Барселона и други каталунски градове, припомня БТА.<br/><br/><br/> </p>
      <related>
        <h4>Още по темата</h4>
        <a href="https://www.dnes.bg/world/2019/11/12/ispaniia-shte-ima-pravitelstvo-socialistite-i-podemos-se-razbraha.429407"/>
        <a href="https://www.dnes.bg/world/2019/11/05/posreshtnaha-ispanskiia-kral-s-protesti-v-barselona.428584"/>
      </related>
    </article>
  </body>
</html>