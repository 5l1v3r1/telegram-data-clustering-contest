<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/propunere-surprinzatoare-pmp-vrea-comasarea-comunelor-cu-mai-putin-de-1-000-de-locuitori-18577879"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T12:42:08+00:00"/>
    <meta property="og:title" content="Propunere surprinzătoare: PMP vrea comasarea comunelor cu mai puţin de 1.000 de locuitori"/>
    <meta property="og:description" content="PMP propune comasarea comunelor cu mai puţin de 1000 de locuitori, purtătorul de cuvânt al partidului, Mihai Neamţu argumentând că  populaţia e în scădere, funcţiile din primării sunt în creştere, iar banii se cheltuie pe salarii, în loc să se aloce pentru dezvoltare."/>
  </head>
  <body>
    <article>
      <h1>Propunere surprinzătoare: PMP vrea comasarea comunelor cu mai puţin de 1.000 de locuitori</h1>
      <address><time datetime="2019-11-13T12:42:08+00:00">13 Nov 2019, 12:42</time> by <a rel="author" href="https://www.zf.ro/autor/elena-crangasu" target="_blank">Elena Crangasu</a></address>
      <p>PMP propune comasarea comunelor cu mai puţin de 1000 de locuitori, purtătorul de cuvânt al partidului, Mihai Neamţu argumentând că  populaţia e în scădere, funcţiile din primării sunt în creştere, iar banii se cheltuie pe salarii, în loc să se aloce pentru dezvoltare.</p>
      <p>„PMP cere ca reforma statului teritorial-administrativ să înceapă, cu măsuri ferme care să oprească mersul către nicăieri al României. (...) E nevoie de nişte studii. PMP propune ca orice comunitate care are mai puţin de 1000 de suflete să se comaseze cu alte comune, pentru ca aparatul birocratic să fie mai suplu. 1000 de comune cheltuie mai mult decât pot să culeagă în termen de taxe şi impozite. De aceea, trebuie să intervină întotdeauna Guvernul cu alocări suplimentare de la bugetul central şi asta înseamnă bani luaţi de la infrastructură şi duşi în zona de consum”, a spus Mihai Neamţu, purtătorul de cuvânt al PMP, meircuri, în cadrul unei conferinţe de presă.</p>
      <p>Neamţu a argumentat că în timp ce demografia scade, numărul de angajaţi creşte, în primăriile comunelor, ceea ce înseamnă că cea mai amre parte din bani sunt alocaţi salariilor, iar pentru dezvoltare nu mai rămând fonduri.</p>
      <p>„Peste 1000 de comune sunt unităţi administrativ teritoriale unde se cheltuie mai mult cu salariile deacât se încasează din taxe. 1000 de comune, ceea ce ne obligă pe noi, cei de dreapta, să cerem ceea ce Preşedintele Băsescu a cerut în 2009, o reformă teritorial-administrativă, comasarea comunelor care nu sunt ăn stare să încaseaze din taxe atât cât cheltuiesc. Într-o comună din Moldova, numărul de angajaţi la stat, era de 35, între timp, până în 2019, numărul de angajaţi în primărie s-a dublat, la 70, în timp ce populaţia a scăzut cu aproape 20%. Deci, populaţia scade, pe de altă parte, aristocraţia bugetară creşte. Mai grav, 47% din banii primăriei merge pe salarii, 25% pe utilităţi, vă rog să vă gândiţi ce mai merge să foloseşti pentru comunuitate, drumuri, poduri, infrastructură”, a explicat acesta.</p>
      <p>Mihai Neamţu a criticat „casta privilegiaţilor care adună laolaltă nepoţi, amante, rubedenii” din administraţia comunelor.</p>
      <p>„Această castă a privilegiaţilor care adună laolaltă, nepoţi, amante, verişori, prieteni, rubedenii, se ocupă toată ziua cu plimbatul hârtiilor, povestit la cafele, aceşti oameni ventilează zvonuri şi mestecă nimicuri. Îi întreb pe funţionarii din primăriile PSD-iste ce au făcut pentru comunitate de aproape opr ani de zile, de cânt PSD a fost la putere. Lipsesc realizările, în schimb, pe Facebook, vezi vacanţe exotice în conturile lor. Facem diferenţa între bugetarii care freacă menta şi oamenii care fac ceva pentru comunitate, jandarmii, pompierii, medicii, profesorii...facem o diferenţă între şmecherii tranziţiei care s-au cuplat ca nişte căpuşe la bugetul de stat şi cei care prestează în folosul comunităţii”, a mai zis Neamţu.</p>
      <p>Conform purtătorului de cuvânt, PMP discută aceste probleme, inclusiv cu reprezentanţii PNL din Parlamentul European şi partidul va oferi Guvernului o perioadă de două luni pentru a veni cu propuneri şi reforme.</p>
      <p>„Există un dialog permanent în domnul Eugen Tomac, se poartă dialog atât la Bruxelles, pentru că acolo sunt reprezentanţi PNL foarte importanţi, dar şi în ţară. Sincer, trebuie să lăsăm Guvernului două luni de graţie, nu ştiu dacă luna de miere e suficient, hai să zicem până la Crăcun, îi aşteptăm pe colegii noştri cu măsuri pentru debirocrazitarea ţării, după aceste luni, PMP va veni cu reforme foarte clare şi ţintite”, a conchis Neamţu.</p>
    </article>
  </body>
</html>