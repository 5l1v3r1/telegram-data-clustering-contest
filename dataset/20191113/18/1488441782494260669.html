<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/13/ora-google-crowdsource-mette-classifica-collaboratori-vi-testare-riconoscimento-degli-oggetti-foto-681472/"/>
    <meta property="og:site_name" content="AndroidWorld"/>
    <meta property="article:published_time" content="2019-11-13T18:17:55+00:00"/>
    <meta property="og:title" content="Ora Google Crowdsource mette in classifica i collaboratori e vi fa testare il riconoscimento degli oggetti (foto)"/>
    <meta property="og:description" content="Crowdsource è un’app lanciata da Google nel 2016 per consentire agli utenti di contribuire alla traduzione dei suoi servizi e..."/>
  </head>
  <body>
    <article>
      <h1>Ora Google Crowdsource mette in classifica i collaboratori e vi fa testare il riconoscimento degli oggetti (foto)</h1>
      <address><time datetime="2019-11-13T18:17:55+00:00">13 Nov 2019, 18:17</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>Crowdsource è un’app lanciata da <a href="https://www.androidworld.it/tag/google/">Google</a> <a href="https://www.androidworld.it/2016/08/30/google-crowdsource-app-traduzioni-421856/">nel 2016</a> per consentire agli utenti di <b>contribuire alla traduzione dei suoi servizi e ad altri aspetti</b>. Finora tutte le attività svolte venivano recepite senza alcuna ricompensa né monetaria <a href="https://www.androidworld.it/2017/04/03/google-crowdsource-aggiornamento-riconoscimenti-468821/">né morale</a>, ma con l’ultimo aggiornamento le cose cambiano. Se non è prevista l’introduzione di nessun riconoscimento economico, ora potete almeno vedere <b>i vostri sforzi finire in classifica</b>.</p>
      <p>La novità rappresenta una novità di rilevo per un’app solitamente non molto aggiornata – l’ultimo update che ne ha sgrossato il design risale a giugno – ma si tratta comunque di una funzione opt-in ossia <b>è l’utente che deve acconsentire ad accedere ai punteggi</b>. Se accetterete gli altri potranno vedere il vostro nome e cognome (come appaiono sull’account Google) e la vostra icona.</p>
      <p>La classifica a dire il vero dovrebbe mostrare solamente <b>i primi 100 collaboratori in tutto il mondo</b>, anche se ci sono graduatorie distinte per le varie categorie (traduzione, espressioni del viso, verifica etichette, ecc.). L’aggiornamento introduce poi un’altra novità: la possibilità di <b>allenare l’IA visiva di Google a riconoscere gli oggetti</b>. Vi basterà puntare la fotocamera su qualcosa fino a visualizzare un riquadro, fare tap e verificare se l’identificazione è corretta o meno.</p>
      <p>
        <a href="https://play.google.com/store/apps/details?id=com.google.android.apps.village.boond">Disponibile su Google Play</a>
      </p>
      <p>Via: <a href="https://9to5google.com/2019/11/12/google-crowdsource-leaderboard-smart-camera-update/">9To5Google</a></p>
    </article>
  </body>
</html>