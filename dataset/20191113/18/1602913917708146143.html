<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/urmeaza-zf-raiffeisen-branduri-romanesti-piatra-neamt-joi-14-noiembrie-drumul-de-la-o-idee-la-business-pe-ce-mizeaza-antreprenorii-romani-in-dezvoltarea-brandului-18574311"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T18:15:00+00:00"/>
    <meta property="og:title" content="Urmează ZF / Raiffeisen „Branduri româneşti“, Piatra Neamţ, joi, 14 noiembrie: Drumul de la o idee la business. Pe ce mizează antreprenorii români în dezvoltarea brandului"/>
    <meta property="og:description" content="Ziarul Financiar, în parteneriat cu Raiffeisen Bank România, ajunge mâine, 14 noiembrie, la Piatra Neamţ, unde adună antreprenorii locali care au construit branduri puternice să spună po­veş­tile de business şi cum au ajuns la a face busi­ness şi astăzi, după câteva decenii de când au înfiinţat companiile."/>
  </head>
  <body>
    <article>
      <h1>Urmează ZF / Raiffeisen „Branduri româneşti“, Piatra Neamţ, joi, 14 noiembrie: Drumul de la o idee la business. Pe ce mizează antreprenorii români în dezvoltarea brandului</h1>
      <address><time datetime="2019-11-13T18:15:00+00:00">13 Nov 2019, 18:15</time> by <a rel="author" href="https://www.zf.ro/autor/georgiana-mihalache" target="_blank">Georgiana Mihalache</a></address>
      <p>Ziarul Financiar, în parteneriat cu Raiffeisen Bank România, ajunge mâine, 14 noiembrie, la Piatra Neamţ, unde adună antreprenorii locali care au construit branduri puternice să spună po­veş­tile de business şi cum au ajuns la a face busi­ness şi astăzi, după câteva decenii de când au înfiinţat companiile.</p>
      <p>Despre cum au dezvoltat brandurile com­pa­niilor, cât contează investiţia în brandul com­paniei şi cât de greu se menţine încrederea con­su­matorilor o să vorbească cei mai puternici antre­prenori din Neamţ, care controlează busi­nessuri de sute de milioane de lei.</p>
      <p>Maria Tătaru, marketing manager la Au­to­nom rent-a-car, va vorbi despre povestea Auto­nom Services, care a început în anul 2006 după ce fraţii Marius şi Dan Ştefan au decis ca după ter­mi­na­rea studiilor în Franţa, respectiv SUA, să in­tre în afaceri. Cifra de afaceri a Autonom Ser­vi­ces SA în anul 2018 a fost de aproximativ 28 mil. eu­ro. Compania are astăzi peste 500 de an­ga­jaţi, 40 de agenţii în trei ţări – România, Ungaria şi Ser­bia – şi oferă servicii de închirieri pe termen me­­diu şi lung companiilor, închirieri auto cu şo­feri, leasing operaţional de echipamente, asis­ten­ţă rutieră şi tractare, intermedierea de poliţe de asigurare.</p>
      <p>Sorin Chiriac, acţionar la Caremil, o afacere în industria textilă, care a fost înfiinţată în 1997 la Roman, Florin Fodor, acţionar la Fly Music, o reţea de opt magazine de instrumente muzicale (în oraşe precum Piatra Neamţ, Suceava, Iaşi, Timişoara), şi Ilie Echim, fondatorul Farmaciei Ardealul, un business de 11 farmacii din Piatra Neamţ, vor povesti despre ce a stat în spatele afacerilor pe care le-au dezvoltat.</p>
      <p>Judeţul Neamţ ocupă locul 25 în clasamentul celor mai mari judeţe după cifra de afaceri a companiilor în 2017, cu afaceri totale de 11 miliarde de lei, potrivit lucrării „Capitalul privat românesc“, realizată de ZF cu sprijinul PIAROM.</p>
      <p>Conferinţa ajunge astfel în al optulea oraş - Piatra Neamţ, în turneul pornit de Ziarul Financiar şi Raiffeisen Bank România în căutarea brandurilor româneşti şi a poveştilor antreprenorilor locali. Evenimente asemănătoare au început în 2018 în Cluj Napoca, după care au urmat oraşele Iaşi, Constanţa, Timişoara, Galaţi, Oradea şi Piteşti.</p>
      <p>
        <b>Judeţul Neamţ, în cifre</b>
      </p>
      <p>♦ 568.000 de locuitori avea judeţul Neamţ în ianuarie 2019, potrivit INS</p>
      <p>♦ 4,3% era rata şomajului în judeţ la începutul lui 2019</p>
      <p>♦ agricultura şi industria angajează cele mai multe persoane</p>
      <p>♦ Salariul mediu net în septembrie 2018 era de 2.096 de lei, printre cele mai mici din ţară</p>
    </article>
  </body>
</html>