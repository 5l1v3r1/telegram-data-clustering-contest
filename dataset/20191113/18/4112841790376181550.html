<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76542-Turecko-ma-plne-vyzbrojene-armadne-drony-O-zabiti-cloveka-rozhodne-umela-inteligencia"/>
    <meta property="og:site_name" content="REFRESHER"/>
    <meta property="article:published_time" content="2019-11-13T18:31:00+00:00"/>
    <meta property="og:title" content="Turecko má plne vyzbrojené armádne drony. O zabití človeka rozhodne umelá inteligencia"/>
    <meta property="og:description" content="Proti autonómnym zbraniam už začínajú prvé protesty."/>
  </head>
  <body>
    <article>
      <h1>Turecko má plne vyzbrojené armádne drony. O zabití človeka rozhodne umelá inteligencia</h1>
      <address><time datetime="2019-11-13T18:31:00+00:00">13 Nov 2019, 18:31</time> by <a rel="author">Matej Krajčovič</a></address>
      <p>
        <b>Proti autonómnym zbraniam už začínajú prvé protesty.</b>
      </p>
      <p><b>Turecko</b> je síce obľúbenou destináciou slovenských dovolenkárov, no rozhodne nepatrí k tým najstabilnejším krajinám na svete. Susedí totiž so Sýriou, kde aktuálne vedie výraznú <b>vojenskú ofenzívu</b>. </p>
      <p>Web <a href="https://www.biometricupdate.com/201911/turkey-adds-autonomous-facial-recognition-kamikaze-drones-to-military-portfolio">Biometric Update informuje</a>, že v roku 2020 by mala miestna armáda do svojej výzbroje zaradiť <b>nové bojové drony</b>.</p>
      <related>
        <a href="https://refresher.sk/70247-Turecko-zautocilo-na-Kurdov-v-Syrii-2-miliony-ludi-sa-ocitlo-v-ohrozeni-Do-protivojnovych-demonstracii-sa-zapojilo-aj-Slovensko"/>
      </related>
      <p>Na tom by nebolo nič netradičné, no viac pozornosti rozpútali správy, že pojde o tzv. kamikadze stroje vybavené výbušninami a <b>biometrickým rozpoznávaním tváre </b>a <b>umelou inteligenciou</b>. To znamená, že dron by si mal ciele, na ktoré zaútočí, <b>vyberať automaticky</b>.</p>
      <p>Vybavený pritom bude tak, aby vedel vyhodiť do vzduchu a  zlikvidovať celé pozemné jednotky alebo dokonca bojovú loď.</p>
      <figure>
        <iframe data-src="https://twitter.com/TheDroneWarrior/status/1182695888449425408?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><a href="https://www.paxforpeace.nl/publications/all-publications/slippery-slope">Štúdia</a> holandskej organizácie PAX nazvaná príznačne „Šikmá plocha“ pritom varuje, že automatický výber cieľov <b>bez kontroly ľudským faktorom</b> by v prípade omylov mohol mať <b>katastrofálne následky</b> a nevedno, kto by vlastne za ne bol zodpovedný. </p>
      <p>Jeden z jej autorov Frank Slijper upozorňuje: <i>„Zbrojárske spoločnosti verejne vyhlasujú, že nikdy nebudú vyvíjať zbrane schopné fungovať bez ľudskej kontroly v prípade smrtiacich úderov, no  presne takúto technológiu bez poistiek a zapojenia ľudí pripravujú.“</i></p>
      <p>V súčasnosti má byť na svete minimálne 50 firiem, ktoré na nejakej forme <b>autonómnych zbraní pracujú</b>. PAX tvrdí, že Čína, Rusko, Poľsko a práve Turecko do nich významne investujú.  </p>
      <p>Organizácia tiež vyzýva na sformovanie medzinárodných dohôd, ktoré by takúto autonómnu armádnu výbavu zakázali. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/49292-V-Ankare-zakazali-vsetky-podujatia-suvisiace-s-LGBT-komunitou-Turecke-mesto-tak-chce-zachovat-vseobecnu-bezpecnost"/>
        <a href="https://refresher.sk/36545-V-Turecku-zostrojili-fungujuceho-Transformera-Ak-by-si-velmi-chcel-dokazes-si-s-nim-aj-zajazdit"/>
        <a href="https://refresher.sk/52650-Ryanair-po-par-dnoch-otvara-dalsiu-novu-linku-z-Bratislavy-Kazdy-dovolenkar-sa-lakavej-destinacii-urcite-potesi"/>
        <a href="https://refresher.sk/67089-Tymto-5-najnebezpecnejsim-krajinam-na-svete-by-si-sa-mal-urcite-vyhnut-varuje-slovenska-diplomacia"/>
        <a href="https://refresher.sk/66866-Policia-v-Istanbule-rozohnala-LGBTI-komunitu-slznym-plynom-chceli-zabranit-zhromazdeniu"/>
        <a href="https://refresher.sk/40382-Pohlad-z-oblakov-je-ten-najkrajsi-Toto-su-najlepsie-fotky-zo-vzduchu-zachytene-pocas-minuleho-roka"/>
        <a href="https://refresher.sk/34237-Turci-potopili-na-dno-mora-mohutny-Airbus-A300-aby-pomohli-potapacskemu-turizmu-Podmorske-zivocichy-totiz-na-vraky-reaguju-pozitivne"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
      </related>
    </article>
  </body>
</html>