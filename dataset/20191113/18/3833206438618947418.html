<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Edna-treta-ot-sedmoklasnicite-v-Plovdiv-ne-znayat-po-koi-put-da-poemat-913621"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T18:19:00+00:00"/>
    <meta property="og:title" content="Една трета от седмокласниците в Пловдив не знаят по кой път да поемат"/>
    <meta property="og:description" content="Над 30 % от учениците в седми клас не са наясно в каква професия биха искали да се развият. Данните ..."/>
  </head>
  <body>
    <article>
      <h1>Една трета от седмокласниците в Пловдив не знаят по кой път да поемат</h1>
      <address>
        <time datetime="2019-11-13T18:19:00+00:00">13 Nov 2019, 18:19</time>
      </address>
      <p>Над 30 % от учениците в седми клас не са наясно в каква професия биха искали да се развият. Данните са от проучване на Образователно-индустриалния борд в Пловдив. Той работи вече трета година с училищата и бизнеса, за да популяризира възможностите за ранно кариерно развитие на децата. Така индустриалните предприятия в региона могат да бъдат захранвани от млади и добре подготвени кадри.</p>
      <p>От началото на годината до сега близо 260 ученици от Пловдив са посетили производствените предприятия в района, за да се запознаят отблизо с технологичния процес, а други 163 са гостували на професионални гимназии.</p>
      <p>От Образователно-индустриалния борд са притеснени, че голяма част от седмокласниците не са наясно как ще продължат образованието си.</p>
      <p>"Те все още нямат идея какво искат да учат, а по отношение на професия и кариерно развитие дори не можем да говорим.Тази година 12 предприятия се включиха в борда, организирахме 17 учебни групи, които посетиха на място, запознаха се с различните кариерни пътища.Те все още нямат идея какво искат да учат, а по отношение на професия и кариерно развитие дори не можем да говорим", казва Весислав Илиев от Образователно-индустриален борд- Пловдив .</p>
      <p>Според експерти заетите работни места в индустрията за района на Пловдив ще продължават да се увеличават, ще расте и нуждата от работна ръка, съобщава БНТ.</p>
      <p>"На практика готови кадри няма, ние взимаме от университета, завършили студенти, дори след трета, четвърта година, като предлагаме и почасово работа и ги обучаваме при нас", казва Гергана Филипова, директор "Бизнес развитие"</p>
      <p>От тази година част от образователния борд в Пловдив са 10 основни училища и 3 професионални гимназии, които си партнират успешно с фирми от региона.</p>
    </article>
  </body>
</html>