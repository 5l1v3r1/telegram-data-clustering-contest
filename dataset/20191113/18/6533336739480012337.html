<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/quante-rogne-zinga-pd-rinfacciano-39-assenza-linea-218970.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-13T18:38:38+00:00"/>
    <meta property="og:title" content="Quante rogne per zinga: nel pd gli rinfacciano gualtieri e l'inutile viaggio da clinton"/>
    <meta property="og:description" content="QUANTE ROGNE PER ZINGA: NEL PD GLI RINFACCIANO L'ASSENZA DI LINEA POLITICA, LA NOMINA DEL MARXISTA GUALTIERI CON LA SUA MANOVRA ZEPPA DI TASSE CHE SARÀ MUTILATA IN PARLAMENTO E ANCHE IL VIAGGIO A NEW YORK E WASHINGTON: DAVVERO ANCORA C'È CHI PENSA CHE LA PACCA SULLA SPALLA DI CLINTON E PELOSI SERVA A QUALCOSA? IN REALTÀ IL VIAGGIO ERA UNA SCUSA PER ANDARE IN GITA INSIEME AL SUO ENTOURAGE…"/>
  </head>
  <body>
    <article>
      <h1>Quante rogne per zinga: nel pd gli rinfacciano gualtieri e l'inutile viaggio da clinton</h1>
      <address>
        <time datetime="2019-11-13T18:38:38+00:00">13 Nov 2019, 18:38</time>
      </address>
      <p>
        <b>
          <b>QUANTE ROGNE PER ZINGA: NEL PD GLI RINFACCIANO L'ASSENZA DI LINEA POLITICA, LA NOMINA DEL MARXISTA GUALTIERI CON LA SUA MANOVRA ZEPPA DI TASSE CHE SARÀ MUTILATA IN PARLAMENTO E ANCHE IL VIAGGIO A NEW YORK E WASHINGTON: DAVVERO ANCORA C'È CHI PENSA CHE LA PACCA SULLA SPALLA DI CLINTON E PELOSI SERVA A QUALCOSA? IN REALTÀ IL VIAGGIO ERA UNA SCUSA PER ANDARE IN GITA INSIEME AL SUO ENTOURAGE…</b>
        </b>
      </p>
      <hr/>
      <p>
        <b>DAGONEWS</b>
      </p>
      <figure>
        <a href="https://www.dagospia.com/mediagallery/Dago_fotogallery-255395/1238099.htm">
          <img src="https://cdn-static.dagospia.com/img/foto/11-2019/nicola-zingaretti-bill-clinton-1238099_tn.jpeg"/>
        </a>
        <figcaption>nicola zingaretti bill clinton</figcaption>
      </figure>
      <p>Nel Pd crescono i malumori verso Zingaretti. Persino il suo sodale Franceschini (ma sappiamo quanto possano essere ''volubili'' le sue alleanze) borbotta per le strategie del segretario.</p>
      <figure>
        <a href="https://www.dagospia.com/mediagallery/Dago_fotogallery-255395/1238097.htm">
          <img src="https://cdn-static.dagospia.com/img/foto/11-2019/nicola-zingaretti-nancy-pelosi-1238097.jpg"/>
        </a>
        <figcaption>nicola zingaretti nancy pelosi</figcaption>
      </figure>
      <p>Dall'assenza di linea politica all'infausta e non richiesta foto di Narni, che ha sugellato fuori tempo massimo un'alleanza a livello locale che rischia di essere già morta, sono parecchi i punti dolenti della gestione-Zinga. A cominciare dalla scelta di Gualtieri per il Tesoro: il ministro ha presentato una manovra che sarà letteralmente mutilata in Parlamento, e poi rigirata come un pedalino.</p>
      <p>L'Emilia è un grattacapo continuo, con Bonaccini che spinge per presentare la sua lista civica affiancata al Pd, e rischia di drenare molti voti, e i sondaggi che vedono l'attuale governatore in testa ma con un margine che va via via assottigliandosi. Se Salvini continua a fare campagna non-stop e se il governo ogni giorno viene indebolito dall'interno, da qui al voto i consensi si possono ribaltare.</p>
      <figure>
        <a href="https://www.dagospia.com/mediagallery/Dago_fotogallery-255395/1238100.htm">
          <img src="https://cdn-static.dagospia.com/img/foto/11-2019/bill-clinton-e-carlo-guarino-1238100.jpg"/>
        </a>
        <figcaption>bill clinton e carlo guarino</figcaption>
      </figure>
      <p>In Transatlantico molti parlamentari piddini si sono chiesti quale valore aggiunto abbia portato poi il viaggio a Washington e New York. Davvero c'è ancora chi pensa che la pacca sulla spalla degli eterni (ormai eterni perdenti) Clinton serva a qualcosa, oltre a pettinare gli ego dei provinciali politici della sinistra italiana? D'altronde lo hanno fatto tutti, e la tradizione continua: quella di Zingaretti alla fine è stata solo una gita-premio per far felice il suo entourage, i cui componenti hanno pubblicato le photo-opportunity con questi feticci anni '90 (vedi lo scatto su Instagram del suo social media manager, Carlo Guarino).</p>
      <p>Zinga incassa la promessa del vecchio Bill: ''Il presidente ha accettato il nostro invito e sarà in Italia prima dell’estate. E vai!!!!''. Tipo postino di Maria De Filippi, è dovuto arrivare fino ad Harlem per invitare Clinton, uno che se lo paghi viene pure alle feste di 18 anni. E chissà poi se prima dell'estate ci sarà ancora questo governo e se Zinga sarà ancora segretario Pd, soprattutto se dovesse perdere l'Emilia…</p>
      <figure>
        <a href="https://www.dagospia.com/mediagallery/Dago_fotogallery-255395/1238098.htm">
          <img src="https://cdn-static.dagospia.com/img/foto/11-2019/nicola-zingaretti-bill-clinton-1238098.jpg"/>
        </a>
        <figcaption>nicola zingaretti bill clinton</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255395/1238096.htm">
          <img src="https://cdn-static.dagospia.com/img/foto/11-2019/nicola-zingaretti-bill-de-blasio-1238096.jpg"/>
        </a>
        <figcaption>nicola zingaretti bill de blasio</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255395/820562.htm">
          <img src="https://cdn-static.dagospia.com/img/foto/07-2016/carlo-guarino-e-alda-d-eusanio-820562.jpg"/>
        </a>
        <figcaption>carlo guarino e alda d eusanio</figcaption>
      </figure>
    </article>
  </body>
</html>