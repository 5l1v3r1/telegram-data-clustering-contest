<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152160-schob-zgodom-vyris-gustyj-lis-volynski-shkoliari-zibraly-piv-tonny-shyshok"/>
    <meta property="og:site_name" content="ВолиньPost"/>
    <meta property="article:published_time" content="2019-11-13T18:47:00+00:00"/>
    <meta property="og:title" content="Щоб згодом виріс густий ліс: волинські школярі зібрали пів тонни шишок"/>
    <meta property="og:description" content="Учні Чорторийського шкільного лісництва спільно із керівником Ольгою Вейною долучилися до заготівлі шишок сосни звичайної у ДП «Поліське лісове господ"/>
  </head>
  <body>
    <article>
      <h1>Щоб згодом виріс густий ліс: волинські школярі зібрали пів тонни шишок</h1>
      <address>
        <time datetime="2019-11-13T18:47:00+00:00">13 Nov 2019, 18:47</time>
      </address>
      <p>Учні Чорторийського шкільного лісництва спільно із керівником <b>Ольгою Вейною</b> долучилися до заготівлі шишок сосни звичайної у ДП «Поліське лісове господарство». <br/><br/>Про це йдеться на сторінці лісгоспу у Facebook. <br/><br/>Майстер лісу Чорторийського лісництва <b>Іван Шулипа</b> розповів учням усі тонкощі цього процесу. Заготівля насіння хвойних дерев має свою певну особливість, адже збирають не готове насіння, а шишки, які і є насіннєвим матеріалом. Оскільки основною лісоутворюючою породою є сосна, особливу увагу лісівники приділяють саме збору соснових шишок. Мінімальний розмір шишки, придатної для збору насіння, - 3 см і більше, при цьому не допускається, щоб вона була пошкоджена чи розкрита.<br/><br/>Починають збір насіння шишок сосни звичайної саме пізньої осені. Шишки збирають на тих ділянках, де ростуть найкращі дерева, які, відповідно, й дають гарне насіння хорошої якості.<br/><br/>Так, школярі зібрали 500 кілограмів шишок сосни.<br/><br/>"Школярі вже знають, що в подальшому шишки будуть перероблені в шишкосушарці, при спеціальній температурі, для забезпечення лісорозсадників підприємства насіннєвим матеріалом. Вихід насіння складає 1% від маси шишок, тобто, з 1 тони шишок, в середньому, можна отримати 10 кг насіння", - йдеться у повідомленні.</p>
      <figure>
        <img src="http://www.volynpost.com/img/modules/news/8/13/4e8ef42f43e8812c9b580c69e5372138/cb-744491544233214716860505553735061276196864o.jpg"/>
      </figure>
      <figure>
        <img src="http://www.volynpost.com/img/modules/news/5/ed/b9b2f6acf8b650d18befcf1876c0ced5/cb-77311066423321451686052452439504297394176o.jpg"/>
      </figure>
    </article>
  </body>
</html>