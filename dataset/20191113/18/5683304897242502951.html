<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/13/jnu-students-strike-won.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-13T18:46:00+00:00"/>
    <meta property="og:title" content="ജെഎൻയു വിദ്യാർഥി സമരം വിജയം; ഫീസ് വർധന ഭാഗികമായി പിൻവലിച്ചു"/>
    <meta property="og:description" content="വിദ്യാർഥി പ്രക്ഷോഭത്തെ തുടർന്ന് ജവഹർലാൽ നെഹ്‌റു സർവകലാശാലയിലെ ഹോസ്റ്റൽ ഫീസ് വർധന ഭാഗികമായി പിൻവലിച്ചു. മറ്റുനിയന്ത്രണങ്ങളിലും മാറ്റം വരുത്തുമെന്ന്.jnu fee hike. jnu protest. manorama news. manorama online. malayalam news. Jawaharlal Nehru University.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>ജെഎൻയു വിദ്യാർഥി സമരം വിജയം; ഫീസ് വർധന ഭാഗികമായി പിൻവലിച്ചു</h1>
      <address><time datetime="2019-11-13T18:46:00+00:00">13 Nov 2019, 18:46</time> by <a rel="author">മനോരമ ലേഖകൻ</a></address>
      <p>ന്യൂഡൽ‍ഹി∙ വിദ്യാർഥി പ്രക്ഷോഭത്തെ തുടർന്ന് ജവഹർലാൽ നെഹ്‌റു സർവകലാശാലയിലെ ഹോസ്റ്റൽ ഫീസ് വർധന ഭാഗികമായി പിൻവലിച്ചു. മറ്റുനിയന്ത്രണങ്ങളിലും മാറ്റം വരുത്തുമെന്ന് എച്ച്ആർഡി സെക്രട്ടറി. സാമ്പത്തികമായി പിന്നാക്കം നിൽക്കുന്ന വിദ്യാർഥികൾക്കായി പ്രത്യേക പദ്ധതി നടപ്പാക്കും. ജെഎൻയു എക്സിക്യൂട്ടിവ് കമ്മിറ്റിയുടെതാണു തീരുമാനങ്ങൾ. വിദ്യാർഥികൾ സമരം അവസാനിപ്പിക്കണമെന്ന് കേന്ദ്ര സർക്കാർ ആവശ്യപ്പെട്ടു. </p>
      <p>പ്രശ്നപരിഹാരത്തിന് കേന്ദ്രസർക്കാർ ഇടപെടുന്നതു വരെ സമരവുമായി മുന്നോട്ടുപോകുമെന്ന് ജെഎൻയു വിദ്യാർഥി യൂണിയൻ അറിയിച്ചിരുന്നു. എക്സിക്യൂട്ടീവ് കൗൺസിൽ യോഗം നടക്കേണ്ടിയിരുന്ന കൺവൻഷൻ സെന്റർ രാവിലെ മുതൽ വിദ്യാർഥികൾ ഉപരോധിക്കുകയും ചെയ്തു. വിസി അടക്കമുള്ളവർ യോഗത്തിന് എത്താതതിനെ തുടർന്ന് പ്രതിഷേധം അഡ്മിനിസ്ട്രേറ്റിവ് ബ്ലോക്കിലേക്ക് മാറ്റിയിരുന്നു.</p>
    </article>
  </body>
</html>