<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903649/bernardo-silva-krijgt-schorsing-na-racistische-tweet-richting-city-maatje.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T18:55:00+00:00"/>
    <meta property="og:title" content="Bernardo Silva krijgt schorsing na 'racistische' tweet richting City-maatje"/>
    <meta property="og:description" content="Bernardo Silva heeft een schorsing aan zijn broek gekregen. Silva zal een wedstrijd moeten toekijken vanaf de tribune. Dit naar aanleiding van de tweet die hij de wereld inslingerde richting teamgenoot Benjamin Mendy."/>
  </head>
  <body>
    <article>
      <h1>Bernardo Silva krijgt schorsing na 'racistische' tweet richting City-maatje</h1>
      <address>
        <time datetime="2019-11-13T18:55:00+00:00">13 Nov 2019, 18:55</time>
      </address>
      <p>
        <b>Bernardo Silva heeft een schorsing aan zijn broek gekregen. Silva zal een wedstrijd moeten toekijken vanaf de tribune. Dit naar aanleiding van de tweet die hij de wereld inslingerde richting teamgenoot Benjamin Mendy.</b>
      </p>
      <p>De middenvelder annex aanvaller hing in eerste instantie een schorsing van zes duels boven het hoofd. Woensdagmiddag heeft de FA bekendgemaakt dat het slechts één wedstrijd betreft. Hierdoor mist hij het duel met Chelsea, na de interlandperiode. Daarnaast moet Silva een boete van 50.000 pond (58.000 euro) betalen. Silva was destijds al furieus over de commotie rond de tweet. "Ik kan tegenwoordig niet eens meer een grap maken met een vriend."</p>
      <p>Silva plaatste een tijd terug een foto van ploeggenoot Mendy online, waarin hij de Fransman vergeleek met een poppetje op de verpakking van de in Spanje en Portugal verkrijgbare snoepjes Conguitos. Zijn trainer Pep Guardiola was destijds al duidelijk over het voorval. "Er zijn genoeg voorbeelden van afbeeldingen met blanke mensen in een vergelijkbare foto. De reactie van Mendy was duidelijk, ze zijn voortdurend grapjes aan het maken met elkaar."</p>
      <figure>
        <iframe data-src="https://twitter.com/el_shinkafi/status/1175781886284750849?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>