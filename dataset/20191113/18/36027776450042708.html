<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/13/ozbekistonda-yana-konvertatsiya-cheklanadimi-markaziy-bank-ushbu-masalaga-oydinlik-kiritdi/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-13T18:53:00+00:00"/>
    <meta property="og:title" content="O‘zbekistonda yana konvertatsiya cheklanadimi? Markaziy bank ushbu masalaga oydinlik kiritdi"/>
    <meta property="og:description" content="So‘nggi kunlarda tadbirkorlar orasida “konvertatsiya yana cheklanadi” degan gap-so‘zlar tarqaldi"/>
  </head>
  <body>
    <article>
      <h1>O‘zbekistonda yana konvertatsiya cheklanadimi? Markaziy bank ushbu masalaga oydinlik kiritdi</h1>
      <address>
        <time datetime="2019-11-13T18:53:00+00:00">13 Nov 2019, 18:53</time>
      </address>
      <p>So‘nggi kunlarda tadbirkorlar orasida “konvertatsiya yana cheklanadi”, degan gap-so‘zlar tarqaldi. Import bilan shug‘ullanayotgan tadbirkorlar konvertatsiya cheklanishidan xavotirda ekanligini bildirmoqda. O‘zA mazkur masala yuzasidan Markaziy bank rahbariyatiga <a href="http://uza.uz/oz/business/zbekistonda-yana-konvertatsiya-cheklanadimi--13-11-2019">murojaat qildi</a>.</p>
      <figure>
        <img src="https://s.daryo.uz/wp-content/uploads/2019/11/919b1552-66a3-4fdf-a78d-6b6048e273f7-680x453.jpeg"/>
        <figcaption>Foto: UzDaily</figcaption>
      </figure>
      <p>O‘zbekiston Markaziy banki konvertatsiyaga cheklovlar bo‘lishi mumkinligi borasidagi shov-shuvlar asossizligini bildirdi. O‘zbekistonda konvertatsiyaga cheklovlar qo‘yilmaydi.</p>
      <p>Markaziy bank rahbariyati vakili O‘zbekiston 2017-yilda imzolangan farmondan hech qachon chekinmasligini ma’lum qildi.</p>
      <p>Ma’lumot uchun, O‘zbekiston Prezidenti Shavkat Mirziyoyev 2017-yil 5-sentabrda “Valyuta siyosatini erkinlashtirish bo‘yicha dastlabki choralar to‘g‘risida”gi farmonni imzolagan.</p>
    </article>
  </body>
</html>