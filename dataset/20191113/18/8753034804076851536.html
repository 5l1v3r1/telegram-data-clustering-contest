<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/kultur/i/e8Rg3O/legg-deg-ned-paa-gulvet-i-kunsthallen-og-lytt-hvis-du-vil"/>
    <meta property="og:site_name" content="Aftenbladet"/>
    <meta property="article:published_time" content="2019-11-13T18:51:21+00:00"/>
    <meta property="og:title" content="Legg deg ned på gulvet i Kunsthallen og lytt, hvis du vil"/>
    <meta property="og:description" content="Randabergs egen «king of space disco» kommer til Kunsthall Stavanger for eksklusiv konsert."/>
  </head>
  <body>
    <article>
      <h1>Legg deg ned på gulvet i Kunsthallen og lytt, hvis du vil</h1>
      <h2>Randabergs egen «king of space disco» kommer til Kunsthall Stavanger for eksklusiv konsert.</h2>
      <address><time datetime="2019-11-13T18:51:21+00:00">13 Nov 2019, 18:51</time> by <a rel="author">Stella Marie Brevik</a></address>
      <p>Da Aftenbladets anmelder Anette Basso hørte Lindstrøms nye soloalbum, «On a clear day I can see you forever», var anbefalingen å legge seg rett ned på gulvet i stua og bare lytte.</p>
      <p>Denne lørdagen, 16. november, gjester Hans-Peter Lindstrøm (bedre kjent som bare Lindstrøm) Kunsthall Stavanger, og skal spille sitt sjette soloalbum fra start til slutt.</p>
      <p>Lindstrøm, som er oppvokst på Randaberg, har kun plukket ut tre steder i Norge å spille albumet: Troldhaugen i Bergen, Kulturkirken Jakob i Oslo og Kunsthall Stavanger.</p>
      <hr/>
      <h3>Fakta: Hans-Peter Lindstrøm</h3>
      <p>En av Norges mest anerkjente elektronikaartister.</p>
      <p><b>Bakgrunn: </b>Født 16. februar 1973. Fra Randaberg, bosatt i Oslo.</p>
      <p><b>Utgivelser</b>: "Music under pressure» (2002, som slowSupreme), «Lindstrøm &amp; Prins Thomas» (2005, med Prins Thomas), «It's a feedelity affair (2006), «Reinterpretations» (2007, remikser med Prins Thomas), «Where you go I go too (2008), «II» (2009, med Prins Thomas), «Real life is no cool» (2010, med Christabelle Sandoo), «Six cups of rebel (2012), «Smalhans» (2012), «Runddans» (2015, med Todd Rundgren og Emil Nikolaisen), «It’s alright between us as it is» (2018) og «On a clear day I can see you forever» (2019).</p>
      <hr/>
      <p>Tross kallenavnet (the king of space disco), har Lindstrøm skiftet retning på hans nye album. Musikken beveger seg bort fra diskoen og et mer meditativt lydrom – publikum vil få høre fire spor som strekker seg over 40 minutter.</p>
      <p>
        <b>Her kan dere lese anmeldelsene av Lindstrøms nyeste album:</b>
      </p>
      <aside>
        <a href="https://www.aftenbladet.no/article/sa-awkdbA.html">Ukens anbefaling er å legge seg rett ned på gulvet i stua og bare lytte</a>
      </aside>
      <aside>
        <a href="https://www.aftenbladet.no/article/sa-4nqqe.html">Lindstrøm: Ut på dansegulvet</a>
      </aside>
      <aside>
        <a href="https://www.aftenbladet.no/article/sa-A2VEjr.html">Ukens anbefalinger</a>
      </aside>
    </article>
  </body>
</html>