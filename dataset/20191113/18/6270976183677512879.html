<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/13/bundestag-uhvalyv-popravky-do-gazovoyi-dyrektyvy-shho-tse-oznachaye/"/>
    <meta property="og:site_name" content="Рубрика"/>
    <meta property="article:published_time" content="2019-11-13T18:32:22+00:00"/>
    <meta property="og:title" content="Бундестаг ухвалив поправки до газової директиви: що це означає"/>
    <meta property="og:description" content="Німецький Бундестаг 13 листопада ухвалив поправки до газової директиви ЄС. Законопроєкт було ухвалено більшістю голосів, поіменного голосування не було, передає Інтерфакс-Україна. Сама директива набула чинності в травні, тепер країни-члени ЄС зобов’язані до 24 лютого 2020 року закріпити її у національному законодавстві. Що це означає? Директива спрямована на регулювання діяльності газопроводів третіх країн на території ЄС […]"/>
  </head>
  <body>
    <article>
      <h1>Бундестаг ухвалив поправки до газової директиви: що це означає</h1>
      <address><time datetime="2019-11-13T18:32:22+00:00">13 Nov 2019, 18:32</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/06/Bundestag-860x580-c-1.jpg"/>
      </figure>
      <p>
        <b>
          <b>Німецький Бундестаг 13 листопада ухвалив поправки до газової директиви ЄС.</b>
        </b>
      </p>
      <p>Законопроєкт було ухвалено більшістю голосів, поіменного голосування не було, передає <a href="https://interfax.com.ua/news/economic/624497.html">Інтерфакс-Україна.</a></p>
      <p>Сама директива набула чинності в травні, тепер країни-члени ЄС зобов’язані до 24 лютого 2020 року закріпити її у національному законодавстві.</p>
      <h3>Що це означає?</h3>
      <p>Директива спрямована на регулювання діяльності газопроводів третіх країн на території ЄС і стосується, насамперед, російського “Північного потоку-2”.</p>
      <p>Серед головних положень директиви – поділ компаній, що постачають газ, і компаній, які його транспортують.</p>
      <p>Це означає, що <b>компанія-оператор “Північного потоку-2” повинна бути незалежною від Газпрому,</b> а 50% його пропускної потужності повинні резервуватися для альтернативних постачальників.</p>
      <p>Винятки можливі, але тільки зі схвалення Єврокомісії.</p>
      <p>Раніше <a href="https://rubryka.com/2019/11/08/bundestag-ne-zmig-progolosuvaty-za-sproshhennya-gazovoyi-dyrektyvy-yes-shhodo-pivnichnogo-potoku-2/">Бундестаг не зміг проголосувати за спрощення Газової директиви ЄС щодо “Північного потоку-2”.</a></p>
    </article>
  </body>
</html>