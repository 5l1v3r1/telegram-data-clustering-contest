<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/mpouz/684074/to-peplay-erchetai-sto-neo-elliniko-theatro-me-tous-annita-kouli-"/>
    <meta property="og:site_name" content="enikos.gr"/>
    <meta property="article:published_time" content="2019-11-13T18:57:00+00:00"/>
    <meta property="og:title" content="Το «Replay» έρχεται στο Νέο Ελληνικό Θέατρο με τους Αννίτα Κούλη-Τριαντάφυλλο Δελή"/>
    <meta property="og:description" content="Κάτι εξαιρετικά ενδιαφέρον «μαγειρεύει» η Viision Artt για το φιλόξενο Νέο Ελληνικό Θέατρο και ... έρχομαι να στο προδώσω πρώτος! Θα παρουσιάσει το..."/>
  </head>
  <body>
    <article>
      <h1>Το «Replay» έρχεται στο Νέο Ελληνικό Θέατρο με τους Αννίτα Κούλη-Τριαντάφυλλο Δελή</h1>
      <address>
        <time datetime="2019-11-13T18:57:00+00:00">13 Nov 2019, 18:57</time>
      </address>
      <p>ΑΠΑΓΟΡΕΥΜΕΝΗ ΑΤΖΕΝΤΑ</p>
      <p>ΑΠΟΚΛΕΙΣΤΙΚΟ</p>
      <p>Του ΒΑΣΙΛΗ ΜΠΟΥΖΙΩΤΗ</p>
      <p>Κάτι εξαιρετικά ενδιαφέρον «μαγειρεύει»η Viision Artt για το φιλόξενο Νέο Ελληνικό Θέατρο και ... έρχομαι να στο προδώσω πρώτος! Θα παρουσιάσει το ρομαντική κωμωδία «Replay»του ικανότατου Ελληνοαυστραλού βραβευμένου Πολυχρόνη Κουτσάκη σε σκηνοθεσία του ικανού Αυγουστίνου Ρεμούνδου με πρωταγωνιστές τους καίριους Αννίτα Κούλη-Τριαντάφυλλο Δελή. Η πρεμιέρα θα δοθεί στις 9 Δεκέμβρη και πάμε να σου πω λεπτομέρειες! Το «Replay»είναι μια ζηλευτή κωμωδία για τη ζωή, όπως θα τη θέλαμε και όπως...τελικά είναι! Ένα ρομάντσο που θα μπορούσε να γίνει δικό σας. O Σκοτ ζει τη ζωή του σαν να μην υπάρχει αύριο. Ωραίος, πλούσιος, απεχθάνεται την οικογένειά του όσο τον απεχθάνονται κι εκείνοι, απολαμβάνει την μεγάλη του επιτυχία με τις γυναίκες.Η Άμπι προσπαθεί να πληρώσει το φοιτητικό της δάνειο, να ξεπεράσει τον πιο πρόσφατο χωρισμό της και να καταλάβει γιατί δεν μπορεί να στεριώσει σε σχέση. Η άμεση έλξη που θα νιώσουν είναι ακατανόητη στην Άμπι αφού δεν έχουν τίποτα κοινό και το τελευταίο πράγμα που θέλει στη ζωή της είναι ένας αλαζόνας σύντροφος.Κανείς από τους δύο δεν μπορεί να φανταστεί ότι μέσα στα επόμενα οκτώ χρόνια θα ερωτευτούν τρελά, θα κυνηγήσουν ο ένας τον άλλο κατά μήκος μιας ηπείρου, θα προσπαθήσουν να επιβιώσουν από τους τρελούς ρυθμούς</p>
      <p>της καθημερινότητας και θα αλλάξουν ο ένας τον άλλο για πάντα.</p>
      <p>Η ρομαντική αυτή κωμωδία του Πολυχρόνη Κουτσάκη ξεκίνησε ως δεκάλεπτο μονόπρακτο που παίχτηκε με μεγάλη επιτυχία σε θεατρικό φεστιβάλ στην Νέα Υόρκη. Ο συγγραφέας αναρωτήθηκε μετά το τέλος των δέκα λεπτών πώς θα μπορούσε να συνεχιστεί η ιστορία του Σκοτ και της Άμπι και το αποτέλεσμα ήταν το «Replay», που κάνει πανελλήνια πρεμιέρα στο Νέο Ελληνικό Θέατρο και που θα παίζεται κάθε Δευτέρα-Τρίτη στις 21.00 Την μουσική υπογράφει ο ταλαντούχος Κωστής Ξενόπουλος και την καλλιτεχνική διεύθυνση έχει η ευφάνταστη Παναγιώτα Παρασκευοπούλου</p>
      <related>
        <h4>σχετικά άρθρα</h4>
        <a href="http://www.enikos.gr/mpouz/683987/kato-partali-o-3os-kyklos-erchetai-sto-mega%0A%20%20%20%20%0A"/>
        <a href="http://www.enikos.gr/mpouz/683828/richnoun-miazaria-geri-sto-angelon-vima%0A%20%20%20%20%0A"/>
        <a href="http://www.enikos.gr/mpouz/683771/zilefto-kentima-markoulaki-protopappa-sto-poios-fovatai-ti-virtzi%0A%20%20%20%20%0A"/>
        <a href="http://www.enikos.gr/mpouz/683552/ta-prota-klik-apo-tin-filodoxi-bomponiera%0A%20%20%20%20%0A"/>
        <a href="http://www.enikos.gr/mpouz/683522/oi-protes-photografies-apo-to-the-music-of-the-night-pou-etoimaze%0A%20%20%20%20%0A"/>
        <a href="http://www.enikos.gr/mpouz/683236/gero-pantrema-papadimitriou-kaklea-sto-moby-dickpou-erchetai-sto-%0A%20%20%20%20%0A"/>
        <a href="http://www.enikos.gr/mpouz/683160/i-ifigeneia-perimenei-to-prasino-fos-gia-tin-epidavro%0A%20%20%20%20%0A"/>
        <a href="http://www.enikos.gr/mpouz/683091/ta-prota-klik-apo-tin-laidi-makveth-tou-mntsensk-pou-anevazei-o-f%0A%20%20%20%20%0A"/>
        <a href="http://www.enikos.gr/mpouz/683061/apokleistikes-pozes-apo-tin-parastasi-o-thiseas-kai-o-minotavros-%0A%20%20%20%20%0A"/>
      </related>
    </article>
  </body>
</html>