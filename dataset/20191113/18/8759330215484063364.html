<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903643/vrancken-zet-mechelen-onder-druk-na-genk-interesse-ik-wacht-op-voorstel-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T18:14:00+00:00"/>
    <meta property="og:title" content="UPDATE: ‘KV Mechelen biedt Vrancken verbeterd contract aan’"/>
    <meta property="og:description" content="Wouter Vrancken wordt niet de nieuwe coach van KRC Genk. Hij stond wel op de longlist, maar heeft de uiteindelijke selectie niet gehaald. Vrancken gaat de situatie nu gebruiken om een nieuw contract bij KV Mechelen te krijgen."/>
  </head>
  <body>
    <article>
      <h1>UPDATE: ‘KV Mechelen biedt Vrancken verbeterd contract aan’</h1>
      <address>
        <time datetime="2019-11-13T18:14:00+00:00">13 Nov 2019, 18:14</time>
      </address>
      <p>
        <b>Wouter Vrancken wordt niet de nieuwe coach van KRC Genk. Hij stond wel op de longlist, maar heeft de uiteindelijke selectie niet gehaald. Vrancken gaat de situatie nu gebruiken om een nieuw contract bij KV Mechelen te krijgen.</b>
      </p>
      <p>Dat meldt <a href="https://www.nieuwsblad.be/cnt/dmf20191113_04714510?utm_source=doorlink&amp;utm_medium=doorlink&amp;utm_campaign=doorlink"><i>Het Nieuwsblad</i></a> woensdag. "Genk heeft mijn makelaar gecontacteerd", bevestigde Vrancken aan de krant. "Persoonlijk heb ik nog niets van Genk gehoord. Ik weet dus niet of ik de enige ben die gepolst is geweest en ik weet ook niet of ik kandidaat nummer één, twee, drie of vijf ben."</p>
      <aside>Lees meer<br/><a href="https://www.voetbalprimeur.be/nieuws/903565/-krc-genk-polst-officieel-bij-topkandidaat-n-mechelen-trainer-vrancken-.html?itm_source=www.voetbalprimeur.be&amp;itm_medium=highlighted-content">UPDATE: ‘KV Mechelen kan opgelucht ademhalen, KRC Genk schrapt naam Vrancken’</a></aside>
      <p><b>Nieuw contract</b><br/>Later op de middag bleek dat Vrancken niet tot de topkandidaten behoort. De Mechelse coach en zijn zaakwaarnemer grepen de interesse van Genk wel aan om een poging te doen om het contract van Vrancken bij Malinwa te laten openbreken. "Ik hoor de club graag zeggen dat ze een project op lange termijn willen uitbouwen met mij", aldus Vrancken.</p>
      <p>"Maar ik weet hoe voetbal werkt. Als de resultaten tegenvallen kan zo een lange termijn opeens heel kort zijn. Ik wacht nu dus op een voorstel van hoe ze die lange termijn visie met mij als trainer willen omzetten van woorden naar daden."</p>
      <p><b>Update:</b> Volgens <a href="https://www.hln.be/sport/voetbal/belgisch-voetbal/kv-mechelen/kv-mechelen-biedt-vrancken-verbeterd-contract-vandaag-al-antwoord~afee4bf7/"><i>Het Laatste Nieuws</i></a> zou een akkoord tussen KV Mechelen en Wouter Vrancken dichtbij zijn. Malinwa zou de hoofdtrainer een verbeterde verbintenis hebben aangeboden. Nadat Vrancken werd genoemd bij KRC Genk, wilde de hoofdtrainer een beter contract bij KVM.</p>
      <aside>Lees meer<br/><a href="https://www.voetbalprimeur.be/nieuws/903460/kv-mechelen-zoekt-geld-via-de-fans-schulden-lopen-op-tot-11-5-miljoen-euro-.html?itm_source=www.voetbalprimeur.be&amp;itm_medium=highlighted-content">KV Mechelen zoekt geld via de fans: 'Schulden lopen op tot 11,5 miljoen euro'</a></aside>
    </article>
  </body>
</html>