<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/13/polonya-da-muslumanlara-saldir-planlayan-2-kisi-tutuklandi-breivik-ve-tarrant-ornek-aliyor?utm_source=whatsapp"/>
    <meta property="og:site_name" content="euronews"/>
    <meta property="article:published_time" content="2019-11-13T18:41:16+00:00"/>
    <meta property="og:title" content="Polonya'da Müslümanlara saldırı planlayan 2 kişi tutuklandı"/>
    <meta property="og:description" content="Polonya'nın başkenti Varşova'da, Müslümanlara yönelik saldırı planladığı iddia edilen 2 kişi tutuklandı. Şüphelilerin, Norveç'te 77 kişiyi katleden Anders Behring Breivik ile Christchurch saldırganı Brenton Tarrant'ın terör eylemlerini örnek aldıkları belirtildi"/>
  </head>
  <body>
    <article>
      <h1>Polonya'da Müslümanlara saldırı planlayan 2 kişi tutuklandı</h1>
      <address><time datetime="2019-11-13T18:41:16+00:00">13 Nov 2019, 18:41</time> by <a rel="author">Hüseyin Koyuncu</a></address>
      <p>Polonya'nın başkenti Varşova'da Müslümanlara yönelik saldırı planladığı iddia edilen 2 kişi tutuklandı.</p>
      <p>Polonya İç Güvenlik Birimi (ABW) Sözcüsü Stanislaw Zaryn konuyla ilgili yaptığı açıklamada şüphelilerin, Norveç'te 77 kişiyi öldüren Anders Behring Breivik ile Christchurch saldırganı Brenton Tarrant'ın terör eylemlerini örnek aldıklarını ve benzerini yapmayı planladıklarını ifade etti.</p>
      <p>Pazar günü gözaltına alınan iki aşırı sağcı Polonyalının mahkeme tarafından tutuklanmasına karar verildiği bildirildi.</p>
      <p>Zaryn, güvenlik güçlerinin Varşova’daki bir eve yönelik yaptıkları aramalar sonucunda, ateşli silahlar ve mühimmatların yanı sıra büyük miktarda patlayıcı üretmek için kullanılabilecek maddelerin ele geçirildiğini söyledi.</p>
      <p>Polonya Haber Ajansı’nın (PAP) haberinde de yapılan aramalarda 8 şişe zehir oranı yüksek kimyasal madde bulunduğu belirtildi.</p>
      <ul>
        <li>
          <a href="https://tr.euronews.com/2018/06/25/fransa-da-muslumanlara-saldiri-hazirligindaki-asiri-sagci-orgute-operasyon">Fransa'da Müslümanlara saldırı hazırlığındaki aşırı sağcı örgüte operasyon</a>
        </li>
        <li>
          <a href="https://tr.euronews.com/2019/11/10/paris-te-on-binler-islamofobi-ye-kars-yurudu-sorun-muslumanlar-degil-nefret-eden-islamobik">Paris'te on binler İslamofobi'ye karşı yürüdü: 'Sorun Müslümanlar değil'</a>
        </li>
      </ul>
      <p>Gözaltına alınan 2 Polonyalının yasa dışı silah ve patlayıcı madde bulundurma, patlayıcı madde imal etme ve etnik ve dini gruplara yönelik saldırıda bulunma çağrısı yapma suçlamasıyla yargılanacakları ifade edildi.</p>
      <p>Ek kaynaklar<b> • Reuters, AA</b></p>
    </article>
  </body>
</html>