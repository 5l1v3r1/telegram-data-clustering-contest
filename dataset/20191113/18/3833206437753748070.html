<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/19-godishna-predizvika-katastrofa-pri-nepravilno-izprevarvane-913628"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T18:50:00+00:00"/>
    <meta property="og:title" content="19-годишна предизвика катастрофа при неправилно изпреварване"/>
    <meta property="og:description" content="19-годишна шофьорка е предизвикала инцидент при неправилно изпреварване на пътя Шумен - Силистра на ..."/>
  </head>
  <body>
    <article>
      <h1>19-годишна предизвика катастрофа при неправилно изпреварване</h1>
      <address>
        <time datetime="2019-11-13T18:50:00+00:00">13 Nov 2019, 18:50</time>
      </address>
      <p>19-годишна шофьорка е предизвикала инцидент при неправилно изпреварване на пътя Шумен - Силистра на разклона за село Хитрино. Пострадали са пет жени, една от които е с черепно-мозъчна травма. Два екипа на пожарната са вадили пострадалите от смачканата лека кола, съобщава БНТ.</p>
      <p>Лека кола със силистренска регистрация е започнала рисково изпреварване на четири камиона, въпреки че тежкотоварните автомобили са сигнализирали, че ще завиват наляво. Младата жена е пренебрегнала и пътната маркировка и знака, че в този участък на пътя е забранено изпреварването. Колата с петте жени се ударила в задната част на камиона.</p>
      <p>След инцидента шофьорите на тежкотоварните автомобили са оказали първа помощ на пострадалите. На една от жените е направено изкуствено дишане. В леката кола са били две жени на 21 години, една на 41 години и две на 19 години. Шофьорката има книжка от 10 месеца и няма регистрирани нарушения. Водачът на камиона е на 60 години от Варна. Тестът за алкохол е отрицателен.</p>
    </article>
  </body>
</html>