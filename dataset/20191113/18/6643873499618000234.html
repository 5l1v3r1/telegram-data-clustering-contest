<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/innenriks/i/K3XxvE/mann-paagrepet-etter-funn-av-eksplosiver-for-andre-gang-paa-kort-tid"/>
    <meta property="og:site_name" content="Bergens Tidende"/>
    <meta property="article:published_time" content="2019-11-13T18:27:05+00:00"/>
    <meta property="og:title" content="Mann pågrepet etter funn av eksplosiver for andre gang på kort tid"/>
    <meta property="og:description" content="En mann i 20-årene er pågrepet og siktet etter funn av eksplosiver i et hus i Sola kommune. Så sent som i april ble han siktet for å oppbevare sprengstoff."/>
  </head>
  <body>
    <article>
      <h1>Mann pågrepet etter funn av eksplosiver for andre gang på kort tid</h1>
      <h2>En mann i 20-årene er pågrepet og siktet etter funn av eksplosiver i et hus i Sola kommune. Så sent som i april ble han siktet for å oppbevare sprengstoff.</h2>
      <address><time datetime="2019-11-13T18:27:05+00:00">13 Nov 2019, 18:27</time> by <a rel="author">NTB</a></address>
      <p>Det nye funnet av eksplosiver ble gjort onsdag ettermiddag. Politiets bombegruppe skal undersøke gjenstandene, opplyser Sørvest politidistrikt.</p>
      <p>Mannen er siktet for ulovlig befatning med eksplosiver, opplyser jourhavende jurist Tonje Leirgulen Ravndal. Samme mann ble i april pågrepet og siktet for oppbevaring av sprengstoff på samme adresse.</p>
      <p>– Saken er fortsatt under etterforskning, sier hun til <a href="https://www.aftenbladet.no/lokalt/i/MRXegR/mann-paagrepet-paa-sola-med-eksplosiver-for-andre-gang-paa-et-halvt-aar">Stavanger Aftenblad</a>.</p>
      <p>Boligen var onsdag kveld sperret av. Det var ikke fare for øvrige omgivelser, og ingen hus i nærheten av den aktuelle boligen ble evakuert.</p>
      <p>Funnet ble gjort i forbindelse med en husransakelse etter at mannen ble mistenkt for å kjøre i ruspåvirket tilstand.</p>
      <p>Mannens forsvarer, advokat Anne Kroken, sier til <a href="https://www.dagbladet.no/nyheter/sprengstoff-tatt-igjen---ingen-terrorist/71817040">Dagbladet </a>at hennes klient ikke forstår politiets nye sak mot ham. Hun avviser at mannen i 20-årene er en del av et farlig miljø, eller at han har til hensikt å skade noen.</p>
      <p>– Han har en omfattende interesse for eksplosiver, sprengstoff og fyrverkeri. Han er ingen terrorist, sier hun.</p>
      <p>Mannen vil bli avhørt av politiet torsdag. Politiet tror ikke flere personer er involvert i saken.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/MRXe6m/kjetil-skal-stroe-veier-til-langt-paa-natt"/>
        <a href="https://www.bt.no/nyheter/lokalt/i/vQGBAw/minnestund-i-fana-kirke-han-doede-uten-at-noen-fikk-ta-farvel-med-ha"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/lokalt/i/opxedV/ansatte-i-akasia-kaos-og-altfor-faa-folk"/>
        <a href="https://www.bt.no/btmeninger/kommentar/i/jdxek9/kva-var-det-ropstad-proevde-paa"/>
        <a href="https://www.bt.no/nyheter/lokalt/i/70ooxK/alf-sto-i-doeren-paa-ugla-i-37-aar"/>
      </related>
    </article>
  </body>
</html>