<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/samo-v-blits-eto-koya-e-ubitata-ot-sina-si-zhena-v-plovdiv-dramata-e-ogromna_news709115.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-13T18:15:00+00:00"/>
    <meta property="og:title" content="Само в БЛИЦ: Ето коя е убитата от сина си жена в Пловдив, драмата е огромна"/>
    <meta property="og:description" content="Тя често ходила до тоалетна в избените помещения, от там се носила непоносима воня"/>
  </head>
  <body>
    <article>
      <h1>Само в БЛИЦ: Ето коя е убитата от сина си жена в Пловдив, драмата е огромна</h1>
      <h2>Тя често ходила до тоалетна в избените помещения, от там се носила непоносима воня</h2>
      <address>
        <time datetime="2019-11-13T18:15:00+00:00">13 Nov 2019, 18:15</time>
      </address>
      <p>https://blitz.bg/kriminalni/prestplenie/samo-v-blits-eto-koya-e-ubitata-ot-sina-si-zhena-v-plovdiv-dramata-e-ogromna_news709115.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573661634-1.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573659498-1jpg.jpg"/>
        </figure>
      </slideshow>
      <p><b>Лилия А., която беше убита чрез зверски побой от сина си, е създавала страшни проблеми във входа, в който живее, научи БЛИЦ от свои източници. </b><br/><br/>59-годишната жена, станала жертва на агресивния си син, постоянно имала неразбории със съседите си. Тя често ходила до тоалетна в избените помещения, от там се носила непоносима воня.<br/><br/><br/><br/>Всички</p>
      <figure>
        <img src="https://static.blitz.bg/documents/thumbnails/520/201911/1573659498-1jpg.jpg"/>
      </figure>
      <p>опити на комшиите да въдворят ред, се оказали напразни. Жената и 27-годишният й син Иван били с психически отклонения. Лилия разказвала на съседите си, че била студентка в ПУ "Паисий Хилендарски", но едва ли според тях тази информация е вярна. Никой не знаел с какво двамата се препитават и дали изобщо имат някакви доходи или инвалидни пенсии.<br/>Както БЛИЦ съобщи, днес сутринта комшии подали сигнал, че от апартамента в жк "Тракия" се носи воня. Полицаите открили трупа на жената, която никой не бил виждал от десетина дни. Иван е направил пълни самопризнания. Той е убил майка си по време на скандал.<br/><br/>От източници на разследването БЛИЦ научи, че причината за скандала е хляб, който първо майката взела на вересия от магазина, а след това отишъл по същия начин да пазарува и синът.<br/><br/>В кварталната бакалия му казали, че Лилия вече взела хляб, той се ядосал, прибрал се у дома и започнали караниците. Тези самопризнания е направил Иван, който е болен от шизофрения. Няма данни друг път да е тероризирал майка си, установено е, че юли месец е лежал в Центъра за психично здраве в Пловдив.<br/><br/>Мъжът е арестуван, тепърва експертиза ще доказва може ли да бъде съден. <br/><br/><b>Кристина ИВАНОВА, БЛИЦ</b></p>
    </article>
  </body>
</html>