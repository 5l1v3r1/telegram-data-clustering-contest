<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/bakanov-za-prodazh-sim-kartok-za-pasportom-novini-ukrajini-50053378.html"/>
    <meta property="og:site_name" content="НВ"/>
    <meta property="article:published_time" content="2019-11-13T18:30:00+00:00"/>
    <meta property="og:title" content="«Це не всім подобається». Баканов підтримав продаж SIM-карток за паспортом"/>
    <meta property="og:description" content="Глава СБУ Іван Баканов підтримав продаж SIM-карток за паспортом, оскільки це полегшить роботу з пошуку людей, які повідомляють про «замінування» об'єктів інфраструктури."/>
  </head>
  <body>
    <article>
      <h1>«Це не всім подобається». Баканов підтримав продаж SIM-карток за паспортом</h1>
      <h2>Глава СБУ Іван Баканов підтримав продаж SIM-карток за паспортом, оскільки це полегшить роботу з пошуку людей, які повідомляють про «замінування» об'єктів інфраструктури.</h2>
      <address>
        <time datetime="2019-11-13T18:30:00+00:00">13 Nov 2019, 18:30</time>
      </address>
      <p>Про це він сказав в інтерв'ю <a href="https://glavcom.ua/interviews/glava-sbu-ivan-bakanov-sbu-ne-vatikan-ne-derzhava-v-derzhavi-tut-ne-bude-okremih-zakoniv-i-obranih-639635.html">Главкому</a>.</p>
      <p>"Це не всім до вподоби, але сім-картки потрібно продавати за паспортом. Я, з одного боку, розумію, скільки ресурсу витрачається на реагування на такі повідомлення (про замінування - ред.). З іншого боку, я навіть не хочу уявляти ситуацію, коли правоохоронні органи перестануть реагувати на них. Бо ж якщо хоч одне з них виявиться правдивим, то наслідки будуть непоправні", - сказав він.</p>
      <p>Баканов додав, що якщо карта буде продана за паспортом, знайти "мінера" буде простіше.</p>
      <p>"Потрібні зміни до законодавства, які не всім будуть до вподоби: продавати сім-картки за паспортом. Якщо картка буде продана за паспортом, "вийти" на "мінера" буде простіше", - сказав він.</p>
      <p>Однак, за словами глави СБУ, "і це не вирішить проблему повністю, тому що часто повідомлення про мінування надсилають по електронній пошті".</p>
    </article>
  </body>
</html>