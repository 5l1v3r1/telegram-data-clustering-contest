<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/kolarstwo,129/paraolimpijczyk-kieran-modra-zginal-w-wypadku,985137.html"/>
    <meta property="og:site_name" content="TVN24"/>
    <meta property="article:published_time" content="2019-11-13T18:51:00+00:00"/>
    <meta property="og:title" content="Multimedalista igrzysk paraolimpijskich śmiertelnie potrącony przez samochód"/>
    <meta property="og:description" content="W środowy poranek dziesięciokrotny medalista igrzysk paraolimpijskich w kolarstwie i pływaniu Kieran Modra zginął w okolicach Gawler, miejscowości położonej na północ od Adelajdy. Niedowidzący Aust..."/>
  </head>
  <body>
    <article>
      <h1>Multimedalista igrzysk paraolimpijskich śmiertelnie potrącony przez samochód</h1>
      <address>
        <time datetime="2019-11-13T18:51:00+00:00">13 Nov 2019, 18:51</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/24f5b431-a5de-47dd-865b-45c274ebdfa4-480p.mp4"/>
        <figcaption>Kieran Modra pomimo przeciwności nigdy nie tracił wiary w siebie Foto: Getty Images | Video: Getty Images</figcaption>
      </figure>
      <h3>W środowy poranek dziesięciokrotny medalista igrzysk paraolimpijskich w kolarstwie i pływaniu Kieran Modra zginął w okolicach Gawler, miejscowości położonej na północ od Adelajdy. Niedowidzący Australijczyk został potrącony przez auto podczas jazdy na rowerze. Zginął na miejscu.</h3>
      <p>Do nieszczęśliwego zdarzenia doszło około godziny 7 rano. 47-latek zderzył się z samochodem na autostradzie Sturt. Przyczyny wypadku nie zostały jeszcze ustalone.</p>
      <p>Nieodżałowana strata dla ruchu paraolimpijskiego</p>
      <related>
        <a href="https://eurosport.tvn24.pl/kolarstwo,129/nie-zyje-raymond-poulidor-legenda-kolarstwa-byl-kims-wiecej-niz-mistrzem,985007.html"/>
      </related>
      <p>Modra był ośmiokrotnym uczestnikiem igrzysk paraolimpijskich w latach 1988-2016. Specjalizował się w kolarstwie tandemowym, zdobywając w tej dyscyplinie aż pięć złotych oraz trzy brązowe medale igrzysk. Odnosił również sukcesy w pływaniu, sięgając po dwa brązowe krążki w 1992 roku w Barcelonie. W 2014 roku został odznaczony australijskim orderem za swoje znaczące zasługi dla sportu oraz osób niewidomych i niedowidzących.</p>
      <p>- Kieran jest kimś bardzo ważnym dla australijskiego paraolimpizmu. Nie tylko ze względu na jego sukcesy sportowe, ale również z uwagi na szeroki wkład na rzecz ruchu paraolimpijskiego w różnych dyscyplinach na przestrzeni wielu lat. Spuścizna, którą po sobie pozostawił, przetrwa dalej - powiedziała szefowa Australijskiego Komitetu Paraolimpijskiego, Lynne Anderson.</p>
      <p>Autor: jac / Źródło: eurosport.pl, foxsports.com.au</p>
    </article>
  </body>
</html>