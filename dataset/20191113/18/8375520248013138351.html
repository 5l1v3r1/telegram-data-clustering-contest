<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-kijiv-na-premjeru-strichki-z-ukrajini-do-gollivudu-prijide-volodar-oskara-639756.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T18:34:06+00:00"/>
    <meta property="og:title" content="У Київ на прем'єру стрічки «З України до Голлівуду» приїде володар «Оскара»"/>
    <meta property="og:description" content="«З України до Голлівуду» – це перше масштабне дослідження «українського сліду» у Голлівуді"/>
  </head>
  <body>
    <article>
      <h1>У Київ на прем'єру стрічки «З України до Голлівуду» приїде володар «Оскара»</h1>
      <address>
        <time datetime="2019-11-13T18:34:06+00:00">13 Nov 2019, 18:34</time>
      </address>
      <h4>«З України до Голлівуду» – це перше масштабне дослідження «українського сліду» у Голлівуді</h4>
      <p>Українська прем’єра створеної за підтримки Держкіно повнометражної документальної стрічки «З України до Голлівуду» відбудеться 15 листопада у столичному кінотеатрі «Оскар» (ТРЦ «Гуллівер»).</p>
      <p>Про це повідомляє <a href="http://dergkino.gov.ua/ua/events/show/808/natsionalna_premiera_povnometrazhnogo_dokumentalnogo_filmu_z_ukrayini_do_gollivudu.html">пресслужба Держкіно</a>.</p>
      <p>«Фільм «З України до Голлівуду» – це перше масштабне дослідження «українського сліду» в Голлівуді. Це маловідома історія про значний внесок українців не тільки в кіноісторію славнозвісної «фабрики мрій», а й про їх неабиякий вплив на розвиток американського мистецтва», - йдеться у повідомленні.</p>
      <figure>
        <iframe src="https://www.youtube.com/embed/3xajbv7DOm4" width="580" height="390" data-service="Youtube" scrolling="no"/>
      </figure>
      <p>Режисери стрічки – Галина Кувівчак-Сахно і Станіслав Сукненко, який водночас є автором сценарію. Продюсери - Олег Щербина та Юлія Чернявська. Зйомки фільму проходили в Україні та США.</p>
      <p>Як зазначається, разом з режисером Станіславом Сукненком фільм на прем’єрі презентуватиме володар премії «Оскар» Євген Мамут, якого Арнольд Шварценеггер охрестив батьком «Хижака».</p>
      <p>Уродженець Харкова Євген Мамут працював над такими всесвітньо відомими картинами, як «Матриця», «Брудні танці», «Блакитна лагуна», «Куди приводять мрії». А найвідоміший фільм «Хижак», над створенням ефектів для якого він працював, отримав кінопремію «Оскар» саме за спеціальні ефекти (1986).</p>
      <p>В український прокат стрічка «З України до Голлівуду» виходить вже 14 листопада.</p>
      <related>
        <a href="https://glavcom.ua/kyiv/news/klichko-z-front-menom-scorpions-progulyalisya-kijevom-video-639741.html"/>
        <a href="https://glavcom.ua/news/gollivud-nazvav-imena-aktoriv-visunutih-na-oskar-634873.html"/>
        <a href="https://glavcom.ua/country/culture/bez-konkurentiv-film-dodomu-predstavit-ukrajinu-na-premiji-oskar-620103.html"/>
      </related>
    </article>
  </body>
</html>