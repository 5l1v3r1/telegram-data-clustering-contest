<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89525"/>
    <meta property="og:site_name" content="Denník politika"/>
    <meta property="article:published_time" content="2019-11-13T18:35:17+00:00"/>
    <meta property="og:title" content="Ďalší disciplinárny návrh zo strany predsedníčky Praženkovej, pravdepodobne ide o sudkyňu Repákovú"/>
    <meta property="og:description" content="13.11.2019 (Webnoviny.sk) – Predsedníčka Súdnej rady SR Lenka Praženková podáva ďalší návrh na disciplinárne stíhanie. Ide pravdepodobne o sudkyňu Miriam Repákovú, ktorá si nedávno sama podala žiadosť o dočasné pozastavenie funkcie. Okrem nej disciplinárne stíhajú aj Vladimíra Sklenku a bývalú štátnu tajomníčku rezortu spravodlivosti Moniku Jankovskú."/>
  </head>
  <body>
    <article>
      <h1>Ďalší disciplinárny návrh zo strany predsedníčky Praženkovej, pravdepodobne ide o sudkyňu Repákovú</h1>
      <address><time datetime="2019-11-13T18:35:17+00:00">13 Nov 2019, 18:35</time> by <a rel="author">Webnoviny</a></address>
      <p>13.11.2019 (Webnoviny.sk) – Predsedníčka Súdnej rady SR Lenka Praženková podáva ďalší návrh na disciplinárne stíhanie. Ide pravdepodobne o sudkyňu Miriam Repákovú, ktorá si nedávno sama podala žiadosť o dočasné pozastavenie funkcie. Okrem nej disciplinárne stíhajú aj Vladimíra Sklenku a bývalú štátnu tajomníčku rezortu spravodlivosti Moniku Jankovskú.</p>
      <p>„<i>Predsedníčka Súdnej rady SR, Lenka Praženková dnes, po dôkladnom zvážení, podala návrh na začatie disciplinárneho konania voči sudkyni Okresného súdu Bratislava I, ktorá má prerušený výkon funkcie od 1. 11. 2019,“</i> uviedla súdna rada na svojej webovej stránke.</p>
      <p>S rozsiahlymi podozreniami v súčasnosti bojujú viaceré právnické odvetvia. V prípadoch sudcov začali konať aj kompetentní. Najskôr disciplinárny podnet na Janovskú podal minister spravodlivosti Gábor Gál (Most-Híd) a následne na Vladimíra Sklenku predsedníčka Súdnej rady SR Lenka Praženková.</p>
      <p>V oboch prípadoch disciplinárny senát rozhodol o dočasnom pozastavení výkonu funkcie. Ďalší sudcovia požiadali o prerušenie výkonu dobrovoľne. Ide o bývalého predsedu Okresného súdu Bratislava III Davida Lindtnera a Miriam Repákovú.</p>
      <footer>Zdroj: Webnoviny.sk – <a href="https://www.webnoviny.sk/dalsi-disciplinarny-navrh-zo-strany-predsednicky-prazenkovej-pravdepodobne-ide-o-sudkynu-repakovu/"><u>Ďalší disciplinárny návrh zo strany predsedníčky Praženkovej, pravdepodobne ide o sudkyňu Repákovú</u></a> © SITA Všetky práva vyhradené.</footer>
    </article>
  </body>
</html>