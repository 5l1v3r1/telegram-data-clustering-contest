<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954046"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T18:28:43+00:00"/>
    <meta property="og:title" content="వారు ఇసుకను దోచేస్తున్నారు: బోండా ఉమ"/>
    <meta property="og:description" content="ADVT"/>
  </head>
  <body>
    <article>
      <h1>వారు ఇసుకను దోచేస్తున్నారు: బోండా ఉమ</h1>
      <address>
        <time datetime="2019-11-13T18:28:43+00:00">13 Nov 2019, 18:28</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>విజయవాడ:</b> వైసీపీ ఎమ్మెల్యేలు, మంత్రులు మాఫియాగా ఏర్పడి ఇసుకను దోచేస్తున్నారని టీడీపీ నేత బొండా ఉమ ఆరోపించారు. ఇసుక కొరతపై నిరంతరం పోరాటం చేస్తామని స్పష్టం చేశారు. ఈ సందర్బంగా ఆయన ఏబీఎన్ ఆంధ్రజ్యోతితో మాట్లాడుతూ ప్రకృతి ప్రసాదించిన ఇసుకను వైసీపీ నేతలు అడ్డగోలు దోపిడీ చేయడం వల్ల రాష్ట్రంలో ఇసుక అందుబాటులో లేకుండా పోయిందన్నారు. సామాన్యులకు ఇసుక దొరకడంలేదని అన్నారు. ఈ ఐదు నెలల్లో వైసీపీ నేతలు రూ. వెయ్యి కోట్లకుపైగా బ్లాక్ మార్కెట్ చేశారని ఆయన ఆరోపించారు. ఇష్టమొచ్చినట్లు మంత్రులు, ఎమ్మెల్యేలు, నాయకులు కలిసి అమ్ముకోవడం వల్లే రాష్ట్రంలో ఇసుక కొరత ఏర్పడిందన్నారు. ఇది ప్రభుత్వం చేసిన కొరత అని విమర్శించారు. ఇసుక కొరత అనేది ఇంతవరకు ఎప్పుడూ వినలేదని అన్నారు. ఇసుకను ఉచితంగా ఇచ్చే వరకు ఉద్యమిస్తామని బోండా ఉమ స్పష్టం చేశారు.</p>
    </article>
  </body>
</html>