<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.appelmo.com/2019/11/13/castaway-la-cover-con-chrome-os-per-il-tuo-smartphone/"/>
    <meta property="og:site_name" content="AppElmo - Le App di Guglielmo"/>
    <meta property="article:published_time" content="2019-11-13T18:34:47+00:00"/>
    <meta property="og:title" content="castAway, la cover con Chrome OS per il tuo smartphone – Il Mercoledì di Kickstarter"/>
    <meta property="og:description" content="castAway non è la solita cover, ma un secondo dispositivo con Chrome OS che può trasformare il vostro device in uno smartphone pieghevole!"/>
  </head>
  <body>
    <article>
      <h1>castAway, la cover con Chrome OS per il tuo smartphone – Il Mercoledì di Kickstarter</h1>
      <address><time datetime="2019-11-13T18:34:47+00:00">13 Nov 2019, 18:34</time> by <a rel="author" href="https://www.appelmo.com/author/effekapppa/" target="_blank">GugliElmo</a></address>
      <p>Con l’arrivo del <b>Galaxy Fold</b> anche nei mercati italiani, più di una persona si sarà domandata se valga veramente la pena <b>spendere oltre mille euro</b> per ottenere un device dotato però di <b>una tecnologia tanto rivoluzionaria come lo schermo pieghevole</b>. In alternativa, si può preferire il nuovo <b>LG GX8 ThinQ</b>, dotato di <b>due schermi uniti da una cerniera fisica</b> e di un costo decisamente inferiore, ma comunque importante (<i>tra i 500 e gli 800€</i>). Alternativamente, si può optare per <b>castAway</b>: una cover anteriore per il proprio smartphone che <b>opera come un secondo tablet</b> per il proprio device, con <b>Chromium OS</b> come sistema operativo.</p>
      <p>Siete pronti per scoprire se castAway è la cover che fa per voi?</p>
      <h3>Che cos'è castAway</h3>
      <p>Ha attirato grande curiosità la presentazione qualche mese fa del <b>Microsoft Surface Duo</b>, uno smartphone Android dotato di <b>due schermi connessi tra loro da una cerniera fisica</b>: scomodo magari per un utente che da un telefono cerca praticità ed ergonomia, si tratta invece della<b> soluzione ideale per una clientela business</b>, o comunque alla ricerca di un prodotto che ne<b> aumenti la facilità d’uso in app per la scrittura di note e documenti</b> (<i>per esempio, ma non solo</i>).</p>
      <p><i><b>castAway</b> </i>vuole offrire una <b>soluzione low-cost a questa tipologia di utenti</b>: si tratta di una <b>cover</b> che, attraverso una tecnologia di aggancio magnetico proprietario, <b>affianca al corpo dello smartphone un secondo schermo</b>. La <b>chiusura a conchiglia</b> permette di farne gli usi più disparati: <b><a href="https://www.indiegogo.com/projects/a-second-screen-for-your-smartphone#/">all’interno della pagina Indiegogo</a></b> si spiega che castAway può, all’occorrenza,<b> trasformarsi in una tastiera o in un mouse in pairing con il proprio device Android</b> – ma è anche in grado di <b>operare in maniera completamente indipendente</b>.</p>
      <figure>
        <iframe src="https://player.vimeo.com/video/370394125" width="640" height="360" data-service="Vimeo" scrolling="no"/>
      </figure>
      <p>Il segreto di castAway, secondo i suoi creatori, è da cercare <b>nell’omonima applicazione</b>: questa crea un corridoio di <b>connessione WiFi crittografato</b> che mette <b>in comunicazione lo smartphone e la cover</b>, permettendo loro di interagire. Pe<b>castAway utilizza Chromium OS</b> r maggior sollievo degli utenti Android, (<i>la versione open-source di Chrome OS, il sistema operativo dei Chromebook di Google</i>) come sistema operativo, così da <b>disporre di un supporto vario ed ampio</b> (<i>anche se non del tutto completo</i>) <b>alle applicazioni Android</b>. L’azienda produttrice mira a trasformare castAway in <b>una piattaforma open-source</b> così da <b>attirare sviluppatori</b> che realizzino per il prodotto applicazioni su misura.</p>
      <p>Va ricordato che <b>castAway non è un secondo schermo per il proprio smartphone</b>: essendo un dispositivo esterno, <b>possiede con il telefono un certo grado di sincronizzazione</b> (<i>come, ad esempio, gli appunti copiati/incollati</i>) ma <b>non potrà visualizzare un unico video su entrambi gli schermi</b>, o trasferire tramite trascinamento oggetti da una schermata all’altra. Dispone di una <b>memoria interna da 32GB</b>, espandibile tramite microSD; supporta <b>connessioni WiFi 5</b> tramite la quale le è possibile connettersi a reti esterne e funzionare come dispositivo indipendente, e <b>Bluetooth 4.1</b>. Monta sia <b>accelerometro</b> che <b>giroscopio</b>, nonché <b>due porte USB Type-C</b> e una <b>batteria da 35WHr ai polimeri di litio</b>, che si traduce – secondo le dichiarazioni dei produttori – in <b>10 ore di utilizzo</b>. Infine, va segnalata la presenza di una <b>fotocamera esterna da 5MP e una interna da 3MP</b>.</p>
      <p>castAway supporta al momento <b>smartphone con uno schermo di misure da 5,8 pollici</b> (Small) o<b> da 6,3</b> <b>pollici</b> (Large), che nella pratica si traducono nel supporto ai modelli di smartphone:</p>
      <ul>
        <li><b>iPhone</b> – 6, 6 Plus, 6s, 6s Plus, 7, 7 Plus, 8, 8 Plus X, XS, XS Max, XR, 11, 11 Pro, 11 Pro Max;</li>
        <li><b>Samsung Galaxy</b> – S7, S8, S8+, S9, S9+, S10, S10+, Note 7, Note 8, Note 9, Note 10.</li>
      </ul>
      <hr/>
      <h3>I premi</h3>
      <p>I premi per castAway sono due, in quanto si suddividono per i due modelli di cover: </p>
      <ul>
        <li><b>per 117€</b> potete acquistare il modello <b>Small</b>;</li>
        <li><b>per 126€</b> potrete acquistare il modello <b>Large</b>.</li>
      </ul>
      <p>Entrambi comprensivi dell’app omonima; tutti i modelli verranno spediti <b>a partire dal maggio 2020</b>.</p>
      <p>
        <a href="https://www.indiegogo.com/projects/a-second-screen-for-your-smartphone#/">castAway</a>
      </p>
    </article>
  </body>
</html>