<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119267-zelenovic-vucic-je-mastermajnd-destrukcije-u-kojoj-danas-zivimo?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-13T18:55:03+00:00"/>
    <meta property="og:title" content="Zelenović: Vučić je mastermajnd destrukcije u kojoj danas živimo"/>
    <meta property="og:description" content="Predsednik stranke Zajedno za Srbiju i jedan od lidera Saveza za Srbiju Nebojša Zelenović ocenio je danas da je društvo u Srbiji &quot;na ivici sukoba u čijoj je osnovi mržnja&quot;, a predsednik Srbije i lider Srpske napredne stranke Aleksandar Vučić je &quot;mastermajnd destrukcije u kojoj živimo&quot;.Komentarišući pretnje lidera Srpske desnice Miše Vacića, Zelenović je za portal Istinomer ocenio da je Vacićeva namera bila da se javnost bavi &quot;nebitnim stvarima&quot;.&quot;Ne postoji granica do koje će Vučić ići tako što će neke svoje artiste u cirkusu slati da plaše narod. Vacić jeste društvena opasnost i ozbiljan igrač, jer radi to što mu Vučić kaže, na način na koji on može da radi, ali se ne može uporediti sa Šešeljem iz devedesetih godina&quot;, ocenio je Zelenović i dodao da je o tim pretnjama obavestio ambasade zemalja Evropske unije u Srbiji.On je ocenio da je društvo u Srbiji podeljeno i da je, kako je naveo, &quot;na ivici sukoba u čijoj je osnovi mržnja, a ne odnos prema EU&quot;.&quot;Vučić bi nas ubijao da se ne plaši Amerikanaca. To je istina.…"/>
  </head>
  <body>
    <article>
      <h1>Zelenović: Vučić je mastermajnd destrukcije u kojoj danas živimo</h1>
      <address>
        <time datetime="2019-11-13T18:55:03+00:00">13 Nov 2019, 18:55</time>
      </address>
      <p><b>Predsednik stranke Zajedno za Srbiju i jedan od lidera Saveza za Srbiju Nebojša Zelenović ocenio je danas da je društvo u Srbiji "na ivici sukoba u čijoj je osnovi mržnja", a predsednik Srbije i lider Srpske napredne stranke Aleksandar Vučić je "mastermajnd destrukcije u kojoj živimo".</b><br/><br/>Komentarišući pretnje lidera Srpske desnice Miše Vacića, Zelenović je za portal Istinomer ocenio da je Vacićeva namera bila da se javnost bavi "nebitnim stvarima".<br/><br/>"Ne postoji granica do koje će Vučić ići tako što će neke svoje artiste u cirkusu slati da plaše narod. Vacić jeste društvena opasnost i ozbiljan igrač, jer radi to što mu Vučić kaže, na način na koji on može da radi, ali se ne može uporediti sa Šešeljem iz devedesetih godina", ocenio je Zelenović i dodao da je o tim pretnjama obavestio ambasade zemalja Evropske unije u Srbiji.<br/><br/>On je ocenio da je društvo u Srbiji podeljeno i da je, kako je naveo, "na ivici sukoba u čijoj je osnovi mržnja, a ne odnos prema EU".<br/><br/>"Vučić bi nas ubijao da se ne plaši Amerikanaca. To je istina. To je surovo, ali je tako. I sve ono što mi živimo manje-više liči na to što se dešava u Moldaviji ili u Belorusiji. Samo je ovde drugačiji paket u pitanju", naveo je lider Zajedno za Srbiju.</p>
    </article>
  </body>
</html>