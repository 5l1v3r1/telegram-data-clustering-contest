<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547081.html/%D9%88%D8%A7%DA%A9%D8%B3%DB%8C%D9%86%D8%A7%D8%B3%DB%8C%D9%88%D9%86-%D8%AA%D8%A8-%D8%A8%D8%B1%D9%81%DA%A9%DB%8C-100-%D9%87%D8%B2%D8%A7%D8%B1-%D8%B1%D8%A7%D8%B3-%D8%AF%D8%A7%D9%85-%D8%AF%D8%B1-%D8%B1%D8%B4%D8%AA%D8%AE%D9%88%D8%A7%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T18:25:00+00:00"/>
    <meta property="og:title" content="واکسیناسیون تب برفکی 100 هزار راس دام در رشتخوار"/>
    <meta property="og:description" content="رئیس شبکه دامپزشکی رشتخوار از آغاز اجرای طرح واکسناسیون تب برفکی در جمعیت دام های سبک و سنگین این شهرستان خبر داد."/>
  </head>
  <body>
    <article>
      <h1>واکسیناسیون تب برفکی 100 هزار راس دام در رشتخوار</h1>
      <h2>رئیس شبکه دامپزشکی رشتخوار خبر داد:</h2>
      <address>
        <time datetime="2019-11-13T18:25:00+00:00">13 Nov 2019, 18:25</time>
      </address>
      <p>رئیس شبکه دامپزشکی رشتخوار از آغاز اجرای طرح واکسناسیون تب برفکی در جمعیت دام های سبک و سنگین این شهرستان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمد اکبری نصب رئیس شبکه دامپزشکی رشتخوار صبح امروز در گفت و گو با خبرنگار <a href="http://sobhtoos.ir/">صبح توس</a>؛ در رابطه با روند آغاز و اجرای طرح واکسیناسیون تب برفکی در این شهرستان، گفت: واکسیناسیون تب برفکی به مدت 30 روز کاری در جمعیت دام سبک و سنگین رشتخوار اجرا می شود.<br/><br/>وی با اشاره به اینکه در این طرح بیش از 100 هزار راس دام سبک تحت پوشش واکسناسیون تب برفکی قرار می گیرند، اظهار داشت: طرح واکسیناسیون تب برفکی هم اکنون در 2 بخش مرکزی و بخش جنگل رشتخوار آغاز شده است.<br/><br/>اکبری با تاکید بر اینکه اجرای زود هنگام واکسیناسیون تب برفکی به دلیل مشاهده این بیماری در برخی از نقاط استان، آغاز شده است، افزود: واکسیناسیون تب برفکی به صورت کاملا رایگان انجام می شود و دامدارن گرامی می توانند برای دریافت نوبت به شبکه دامپزشکی رشتخوار مراجعه کنند.<br/><br/>رئیس شبکه دامپزشکی رشتخوار همچنین در رابطه با علائم بیماری تب برفکی نیز گفت: دهان جوشی، لنگش دام و تغییر دمایی بدن حیوان که معمولا با تب همراه است، از جمله علائم مشهود بیماری تب برفکی است.<br/><br/>وی در ادامه همچنین از اجرای طرح واکسیناسیون نیوکاسل در جمعیت مرغ بومی این شهرستان خبر داد و افزود: پیش بینی می شود با اجرای این طرح نیز بیش از 35 هزار مرغ بومی این شهرستان تحت پوشش واکسیناسیون نیوکاسل قرار گیرند.<br/><br/>اکبری با اشاره به اینکه اجرای واکسیناسیون نیوکاسل در جهت جلوگیری از شیوع بیماری در جمعیت پرندگان است، یادآور شد: این طرح به مدت 10 روز کاری از 20 آبان آغاز و تا اوایل آذرماه ادامه خواهد داشت.<br/> <br/>رئیس شبکه دامپزشکی رشتخوار در رابطه با علائم بیماری نیوکاسل نیز گفت: بیماری نیوکاسل شامل علائم گوارشی و عصبی است که با مشاهده به صورت اسهال سبزرنگ و سرگیچه در پرندگان قابل تشخیص است، این واکسیناسیون به صورت آشامیدنی مقاومت به حرارت است که پرنده باید 2 ساعت قبل از مصرف آن به آب دسترسی نداشته باشد.<br/><br/>وی در انتها علاوه بر درخواست همکاری دامداران از دهیاران و فرماندهان پایگاه بسیج در سطح این شهرستان خواست تا نهایت همکاری را با اکیپ های واکسیناسیون جهت اجرای هر چه بهتر این طرح ها را داشته باشند.<br/><br/>انتهای پیام/</p>
    </article>
  </body>
</html>