<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741524"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T18:16:00+00:00"/>
    <meta property="og:title" content="&quot;โรส&quot;ยันอยู่สเปอร์จนครบสัญญา"/>
    <meta property="og:description" content="'แดนนี โรส' แบ๊กซ้ายจอมบุก 'ไก่เดือยทอง' ยันชัดจะไม่ย้ายสังกัดก่อนหมดสัญญาที่ยังเหลืออีก 18 เดือนแน่นอน"/>
  </head>
  <body>
    <article>
      <h1>"โรส"ยันอยู่สเปอร์จนครบสัญญา</h1>
      <address>
        <time datetime="2019-11-13T18:16:00+00:00">13 Nov 2019, 18:16</time>
      </address>
      <p>
        <b>"แดนนี โรส" แบ๊กซ้ายจอมบุก "ไก่เดือยทอง" ยันชัดจะไม่ย้ายสังกัดก่อนหมดสัญญาที่ยังเหลืออีก 18 เดือนแน่นอน</b>
      </p>
      <p>แดนนี โรส แบ๊กซ้ายทีมชาติอังกฤษ ยืนยันจะอยู่กับ ทอตแนม ฮอตสเปอร์ ต้นสังกัดในศึกพรีเมียร์ลีก เมืองผู้ดี ต่อไปจนครบสัญญาที่เหลืออีก 18 เดือนอย่างแน่นอน แม้จะมีข่าวว่าตัวเขาอาจจะย้ายทีมในช่วงเปิดตลาดนักเตะเดือนม.ค.ก็ตาม<br/><br/>สเปอร์ แสดงออกอย่างชัดเจนว่า ต้องการขาย โรส ในช่วงซัมเมอร์นี้ และตัดเขาออกจากทีมชุดทัวร์เอเชียในช่วงปรีซีซั่นเพื่อเปิดโอกาสให้มองหาต้นสังกัดใหม่ได้โดยสะดวก อย่างไรก็ตาม ท้ายที่สุด ดาวเตะสิงโตคำราม ก็ไม่ได้ย้ายไปไหน และลงเล่นให้ "ไก่เดือยทอง" ไปแล้ว 11 เกมในฤดูกาลนี้ พร้อมทั้งยืนยันว่า จะอยู่กับทีมไปจนครบสัญญาแน่นอน<br/><br/>"จากสิ่งที่เกิดขึ้นทุกอย่างมันก็ชัดเจนอยู่แล้วว่า คนเบื้องบนที่ ทอตแนม กำลังพยายามทำในสิ่งที่พวกเขาเคยพยายามจะทำมาแล้ว ผมพูดไปแล้วว่าผมมีสัญญาอีก 18 เดือน และผมจะไม่ไปไหนจนกว่าจะหมดสัญญา พวกคุณสามารถประหยัดเวลาในการเตรียมเขียนเรื่องที่ผมจะถูกขายในเดือนม.ค.เอาไว้ได้เลยเพราะมันจะไม่เกิดขึ้นแน่นอน" โรส กล่าว.<br/><br/><b>ภาพ gettyimages</b></p>
    </article>
  </body>
</html>