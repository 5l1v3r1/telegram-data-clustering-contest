<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/dermendzhiev-ne-e-dobre-da-te-hokat-postoqnno-tova-si-e-nashiqt-nacionalen-otbor-1405972.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T18:59:00+00:00"/>
    <meta property="og:title" content="Дерменджиев: Не е добре да те хокат постоянно, това си е нашият национален отбор"/>
    <meta property="og:description" content="Селекционерът на българския национален отбор по футбол Георги Дерменджиев иска да види спокойна и освободена игра от своите избраници срещу Парагвай и Чехия тази седмица Всички лоши резултати остават зад гърба ни, гледаме напред и каквото се случи"/>
  </head>
  <body>
    <article>
      <h1>Дерменджиев: Не е добре да те хокат постоянно, това си е нашият национален отбор</h1>
      <address><time datetime="2019-11-13T18:59:00+00:00">13 Nov 2019, 18:59</time> by <a rel="author">Sportlive.bg</a></address>
      <p>Селекционерът на <b><a href="https://www.sportlive.bg/bgfootball/national-team">българския национален отбор по футбол</a></b> Георги Дерменджиев иска да види спокойна и освободена игра от своите избраници срещу Парагвай и Чехия тази седмица.</p>
      <p><i>"Всички лоши резултати остават зад гърба ни, гледаме напред и каквото се случи. По време на първия мач имаме право на шест смени. Недялков ще ни липсва, но има момчета, които да го заместят. Самите резултати и негативизмът към играчите повлияха на отбора. Не е добре, когато губиш, но не е добре и когато те хокат постоянно. Това си е нашият национален отбор все пак. Разговаряхме много с играчите, но ситуацията не е лека",</i> заяви треньорът.</p>
      <p>Той изтъкна, че ще вика единствено футболисти, които са във форма, а освен това иска отборът да загърби поредицата от загуби и психологическото натоварване от тях.</p>
      <p><i>"Който играч е в добра форма, той ще бъде в националния тим. Най-лошо е това, че има психологическо натоварване. На мен ми се иска това да отмине или поне да се намали. Искам да вдъхна вяра и увереност на момчетата, защото имат потенциал и възможности. Искам да ги видя по-спокойни, да играят освободено. Честата смяна на треньори не е добре за играчите, харесвам да се играе комбинативно, но ще се съобразя с качествата на футболистите"</i>, допълни Дерменджиев. <b><i><a href="https://www.sportlive.bg/bgfootball/national-team/V-Rumyniq-Chorbadzhijski-igrae-malko-i-posredstveno-a-e-nacional-1402948.html">А каква критика получи селекционерът от съседска Румъния вижте в този материал. </a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Oshte-edin-klyuchov-futbolist-na-Bylgariq-poluchi-travma-predi-machovete-s-Paragvaj-i-Chehiq-1405851.html"/>
        <a href="https://www.sportlive.bg/bgfootball/national-team/Venci-Stefanov-v-tipichen-stil-oplyu-psiholozhkite-v-nacionalniq-otbor--1405733.html"/>
        <a href="https://www.sportlive.bg/bgfootball/national-team/Plamen-Iliev-mozhe-da-propusne-macha-s-Paragvaj-1405625.html"/>
        <a href="https://www.sportlive.bg/bgfootball/national-team/Chorbadzhijski-razkri-kakvo-e-pyrvoto-neshto-koeto-Dermendzhiev-e-kazal-na-nacionalite-ni-1405597.html"/>
        <a href="https://www.sportlive.bg/bgfootball/national-team/Kapitanyt-na-Loko-(Plovdiv)-obqvi-lichnata-si-cel-s-nacionalniq-otbor-1405592.html"/>
      </related>
    </article>
  </body>
</html>