<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822143.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T18:40:00+00:00"/>
    <meta property="og:title" content="یک صهیونیست بر اثر اصابت موشک مقاومت کشته شد"/>
    <meta property="og:description" content="به گزارش فارس، منابع فلسطینی از کشته شدن یک صهیونیست در شهرک «عسقلان» در جنوب فلسطین اشغالی بر اثر اصابت موشک مقاومت خبر دادند."/>
  </head>
  <body>
    <article>
      <h1>یک صهیونیست بر اثر اصابت موشک مقاومت کشته شد</h1>
      <address>
        <time datetime="2019-11-13T18:40:00+00:00">13 Nov 2019, 18:40</time>
      </address>
      <p>گروه‌های مقاومت فلسطین از کشته شدن یک شهرک‌نشین بر اثر اصابت یک فروند موشک گروه‌های مقاومت به جنوب فلسطین اشغالی خبر دادند.</p>
      <p>به گزارش فارس، منابع فلسطینی از کشته شدن یک صهیونیست در شهرک «عسقلان» در جنوب فلسطین اشغالی بر اثر اصابت موشک مقاومت خبر دادند.</p>
      <p>گروه مقاومت «سرایا القدس» شاخه نظامی جنبش جهاد اسلامی فلسطین اعلام کرد که در این حمله موشکی، یک شهرک‌نشین کشته شد.</p>
      <p>پیشتر منابع خبری رژیم صهیونیستی گزارش داده بودند که در حمله موشکی به عسقلان، دو نفر از شهرک‌نشینان زخمی و به بیمارستان منتقل شدند.</p>
      <p>نیروهای مقاومت فلسطین روز چهارشنبه بیش از بیست موشک گراد به سمت دو شهرک عسقلان و سدیروت شلیک کردند.</p>
      <p>«سرایا القدس» شاخه نظامی جهاد اسلامی فلسطین ظهر چهارشنبه در بیانیه‌ای مشترک با «کتائب المجاهدین» (گردان‌های المجاهدین) اعلام کرد که شهرک‌های «عسقلان» و «سدیروت» با ۲۰ موشک گراد هدف گرفته شدند.</p>
      <p>در بیانیه صادر شده آمده است، سرایاالقدس و کتائب المجاهدین با ۲۰ موشک گراد این دو شهرک صهیونیستی را هدف گرفتند؛ موشک‌ها با دقت به هدف اصابت کرد اما رژیم صهیونیستی مانند عادت همیشگی، خسارت‌ها را رسانه‌ای نمی‌کند.</p>
      <p>تنش‌ها میان غزه و رژیم صهیونیستی پس از آن آغاز شد که جنگنده‌های رژیم صهیونیستی بامداد سه شنبه منزل مسکونی «بهاء ابوالعطا» از فرماندهان ارشد سرایا القدس در منطقه «الشجاعیه» غزه را هدف گرفتند و وی را به شهادت رساندند. رژیم صهیونیستی به جز ابوالعطا، شش نفر دیگر از اعضای شاخه نظامی جهاد اسلامی را به شهادت رسانده است.</p>
    </article>
  </body>
</html>