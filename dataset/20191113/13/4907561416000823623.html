<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/engelli-genci-strec-filme-sarip-eziyet-ettiler-2219116"/>
    <meta property="og:site_name" content="Posta"/>
    <meta property="article:published_time" content="2019-11-13T13:25:38+00:00"/>
    <meta property="og:title" content="Engelli genci streç filme sarıp, eziyet ettiler"/>
    <meta property="og:description" content="İzmirin Konak ilçesinde, yüzde 50 engelli olduğu öğrenilen A.H. (18) iş arkadaşları tarafından streç filmle sarıldıktan sonra tekme-tokat dövüldü. Ayrıca A.H.nin üzerine su dökülüp, cinsel tacizde de bulunulurken, o anları başka bir çalışan telefonla kaydetti."/>
  </head>
  <body>
    <article>
      <h1>Engelli genci streç filme sarıp, eziyet ettiler</h1>
      <address>
        <time datetime="2019-11-13T13:25:38+00:00">13 Nov 2019, 13:25</time>
      </address>
      <h3>İzmir'in Konak ilçesinde, yüzde 50 engelli olduğu öğrenilen A.H. (18) iş arkadaşları tarafından streç filmle sarıldıktan sonra tekme-tokat dövüldü. Ayrıca A.H.'nin üzerine su dökülüp, cinsel tacizde de bulunulurken, o anları başka bir çalışan telefonla kaydetti.</h3>
      <p>Geçen mart ayında <a href="https://www.posta.com.tr/haberler/izmir">İzmir</a> Konak'ta meydana geldi. İddiaya göre, yüzde 50 engelli olan şirket çalışanı A.H., N.S. ve F.K. isimli iş arkadaşları tarafından streç filmle sarıldı. Tüm vücudunu sardıktan sonra A.H.'yi yere yatıran iş arkadaşları, engelli gence sopa, tekme ve tokatla vurmaya başladı.</p>
      <h3>Su döküp taciz ettiler</h3>
      <p>Bununla da yetinmeyen N.S ve F.K, A.H.'nin üzerine su döküp cinsel tacizde bulundu. Yaşanan olayı başka bir çalışan telefonla kaydetti. Görüntülerde N.S. ve F.K.'nın, engelli gencin vücudunu sardıktan sonra yere yatırıp dayak attığı görüldü.</p>
      <h3>"Durun abi yapmayın"</h3>
      <p>A.H., dayak atıldığı sırada, 'Durun abi yapmayın' demesine rağmen iş arkadaşlarının dinlememesi de kamera kayıtlarında yer aldı. A.H.'nin üzerine su dökülüp cinsel tacizde bulunulduğu da yine kameraya yansıdı.</p>
      <h3>Eşi savcılığa gidip suç duyurusunda bulundu</h3>
      <p>A.H.'ye yapılan eziyeti telefonla kaydeden A.S., videoyu bir A.H.'nin de yer aldığı WhatsApp grubunda paylaştı. Videoyu izleyen A.H.'nin eşi R.H., savcılığa gidip suç duyurusunda bulundu.</p>
      <h3>"Şaka" yapmışlar</h3>
      <p>Şikayet üzerine ifadeleri alınan N.S. ve F.K., 'şaka' yaptıklarını söyledi. N.S.'nin ifadesinde, A.H. ile kardeş gibi olduklarını ve 'şakalaşma' görüntülerini de A.H.'nin isteği ile WhatsApp grubuna attıklarını söylediği belirtildi.</p>
      <h3>İlk duruşma 21 Kasım'da</h3>
      <p>F.K.'nın ifadesinde de olayı 'şaka' olarak anlattığı öğrenildi. Sanıkların, 4 ay tutuklu kaldıktan sonra tensip zaptıyla tahliye edildiği belirtilirken, dosyaya ilişkin ilk duruşma 21 Kasım'da görülecek.</p>
      <p>
        <b>DHA</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/irem-dericiyi-taciz-eden-takintili-hayranin-ifadesi-ortaya-cikti-2219145">
          <img src="https://i.pstimaj.com/img/100/180x95/5dcc10ecae298bd6a7b0907e"/>
        </a>
      </figure>
      <p>
        <a href="https://www.posta.com.tr/irem-dericiyi-taciz-eden-takintili-hayranin-ifadesi-ortaya-cikti-2219145">1 İrem Derici'yi taciz eden takıntılı hayranın ifadesi o...</a>
      </p>
      <figure>
        <a href="https://www.posta.com.tr/iki-zorba-polise-mukavemetten-beraat-etti-2219140">
          <img src="https://i.pstimaj.com/img/100/180x95/5dcc0c6a66a97c75807bff40"/>
        </a>
      </figure>
      <p>
        <a href="https://www.posta.com.tr/iki-zorba-polise-mukavemetten-beraat-etti-2219140">2 İki zorba, polise mukavemetten beraat etti</a>
      </p>
      <figure>
        <a href="https://www.posta.com.tr/turkiye-taskomuru-kurumu-45-muhendis-alacak-basvuru-sartlari-neler-2219139">
          <img src="https://i.pstimaj.com/img/100/180x95/5dcc0a64ae298bd6a7b09079"/>
        </a>
      </figure>
      <p>
        <a href="https://www.posta.com.tr/turkiye-taskomuru-kurumu-45-muhendis-alacak-basvuru-sartlari-neler-2219139">3 Türkiye Taşkömürü Kurumu 45 mühendis alacak: Başvuru ş...</a>
      </p>
      <figure>
        <a href="https://www.posta.com.tr/ahmet-altan-yeniden-tutuklandi-2219030">
          <img src="https://i.pstimaj.com/img/100/180x95/5dcbd3dfae298bcd82caa5a0"/>
        </a>
      </figure>
      <p>
        <a href="https://www.posta.com.tr/ahmet-altan-yeniden-tutuklandi-2219030">4 Ahmet Altan yeniden tutuklandı</a>
      </p>
      <figure>
        <a href="https://www.posta.com.tr/izmir-katip-celebi-universitesi-44-ogretim-uyesi-aliyor-2219115">
          <img src="https://i.pstimaj.com/img/100/180x95/5dcc033fae298bcd12b755f5"/>
        </a>
      </figure>
      <p>
        <a href="https://www.posta.com.tr/izmir-katip-celebi-universitesi-44-ogretim-uyesi-aliyor-2219115">5 İzmir Katip Çelebi Üniversitesi 44 öğretim üyesi alıyo...</a>
      </p>
      <figure>
        <a href="https://www.posta.com.tr/balikesir-universitesi-ogretim-gorevlisi-aliyor-2219108">
          <img src="https://i.pstimaj.com/img/100/180x95/5dcbfdf766a97c6b99e1a958"/>
        </a>
      </figure>
      <p>
        <a href="https://www.posta.com.tr/balikesir-universitesi-ogretim-gorevlisi-aliyor-2219108">6 Balıkesir Üniversitesi öğretim görevlisi alıyor</a>
      </p>
      <figure>
        <a href="https://www.posta.com.tr/milli-egitim-bakanligi-o-goruntulere-sorusturma-baslatti-2219103">
          <img src="https://i.pstimaj.com/img/100/180x95/5dcbfb86ae298bcd12b755e9"/>
        </a>
      </figure>
      <p>
        <a href="https://www.posta.com.tr/milli-egitim-bakanligi-o-goruntulere-sorusturma-baslatti-2219103">7 Milli Eğitim Bakanlığı o görüntülere soruşturma başlat...</a>
      </p>
      <figure>
        <a href="https://www.posta.com.tr/adli-tip-ingiliz-ajanin-olumune-iliskin-ilk-raporunu-tamamladi-iste-olum-nedeni-2218926">
          <img src="https://i.pstimaj.com/img/100/180x95/5dcba3f9ae298bc40d12cdd9"/>
        </a>
      </figure>
      <p>
        <a href="https://www.posta.com.tr/adli-tip-ingiliz-ajanin-olumune-iliskin-ilk-raporunu-tamamladi-iste-olum-nedeni-2218926">8 Adli Tıp, İngiliz ajanın ölümüne ilişkin ilk raporunu ...</a>
      </p>
      <figure>
        <a href="https://www.posta.com.tr/cinayet-masasi-dedektifi-le-mesurierin-raporunu-degerlendirdi-2219100">
          <img src="https://i.pstimaj.com/img/100/180x95/5dcbf96d66a97c6b984b7f48"/>
        </a>
      </figure>
      <p>
        <a href="https://www.posta.com.tr/cinayet-masasi-dedektifi-le-mesurierin-raporunu-degerlendirdi-2219100">9 Cinayet masası dedektifi Le Mesurier’in raporunu değer...</a>
      </p>
      <figure>
        <a href="https://www.posta.com.tr/friends-ekibi-ozel-bolum-icin-bir-araya-gelebilir-2219101">
          <img src="https://i.pstimaj.com/img/100/180x95/5dcbf9c666a97c6c59b0412d"/>
        </a>
      </figure>
      <p>
        <a href="https://www.posta.com.tr/friends-ekibi-ozel-bolum-icin-bir-araya-gelebilir-2219101">10 Friends ekibi özel bölüm için bir araya gelebilir</a>
      </p>
      <figure>
        <img src="https://i.pstimaj.com/img/78/90x50/5dcafe03ae298ba7b0691752"/>
      </figure>
      <p>SIRADAKİ HABER Felaketin 20. yılında depremin izleri</p>
    </article>
  </body>
</html>