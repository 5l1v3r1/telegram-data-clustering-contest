<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/13/lube-al-mondiale-per-club-il-calendario-e-gli-orari-delle-gare/1324454/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-13T13:07:10+00:00"/>
    <meta property="og:title" content="Lube al Mondiale per Club, il calendario e gli orari delle gare"/>
    <meta property="og:description" content="VOLLEY - La competizione iridata a Betim in Brasile dal 3 all'8 dicembre: esordio per i biancorossi contro l'Al-Rayyan Sports Club"/>
  </head>
  <body>
    <article>
      <h1>Lube al Mondiale per Club, il calendario e gli orari delle gare</h1>
      <h2>VOLLEY - La competizione iridata a Betim in Brasile dal 3 all'8 dicembre: esordio per i biancorossi contro l'Al-Rayyan Sports Club</h2>
      <address><time datetime="2019-11-13T13:07:10+00:00">13 Nov 2019, 13:07</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F13%2Flube-al-mondiale-per-club-il-calendario-e-gli-orari-delle-gare%2F1324454%2F">Condividi8</a><a href="https://twitter.com/intent/tweet?text=Lube+al+Mondiale+per+Club%2C++il+calendario+e+gli+orari+delle+gare&amp;url=https%3A%2F%2Fwww.cronachemaceratesi.it%2F2019%2F11%2F13%2Flube-al-mondiale-per-club-il-calendario-e-gli-orari-delle-gare%2F1324454%2F">Tweet</a>Email8 Condivisioni</p>
      <p> </p>
      <p> </p>
      <p><b>La Fivb ha ufficializzato il calendario del Mondiale per Club 2019, prestigioso trofeo iridato a cui la Lube Civitanova prenderà parte, per il terzo anno consecutivo, dal 3 all’8 dicembre: l’edizione 2019 si gioca nell’impianto Ginasio Poliesportivo Divino Ferreira Braga, a Betim in Brasile, nello stato brasiliano di Minas Gerais, non lontano da Belo Horizonte. </b>La formula prevede che le quattro formazioni qualificate (Lube, i padroni di casa brasiliani del Sada Cruzeiro, i russi dello Zenit Kazan e gli asiatici del Al-Rayyan, dal Qatar), nella prima fase disputino un girone all’italiana: in base alla classifica stabilita, si definiranno le Semifinali (1a vs 4a, 2a vs 3a), infine le finali 3° e 1° posto. La Lube Civitanova esordirà nella prima sfida contro l’Al-Rayyan martedì 3 dicembre alle 22 ora italiana (le 18 in Brasile), secondo match invece in programma con il Sada Cruzeiro nella notte tra mercoledì 4 e giovedì 5, ora di inizio 00,30 italiane (le 20,30 a Betim), terza gara infine contro lo Zenit Kazan, giovedì 5 alle 22 italiane (18 brasiliane). Le semifinali sono in programma sabato 7 dicembre: alle 18 italiane (le 14 in Brasile) la sfida tra prima e quarta classificata della fase preliminare, alle 21 italiane (le 17 brasiliane) l’altro match tra seconda e terza classificate. La finali si giocano domenica 8 dicembre: alle 13,30 italiane (le 9,30 di mattino in Brasile) la sfida per il bronzo, la finalissima per il titolo alle 16,30 italiane (le 12,30 brasiliane).</p>
      <p>
        <b>Il calendario della Cucine Lube Civitanova nel Mondiale per Club 2019 (orari italiani)</b>
      </p>
      <p>Martedì 3 dicembre 2019 alle 22: Al-Rayyan Sports Club-Cucine Lube Civitanova</p>
      <p>Giovedì 5 dicembre 2019 alle 00,30: Sada Cruzeiro Volei-Cucine Lube Civitanova</p>
      <p>Giovedì 5 dicembre 2019 alle 22: Zenit Kazan-Cucine Lube Civitanova</p>
      <p>Sabato 7 dicembre 2019 alle 18 o 21: Semifinale</p>
      <p>Domenica 8 dicembre 2019 alle 13,30 o 16,30: Finale 3° o 1° posto</p>
    </article>
  </body>
</html>