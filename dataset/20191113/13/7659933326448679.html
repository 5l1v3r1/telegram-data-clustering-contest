<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1990101/sadr%E2%80%99dan-protesto-g%C3%B6sterilerine-%C3%B6vg%C3%BC"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-13T13:00:00+00:00"/>
    <meta property="og:title" content="Sadr’dan protesto gösterilerine övgü"/>
    <meta property="og:description" content="Iraklı Şii lider Mukteda es-Sadr, ülkedeki protesto gösterilerinin en önemli zaferinin yolsuzluk yapanları küçük düşürmesi ve korkutmak olduğunu belirtti. Sadr, Twitter hesabından paylaştığı mesajda, “Bazı hatalar yapılsa da gösteriler ve oturma eyle"/>
  </head>
  <body>
    <article>
      <h1>Sadr’dan protesto gösterilerine övgü</h1>
      <address>
        <time datetime="2019-11-13T13:00:00+00:00">13 Nov 2019, 13:00</time>
      </address>
      <p>Iraklı Şii lider Mukteda es-Sadr, ülkedeki protesto gösterilerinin en önemli zaferinin yolsuzluk yapanları küçük düşürmesi ve korkutmak olduğunu belirtti.<br/><br/>Sadr, Twitter hesabından paylaştığı mesajda, “Bazı hatalar yapılsa da gösteriler ve oturma eylemleri karşısında saygıyla eğiliyoruz. Gösteriler önemli zaferler elde etti. Bu zaferlerin en önemlisi de yolsuzluk yapanları küçük düşürmesi ve korkutmasıdır” diye yazdı.<br/><br/>Güvenlik güçlerine gösteri ve oturma eylemi düzenleyenlere zarar vermeme çağrısında bulunan Sadr, “Protestoların barışçıl bir şekilde sürdürülmesi, bu devrimi başarıya ulaştıracaktır. Devrimcilerin ABD ve diğer yabancı müdahalelerden uzak durması ve diplomatik misyon ile büyükelçiliklere zarar vermemesi gerekir” ifadelerini kullandı.<br/><br/>Sadr, gösterilerin, akıllıca bir yolla yüzleri yenilemek ve Irak’ın riskli ve korkunç boşluğa düşmemesi için muhteşem bir fırsat olduğunu belirtti.<br/><br/>Sadr, parlamentodaki ‘onurlu kişilere’ anayasa maddelerini, Seçim Komisyonunu ve yasalarının değiştirilmesi gibi köklü reformları onaylama çağrısında bulundu. Sadr ayrıca, ‘onurlu memurların kapsamlı greve katılarak bir gün dahi olsa devrimci kardeşlerine destek olması’ gerektiğini ifade etti.<br/><br/>Irak’ta 1 Ekim’de yolsuzluk, işsizlik ve kamu hizmetleri yetersizliği gibi sebeplerle başlayan gösteriler, Erbain törenleri nedeniyle ara verildikten sonra 25 Ekim’de yeniden başlamıştı.</p>
    </article>
  </body>
</html>