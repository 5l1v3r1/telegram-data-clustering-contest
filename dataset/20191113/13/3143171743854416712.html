<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/prematurita-messina-partecipa-alla-giornata-mondiale.html"/>
    <meta property="og:site_name" content="Tempostretto"/>
    <meta property="article:published_time" content="2019-11-13T13:52:15+00:00"/>
    <meta property="og:title" content="Prematuritá: Messina partecipa alla Giornata Mondiale"/>
    <meta property="og:description" content="Oltre all’illuminazione della Stele della Madonna della Lettera e del Bastione esterno del Forte San Salvatore, previsti altri due appuntamenti organizzati dall’Azienda Ospedaliera G.Martino e l’associazione Il Bucaneve."/>
  </head>
  <body>
    <article>
      <h1>Prematuritá: Messina partecipa alla Giornata Mondiale</h1>
      <address><time datetime="2019-11-13T13:52:15+00:00">13 Nov 2019, 13:52</time> by <a rel="author" href="https://www.tempostretto.it/author/francesca-cali" target="_blank">Francesca Cali</a></address>
      <p>
        <i>Oltre all’illuminazione della Stele della Madonna della Lettera e del Bastione esterno del Forte San Salvatore, previsti altri due appuntamenti organizzati dall’Azienda Ospedaliera G.Martino e l’associazione Il Bucaneve.</i>
      </p>
      <p>Tre gli appuntamenti previsti in occasione dell’Undicesima Giornata Mondiale della Prematuritá del 17 novembre.</p>
      <p>Ogni anno in Italia, sono quarantamila i neonati che nascono prima della 37esima settimana di gestazione. Quello della nascita prematura è un fenomeno in crescita e diventato un problema di salute pubblica che va trattato in termini di prevenzione, cura e assistenza.</p>
      <p>Per questo anche quest’anno il 17novembre in moltissime città italiane un monumento verrà illuminato di viola. Ed anche Messina vivrà questo momento con l’illuminazione della Stele della Madonna della Lettera e del Bastione murario esterno del Forte San Salvatore.</p>
      <p>Oltre a questo l’Azienda Ospedaliera G.Martino insieme all’associazione Il Bucaneve hanno programmato altri due appuntamenti. Giorno 14 alle ore 17:30 si svolgerà presso la Parrocchia di Santa Barbara, sita all’interno della Base Navale della Marina Militare, una Santa Messa alla presenza dei vertici dell’Azienda Ospedaliera, dell’associazione e della Marina Militare. Lunedì 18, invece , alle 10 presso il Padiglione NI del Policlinico si svolgerà un incontro con i bambini nati prematuri e le loro famiglie che racconteranno la loro esperienza, seguito da un concerto a cura di Gabriele Papalia e Alessandro Parisi.</p>
      <p>Da tanti anni ormai l’Azienda Ospedaliera Policlinico lavora per rendere l’assistenza del neonato e del pre termine a misura di famiglia, favorendo la vicinanza con i genitori 24 ore su 24. Proprio per questo è nata la Casa di Accoglienza gestita dall’associazione di volontariato Il Bucaneve, presieduta dalla professoressa Carla Fortino.</p>
      <p>Grazie all’assistenza offerta dall’UOC Terapia Intensiva Neonatale e dall’UOSD di Neonatologia, il Policlinico assicura una continuità assistenziale al neonato pretermine con un’attenta attività ambulatoriale garantendo assistenza a pazienti provenienti non solo da Messina, ma anche da altre province siciliane e calabresi.</p>
    </article>
  </body>
</html>