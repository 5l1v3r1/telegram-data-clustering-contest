<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/shcho-ukrajinci-dumayut-pro-pidvishchennya-podatkiv-i-rro-dlya-malogo-biznesu-novini-ukrajini-50053277.html"/>
    <meta property="og:site_name" content="НВ"/>
    <meta property="article:published_time" content="2019-11-13T13:09:00+00:00"/>
    <meta property="og:title" content="Що українці думають про підвищення податків і РРО для малого бізнесу — опитування «Рейтингу»"/>
    <meta property="og:description" content="Більшість підтримує штрафи для великого бізнесу за продаж без фіскальних чеків."/>
  </head>
  <body>
    <article>
      <h1>Що українці думають про підвищення податків і РРО для малого бізнесу — опитування «Рейтингу»</h1>
      <h2>Більшість підтримує штрафи для великого бізнесу за продаж без фіскальних чеків.</h2>
      <address>
        <time datetime="2019-11-13T13:09:00+00:00">13 Nov 2019, 13:09</time>
      </address>
      <p>Більшість українців підтримують низькі податки для ФОП і розширення впровадження касових апаратів. Про це повідомляється в результатах опитування <a href="http://ratinggroup.ua/research/ukraine/nalogi_i_predprinimatelstvo_ocenki_i_ozhidaniya.html">«</a><a href="http://ratinggroup.ua/research/ukraine/nalogi_i_predprinimatelstvo_ocenki_i_ozhidaniya.html">Рейтинг»</a> .</p>
      <p>Зокрема, широке впровадження РРО та штрафи для великого бізнесу за відсутність фіскальних чеків підтримує 58% опитаних. При цьому, майже половина респондентів (49%) впевнені, що РРО допоможуть навести порядок в сфері сплати податків, а 38% вважають касові апарати способом тиску на малий бізнес.</p>
      <p>Більшість опитаних (75%) схвалюють ідею повернення частини коштів при продажу без фіскального чека, однак серед підприємців і тих, хто планує відкрити свій бізнес, РРО та повернення коштів користуються меншою популярністю.</p>
      <p>Читайте також:<br/><a href="https://nv.ua/ukr/biz/finance/podatkova-reforma-skasuvannya-yesv-novini-ukrajini-50050056.html">&amp;nbsp«Зняти питання ФОПів». Милованов виступив за скасування ЄСВ та зниження податку на доходи фізосіб</a></p>
      <p>Близько 70% українців впевнені, що податки для ФОП і малого бізнесу повинні бути низькими, а для великого бізнесу і олігархів - високими.</p>
      <p>Всього 38% опитаних хотіли б відкрити свою справу, а 10% українців вже ведуть свій бізнес.</p>
      <p>Нагадаємо, що недавно у фіскальній службі пояснили, чи можуть <a href="https://nv.ua/ukr/biz/economics/chi-potribni-kasovi-aparati-fop-tretoji-grupi-novini-ukrajini-50052856.html">ФОП третьої групи</a> не встановлювати касові апарати.</p>
    </article>
  </body>
</html>