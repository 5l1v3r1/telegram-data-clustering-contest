<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953945"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T13:27:38+00:00"/>
    <meta property="og:title" content="‘వాస్తవాలు దాచిపెట్టి నా బిడ్డను బలిపశువు చేస్తున్నారు’"/>
    <meta property="og:description" content="ADVT"/>
  </head>
  <body>
    <article>
      <h1>‘వాస్తవాలు దాచిపెట్టి నా బిడ్డను బలిపశువు చేస్తున్నారు’</h1>
      <address>
        <time datetime="2019-11-13T13:27:38+00:00">13 Nov 2019, 13:27</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్:</b> రైల్వే అధికారులు తమ తప్పును కప్పిపుచ్చుకునేందుకు.. తన కుమారుడు చంద్రశేఖర్‌ను దోషిగా చూపిస్తున్నారని లోకో పైలెట్‌ చంద్రశేఖర్‌ తండ్రి జోసఫ్‌ విమర్శించారు. బుధవారం ఆయన ఏబీఎన్ ఆంధ్రజ్యోతితో మాట్లాడుతూ వాస్తవాలు దాచిపెట్టి తన బిడ్డను బలిపశువు చేస్తున్నారని వాపోయారు. కాచిగూడ రైలు ప్రమాదంపై విచారణ కమిటీ వేయాలని ఆయన డిమాండ్ చేశారు.</p>
      <p> </p>
      <p>చంద్రశేఖర్‌ 8 ఏళ్లు సర్వీసులో ఇప్పటివరకు ఎలాంటి రిమార్క్‌ లేదని జోసఫ్ అన్నారు. 35 ఏళ్లుగా రైల్వే కోసం అహర్నిశలు కష్టపడుతున్న కుటుంబం తమదని అన్నారు. తమ కుటుంబంలో 10మందికి పైగా రైల్వే ఉద్యోగులు ఉన్నారని చెప్పారు. సిగ్నలింగ్‌ లోపం వల్లే కాచిగూడలో రైలు ప్రమాదం జరిగిందని జోసఫ్‌ ఆరోపించారు.</p>
      <p> </p>
      <p>కాచిగూడ రైలు ప్రమాదంలో తీవ్రంగా గాయపడి వెంటిలేటర్‌పై చికిత్స పొందుతున్న ఎంఎంటీఎస్‌ లోకోపైలట్‌ చంద్రశేఖర్‌పై కేసు నమోదయింది. చంద్రశేఖర్‌ తప్పిదం వల్లే ఈ ప్రమాదం జరిగిందని, ఆయనపై చర్యలు తీసుకోవాలని కాచిగూడ స్టేషన్‌ మేనేజర్‌ దశరథ్‌ రైల్వే పోలీస్‌ స్టేషన్‌లో మంగళవారం ఫిర్యాదు చేశారు. హంద్రీ ఎక్స్‌ప్రెస్‌ వెళ్లడానికి సిగ్నల్‌ ఇస్తే.. చంద్రశేఖర్‌ దాన్ని గమనించకుండానే ఎంఎంటీఎ్‌సను ముందుకు పోనిచ్చారని ఫిర్యాదులో పేర్కొన్నారు. చంద్రశేఖర్‌పై కాచిగూడ జీఆర్పీ పోలీసులు 337, 338, 308 ఐపీసీ సెక్షన్ల కింద కేసు నమోదు చేశారు. ‘కాచిగూడలో రైలు ప్రమాదఘటనపై కేసు నమోదు చేశాం. స్టేషన్‌మాస్టర్‌తో పాటు సిగ్నలింగ్‌ విభాగంలో పనిచేసే ఏడుగురిని విచారిస్తాం. చంద్రశేఖర్‌ కోలుకున్నాక అతని వాంగ్మూలాన్ని తీసుకుంటాం’ అని కాచిగూడ జీఆర్పీ ఇన్‌స్పెక్టర్‌ శ్రీనివాసరావు తెలిపారు.</p>
    </article>
  </body>
</html>