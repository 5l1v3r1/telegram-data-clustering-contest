<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/amerikanci-vse-zipsuyut-kolomoyskiy-pohvalivsya-shcho-v-sekretnomu-rezhimi-sam-virishuje-problemu-donbasu-639685.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T13:50:44+00:00"/>
    <meta property="og:title" content="«Американці все зіпсують». Коломойський похвалився, що в секретному режимі сам вирішує проблему Донбасу"/>
    <meta property="og:description" content="«Російські танки будуть розміщені біля Кракова і Варшави. Ваше НАТО буде бруднити штани і купувати памперси»"/>
  </head>
  <body>
    <article>
      <h1>«Американці все зіпсують». Коломойський похвалився, що в секретному режимі сам вирішує проблему Донбасу</h1>
      <address>
        <time datetime="2019-11-13T13:50:44+00:00">13 Nov 2019, 13:50</time>
      </address>
      <h4>«Російські танки будуть розміщені біля Кракова і Варшави. Ваше НАТО буде бруднити штани і купувати памперси»</h4>
      <p>Олігарх Ігор Коломойський заявив, що зараз працює над тим, щоб «врегулювати конфлікт на Донбасі». Однак він відмовився розголошувати будь-які деталі своєї роботи в цьому напрямку, оскільки вважає, що американці «все зіпсують і завадять». Про це олігарх заявив в інтерв'ю американській <a href="https://www.nytimes.com/2019/11/13/world/europe/ukraine-ihor-kolomoisky-russia.html?fbclid=IwAR1txZON7Kp8GMAzbth3OOCma0fYLEwXXWcvsM8WcbrOGbkkVrSztiA147Q">газеті The New York Times.</a></p>
      <p>Він також висловився за врегулювання конфлікту на Донбасі і відновлення відносин між Москвою і Києвом. За словами олігарха, травми, нанесені українським громадянам війною на сході країни, «швидко підуть в минуле». При цьому він додав, що влада США лише використовує Україну в своїх геополітичних цілях.</p>
      <p>Коломойський також вважає, що Україна ніколи не вступить в НАТО і ЄС, отже, за його словами, не треба витрачати час на переговори з американськими і європейськими партнерами.</p>
      <p>Олігарх впевнений, що українській владі необхідно прийняти реальність і навіть не намагатися вступити до Північноатлантичного альянсу і Євросоюз.</p>
      <p>При цьому він вважає, що Росія хотіла б привести Україну «в новий Варшавський договір». «Російські танки будуть розміщені біля Кракова і Варшави. Ваше НАТО буде бруднити штани і купувати памперси», - сказав Коломойський.</p>
      <p>Раніше повідомлялося, що <a href="https://glavcom.ua/news/mi-vizmemo-u-rosiyan-100-milyardiv-dolariv-kolomoyskiy-rozkazav-yak-treba-vidnoviti-stosunki-z-moskvoyu-639639.html">Коломойський запропонував «взяти у росіян 100 мільярдів доларів»</a> та відмовитися від співпраці з МВФ.</p>
      <related>
        <a href="https://glavcom.ua/news/mi-vizmemo-u-rosiyan-100-milyardiv-dolariv-kolomoyskiy-rozkazav-yak-treba-vidnoviti-stosunki-z-moskvoyu-639639.html"/>
        <a href="https://glavcom.ua/columns/volox/24-kvartiri-ta-17-avto-hto-same-ta-za-shcho-tak-shchedro-plativ-sluzi-narodu-dubinskomu-639441.html"/>
        <a href="https://glavcom.ua/news/ce-vendetta-v-jevropeyskiy-solidarnosti-prokomentuvali-zatrimannya-pisaruka--639427.html"/>
      </related>
    </article>
  </body>
</html>