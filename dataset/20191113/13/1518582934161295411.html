<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/fondo-pensione-intestato-ai-figli-i-vantaggi-fiscali/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-13T13:14:40+00:00"/>
    <meta property="og:title" content="Fondo pensione intestato ai figli: i vantaggi fiscali"/>
    <meta property="og:description" content="Le spese per l’università, l’avvio di un’attività in proprio o l’acquisto di una casa: quando si hanno figli il primo pensiero è come aiutarli in futuro quando cresceranno e magari con le loro sole forze non saranno in grado di compiere quei passi fondamentali che tutti devono compiere, prima o poi. Fondo pensione per i figli: senza limiti di età e di importo Una valida soluzione può essere quello di aderire ad una forma  di previdenza integrativa, un fondo pensione intestato ai propri figli e in cui fare versamenti a loro nome. La normativa vigente prevede la possibilità di adesione alla previdenza complementare anche per minori e soggetti fiscalmente a carico (con un reddito complessivo non superiore a 2.840,51 euro al lordo degli oneri deducibili; dall’1 gennaio 2019, tale limite è elevato a 4.000 euro per i figli di età non superiore ai 24 anni). Non bisogna quindi attendere la maggiore età dei figli o nipoti per aderire a un fondo pensione e inoltre è un gesto consono nell’ottica dell’educazione finanziaria.…"/>
  </head>
  <body>
    <article>
      <h1>Fondo pensione intestato ai figli: i vantaggi fiscali</h1>
      <address><time datetime="2019-11-13T13:14:40+00:00">13 Nov 2019, 13:14</time> by <a rel="author">Alessandra Caparello</a></address>
      <p>Le spese per l’università, l’avvio di un’attività in proprio o l’acquisto di una casa: quando si hanno figli il primo pensiero è come aiutarli in futuro quando cresceranno e magari con le loro sole forze non saranno in grado di compiere quei passi fondamentali che tutti devono compiere, prima o poi.</p>
      <h3>Fondo pensione per i figli: senza limiti di età e di importo</h3>
      <p>Una valida soluzione può essere quello di aderire ad una<b> forma  di previdenza integrativa</b>, un fondo pensione intestato ai propri figli e in cui fare versamenti a loro nome.<br/>La normativa vigente prevede la possibilità di adesione alla previdenza complementare anche per minori e soggetti fiscalmente a carico (con un reddito complessivo non superiore a 2.840,51 euro al lordo degli oneri deducibili; dall’1 gennaio 2019, tale limite è elevato a 4.000 euro per i figli di età non superiore ai 24 anni).</p>
      <p>Non bisogna quindi attendere la maggiore età dei figli o nipoti per aderire a un fondo <a href="https://www.wallstreetitalia.com/trend/pensioni/">pensione</a> e inoltre è un gesto consono nell’ottica dell’educazione finanziaria. Al bambino che a due anni, per esempio, si ritrova con un fondo pensione, capirà una volta cresciuto quanto sia importante risparmiare e investire così nel suo futuro.</p>
      <p>Se<b> non esistono vincoli di età, </b>pertanto si può iniziare a versare anche nel caso di minori o persino di neonati, l’importante è il soggetto in questione risulti fiscalmente in carico, non esistono neanche <b>vincoli sulle somme da versare,</b> tanto che è possibile sospendere, modificare e riprendere i versamenti quando si desidera.</p>
      <h3>Fondi pensione: gli sconti sulle tasse</h3>
      <p>Inoltre, da non dimenticare la possibilità di scaricare dalla tasse i versamenti al fondo pensione. La legge italiana, infatti, consente a chi versa i contributi a un <b>fondo pensione</b> o a un PIP  (Piani individuali pensionistici di tipo assicurativo) intestato a un familiare a carico di detrarre gli importi annui dalla dichiarazione dei redditi fino a un massimo di 5.164,57 euro l’anno. L’agevolazione prevede un risparmio in termini di minori imposte pagate pari all’aliquota fiscale più elevata applicata al reddito complessivo del contribuente.<br/>La deducibilità fiscale comporta quindi una riduzione del reddito imponibile sul quale si applicano le aliquote Irpef e permette di pagare meno tasse. A seconda del reddito complessivo da dichiarare e dei versamenti annui, varia l’entità del beneficio fiscale.</p>
      <p>Cosa significa? Quanto versato viene sottratto dal reddito diminuendolo e le aliquote Irpef si aplicheranno sul reddito inferiore.  Per fare un esempio un genitore con reddito lordo di 26mila euro annui (aliquota Irpef al 27%), versando 100 euro al mese al fondo pensione del figlio, arriva a risparmiare 648 euro di Irpef all’anno, quasi la metà di quanto versato.</p>
    </article>
  </body>
</html>