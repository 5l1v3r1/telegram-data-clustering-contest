<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/zashtitnik-na-yunajted-lipsva-mi-mourinxo-1405837.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T13:53:00+00:00"/>
    <meta property="og:title" content="Защитник на Юнайтед: Липсва ми Моуриньо"/>
    <meta property="og:description" content="Бранителят на Манчестър Юнайтед Виктор Линдельоф заяви, че му липсва времето, в което „червените дяволи“ бяха под ръководството на Жозе Моуриньо Португалският специалист доведе Линдельоф на „Олд Трафорд“ през 2017г"/>
  </head>
  <body>
    <article>
      <h1>Защитник на Юнайтед: Липсва ми Моуриньо</h1>
      <address><time datetime="2019-11-13T13:53:00+00:00">13 Nov 2019, 13:53</time> by <a rel="author">Sportlive.bg</a></address>
      <p>Бранителят на Манчестър Юнайтед <a href="https://www.sportlive.bg/tags/55696">Виктор Линдельоф</a> заяви, че му липсва времето, в което „червените дяволи“ бяха под ръководството на Жозе Моуриньо. Португалският специалист доведе Линдельоф на „Олд Трафорд“ през 2017г. След като спечели три трофея за два сезона, Моуриньо бе уволнен от треньорската позиция в Юнайтед, заради слаби резултати. 56-годишният мениджър е свързван с различни клубове, като най-усилено се говори, че португалецът ще поеме Арсенал.</p>
      <p>Действията на <a href="https://www.sportlive.bg/tags/1099">Моуриньо</a> извън терена „хвърлиха сянка“ върху постиженията му с отбора. Той имаше някои неуспехи на трансферния пазар, но привличането на Линдельоф беше едно от добрите му решения. Специалният купи шведския защитник от Бенфика за 31 милиона паунда, като впоследствие Линдельоф се превърна в основна фигура в отбраната на „Олд Трафорд“. „Той е един от най-добрите треньори и трябва да бъде привлечен от някой от големите клубове. Той е страхотен треньор и страхотен човек и му дължа много, именно Жозе ме взе и ми даде шанса да играя за Юнайтед. Той има страхотна харизма и всеки трябва да има уважение към него. Той е спечелил всичко, когато говори – трябва да го слушаш“ каза 25-годишният бранител.</p>
      <p>Шведският национал е записал 13 мача през сезона за <a href="https://www.sportlive.bg/tags/4689">Юнайтед</a>, като помогна на тима да се класира за четвъртфиналите на Карабао Къп и елиминационната фаза на Лига Европа. Въпреки това „червените дяволи“ не се наслаждават на добър период в Премиър лийг, като са едва на 10-тото място в подреждането. <i><a href="https://www.sportlive.bg/worldfootball/england/Mourinxo-smqta-che-ima-samo-edno-neshto-koeto-mozhe-da-spre-Livyrpul-za-titlata-1404981.html">А ето какво каза Моуриньо за борбата за титлата във Висшата лига.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Mourinxo-Ako-Livyrpul-bie-Siti-na-Anfijld-shte-stane-shampion-1404883.html"/>
        <a href="https://www.sportlive.bg/worldfootball/germany/Mourinxo-i-Bajern-(Myunhen)-sa-zapochnali-pregovori-portugalecyt-ima-specialno-iziskvane-1404504.html"/>
        <a href="https://www.sportlive.bg/worldfootball/germany/Shvajnshtajger-Mourinxo-vinagi-me-razpitvashe-za-Bajern-i-ucheshe-nemski-1391794.html"/>
        <a href="https://www.sportlive.bg/worldfootball/england/Trima-sa-kandidatite-za-zamestnik-na-Emeri-v-Arsenal-1391613.html"/>
        <a href="https://www.sportlive.bg/worldfootball/england/Manchestyr-Yunajted-e-othvyrlil-nqkolko-oferti-na-Barselona-za-svoj-igrach-1379787.html"/>
      </related>
    </article>
  </body>
</html>