<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Izvestna-zhurnalistka-e-zaginalata-v-Rila-Kolegi-Be-s-ogromno-surce-913521"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T13:00:00+00:00"/>
    <meta property="og:title" content="Известна журналистка е загиналата в Рила! Колеги: Бе с огромно сърце!"/>
    <meta property="og:description" content="Известна журналистка е загиналата жена в Рила. Ето какво написаха колегите от БТА: &quot;Любовта към план..."/>
  </head>
  <body>
    <article>
      <h1>Известна журналистка е загиналата в Рила! Колеги: Бе с огромно сърце!</h1>
      <address>
        <time datetime="2019-11-13T13:00:00+00:00">13 Nov 2019, 13:00</time>
      </address>
      <p><b><a href="https://www.plovdiv24.bg/novini/Bylgaria/novini/Bylgaria/Fatalna-razvruzka-s-izgubenata-turistka-v-Rila-913497">Известна журналистка е загиналата</a></b> жена в Рила. Ето какво написаха колегите от БТА: "Любовта към планината отне живота на нашата бивша колежка Лили Тодорова. Дългогодишен журналист на БТА и бивш главен редактор на "Вътрешна информация", тя ще остане като един от най-ярките и колоритни образи, с огромно сърце, неподражаемо чувство за хумор и всеотдайност към работата и хората. </p>
      <p>След оттеглянето си от активната журналистическа дейност, тя не спря да се развива и да търси нови начини за развитие. Догодина й предстоеше да завърши докторантура в Богословския факултет, свързана с друга нейна страст - хоровото пеене и църковнославянската музика. Лили е и дългогодишен доброволец в стационара за наркомани и алкохолици в Суходол.</p>
      <p>В събота тя се отправи на поредния планински преход в любимата й Рила планина. Днес тялото й бе открито в района на Белия улей, до Рилския манастир. БТА изказва съболезнования на близките и на семейството на Лили"...</p>
    </article>
  </body>
</html>