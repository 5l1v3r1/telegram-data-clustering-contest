<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639803/%D8%A7%D9%81%D8%AA%D8%AA%D8%A7%D8%AD-%DB%B4%DB%B1-%D9%85%D8%B1%DA%A9%D8%B2-%D8%B3%D9%84%D8%A7%D9%85%D8%AA-%D9%88-%DB%B5-%D9%85%D8%AF%D8%B1%D8%B3%D9%87-%D8%A7%D8%AD%D8%AF%D8%A7%D8%AB-%D8%B4%D8%AF%D9%87-%D8%AA%D9%88%D8%B3%D8%B7-%D8%B3%D8%AA%D8%A7%D8%AF-%D8%A7%D8%AC%D8%B1%D8%A7%DB%8C%DB%8C-%D9%81%D8%B1%D9%85%D8%A7%D9%86-%D8%A7%D9%85%D8%A7%D9%85-%D8%AF%D8%B1-%D8%B3%DB%8C%D8%B3%D8%AA%D8%A7%D9%86-%D9%88-%D8%A8%D9%84%D9%88%DA%86%D8%B3%D8%AA%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T13:19:00+00:00"/>
    <meta property="og:title" content="افتتاح ۴۱ مرکز سلامت و ۵ مدرسه احداث شده توسط ستاد اجرایی فرمان امام در سیستان و بلوچستان"/>
    <meta property="og:description" content="۴۱ مرکز سلامت و ۵ مدرسه برکت باحضور رئیس ستاد اجرایی فرمان امام در استان سیستان و بلوچستان به طور همزمان به بهره‌برداری رسید."/>
  </head>
  <body>
    <article>
      <h1>
        <a href="https://www.bultannews.com/fa/news/639803/%D8%A7%D9%81%D8%AA%D8%AA%D8%A7%D8%AD-%DB%B4%DB%B1-%D9%85%D8%B1%DA%A9%D8%B2-%D8%B3%D9%84%D8%A7%D9%85%D8%AA-%D9%88-%DB%B5-%D9%85%D8%AF%D8%B1%D8%B3%D9%87-%D8%A7%D8%AD%D8%AF%D8%A7%D8%AB-%D8%B4%D8%AF%D9%87-%D8%AA%D9%88%D8%B3%D8%B7-%D8%B3%D8%AA%D8%A7%D8%AF-%D8%A7%D8%AC%D8%B1%D8%A7%DB%8C%DB%8C-%D9%81%D8%B1%D9%85%D8%A7%D9%86-%D8%A7%D9%85%D8%A7%D9%85-%D8%AF%D8%B1-%D8%B3%DB%8C%D8%B3%D8%AA%D8%A7%D9%86-%D9%88-%D8%A8%D9%84%D9%88%DA%86%D8%B3%D8%AA%D8%A7%D9%86">افتتاح ۴۱ مرکز سلامت و ۵ مدرسه احداث شده توسط ستاد اجرایی فرمان امام در سیستان و بلوچستان</a>
      </h1>
      <h2>۴۱ مرکز سلامت و ۵ مدرسه برکت باحضور رئیس ستاد اجرایی فرمان امام در استان سیستان و بلوچستان به طور همزمان به بهره‌برداری رسید.</h2>
      <address><time datetime="2019-11-13T13:19:00+00:00">13 Nov 2019, 13:19</time> by <a rel="author">بولتن نیوز | bultannews.com</a></address>
      <p><b>گروه اجتماعی:</b> محمد مخبر رییس <b>ستاد اجرایی فرمان امام</b> ضمن افتتاح مرکز جامع سلامت ایرانشهر و مدرسه برکت زاهدان،<b> فرمان بهره‌برداری</b> همزمان از ۴۱ مرکز جامع سلامت، <b>مرکز بهداشت</b>، پایگاه سلامت و ۵ مدرسه در استان سیستان و بلوچستان را صادر کرد.</p>
      <p> </p>
      <p> </p>
      <p><b>به گزارش بولتن نیوز</b> به نقل از روابط عمومی بنیاد برکت، محمد مخبر در مراسم افتتاح <b>مرکز جامع سلامت</b> سه شهری ایرانشهر از توافق با وزارت بهداشت برای ساخت ۹۰ خانه بهداشت خبر داد و افزود: همچنین برای ساخت بیمارستان ایرانشهر هم به توافق رسیده ایم و کمک و حمایت خواهیم کرد.</p>
      <p>رییس ستاد اجرایی فرمان امام افزود: مورد دیگری که به دنبال اجرای آن در ۷ شهر استان سیستان و بلوچستان هستیم، «دوراپزشکی» است. با اجرای این طرح، تخصصی ترین خدمات پزشکی و درمانی از راه دور در اختیار بیماران قرار می گیرد.</p>
      <p>وی افزود: ۳۵۰ میلیارد ریال برای راه‌اندازی ۴۷ مرکز جامع سلامت در استان سیستان و بلوچستان هزینه شده است.</p>
      <p>مخبر همچنین در مراسم آغاز به کار همزمان ۵ مدرس برکت در استان و بلوچستان با تاکید بر حمایت از دانش آموزان بی بضاعت خاطرنشان کرد: تا به امروز ۶۰ هزار دانش آموز بازمانده از تحصیل در سیستان و بلوچستان تحت پوشش حمایت های ستاد اجرایی فرمان امام قرار گرفته اند.<br/>وی گفت: ستاد اجرایی فرمان امام با توزیع بسته های نوشت‌افزار و لوازم التحریر، تامین وسیله ایاب و ذهاب مناسب، ایجاد مراکز آموزشی شبانه روزی و ساخت خوابگاه، دانش آموزان استان را تا رسیدن به تحصیلات عالیه یاری و همراهی می‌کند.<br/>گفتنی است، برای ساخت ۵ مدرسه برکت افتتاح شده در استان سیستان و بلوچستان با مجموع ۵۰ کلاس درس، بالغ بر ۷۰ میلیارد ریال بودجه هزینه شده است.</p>
    </article>
  </body>
</html>