<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/nepochopitelne-nekdo-na-portyci-podrizl-zdravou-lipu-20191113.html"/>
    <meta property="og:site_name" content="Deník.cz"/>
    <meta property="article:published_time" content="2019-11-13T13:34:00+00:00"/>
    <meta property="og:title" content="Nepochopitelné. Na sídlišti v Písku někdo podřízl zdravou lípu"/>
    <meta property="og:description" content="Vzal pilku a šel pokácet zdravou čtyřletou lípu. Další případ vandalství se stal někdy kolem víkendu v Jablonského ulici na sídlišti Portyč v Písku, kde zatím neznámý pachatel pokácel mladou lípu."/>
  </head>
  <body>
    <article>
      <h1>Nepochopitelné. Na sídlišti v Písku někdo podřízl zdravou lípu</h1>
      <address><time datetime="2019-11-13T13:34:00+00:00">13 Nov 2019, 13:34</time> by <a rel="author">Lucie Kotrbová</a></address>
      <figure>
        <img src="https://g.denik.cz/28/47/2-na-portyci-nekdo-podrizl-zdravou-lipu-pi191113_denik-630.jpg"/>
      </figure>
      <p>„Vybavil se pilkou a šel uříznout mladý vzrostlý strom, který pak pohodil vedle. To už není obyčejné vandalství, za tím snad musí být nějaká psychická nemoc,“ komentoval událost vedoucí odboru životního prostředí MÚ Písek Miloslav Šatra.</p>
      <p>„Nejsmutnější je, že šlo o zhruba čtyřletou perspektivní lípu, která už byla dostatečně životaschopná s dobře založenými kořeny a nevyžadovala proto žádnou zvláštní péči. Růst tady měla pro budoucí generace,“ dodal.</p>
      <figure>
        <img src="https://g.denik.cz/28/bd/2-nehoda-v-milevsku-pi191113_denik-150-3x2.jpg"/>
      </figure>
      <aside>
        <a href="https://pisecky.denik.cz/nehody/v-milevsku-srazilo-auto-chodce-neprezil-20191113.html">V Milevsku srazilo auto chodce. Nepřežil Přečíst článek ›</a>
      </aside>
      <p>Pokud jste si na uvedeném místě v období kolem víkendu něčeho všimli, kontaktujte městskou policii. "I když cena výsadby nového stromku, jenž by zde mohl podřezanou lípu nahradit, není vysoká, činí kolem pěti tisíc korun," informovala mluvčí písecké radnice Irena Malotová. Doplnila, že vzhledem k suchu panujícímu v souvislosti s klimatickými změnami, nelze mít záruku, že se i při pravidelné péči stromek uchytí a bude prosperovat.</p>
      <figure>
        <img src="https://g.denik.cz/28/8b/na-pisecku-pri-narazu-do-stromu-zemrel-ridic-pi191107-04_denik-150-3x2.jpg"/>
      </figure>
      <aside>
        <a href="https://pisecky.denik.cz/nehody/na-pisecku-pri-narazu-do-stromu-zemrel-ridic-20191107.html">VIDEO: Na Písecku při nárazu do stromu zemřel řidič Přečíst článek ›</a>
      </aside>
    </article>
  </body>
</html>