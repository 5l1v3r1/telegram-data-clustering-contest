<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/goranov-zabravete-za-tema-dantsi-do-2021-ra-406630.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T13:43:25+00:00"/>
    <meta property="og:title" content="Горанов: Забравете за тема Данъци до 2021-ра"/>
    <meta property="og:description" content="Ще е актуална при нов упранленски мандат"/>
  </head>
  <body>
    <article>
      <h1>Горанов: Забравете за тема Данъци до 2021-ра</h1>
      <address><time datetime="2019-11-13T13:43:25+00:00">13 Nov 2019, 13:43</time> by <a rel="author">сс</a></address>
      <p>Новият бюджет е балансиран, с приемственост и предвидимост. Данъците няма да се пипат, темата за промяната им може да се постави в нов управленски мандат или чак през 2022-ра. Това заяви финансовият министър Владислав Горанов по време на обсъждането на бюджета в пленарна зала. Целта му е запазване на фискалната прогнозируемост и стабилност.</p>
      <p>610 милиона лева повече отиват за образование. Повече пари се дават и за здраве, пенсии и социални плащания.</p>
      <p>Очакваме безработицата да продължи да намалява, каза още  Горанов. Той очаква средната работна заплата в края на мандата да може стигне 1500 лева. Надява се социалните партньори да предложат механизъм, с който ролята на държавата да не е толкова важна в контекста на минималната заплата.</p>
      <p>По отношение на критиките, че няма заложени реформи, той каза, че те стават най-вече през законите, предложени и от народните представители, а бюджетът е само коректив.</p>
      <p> </p>
    </article>
  </body>
</html>