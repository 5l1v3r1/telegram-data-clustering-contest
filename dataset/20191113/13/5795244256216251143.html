<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/nadya-dorofyeyeva-ziznalasya-shcho-bachila-pozitivu-golyaka-video-50053304.html"/>
    <meta property="og:site_name" content="НВ"/>
    <meta property="article:published_time" content="2019-11-13T13:29:00+00:00"/>
    <meta property="og:title" content="Бачила його голим. Надя Дорофєєва відверто розповіла про стосунки з Позитивом"/>
    <meta property="og:description" content="Солістка групи Время и Стекло, українська співачка Надя Дорофєєва дала відверте інтерв'ю радіоведучому Славі Дьоміну."/>
  </head>
  <body>
    <article>
      <h1>Бачила його голим. Надя Дорофєєва відверто розповіла про стосунки з Позитивом</h1>
      <h2>Солістка групи Время и Стекло, українська співачка Надя Дорофєєва дала відверте інтерв'ю радіоведучому Славі Дьоміну.</h2>
      <address>
        <time datetime="2019-11-13T13:29:00+00:00">13 Nov 2019, 13:29</time>
      </address>
      <p>У відвертій розмові, яка відбулася в рамках шоу Слава+ на YouTube-каналі Люкс FM, 29-річна артистка розповіла про стосунки з колегою по дуету Олексієм Завгороднім, більш відомим під псевдонімом Позитив. За визнанням Дорофеєвої, між ними було багато розбіжностей, проте з часом вони навчилися розуміти один одного. Вона також розповіла, чому на початковому етапі спільної роботи між ними не почався роман:</p>
      <p>«По-перше, коли ми починали проект, думали тільки про кар'єру. По-друге, у кожного з нас були стосунки, а по-третє, ми абсолютно різні з Позитивом. Зараз, звичайно, ми вже навчилися миритися з усіма штуками один одного. Нам знадобилося чотири роки, щоб змиритися з нашими особливостями, полюбити один одного як партнерів», - розповіла Дорофєєва.</p>
      <figure>
        <iframe src="https://www.youtube.com/embed/jCbUCetFEGI" width="560" height="315" data-service="Youtube" scrolling="no"/>
      </figure>
      <p>Незважаючи на те, що співачка заперечує романтичний зв'язок з Позитивом, вона не приховує, що бачила колегу без одягу:</p>
      <p>«Я бачила Льошу голяка регулярно. У нас був момент, коли він постукав до мене в номер готелю і коли я відкрила двері, він стоїть повністю голий і каже «Привіт!». Це було дуже давно. Льоша не питає, коли він хоче проявити себе. Чи бачив Льоша мене голою? Ну, на концертах, коли ми перевдягаємося, він може підглянути, але я можу цього навіть не бачити», - зізналася вона.</p>
      <p>Дорофєєва також розповіла про першу зустріч з майбутнім чоловіком, музикантом Володимиром Дантесом, за якого вийшла заміж у 2015 році.</p>
      <p>«Пам'ятаю день, сідаємо в поїзд, я зустрічаю Володимира Дантеса. Я вся в прищах, ненафарбована - природно, як адекватна людина, яка сідає в поїзд. І тут він чомусь в мене закохується. Я думаю: Господи, може, він погано бачить», - згадує співачка.</p>
      <p>На завершення інтерв'ю зірка відповіла на поширене питання про те, чи збільшувала вона губи:</p>
      <p>«Я не колола губи. Я підфарбовую губи олівцем. Бежевеньким олівцем, який схожий на колір губ. Вони стають значно більше, і мені візуально це дуже подобається», - розповіла зірка.</p>
      <p>Читайте також:</p>
      <ul>
        <li>
          <a href="https://style.nv.ua/ukr/showbiz/nadya-dorofyeyeva-pokazala-seksualne-foto-v-chornomu-bodi-50039849.html">У чорному боді. Надя Дорофєєва показала сексуальне фото</a>
        </li>
        <li>
          <a href="https://style.nv.ua/ukr/showbiz/nadya-dorofyeyeva-2019-spivachka-pokazala-pikantne-foto-z-volodimirom-dantesom-50043023.html">Пишаюся тобою. Надя Дорофєєва показала романтичне фото з чоловіком</a>
        </li>
        <li>
          <a href="https://style.nv.ua/ukr/showbiz/nadya-dorofyeyeva-2019-spivachka-pokazala-foto-bez-makiyazhu-50043386.html">Селфі в Instagram. Надя Дорофєєва показала обличчя без макіяжу</a>
        </li>
      </ul>
    </article>
  </body>
</html>