<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/dps-byudzhet-poveche-ot-sshchoto-ne-ni-ustroyva-406629.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T13:24:22+00:00"/>
    <meta property="og:title" content="ДПС: Бюджет „Повече от същото“ не ни устройва"/>
    <meta property="og:description" content="ГЕРБ залагат на устойчиво развитие, ДПС - на ускорено и догонващо"/>
  </head>
  <body>
    <article>
      <h1>ДПС: Бюджет „Повече от същото“ не ни устройва</h1>
      <address><time datetime="2019-11-13T13:24:22+00:00">13 Nov 2019, 13:24</time> by <a rel="author">сс</a></address>
      <p>Философията на бюджет 2020 – Повече от същото, както се изрази председателят на бюджетната комосия Менда Стоянова, не устройва България, затова ние няма да го подкрепим. Това заяви депутатът от ДПС Йордан Цонев по време на обсъждането на бюджета в пленарна зала.  Той заяви, че голямата разлика между икономическата политика на ГЕРБ и ДПС е в това, че партията на Борисов залага на устойчиво развитие, което предполага около 3 процента ръст на икономика, а Движението настоява за ускорено и догонващо развитие, което ще ни вдигне на нова скорост, за да стигнем стандартите на Европа. Той се позова на синтетичния показател БВП на глава от населението, като каза, че по него сме на 25% от средното в ЕС. С тези темпове ще стигнем западните стандарти  след 125 години.</p>
      <p>Цонев обясни и кое от  „повече от същото“ не носи плюсове, а минуси за управляващите.  На първо място, това е неефективността на разходване на публичните средства. И причината не е безстопанственост, а липсата на реформи, каза Цонев. Според него  тези половин милиарда повече за здравеопазването, които се предвиждат в новия бюджет, ще потънят, защото няма ясна визия на реформа за сектора. Същото е и с добавените средства за образование, защото ясна визия за дигитализация липсва, каза Цонев.</p>
      <p>Според него другият проблем в бюджета, че е ще в него не се използват данъците като икономически лост, като припомни искането им за сваляне на ДДС за храните. Той припомни, че ние останахме  единственията страна с унифицирана ставка и ако искаме да вдигнем хранително вкусовата промишленост, трябва да направим промяна.  Цонев каза, че се губи ценно време при положителен икономически цикъл, в който се намираме и настоя за дебат между системните партии. Припомни че ДПС е готова с програмата, каза, че адмирират, че БСП имат своя Визия за Бъэлгария и похвали финансовото министерство, че са направили стратегия за развитие до 2030 години, но всичко трябва да се сложи на масата и да се започнат преговори веднага.</p>
    </article>
  </body>
</html>