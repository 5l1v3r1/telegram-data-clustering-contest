<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/13/hong-kong-violente-proteste-distretto-finanziario/"/>
    <meta property="og:site_name" content="Il Post"/>
    <meta property="article:published_time" content="2019-11-13T13:45:34+00:00"/>
    <meta property="og:title" content="A Hong Kong ci sono nuove violente proteste nel distretto finanziario e nelle università"/>
    <meta property="og:description" content="A Hong Kong sono in corso nuove violente proteste in diverse zone della città: la polizia ha arrestato alcune persone nel distretto finanziario, dove qualche centinaio di manifestanti era arrivato a protestare per il terzo giorno consecutivo. Molte stazioni ferroviarie e della metropolitana sono state chiuse dopo che"/>
  </head>
  <body>
    <article>
      <h1>A Hong Kong ci sono nuove violente proteste nel distretto finanziario e nelle università</h1>
      <address>
        <time datetime="2019-11-13T13:45:34+00:00">13 Nov 2019, 13:45</time>
      </address>
      <p>A Hong Kong <a href="https://www.theguardian.com/world/2019/nov/13/hong-kong-student-protesters-bows-arrows-petrol-bombs-universities">sono in corso nuove violente proteste</a> in diverse zone della città: la polizia ha arrestato alcune persone nel distretto finanziario, dove qualche centinaio di manifestanti era arrivato a protestare per il terzo giorno consecutivo. Molte stazioni ferroviarie e della metropolitana sono state chiuse dopo che i manifestanti avevano bloccato la normale circolazione dei mezzi, così come sono state sospese le lezioni nelle scuole primarie e secondarie. Altre proteste si sono tenute in particolare nell’Università Cinese, fuori città, dove diversi studenti si sono preparati per gli scontri con la polizia armandosi di bombe molotov e archi e frecce.</p>
      <figure>
        <iframe src="https://www.youtube.com/embed/baAm-vANGeQ" width="675" height="380" data-service="Youtube" scrolling="no"/>
      </figure>
      <p>Le proteste a Hong Kong proseguono ormai da sei mesi: inizialmente i manifestanti volevano il ritiro di una contestata legge sull’estradizione proposta dal governo, ma col passare del tempo hanno iniziato a chiedere in generale più libertà e democrazia, e meno influenza del regime cinese negli affari di Hong Kong.</p>
    </article>
  </body>
</html>