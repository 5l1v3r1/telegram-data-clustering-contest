<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1827108-britaniada-mzdatylgan-farsty-isinen-200-keli-kokain-tabyldy-foto.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-13T13:56:00+00:00"/>
    <meta property="og:title" content="Британияда мұздатылған фарштың ішінен 200 келі кокаин табылды (фото)"/>
    <meta property="og:description" content="Белгісіз біреулер Британияға мұздатылған фарштың ішінде ірі көлемде кокаин тығып өтпек болған. Бұл туралы Британия ұлттық қылмыстық агенттігі мәлімдеді деп хабарлайды KAZ.NUR.KZ Lenta.ru-ға сілтеме жасай отырып."/>
  </head>
  <body>
    <article>
      <h1>Британияда мұздатылған фарштың ішінен 200 келі кокаин табылды (фото)</h1>
      <address><time datetime="2019-11-13T13:56:00+00:00">13 Nov 2019, 13:56</time> by <a rel="author">Нариман Бекболат</a></address>
      <p>
        <b>Белгісіз біреулер Британияға мұздатылған фарштың ішінде ірі көлемде кокаин тығып өтпек болған. Бұл туралы Британия ұлттық қылмыстық агенттігі мәлімдеді деп хабарлайды <a href="https://kaz.nur.kz/">KAZ.NUR.KZ</a> <a href="https://lenta.ru/news/2019/11/13/meaty_cocaine/">Lenta.ru</a>-ға сілтеме жасай отырып.</b>
      </p>
      <p>Есірткі тиелген жүк көлігі Британияның оңтүстік-шығысындағы Харвич қаласына қарай бағыт алған. Голландиялық фирманың атына тіркелген көлктің жергілікті Хук-ван-Холланд портынан шыққаны белгілі болды.</p>
      <p>
        <b>Шекарашылар есірткіні 11 қарашада тәркіледі. Жалпы, жүк көлігінен мұздатылған фарштың ішіне жасырылып, қораптарға қапталған 200 келіден астам кокаин анықталды. Есірткінің бағасы 20 млн фунттан астам ақшаға бағаланып отыр.</b>
      </p>
      <p>Жүк көлігінің жүргізушісі – 48 жастағы голландиялық Роберт Тромпқа тыйым салынған заттардың контрабандасы бойынша айып тағылды. Ол 12 желтоқсанға дейін қамауға алынды.</p>
      <p>Британия ұлттық қылмыстық агенттігінің мәліметінше, бұл контрабанда тұтас қылмыстық желінің әрекеті болуы мүмкін.</p>
      <blockquote>"Заңсыз есірткі сауда-саттығы Британиядағы қылмыстық топтардың негізгі мүддесіне айналған", – дейді агенттіктің басшысы Жак Бир.</blockquote>
      <p>Еске сала кетейік, биылғы шілде айында <a href="https://www.nur.kz/tag/shymkent.html">Шымкент</a> қаласындағы жоғары оқу орындарының бірінің есірткі ордасына <a href="https://kaz.nur.kz/1806181-symkenttegi-zogargy-oku-orny-esirtki-ordasy-bolyp-sykty.html">айналғаны анықталды.</a> <a href="https://www.ktk.kz/">КТК телеарнасы</a> университ спортзалында жасалған жедел түсірілімнің кадрларын жариялады.</p>
    </article>
  </body>
</html>