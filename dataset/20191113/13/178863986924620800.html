<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ria-m.tv/news/171549/koli_pidlitok_diznavsya_scho_avtomobil_yogo_pokiynogo_batka_prodano_to_duje_zasmutivsya_(foto).html"/>
    <meta property="og:site_name" content="РИА Мелитополь"/>
    <meta property="article:published_time" content="2019-11-13T13:33:00+00:00"/>
    <meta property="og:title" content="Коли підліток дізнався, що автомобіль його покійного батька продано, то дуже засмутився (фото)"/>
    <meta property="og:description" content="Коли ідуть із життя рідні, це непоправна втрата. Тому багато людей намагаються зберегти хоча б речі, які належали їх близьким. Тим самим вони хочуть зберегти пам'ять про них і при цьому ніби відчувають поруч із собою їх непомітну присутність, інформує Ukr.Media."/>
  </head>
  <body>
    <article>
      <h1>Коли підліток дізнався, що автомобіль його покійного батька продано, то дуже засмутився (фото)</h1>
      <address>
        <time datetime="2019-11-13T13:33:00+00:00">13 Nov 2019, 13:33</time>
      </address>
      <p>
        <b>Коли ідуть із життя рідні, це непоправна втрата. Тому багато людей намагаються зберегти хоча б речі, які належали їх близьким. Тим самим вони хочуть зберегти пам'ять про них і при цьому ніби відчувають поруч із собою їх непомітну присутність, інформує Ukr.Media.</b>
      </p>
      <figure>
        <img src="https://ukr.media/static/ba/aimg/4/0/5/405484_2.jpg"/>
      </figure>
      <p>Підліток Трістан Уолш, який живе у США, у штаті Іллінойс, рано втратив батька. Нік Уолш служив у Іраку у званні сержанта і загинув там у 2007 році. Тоді хлопчикові було лише чотири рочки. У його дружини Джулії, окрім Трістана, залишився ще один, молодший син, Таннер.</p>
      <p>Родина дуже важко пережила загибель чоловіка і батька. Після нього залишилася його улюблена машина Ford Bronco 1991 року випуску. Трістан дуже цінував пам'ять про свого тата і хотів зберегти його машину.</p>
      <p>Нік Уолш хотів передати автомобіль старшому синові. Але він не встиг здійснити свою мрію, оскільки загинув у Іраку у 2007 році, у віці 26 років. Після цього його удова Джулі докладала титанічні зусилля, щоб підтримувати машину у гарному стані.</p>
      <figure>
        <img src="https://ukr.media/static/ba/aimg/4/0/5/405484_3.jpg"/>
      </figure>
      <p>Проте за 12 років позашляховик був майже наполовину зруйнований. У пошуках виходу із цього становища жінка через "Фейсбук" звернулася до своїх друзів. Вони порадили їй розповісти про свою проблему представникам місцевого автосервісу.На щастя Джулі, команда регіонального автосалону Mertz Motors запропонувала їй свою допомогу.</p>
      <figure>
        <img src="https://ukr.media/static/ba/aimg/4/0/5/405484_4.jpg"/>
      </figure>
      <p>За оцінками фахівців, ремонт "Форду"міг обійтися Джулі у суму близько 10 тис. доларів. Але фірма вирішила взяти ці витрати на себе, зробивши тюнинг авто. Однак була одна халепа: жінка не знала, як приховати це від Трістана, адже вона хотіла зробити сюрприз своєму синові.</p>
      <p>Коли хлопець запитав, де їх машина, вона відповіла, що відправила її до магазину на продаж, оскільки хоче придбати нову. Трістан бурхливо відреагував на це повідомлення і, розізлившись, вибіг із кімнати.</p>
      <p>Автомобіль батька повністю відремонтували. Підліток зізнався, що був настільки злий на матір, що не розмовляв із нею цілих два тижні. Але за два місяці, на його день народження, Джулі відвезла сина до автосалону. Він, як і раніше, ні про що не здогадувався.</p>
      <figure>
        <img src="https://ukr.media/static/ba/aimg/4/0/5/405484_5.jpg"/>
      </figure>
      <figure>
        <img src="https://ukr.media/static/ba/aimg/4/0/5/405484_6.jpg"/>
      </figure>
      <p>Хлопець думав, що вони будуть купувати йому нову машину. Але,ан диво, він побачив Ford Bronco, який дістався йому у спадок від батька. Ось тільки виглядав він як новенький, тому що був повністю відремонтований.</p>
      <p>Окрім відремонтованого батькового автомобіля, на підлітка чекав ще один чудовий сюрприз. Його оточили старі друзі батька, які приїхали здалеку, щоб у цей знаменний день бути поруч із Трістаном. Тим самим вони хотіли дати зрозуміти йому, що завжди будуть підтримувати його.</p>
      <p>Для хлопчика це був один із найщасливіших днів у його житті. Так само була щаслива і його мати Джулі. Жінка зізналася, що у неї таке відчуття, ніби Нік знаходиться десь поруч і, спостерігаючи за ними, посилає знаки. Тому її серце зігрівається теплом. Вона дуже задоволена, що змогла зберегти хоча б частинку свого коханого чоловіка, відремонтувавши його машину.</p>
      <figure>
        <img src="https://ukr.media/static/ba/aimg/4/0/5/405484_7.jpg"/>
      </figure>
      <p>Сам же Трістан сів за кермо, витираючи сльози з очей, настільки він був зворушений усім тим, що відбувається. Він відчував, ніби його батько знову знаходиться поруч із ним.</p>
      <p>
        <a href="https://ukr.media/world/405484/">https://ukr.media/world/405484/</a>
      </p>
    </article>
  </body>
</html>