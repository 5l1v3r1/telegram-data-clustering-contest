<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/13/gallia-o-polanski-prokalei-diamaxes"/>
    <meta property="og:site_name" content="euronews"/>
    <meta property="article:published_time" content="2019-11-13T13:01:06+00:00"/>
    <meta property="og:title" content="Γαλλία: Ο Πολάνσκι προκαλεί διαμάχες"/>
    <meta property="og:description" content="Διαμαρτυρίες έξω από κινηματογραφική αίθουσα για την προβολή του «Κατηγορώ»"/>
  </head>
  <body>
    <article>
      <h1>Γαλλία: Ο Πολάνσκι προκαλεί διαμάχες</h1>
      <address><time datetime="2019-11-13T13:01:06+00:00">13 Nov 2019, 13:01</time> by <a rel="author">euronews </a></address>
      <figure>
        <img src="https://static.euronews.com/articles/stories/04/29/70/00/1280x720_cmsv2_229ef686-fa7b-50c3-b966-e4932e938a6b-4297000.jpg"/>
      </figure>
      <p>Γυναικείες οργανώσεις πραγματοποίησαν διαμαρτυρία έξω από κινηματογραφική αίθουσα, όπου είχε προγραμματιστεί η αβάντ πρεμιέρ <a href="https://gr.euronews.com/2019/11/12/to-katigoro-enos-katigoroumenou">της ταινίας του Ρομάν Πολάνσκι «Κατηγορώ».</a></p>
      <p>Οι νέες κατηγορίες για βιασμό κατά του Πολάνσκι, από την πρώην ηθοποιό και φωτογράφο Βαλεντίν Μονιέ, έχουν προκαλέσει οργή στη γαλλική κοινή γνώμη.</p>
      <p>«Το θέμα είναι πολύ σοβαρό γιατί χτυπάει όλα τα θέματα που τολμησαν να μιλήσουν, όλα τα θύματα που έχουν υποστεί βιασμό όχι μόνο από τον Πολάνσκι αλλά γενικά. Το ότι επιτρέπεται σε έναν τέτοιο άντρα να εκφράζεται ξανά δημοσίως, να κάνει ταινίες με τίτλο «Κατηγορώ», να διηγείται ιστορίες και οι άνθρωποι να πληρώνουν για να τον συντηρούν» ανέφερε μία διαδηλώτρια.</p>
      <p>Οι διαδηλώτριες καταγγέλλουν τις κινηματογραφικές αίθουσες που προβάλλουν ταινίες του Πολάνσκι για «συνέργια» στις εγκληματικές του πράξεις.</p>
      <p>Ένα από τα πανό έγραφε «στα σινεμά δοξάζουμε τους βιαστές».</p>
      <p>Έξω από την κινηματογραφική αίθουσα η συζήτηση άναψε:</p>
      <p>«Νομίζω ότι είναι ένα πολύ κακό αμάλγαμα το να θεωρεί κανείς το κοινό ως συνεργό του Πολάνσκι και να μην του επιτρέπεται να πάει στο σινεμά» υποστήριξε μία πολίτης, ενώ ένας θεατής ανέφερε:</p>
      <p>«Πιστεύω ότι πρέπει να ασκηθεί δίωξη στον Πολάνσκι αν υπάρχουν αποδείξεις ότι πράγματι έκανε αυτό που τον κατηγορούν, να μην είμαστε επιεικείς, αλλά αφού υπάρχει αυτή η ταινία δεν υπάρχει λόγος να μην την δούμε».</p>
      <p>Ο ίδιος ο Πολάνσκι είναι άφαντος τους τελευταίους μήνες.</p>
      <p>Σε μια από τις τελευταίες του δημόσιες εμφανίσεις, στο Παρίσι, το 2017, δέχθηκε επίθεση από μέλη της οργάνωσης FEMEN.</p>
      <figure>
        <iframe src="https://www.youtube.com/embed/fpuBvRwAFpE" width="640" height="360" data-service="Youtube" scrolling="no"/>
      </figure>
      <p>Πάντως, η νέα του ταινία, «Κατηγορώ» έχει ήδη τιμηθεί με το Μεγάλο Βραβείο της Επιτροπής στο φεστιβάλ κινηματογράφου της Βενετίας.</p>
      <p>Ο ίδιος ο Πολάνσκι έχει δηλώσει ότι αποτελεί αντικατοπτρισμό της δικής του ιστορίας.</p>
    </article>
  </body>
</html>