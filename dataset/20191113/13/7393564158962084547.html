<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2572104/u-lvovi-nacgvardia-zreaguvala-na-zvinuvacenna-u-korupcii-vnutrisnou-perevirkou"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-13T13:31:00+00:00"/>
    <meta property="og:title" content="У Львові Нацгвардія зреагувала на звинувачення у корупції внутрішньою перевіркою"/>
    <meta property="og:description" content="Нацгвардія у Львові вирішила провести внутрішні перевірки через відкриті звинувачення у корумпованості своїх підлеглих."/>
  </head>
  <body>
    <article>
      <h1>У Львові Нацгвардія зреагувала на звинувачення у корупції внутрішньою перевіркою</h1>
      <address><time datetime="2019-11-13T13:31:00+00:00">13 Nov 2019, 13:31</time> by <a rel="author">Даниїл Задорожний</a></address>
      <p>
        <i>13 листопада на пошту видання 032.ua прийшов лист, автор якого просить "розібратися" із корупційними схемами, пов'язаними із записом до Генерального консульства Чеської Республіки у Львові.</i>
      </p>
      <p>За словами автора, "звичайним громадянам" неможливо записати на прийом, не заплативши хабаря. У листі автор описує, що на сайті консульства чітко вказано, мовляв, ціна послуги - 39 євро, вимоги - прийти безпосередньо в установу у відповідний час і записатися "у живу чергу". В той час як "навіть в країнах третього світу" існує можливість електронного реєстрування, в Україні за запис "відповідають" працівники консульства та нацгвардійці.</p>
      <p>"Так, на сайті вказано, що реєстрація розпочнеться у четвер, 14 листопада 2019 р. о 8:30 год., і триватиме до заповнення квоти у 180 осіб, для того щоб зареєструватись потрібно всього навсього особисто прийти до Генерального консульства ЧР у Львові і все", - йдеться у листі.</p>
      <p>Однак попередня реєстрація відбулась за геть іншим сценарієм. 8 листопада під консульством у зазначений час вже була група людей, яка стверджувала, що вони вже тут давно зайняли чергу і "вписатися" в неї просто так - не вийде. Все вже зайнято і взагалі, - є списки.</p>
      <slideshow>
        <figure>
          <img src="https://s.032.ua/section/newsInText/upload/images/news/intext/000/051/437/screenshot-mailgooglecom-20191113-150204_5dcbff1910ff8.png"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/437/screenshot-mailgooglecom-20191113-150015_5dcbff126a665.png"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/437/screenshot-mailgooglecom-20191113-150126_5dcbff146c455.png"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/437/screenshot-mailgooglecom-20191113-150144_5dcbff16b4414.png"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/437/screenshot-mailgooglecom-20191113-150156_5dcbff17c6968.png"/>
        </figure>
      </slideshow>
      <p>Побачити ці списки можна ув офісі навпроти консульства. В одному з відповідних кабінетів охочого зареєструватися запевняють невідомі "спортивної зовнішності", що місця зайняті на 2 роки вперед, однак є можливість "втиснутися" в чергу за "символічну" суму, яка розподіляється зокрема між "охороною", тобто Нацгвардією, яка забезпечує порядок та окремими чиновниками в Консульстві, які й займатимуться справою хабарника в тому разі, якщо він погодиться заплатити від 1500 до 2300 євро, в залежності від ситуації.</p>
      <p>"Варто зауважити що так звана "особиста реєстрація" функціонує тільки на території України, керують якимось списком ті ж самі особи які керували списком з так званої "живої черги" яка функціонувала в 2017му році", - продовжує автор. На його думку, з цього випливає, що працівники консульства також зацікавлені у збереженні цієї схеми, яка дозволяє їм наживатися, однак і виявити чіткий факт корупції не так просто.</p>
      <p>Так, автор листа звернувся до різних ЗМІ з проханням поширити цю інформацію. Після публікації листа на нього зреагувало керівництво військової частини 4114 Західного оперативно-територіального об’єднання Національної гвардії України. Вони відкидають будь-яку причетність нацгвардійців до заявлених корумпованих схем.</p>
      <slideshow>
        <figure>
          <img src="https://s.032.ua/section/newsInText/upload/images/news/intext/000/051/437/screenshot-mailgooglecom-20191113-150212_5dcbff433e3a7.png"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/437/screenshot-mailgooglecom-20191113-150223_5dcbff440e33f.png"/>
        </figure>
      </slideshow>
      <p>У листі за підписом т.в.о. командира військової частини 4114 НГУ підполковника Івана Зорика сказано, що Нацгвардія розпочне внутрішні перевірки за фактом цієї заяви, а також просить надати докази обвинувачень. У разі відсутності відповідних доказів, Зорик вимагає спростувати інформацію, яка у цьому разі виявиться "наклепом".</p>
      <p>Нагадаємо, що у листопаді ціна на газ для населення <a href="https://www.032.ua/news/2571921/skilki-lvivani-platitimut-za-gaz-u-listopadi-naftogaz-pidnav-cinu">зросла</a> на 15%. Відтак, з 1 по 30 листопада, ціна на природний газ для потреб населення та інших споживачів, які отримують газ на регульованих умовах, складе 4 899 грн за тисячу кубометрів.</p>
    </article>
  </body>
</html>