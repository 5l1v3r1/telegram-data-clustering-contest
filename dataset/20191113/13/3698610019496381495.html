<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/gazprom-skasuvav-rozmischennya-yevrobondiv-cherez-sudi-z-naftogazom-329501_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T13:29:00+00:00"/>
    <meta property="og:title" content="&quot;Газпром&quot; скасував розміщення євробондів через суди з &quot;Нафтогазом&quot;"/>
    <meta property="og:description" content="Юристи російського монополіста не виключають, що Газпром може не скористатися грошима, залученими від продажу цінних паперів."/>
  </head>
  <body>
    <article>
      <h1>"Газпром" скасував розміщення євробондів через суди з "Нафтогазом"</h1>
      <h2>Юристи російського монополіста не виключають, що "Газпром" може не скористатися грошима, залученими від продажу цінних паперів.</h2>
      <address>
        <time datetime="2019-11-13T13:29:00+00:00">13 Nov 2019, 13:29</time>
      </address>
      <p>У "Газпромі" вирішили скасувати розміщення євробондів у швейцарських франках через ризик втратити гроші у випадку яких-небудь <b><a href="https://dt.ua/ECONOMICS/naftogaz-domigsya-areshtu-rahunkiv-emitenta-bondiv-gazpromu-v-yaponiyi-329216_.html">дій "Нафтогазу України"</a>,</b> спрямованих на стягнення коштів за судовими рішеннями. Про це Інтерфаксу повідомило інформоване джерело.</p>
      <p>За його словами, юристи не змогли гарантувати, що залучені кошти не будуть втрачені. При цьому, джерело не виключило розміщення євробондів найближчим часом, у разі відкриття сприятливого "вікна", оскільки нова програма бондів підготовлена і для неї є всі документи. Зазначається, що наприкінці листопада "Газпром" повинен випустити звіт за три квартали за МСФЗ. Це потребує оновлення емісійних документів до розміщення і в цьому випадку компанія вже не вийде з новими бондами до кінця року, зорієнтував співрозмовник.</p>
      <p>8 листопада "Газпром" опублікував матеріали нової програми бондів нової SPV Gaz Finance PLC з лімітом до 30 млрд євро.</p>
      <p> </p>
      <p>Нагадаємо, що <b><a href="https://dt.ua/ECONOMICS/naftogaz-vigrav-stokgolmskiy-arbitrazh-proti-gazpromu-270749_.html">Стокгольмський арбітраж 28 лютого 2018 року зобов'язав "Газпром"</a></b> доплатити "Нафтогазу" $ 4,63 млрд за недопоставку узгоджених обсягів газу для транзиту. З урахуванням того, що раніше суд підтвердив борг української сторони за постачання газу в розмірі $ 2,018 млрд, за результатами двох арбітражних суперечок між компаніями на постачання і транзит газу "Газпром" повинен заплатити "Нафтогазу" $ 2,56 млрд.</p>
      <p>У лютому 2019-го суд Люксембургу заборонив ряду компаній і банків, включаючи емітента євробондів "Газпрому" Gaz Capital Sa, робити платежі на користь компанії. Рішення змусило "Газпром" реєструвати нову програму бондів в англійській юрисдикції, де "Нафтогазу" суд відмовив у накладенні арешту на активи. Новим емітентом стала британська Gaz Finance plc.</p>
      <footer>За матеріалами: <a href="https://dt.ua/go/aHR0cDovL3d3dy5pbnRlcmZheC5ydS8=">Интерфакс</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>