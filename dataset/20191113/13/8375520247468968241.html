<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-putina-pobachili-pozitivnu-dinamiku-v-pidgotovci-do-normandskoji-zustrichi-639680.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T13:27:37+00:00"/>
    <meta property="og:title" content="У Путіна побачили «позитивну динаміку» в підготовці до нормандської зустрічі"/>
    <meta property="og:description" content="В Кремлі вважають, що для зустрічі «стало менше перешкод»"/>
  </head>
  <body>
    <article>
      <h1>У Путіна побачили «позитивну динаміку» в підготовці до нормандської зустрічі</h1>
      <address>
        <time datetime="2019-11-13T13:27:37+00:00">13 Nov 2019, 13:27</time>
      </address>
      <h4>В Кремлі вважають, що для зустрічі «стало менше перешкод»</h4>
      <p>Прессекретар президента РФ Володимира Путіна Дмитро Пєсков заявив, що по цілому ряду напрямів підготовки саміту в <a href="https://www.rbc.ua/ukr/news/putina-isklyuchayut-provedenie-normandskogo-1573478630.html">нормандському форматі</a> є позитивна динаміка. Про це повідомляють у середу, 13 листопада, російські ЗМІ.</p>
      <p>Зокрема, у Кремлі вважають, що для зустрічі «стало менше перешкод».</p>
      <p>«Ми констатуємо позитивну динаміку по цілому ряду напрямів підготовки до «нормандського формату», - відповів Пєсков, залишилися перешкоди для зустрічі лідерів країн «нормандської четвірки» (Україна, Німеччина, Франція, Росія).</p>
      <p>Напередодні <a href="https://glavcom.ua/news/kreml-zaklikaje-ukrajinu-zakripiti-osobliviy-status-donbasu-u-konstituciji-639517.html">Кремль закликав Україну</a> закріпити особливий статус Донбасу у Конституції.</p>
      <p>Зазначимо, що 12 листопада <a href="https://glavcom.ua/news/u-minsku-zayavili-pro-znyattya-usih-pereshkod-dlya-zustrichi-v-normandskomu-formati--639460.html">у Мінську заявили про «зняття усіх перешкод»</a> для зустрічі в нормандському форматі.</p>
      <p>Нагадаємо, на вимогу Росії радники президентів Нормандської четвірки <a href="https://glavcom.ua/news/na-vimogu-rf-pristayko-rozpoviv-pro-pidgotovku-dokumentu-normandskogo-samitu-639289.html">напрацювали і погодили документ, який має бути підписано на саміті</a>.</p>
      <p>До слова, глава МЗС Вадим Пристайко заявляв, що<a href="https://glavcom.ua/news/pristayko-pro-zustrich-u-normandskomu-formati-u-nas-je-dati-i-plan-639278.html"> не може оголосити дати зустрічі у «нормандському форматі», але вони є</a>.</p>
      <p>Як повідомлялося, лідери України, Німеччини, Франції та Російської Федерації <a href="https://glavcom.ua/country/politics/stala-vidoma-data-zustrichi-normandskoji-chetvirki-639019.html">можуть провести спільну зустріч </a>24 чи 26 листопада.</p>
      <p>Нагадаємо, раніше президент України Володимир <a href="https://glavcom.ua/news/zelenskiy-zayaviv-shcho-u-petrivskomu-i-zolotomu-yde-pidgotovka-do-rozvedennya-sil-634815.html">Зеленський заявив, що зустріч «нормандської четвірки» відбудеться після розведення сил на Донбасі</a> на трьох ділянках.</p>
      <p>Раніше <a href="https://glavcom.ua/news/u-putina-vvazhayut-shcho-normandskoji-zustrichi-cogo-roku-ne-bude--637826.html">у Кремлі заявляли, що поки зарано говорити про проведення зустрічі лідерів «нормандської четвірки»</a> до кінця року.</p>
      <related>
        <a href="https://glavcom.ua/news/u-minsku-zayavili-pro-znyattya-usih-pereshkod-dlya-zustrichi-v-normandskomu-formati--639460.html"/>
        <a href="https://glavcom.ua/world/observe/posol-franciji-u-mozhlivomu-zrivi-normandskogo-samitu-bude-vinna-rosiya--639297.html"/>
        <a href="https://glavcom.ua/news/na-vimogu-rf-pristayko-rozpoviv-pro-pidgotovku-dokumentu-normandskogo-samitu-639289.html"/>
      </related>
    </article>
  </body>
</html>