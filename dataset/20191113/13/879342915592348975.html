<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/13/infografika/polityka/zarplaty-antykorupczioneriv-skilky-zhovtni-zarobyly-hlavy-nabu-nazk-dbr"/>
    <meta property="og:site_name" content="Слово і Діло"/>
    <meta property="article:published_time" content="2019-11-13T13:29:10+00:00"/>
    <meta property="og:title" content="Зарплати антикорупціонерів: скільки в жовтні заробили глави НАБУ, НАЗК і ДБР"/>
    <meta property="og:description" content="Найбільш високооплачуваним антикорупціонером жовтня став член НАЗК Олександр Скопич – 278 тисяч гривень."/>
  </head>
  <body>
    <article>
      <h1>Зарплати антикорупціонерів: скільки в жовтні заробили глави НАБУ, НАЗК і ДБР</h1>
      <address>
        <time datetime="2019-11-13T13:29:10+00:00">13 Nov 2019, 13:29</time>
      </address>
      <p>
        <b>У жовтні свою посаду втратив один з топантикорупціонерів: Олександр Мангул був звільнений з поста голови Національного агентства з питань запобігання корупції. На його місце тимчасово <a href="https://www.slovoidilo.ua/2019/10/20/novyna/polityka/novak-pryznachyly-tymchasovo-vykonuyuchoyu-obovyazky-holovy-nazk">призначили Наталію Новак</a>, і невдовзі повинен пройти конкурс на посаду. «Слово і Діло» подивилося, скільки в минулому місяці заробив Мангул і чинні антикорупціонери.</b>
      </p>
      <p>Найбільш високооплачуваним антикорупціонером жовтня став член НАЗК Олександр Скопич – він заробив 278 тис. грн. Йому виплатили, крім окладу та набавок, компенсацію за невикористану відпустку і матеріальну допомогу для вирішення соціально-побутових проблем.</p>
      <p>Вже звільнений голова НАЗК Олександр Мангул заробив 222,1 тис. грн. У цю суму також увійшла компенсація за невикористану відпустку і допомога для вирішення соціально-побутових питань. Відзначимо, інші члени НАЗК і заступник голови в жовтні теж отримали компенсацію і допомогу. Виконуюча обов'язки голови Агентства Наталія Новак минулого місяця отримала 28,9 тис. грн.</p>
      <p>Директор Національного антикорупційного бюро Артем <a href="https://www.slovoidilo.ua/persony/sytnyk-artem-serhiiovych">Ситник </a>заробив 170,2 тис. грн. Його заступники – мінімум 106 тис. грн, максимум 159 тис. грн.</p>
      <p>Традиційно невеликі зарплати в Державному бюро розслідування. Директор ДБР Роман <a href="https://www.slovoidilo.ua/persony/truba-roman-mykhailovych">Труба </a>отримав 72,3 тис. грн, його перший заступник Ольга Варченко трохи більше – 73,6 тис. грн.</p>
      <figure>
        <img src="http://media.slovoidilo.ua/media/infographics/10/98974/98974-1_uk_origin.png"/>
      </figure>
      <p>Нагадаємо, на <a href="https://www.slovoidilo.ua/2019/10/16/infografika/polityka/zarplaty-antykorupczioneriv-skilky-veresni-zarobyly-hlavy-nabu-sap-nazk-dbr">нашій інфографіці</a> можна подивитися зарплати антикорупціонерів за вересень.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/20/novyna/polityka/honcharuk-poyasnyv-navishho-zminyly-holovu-nazk"/>
        <a href="https://www.slovoidilo.ua/2019/10/18/novyna/polityka/nabuv-chynnosti-zakon-pro-perezavantazhennya-nazk"/>
        <a href="https://www.slovoidilo.ua/2019/11/08/novyna/polityka/zyasuvalosya-skilky-sytnyk-zarobyv-zhovtni"/>
      </related>
    </article>
  </body>
</html>