<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/2e9af933d7352849/decizia-luata-de-juventus-dupa-ce-cristiano-ronaldo-a-plecat-de-la-stadion-inaintea-finalului-partidei-cu-ac-milan.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-13T13:10:05+00:00"/>
    <meta property="og:title" content="Decizia luată de Juventus, după ce Cristiano Ronaldo a plecat de la stadion înaintea finalului partidei cu AC Milan"/>
    <meta property="og:description" content="Cristiano Ronaldo, înlocuit în repriza secundă a meciului câştigat de Juventus cu AC Milan (1-0), nu va fi sancţionat de conducerea campioanei Italiei pentru că a părăsit stadionul înainte de finalul jocului, anunţă L'Equipe, care citează Gazzetta dello Sport."/>
  </head>
  <body>
    <article>
      <h1>Decizia luată de Juventus, după ce Cristiano Ronaldo a plecat de la stadion înaintea finalului partidei cu AC Milan</h1>
      <address><time datetime="2019-11-13T13:10:05+00:00">13 Nov 2019, 13:10</time> by <a rel="author">Jurnal.md</a></address>
      <p>
        <b>Cristiano Ronaldo, înlocuit în repriza secundă a meciului câştigat de Juventus cu AC Milan (1-0), nu va fi sancţionat de conducerea campioanei Italiei pentru că a părăsit stadionul înainte de finalul jocului, anunţă L'Equipe, care citează Gazzetta dello Sport.</b>
      </p>
      <p>Atacantul lui Juve a putut fi văzut în imaginile oferite de televiziune cum adresează câteva cuvinte în direcţia băncii de rezerve a torinezilor, plin de supărare, înainte de a pleca direct la vestiare, după ce a fost înlocuit în minutul 55 cu Paulo Dybala, cel care a şi marcat ulterior golul victoriei "Bătrânei Doamne".</p>
      <p>Potrivit Sky Italia, Ronaldo a părăsit apoi arena din Milano cu câteva minute înaintea fluierului final.</p>
      <p>Antrenorul lui Juventus, Maurizio Sarri, a explicat la finalul partidei că Ronaldo nu se afla într-o formă fizică prea bună, având "o mică problemă la genunchi", suferită în timpul unui antrenament, decizând să-l înlocuiască tocmai pentru ca starea sa nu se agraveze.</p>
      <p>Totodată, antrenorul a schimbat rapid subiectul, precizând că "va exista o discuţie cu coechipierii săi care îi vor comunica impresiile lor".</p>
      <p>Dar în ciuda proporţiilor acestei polemici, Juventus nu-l va sancţiona financiar pe Cristiano Ronaldo, conform cotidianului La Gazzetta dello Sport, deşi este cunoscut faptul că Pavel Nedved, vicepreşedintele clubului şi un partizan al disciplinei stricte, nu agreează acest tip de comportament la club.</p>
    </article>
  </body>
</html>