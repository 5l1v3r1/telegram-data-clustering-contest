<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/mesane-kanseri-neden-olur-mesane-kanseri-belirtileri-nelerdir-2219136"/>
    <meta property="og:site_name" content="Posta"/>
    <meta property="article:published_time" content="2019-11-13T13:49:53+00:00"/>
    <meta property="og:title" content="Mesane kanseri neden olur? Mesane kanseri belirtileri nelerdir?"/>
    <meta property="og:description" content="Ürüloji uzmanı Doç. Dr. Murat Tolga Gülpınar, en sık rastlanılan ve mesane kanseri tanısı koyduran belirtinin kanlı idrar yapmak olduğunu söyledi. Aynı zamanda Gülpınar, mesane kanseri neden olur, mesane kanseri nelerdir sorularına cevap niteliğinde açıklamalarda bulundu."/>
  </head>
  <body>
    <article>
      <h1>Mesane kanseri neden olur? Mesane kanseri belirtileri nelerdir?</h1>
      <address>
        <time datetime="2019-11-13T13:49:53+00:00">13 Nov 2019, 13:49</time>
      </address>
      <h3>Ürüloji uzmanı Doç. Dr. Murat Tolga Gülpınar, en sık rastlanılan ve mesane kanseri tanısı koyduran belirtinin kanlı idrar yapmak olduğunu söyledi. Aynı zamanda Gülpınar, mesane kanseri neden olur, mesane kanseri nelerdir sorularına cevap niteliğinde açıklamalarda bulundu.</h3>
      <p>Sigara içmek ve sigara dumanına maruz kalmanın da her iki mesane kanserinden birinin sebebi olduğunu kaydeden Gülpınar, kimyasal maddelere maruz kalmanın da mesane kanserine neden olabileceğine dikkat çekti.</p>
      <p>En sık rastlanılan ve <a href="https://www.posta.com.tr/haberler/mesane-kanseri">mesane kanseri</a> tanısı koyduran şeyin kanlı idrar yapmak olduğunu ifade eden Üroloji uzmanı Murat Tolga Gülpınar, "Daha az sıklıkla idrar yapmakta sancı, sık idrar, boşaltamama hissi gibi belirtiler de olur. Bu yakınmalarla doktora gidildiğinde her hastaya ultrason grafi uygulanır. Ultrasonda saptanan kitleler daha ayrıntılı incelenirler. Kitle saptanmayan hastalarda sitoloji önemli bulgular verebilir. Mesane kanserinin kesin tanısı SİSTOSKOPİ ile konur. Sistoskopi , mesanenin içerisinin bir kamera yardımı ile muayene edilmesidir" diye konuştu.</p>
      <h3><a href="https://www.posta.com.tr/haberler/mesane-kanseri-neden-olur">Mesane kanseri neden olur</a>?</h3>
      <p>Kimyasal maddelerin her iki mesane kanserinden birinin nedeni olduğu belirtiliyor. Bu nedenler arasında sigara dumanından çeşitli mesleklerde maruz kalınan kimyasal maddelere uzanan bir liste yer alıyor. Özellikle boya sanayii, metal ve petrol ürünleri ile çalışan mesleklerde mesane kanserine daha sık rastlanılabildiğinin altını çizen Gülpınar, "Mesane kanserinde de ailesel özellikler var, genetik olarak risk taşıyanlar daha dikkatli olmalı. İçme suyunda arsenik ve bazı karsinojenler karıştığında da risk artıyor. Kalıcı saç boyaları kullanan hanımlar eğer genetik yatkınlıkları da varsa mesane kanseri için tehlike altındalar´´ dedi.</p>
      <h3>Mesane kanseri nasıl tedavi edilir, belirtileri nelerdir?</h3>
      <p>Sistoskopik olarak mesaneye girildikten sonra saptanan tümörün bir enerji kaynağı kullanılarak çıkartıldığını anlatan Gülpınar, "Çıkartılan dokuların mesaneyi yeterli olarak örneklemesi, uygun derinlikte olması gerekmektedir. Ameliyat sonrası hastaya bir idrar sondası takılır ve hastanede 1-2 gece kalması gerekebilir. Tümörden alınan örnekler patolojiye gönderilir, yaklaşık 1 haftada patoloji sonucu alınır. Patoloji sonucuna göre hastalık yüzeyel veya kas tabakasını tutmuş hastalık olarak sınıflandırılır." dedi.</p>
      <h3>Gülpınar şöyle konuştu;</h3>
      <p>"Yüzeysel mesane tümörlerine sahip hastalar, üroloji doktorlarının kendilerine önerdiği sıklıkta muayene ve sistoskopik kontrollerini olurlar. Kontroller sırasında nüks ederse süreç tekrar edilir ve bazen nüksü azaltmak için mesane içine ilaçlamalar yapılabilir. Kas tabakasını tutan mesane kanserleri için artık mesaneyi korumak mümkün olmaz. Bu hastalara radikal sistektomi dediğimiz mesane, prostat, er bezleri ve idrar kanalının bir kısımının çıkartılmasını içeren operasyon yapılır. Çıkartılan mesanenin yerine bir barsak parçası alınrak yeni bir idrar yolu oluşturulur."</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/trump-cok-harika-ve-verimli-bir-gorusme-gerceklestirdik-2219192">
          <img src="https://i.pstimaj.com/img/100/180x95/5dcc9b41ae298bea02ea7526"/>
        </a>
      </figure>
      <p>
        <a href="https://www.posta.com.tr/trump-cok-harika-ve-verimli-bir-gorusme-gerceklestirdik-2219192">1 Trump: Çok harika ve verimli bir görüşme gerçekleştird...</a>
      </p>
      <figure>
        <a href="https://www.posta.com.tr/8-yasindaki-cinara-otizm-teshisi-konulmasi-6-yil-surdu-2219159">
          <img src="https://i.pstimaj.com/img/100/180x95/5dcc2b5666a97c74c4dc3c26"/>
        </a>
      </figure>
      <p>
        <a href="https://www.posta.com.tr/8-yasindaki-cinara-otizm-teshisi-konulmasi-6-yil-surdu-2219159">2 8 yaşındaki Çınar'a otizm teşhisi konulması 6 yıl sürd...</a>
      </p>
      <figure>
        <a href="https://www.posta.com.tr/100-kisiden-5inde-ritim-bozuklugu-var-2219158">
          <img src="https://i.pstimaj.com/img/100/180x95/5dcc22c566a97c74c4dc3c20"/>
        </a>
      </figure>
      <p>
        <a href="https://www.posta.com.tr/100-kisiden-5inde-ritim-bozuklugu-var-2219158">3 100 kişiden 5’inde ritim bozukluğu var</a>
      </p>
      <figure>
        <a href="https://www.posta.com.tr/irem-dericiyi-taciz-eden-takintili-hayranin-ifadesi-ortaya-cikti-2219145">
          <img src="https://i.pstimaj.com/img/100/180x95/5dcc10ecae298bd6a7b0907e"/>
        </a>
      </figure>
      <p>
        <a href="https://www.posta.com.tr/irem-dericiyi-taciz-eden-takintili-hayranin-ifadesi-ortaya-cikti-2219145">4 İrem Derici'yi taciz eden takıntılı hayranın ifadesi o...</a>
      </p>
      <figure>
        <a href="https://www.posta.com.tr/erkeklerde-sperm-sayisini-arttiran-besinler-2218963">
          <img src="https://i.pstimaj.com/img/100/180x95/5dcc0d41ae298bd770a273d8"/>
        </a>
      </figure>
      <p>
        <a href="https://www.posta.com.tr/erkeklerde-sperm-sayisini-arttiran-besinler-2218963">5 Erkeklerde sperm sayısını arttıran besinler</a>
      </p>
      <figure>
        <a href="https://www.posta.com.tr/insan-neden-intihar-eder-2219099">
          <img src="https://i.pstimaj.com/img/100/180x95/5dcbf93766a97c6b984b7f45"/>
        </a>
      </figure>
      <p>
        <a href="https://www.posta.com.tr/insan-neden-intihar-eder-2219099">6 İnsan neden intihar eder?</a>
      </p>
      <figure>
        <a href="https://www.posta.com.tr/friends-ekibi-ozel-bolum-icin-bir-araya-gelebilir-2219101">
          <img src="https://i.pstimaj.com/img/100/180x95/5dcbf9c666a97c6c59b0412d"/>
        </a>
      </figure>
      <p>
        <a href="https://www.posta.com.tr/friends-ekibi-ozel-bolum-icin-bir-araya-gelebilir-2219101">7 Friends ekibi özel bölüm için bir araya gelebilir</a>
      </p>
      <figure>
        <a href="https://www.posta.com.tr/nusretin-new-yorkta-davalik-oldugu-garsondan-yeni-aciklamalar-2219085">
          <img src="https://i.pstimaj.com/img/100/180x95/5dcbf4d8ae298bcd83915f06"/>
        </a>
      </figure>
      <p>
        <a href="https://www.posta.com.tr/nusretin-new-yorkta-davalik-oldugu-garsondan-yeni-aciklamalar-2219085">8 Nusret'in New York'ta davalık olduğu garsondan yeni aç...</a>
      </p>
      <figure>
        <a href="https://www.posta.com.tr/ibrahim-kutluay-edvina-sponzaya-olan-askini-haykirdi-2219083">
          <img src="https://i.pstimaj.com/img/100/180x95/5dcbf27866a97c6c58cec103"/>
        </a>
      </figure>
      <p>
        <a href="https://www.posta.com.tr/ibrahim-kutluay-edvina-sponzaya-olan-askini-haykirdi-2219083">9 İbrahim Kutluay, Edvina Sponza'ya olan aşkını haykırdı</a>
      </p>
      <figure>
        <a href="https://www.posta.com.tr/eylemciler-polise-atesli-ok-firlatti-2219077">
          <img src="https://i.pstimaj.com/img/100/180x95/5dcbee59ae298bcd83915ed9"/>
        </a>
      </figure>
      <p>
        <a href="https://www.posta.com.tr/eylemciler-polise-atesli-ok-firlatti-2219077">10 Eylemciler polise ateşli ok fırlattı</a>
      </p>
      <figure>
        <img src="https://i.pstimaj.com/img/78/90x50/5da2bf3366a97ccdd97acd0f"/>
      </figure>
      <p>SIRADAKİ HABER Posta Gazetesi Haydar Dümen’e sorulan yeni sorular (13 Kasım 2019)</p>
      <related>
        <a href="https://www.posta.com.tr/klitoris-hakkinda-bilinmeyen-gercek-2217944"/>
      </related>
    </article>
  </body>
</html>