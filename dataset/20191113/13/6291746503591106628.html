<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/13/palestinesi-morti-bombardamento-striscia-gaza-israele/"/>
    <meta property="og:site_name" content="Il Post"/>
    <meta property="article:published_time" content="2019-11-13T13:56:57+00:00"/>
    <meta property="og:title" content="Il numero dei palestinesi morti nei bombardamenti israeliani sulla Striscia di Gaza è salito a 21"/>
    <meta property="og:description" content="Il numero dei palestinesi morti nei bombardamenti compiuti da Israele negli ultimi due giorni sulla Striscia di Gaza è salito a 21, ha detto il ministro della Salute della Striscia. I bombardamenti erano iniziati per rispondere al lancio dei razzi verso Israele da parte del gruppo radicale palestinese Jihad Islamico,"/>
  </head>
  <body>
    <article>
      <h1>Il numero dei palestinesi morti nei bombardamenti israeliani sulla Striscia di Gaza è salito a 21</h1>
      <address>
        <time datetime="2019-11-13T13:56:57+00:00">13 Nov 2019, 13:56</time>
      </address>
      <p>Il numero dei palestinesi morti nei <a href="https://www.ilpost.it/2019/11/12/israele-striscia-di-gaza-jihad-islamico-hamas/">bombardamenti compiuti da Israele</a> negli ultimi due giorni sulla Striscia di Gaza <a href="https://www.haaretz.com/israel-news/gaza-israel-rockets-day-2-islamic-jihad-tel-aviv-hamas-syria-1.8122258">è salito a 21</a>, ha detto il ministro della Salute della Striscia. I bombardamenti erano iniziati per rispondere al lancio dei razzi verso Israele da parte del gruppo radicale palestinese Jihad Islamico, che a sua volta aveva agito per ritorsione all’uccisione mirata da parte israeliana di un importante comandante palestinese, Baha Abu al Ata. Il Jihad Islamico <a href="https://www.theguardian.com/world/2019/nov/13/gaza-death-toll-rises-israel-confronts-islamic-jihad-militant-rocket-fire">ha detto</a> che almeno quattro dei 21 morti erano miliziani del gruppo, mentre altri tre appartenevano a una fazione più piccola. Nei bombardamenti israeliani sono state inoltre ferite almeno 69 persone.</p>
      <p>Il governo israeliano ha detto che il 90 per cento dei circa 250 razzi lanciati dal Jihad Islamico verso Israele è stato intercettato dal sistema di difesa missilistico Iron Dome.</p>
    </article>
  </body>
</html>