<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/naukovec-z-chernivciv-peremig-u-konkursi-talantiv-v-kitayi-380235"/>
    <meta property="og:site_name" content="Погляд"/>
    <meta property="article:published_time" content="2019-11-13T13:15:00+00:00"/>
    <meta property="og:title" content="Науковець з Чернівців переміг у конкурсі талантів в Китаї"/>
    <meta property="og:description" content="Професор Олег Ангельський переміг у конкурсі талантів у Китаї"/>
  </head>
  <body>
    <article>
      <h1>Науковець з Чернівців переміг у конкурсі талантів в Китаї</h1>
      <h2>Проф. Олег Ангельський переміг у найвищій номінації</h2>
      <address>
        <time datetime="2019-11-13T13:15:00+00:00">13 Nov 2019, 13:15</time>
      </address>
      <p>9 листопада 2019 року у м.Тайджоу (Китай) відбулася щорічна конференція «2019 Taizhou International Talent Cooperation Conference». На конференції були відзначені науковці-переможці конкурсу талантів, який проводиться в Китаї. Про це йдеться на сайті ЧНУ.</p>
      <p>Для отримання нагороди на конференцію був запрошений проф. Олег Ангельський, який переміг у номінації «Тисяча талантів», рівень А (найвищий у цій номінації). Перемога в конкурсі «Тисяча талантів» за рівнем всесвітнього визнання, наукової значущості та оцінки близька до рівня лауреата Нобелівської премії.</p>
      <p>Участь у конференції взяли представники наукової еліти усього світу. Крім особистої відзнаки, Олег Ангельський отримав змогу створити свою міжнародну наукову команду. Для реалізації цієї можливості в статутних документах програми конкурсу передбачені відповідні організаційні заходи та кошти в рамках довгострокового співробітництва з переможцем терміном на 5 років. Важливо, що фінансову та організаційну підтримку цієї програми здійснюють як державні органи Китаю, так і потужні спонсори з усього світу за рахунок залучення власного приватного капіталу.</p>
      <p>Міжнародна комісія експертів проводить щорічний конкурсний відбір у трьох вікових категоріях: до 35 років, від 35 до 60 років та 60+.</p>
      <p>Приємно відзначити, що серед учасників конференції були й інші представники України – два викладачі Київського Авіаційного університету.</p>
      <figure>
        <img src="https://media.pogliad.ua/news/article/2019/11/13/380235/chin%20(1).w800.jpeg"/>
      </figure>
      <figure>
        <img src="https://media.pogliad.ua/news/article/2019/11/13/380235/chin%20(1).w800.png"/>
      </figure>
      <figure>
        <img src="https://media.pogliad.ua/news/article/2019/11/13/380235/chin%20(2).w800.png"/>
      </figure>
      <related>
        <h4>Схожі записи</h4>
        <a href="https://pogliad.ua/news/education/profesor-chnu-oleg-angelskiy-perebuvae-z-vizitom-v-kitayi-379968"/>
        <a href="https://pogliad.ua/news/education/u-chnu-proveli-pivfinal-konkursu-student-roku-2019-378992"/>
        <a href="https://pogliad.ua/news/chernivtsi/studenti-predstavili-svoyi-korotkometrazhni-filmi-na-konkursi-talantiv-u-chernivcyah-378927"/>
        <a href="https://pogliad.ua/news/chernivtsi/v-chnu-vidbuvsya-final-konkursu-universitet-mae-talant-378620"/>
      </related>
    </article>
  </body>
</html>