<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/midollo-osseo-trapianto-avvenuto-per-il-piccolo-gabry"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-13T13:29:19+00:00"/>
    <meta property="og:title" content="Midollo osseo trapianto avvenuto per il piccolo Gabry"/>
    <meta property="og:description" content="Nel luglio scorso 250 biellesi avevano preso parte alla giornata di “tipizzazione&quot; per trovare un donatore compatibile"/>
  </head>
  <body>
    <article>
      <h1>Midollo osseo trapianto avvenuto per il piccolo Gabry</h1>
      <h2>Nel luglio scorso 250 biellesi avevano preso parte alla giornata di “tipizzazione" per trovare un donatore compatibile</h2>
      <address>
        <time datetime="2019-11-13T13:29:19+00:00">13 Nov 2019, 13:29</time>
      </address>
      <h3>Midollo osseo trapianto avvenuto per il piccolo Gabry</h3>
      <p>Il piccolo Gabry ha ricevuto il trapianto di midollo osseo. L’annuncio è stato dato dal papà del bambino milanese affetto da Sifd (anemia sideroblastica con immunodeficienza delle cellule B) con un post sulla pagina facebook Gabri Little Hero sulla quale vengono condivisi gli aggiornamenti sulla vicenda di Gabry che ha commosso l’Italia intera.  “Per lui è una nuova nascita – ha scritto il papà – Non è ancora il momento di esultare: come ormai ben sapete passeranno diversi giorni per capire se c’è stato attecchimento o meno. Tuttavia stasera ci sentiamo di ringraziare l’angelo qui in terra che ha deciso di essere quell’1 su 100.000 che potrà dare una seconda speranza di vita a Gabriel”.</p>
      <p>Nel luglio scorso 250 biellesi avevano preso parte alla giornata di “tipizzazione” al centro commerciale “Gli Orsi” per scoprire se in mezzo a loro poteva esserci un donatore di midollo osseo compatibile con il piccolo eroe e con i tanti bimbi in attesa di trapianto.</p>
      <p>La foto è tratta dalla pagina facebook Gabry Little Hero</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/massimo-giletti-al-rifugio-monte-barone"/>
        <a href="https://laprovinciadibiella.it/attualita/eventi-biella-tutti-gli-appuntamenti-oggi-2-2-2-2-2-2-2-2-2-2-2-2-2-3-2-2-2-2-2-2-2-2-2-2"/>
        <a href="https://laprovinciadibiella.it/attualita/fondo-tempia-in-citta-la-corsa-della-speranza-e-dellamicizia"/>
      </related>
    </article>
  </body>
</html>