<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547057.html/%D8%B3%DA%A9%D9%88%D8%AA-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D8%B8%D8%A7%D9%87%D8%B1%D8%A7-%D8%A7%D8%B1%D8%B2%D8%B4%DB%8C-%D8%A7%D8%B3%D8%AA%D8%A7%D9%86-%D9%87%D9%85%D8%AF%D8%A7%D9%86-%D8%AF%D8%B1-%D8%A8%D8%B1%D8%A7%D8%A8%D8%B1-%D8%A7%D8%AA%D9%81%D8%A7%D9%82%D8%A7%D8%AA-%D8%A7%D8%B3%D8%AA%D8%A7%D9%86%D8%AF%D8%A7%D8%B1%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T13:49:00+00:00"/>
    <meta property="og:title" content="سکوت نمایندگان ظاهرا ارزشی استان همدان در برابر اتفاقات استانداری"/>
    <meta property="og:description" content="اتفاقات نشست معاون سیاسی وزیر کشور در استانداری همدان برای چندمین بار به همگان و بخصوص دستگاه های امنیتی ثابت کرد جریان خزنده مدیریت نفوذ در استان همدان با حربه های مختلف به راه خود ادامه می دهد."/>
  </head>
  <body>
    <article>
      <h1>سکوت نمایندگان ظاهرا ارزشی استان همدان در برابر اتفاقات استانداری</h1>
      <h2>یادداشت؛</h2>
      <address>
        <time datetime="2019-11-13T13:49:00+00:00">13 Nov 2019, 13:49</time>
      </address>
      <p>اتفاقات نشست معاون سیاسی وزیر کشور در استانداری همدان برای چندمین بار به همگان و بخصوص دستگاه های امنیتی ثابت کرد جریان خزنده مدیریت نفوذ در استان همدان با حربه های مختلف به راه خود ادامه می دهد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/31682">عصر همدان</a>؛ دفاع از ساحت و کیان اسلام و نظام اسلامی وظیفه ذاتی هر فرد انقلابی و مسلمانی است که به رشد و تکامل فکری در راه آرمانهای انقلاب رسیده باشد.</p>
      <p>در این مسیر اگر این دفاع در برابر اصحاب قدرت و ثروت باشد قطعا از جایگاه والاتری برخوردار است.</p>
      <p>اگر این محافظت از انقلاب اسلامی در برابر کسانی باشد که خود سوگند خورده اند کارگزار و مدیران نظام باشند اما خود حرمت شکنی می کنند، شأن مسئله دو چندان خواهد بود .</p>
      <p>اتفاقات نشست معاون سیاسی وزیر کشور در استانداری همدان برای چندمین بار به همگان و بخصوص دستگاه های امنیتی ثابت کرد جریان خزنده مدیریت نفوذ در استان همدان با حربه های مختلف به راه خود ادامه می دهد.</p>
      <p>مذهبی،ولایی و انقلابی بودن مردم و قاطبه فعالان سیاسی و مذهبی شهر همدان و استان همدان بر کسی پوشیده نیست و همگان این استان و شهر را به دژ محکم دفاع ولایت فقیه و احکام نورانی قرآن می شناسند اما سوال این جاست که رفتارها و اتفاقات اینچنین در این استان حاصل عملکرد کدام اتاق فکر است؟</p>
      <p>رخدادهایی نظیر سخنرانی هتاکانه و خالی از معرفت هاشم آغاجری ،سخنان ساختارشکنانه سعید رضوی فقیه و نمونه آخر بنظر می رسد همگی جنسی از یک طراحی را دارند .</p>
      <p>در این میان تعجب حیرت انسان از سکوت وحشتناک نمایندگان به اصطلاح انقلابی شهر و استان همدان است.</p>
      <p>باید از حضرات کباده کش معارف انقلاب و اصطلاحا اصولگرا سوال کرد چگونه است که بعد از گذشته چندین روز از حملات صریح مشتی بی سواد و کم دانش به معارف اسلام و انقلاب، هتک حرمت معارف دینی نظیر مسائل زنان در اسلام دهان فرو بسته اید؟</p>
      <p>بنظر می رسد حضرات در حال سپراندن دوران سکوت برای بستن قرار دادهای انتخاباتی و رفع و رجوع کردنهای انتخاباتی هستند.</p>
      <p>اما بدانند تاریخ به سکوت آنها در مظلومیت انقلاب اسلامی شهادت خواهد داد.</p>
      <p>دیدار فعالان انقلابی استان با مدیرکل تبلیغات اسلامی که شجاعانه در برابر این رفتارها ایستادگی کرده است یک اتفاق مبارک است.</p>
      <p>بنظر می رسد وضعیت استانداری همدان و تیم مدیریت آن چنان شرایط آشفته ای را سپری میکند که حتی کسی حاضر به سخن گفتن در خصوص این مسئله نیست.</p>
      <p>ورود جدی دستگاه قضایی به تخلفات صورت گرفته در جلسه بخصوص مسئله نقض بی طرفی استانداری و وزارت کشوری که جرم انتخاباتی آشکار است و همچنین هتک حرمت ساحت روحانیت و معارف دینی در جلسه رسمی استانداری که با هزینه بیت المال مسلمین اداره می شود بدیهی ترین کار ممکن است.</p>
      <p>حبیب میرزایی</p>
      <p>انتهای پیام/</p>
    </article>
  </body>
</html>