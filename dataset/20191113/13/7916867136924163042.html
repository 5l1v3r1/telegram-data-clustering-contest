<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134593-kurtinaitis-della-valle-yra-vienas-geriausiu-italijos-krepsininku.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-13T13:19:00+00:00"/>
    <meta property="og:title" content="Kurtinaitis: „Della Valle yra vienas geriausių Italijos krepšininkų“"/>
    <meta property="og:description" content="Praėjusį sezoną retai nuo atsarginių žaidėjų suolelio Milano „AX Armani Exchange“ klube pakildavęs Amedeo Della Valle prie Ettores Messinos pražydo naujomis spalvomis. Gynėjo minučių skaičius Eurolygoje išaugo nuo 6 iki 13, pelnomų taškų nuo 2,1 iki 8,3, o naudingumo balų – 1,8 iki 8,6 per susitikimą. Toks 26-erių italo žaidimas pro akis nepraslydo Maskvos srities „Chimki“ strategui Rimui Kurtinaičiui, kuris ruošia komandą dvikovai su ..."/>
  </head>
  <body>
    <article>
      <h1>Kurtinaitis: „Della Valle yra vienas geriausių Italijos krepšininkų“</h1>
      <address>
        <time datetime="2019-11-13T13:19:00+00:00">13 Nov 2019, 13:19</time>
      </address>
      <p>Nuotr.: BasketNews.lt/D.Lukšta</p>
      <figure>
        <a href="https://www.basketnews.lt/paveikslelis-202519-any1000x1000.jpg">
          <img src="https://www.basketnews.lt/paveikslelis-202519-any630x500.jpg"/>
        </a>
      </figure>
      <p>Nuotr. BasketNews.lt/D.Lukšta</p>
      <p>Praėjusį sezoną retai nuo atsarginių žaidėjų suolelio Milano „AX Armani Exchange“ klube pakildavęs Amedeo Della Valle prie Ettores Messinos pražydo naujomis spalvomis.</p>
      <p>Gynėjo minučių skaičius Eurolygoje išaugo nuo 6 iki 13, pelnomų taškų nuo 2,1 iki 8,3, o naudingumo balų – 1,8 iki 8,6 per susitikimą.</p>
      <p>Toks 26-erių italo žaidimas pro akis nepraslydo Maskvos srities „Chimki“ strategui Rimui Kurtinaičiui, kuris ruošia komandą dvikovai su „AX Armani Exchange“.</p>
      <p>„Pirmadienį Milano klubas Italijoje kaip ir mes žaidė prieš vienus lygos autsaiderių, tačiau laimėjo žymiai lengviau. Jie žaidžia aukštu tempu ir tai daro gerai, nepaisant traumų. Manau, jog Della Valle šiuo metu yra vienas geriausių Italijos krepšininkų ir treneris Messina atrado jam vaidmenį komandoje, kurioje dabar jis – tarp pagrindinių žaidėjų“, – prieš dvikovą namuose kalbėjo Kurtinaitis.</p>
      <p>Prieš ketvirtadienio mūšį specialistas iš Lietuvos išskyrė dar tris Eurolygos lyderių žaidėjus.</p>
      <p>„Žinoma, turėsime kreipti papildomą dėmesį Luisui Scola, kuris, nepaisant amžiaus, suteikia energijos ir puikiai tinka komandai. Taip pat Sergio Rodriguezas yra vienas lyderių. Jį sunku sustabdyti, nes žaidžia efektyviai ir daro rezultatą. Šiuo metu Vladimiras Micovas yra įgavęs puikią sportinę formą ir mūsų laukia labai stiprus varžovas, žaidžiantis disciplinuotai“, – būsimų varžovų pranašumus vardino lietuvis.</p>
      <p>„Chimki“ ir „AX Armani Exchange“ dvikova Mytiščiuose įvyks ketvirtadienį 19 valandą.</p>
      <h3>Maskvos srities Chimki / Tvarkaraštis</h3>
      <figure>
        <img src="https://www.basketnews.lt/paveikslelis-92361-tmlgs.jpg"/>
      </figure>
      <p>
        <a href="https://www.basketnews.lt/komandos/380-sankt-peterburgo-zenit.html">Sankt Peterburgo Zenit</a>
      </p>
      <figure>
        <img src="https://www.basketnews.lt/paveikslelis-142964-tmlgs.jpg"/>
      </figure>
      <p><a href="https://www.basketnews.lt/komandos/379-maskvos-srities-chimki.html">Maskvos srities Chimki</a> <a href="https://www.basketnews.lt/rungtynes/ziureti/82922-sankt-peterburgo-zenit-maskvos-srities-chimki.html">73-87</a></p>
      <figure>
        <img src="https://www.basketnews.lt/paveikslelis-142964-tmlgs.jpg"/>
      </figure>
      <p>
        <a href="https://www.basketnews.lt/komandos/379-maskvos-srities-chimki.html">Maskvos srities Chimki</a>
      </p>
      <figure>
        <img src="https://www.basketnews.lt/paveikslelis-149601-tmlgs.jpg"/>
      </figure>
      <p><a href="https://www.basketnews.lt/komandos/389-milano-ax-armani-exchange.html">Milano AX Armani Exchange</a> <a href="https://www.basketnews.lt/rungtynes/ziureti/84579-maskvos-srities-chimki-milano-ax-armani-exchange.html">Ketv.<br/>19:00</a></p>
      <figure>
        <img src="https://www.basketnews.lt/paveikslelis-112282-tmlgs.jpg"/>
      </figure>
      <p>
        <a href="https://www.basketnews.lt/komandos/368-madrido-real.html">Madrido Real</a>
      </p>
      <figure>
        <img src="https://www.basketnews.lt/paveikslelis-142964-tmlgs.jpg"/>
      </figure>
      <p><a href="https://www.basketnews.lt/komandos/379-maskvos-srities-chimki.html">Maskvos srities Chimki</a> <a href="https://www.basketnews.lt/rungtynes/ziureti/84584-madrido-real-maskvos-srities-chimki.html">11-19<br/>22:00</a></p>
    </article>
  </body>
</html>