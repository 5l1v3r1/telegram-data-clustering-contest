<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/kevin-khart-ne-sm-sshchiyat-sled-katastrofata-406633.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T13:49:59+00:00"/>
    <meta property="og:title" content="Кевин Харт: Не съм същият след катастрофата"/>
    <meta property="og:description" content="Комикът проговори за ужасяващата злополука, при която за малко да загуби живота си"/>
  </head>
  <body>
    <article>
      <h1>Кевин Харт: Не съм същият след катастрофата</h1>
      <address><time datetime="2019-11-13T13:49:59+00:00">13 Nov 2019, 13:49</time> by <a rel="author">Агенция Стандарт</a></address>
      <p>Изминаха малко повече от два месеца, откакто звездата от „Джуманджи“ Кевин Харт претърпя автомобилна катастрофа. Той може и да се е възстановил физически,  но твърди, че вече не е същият човек. В шоуто си „Laugh Out Loud“ 40-годишният актьор споделя, че след инцидента животът му се е променил. „Чувствам се като различна версия на себе си. Това няма нищо общо с ходенето на църква, не е нещо духовно – това не е точната дума. Ставаш по-наясно с живота. Всичко ти се струва шега, докато не те смачка жестоката житейска реалност“, разказва той. Но не само катастрофата е довела до този ефект. Той разкрива, че процесът на възстановяване сам по себе си е бил потискащ и смиряващ за него, особено в моментите, когато се е нуждаел от помощта на съпругата си Енико Харт в банята. „Не можех да помръдна, дори да си избърша задника – нищо. Това те кара да осъзнаеш, че наистина си безпомощен“, допълва Харт. Неприятната случка със сигурност му е подсказала и кои са истинските приятели в живота му. Въпреки тежката катастрофата и последвалата операция, Кевин се възстановява сравнително добре.</p>
    </article>
  </body>
</html>