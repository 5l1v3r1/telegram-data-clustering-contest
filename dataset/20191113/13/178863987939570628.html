<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ria-m.tv/news/171545/uvyazneniy_yakiy_vidbuvae_dovichniy_termin_perenis_klinichnu_smert_i_teper_hoche_viyti_z_vyaznitsi_bo_vpevneniy_scho_vidsidiv_do_kintsya_jittya.html"/>
    <meta property="og:site_name" content="РИА Мелитополь"/>
    <meta property="article:published_time" content="2019-11-13T13:07:00+00:00"/>
    <meta property="og:title" content="Ув'язнений який відбуває довічний термін переніс клінічну смерть і тепер хоче вийти з в'язниці, бо впевнений що відсидів до кінця життя"/>
    <meta property="og:description" content="В американському штаті Айова засуджений до довічного ув'язнення стверджує, що відбув свій термін, оскільки переніс клінічну смерть. Але суди двох інстанцій відмовили йому у звільненні, інформує Ukr.Media."/>
  </head>
  <body>
    <article>
      <h1>Ув'язнений який відбуває довічний термін переніс клінічну смерть і тепер хоче вийти з в'язниці, бо впевнений що відсидів до кінця життя</h1>
      <address>
        <time datetime="2019-11-13T13:07:00+00:00">13 Nov 2019, 13:07</time>
      </address>
      <p>
        <b>В американському штаті Айова засуджений до довічного ув'язнення стверджує, що відбув свій термін, оскільки переніс клінічну смерть. Але суди двох інстанцій відмовили йому у звільненні, інформує Ukr.Media.</b>
      </p>
      <p>Бенджамін Шрайбер вважає, що виконав свої зобов'язання перед державою. Його реанімували проти його волі, тому його слід відпустити. Перебуваючи ще у в'язниці, він підписав заяву з проханням не рятувати йому життя. Але лікарі це проігнорували, як і прохання родичів не робити реанімацію. У 1997 році його визнали винним у вбивстві 39-річного чоловіка.</p>
      <p>Суддя заявила, що Шрайбер або живий і повинен перебувати в тюрмі або мертвий, тоді його апеляція — «спірна». Поняття «життя» не визначається кодексом штату, тому суд виніс рішення, що чоловік повинен провести залишок свого природного життя в ув'язненні.</p>
      <p>Це не перший випадок, коли в'язні хочуть вийти з тюрми на підставі клінічної смерті. У 1988 році Джері Розенберг звернувся до суду з аналогічним проханням. Йому відмовили, оскільки він не помер юридично, інакше він би не перебував на засіданні. Юристи вважають, що якщо люди будуть вважатися юридично мертвими до того, як їх реанімують, це створить багато проблем, у тому числі зі страховкою.</p>
      <p>
        <a href="https://ukr.media/world/405629/">https://ukr.media/world/405629/</a>
      </p>
    </article>
  </body>
</html>