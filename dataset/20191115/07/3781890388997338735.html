<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741807"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T07:18:00+00:00"/>
    <meta property="og:title" content="'มดดำ' ยอมเห่าหลังดราม่า 'จันจิ' เลิก 'มาริโอ้' ไม่จริง"/>
    <meta property="og:description" content="'มดดำ-คชาภา' ยอมรับผิดเห่ากลางรายการดัง หลังดราม่า มาริโอ้ เลิกรา จันจิ ไม่เป็นความจริง"/>
  </head>
  <body>
    <article>
      <h1>'มดดำ' ยอมเห่าหลังดราม่า 'จันจิ' เลิก 'มาริโอ้' ไม่จริง</h1>
      <address>
        <time datetime="2019-11-15T07:18:00+00:00">15 Nov 2019, 07:18</time>
      </address>
      <p>
        <b>"มดดำ-คชาภา" ยอมรับผิดเห่ากลางรายการดัง หลังดราม่า มาริโอ้ เลิกรา จันจิ ไม่เป็นความจริง</b>
      </p>
      <p>รูดม่านจบไปแล้วอย่างสวยงาม สำหรับข่าวเม้าท์ที่เพจดังในโลกออนไลน์ออกมาชี้เป้าข่าวที่พิธีกรคนดัง <b>มดดำ-คชาภา </b>แฉกลางรายการว่ามีดาราสาว ซึ่งเป็นอดีตนักร้องสะบั้นรักซุปตาร์หนุ่มแล้วไปกิ๊กกั๊กอยู่กับ <b>ไป่ ทาคน </b>นายแบบจากพม่า งานนี้พอมีข่าวออกไป ก็มีชาวเน็ตพากันเข้ามาคาดเดากันว่าน่าจะเป็นคู่ของสาว <b>จันจิ-จันจิรา</b> หรือ <b>จันจิ ไกอา</b> กับหวานใจหนุ่ม <b>มาริโอ้ เมาเร่อ </b>เพราะฝ่ายหญิงเคยไปร่วมงานรายการๆหนึ่งกับหนุ่มไป่ ทำให้พอมีข่าวออกไป สาวจันจิเลยถูกดราม่ามีชาวเน็ตไปคอมเมนต์แรงๆในโซเชียลส่วนตัวจำนวนมาก<br/><br/>จากนั้นล่าสุดหนุ่มมาริโอ้ได้ออกมาเคลียร์ข่าวนี้แล้วว่าไม่เป็นความจริง ไม่ได้เลิกกันและยอมรับว่าตกใจข่าว แต่ไม่ได้ซีเรียส ตามที่เสนอข่าวไปแล้วนั้น<br/><br/>ความคืบหน้าล่าสุดในรายการแฉที่มีมดดำเป็นพิธีกรอยู่ เจ้าตัวก็ได้มีการอ่านข่าวนี้ พร้อมกล่าวถึงเรื่องนี้ว่า <i><b>“ก็ขอโทษนะถ้าข่าวไม่ได้เป็นความจริง เห่าก็เห่า โฮ่งๆ(ยิ้ม)คือฉันก็ไม่ได้พูดว่าเป็นมาริโอ้ถูกป่ะ ดาราคนหนึ่ง แต่ตอนนี้สรุปข่าวทุกอย่างเคลียร์หมดแล้ว”</b></i><br/><br/>ขอขอบคุณภาพประกอบจากอินสตาแกรม @moddamkachapa , @junji_junp , @mario_mm38</p>
      <figure>
        <img src="https://www.dailynews.co.th/admin/upload/20191115/news_pphxSkgFJe143111_533.jpg?v=20191116005?v=2952"/>
      </figure>
      <p> </p>
    </article>
  </body>
</html>