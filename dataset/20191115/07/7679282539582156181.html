<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-rupees-18-paisa-strong-against-dollar-know-todays-rate-2850207.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T07:25:16+00:00"/>
    <meta property="og:title" content="रुपया शुरुआती कारोबार में डॉलर के मुकाबले 18 पैसे मजबूत"/>
    <meta property="og:description" content="शेयर बाजारों की शुरुआती बढ़त और अन्य प्रमुख मुद्राओं के मुकाबले अमेरिकी मुद्रा में कमजोरी से रुपया शुक्रवार शुरुआती कारोबार में 18 पैसे बढ़कर 71.78 रुपये प्रति डॉलर पर पहुंच गया। अंतरबैंक विदेशी..."/>
  </head>
  <body>
    <article>
      <h1>रुपया शुरुआती कारोबार में डॉलर के मुकाबले 18 पैसे मजबूत</h1>
      <address><time datetime="2019-11-15T07:25:16+00:00">15 Nov 2019, 07:25</time> by <a rel="author">लाइव हिन्दुस्तान टीम,नई दिल्ली</a></address>
      <p>शेयर बाजारों की शुरुआती बढ़त और अन्य प्रमुख मुद्राओं के मुकाबले अमेरिकी मुद्रा में कमजोरी से रुपया शुक्रवार शुरुआती कारोबार में 18 पैसे बढ़कर 71.78 रुपये प्रति डॉलर पर पहुंच गया।</p>
      <p>अंतरबैंक विदेशी मुद्रा बाजार में रुपया अमेरिकी मुद्रा की तुलना में बढ़त के साथ 71.80 रुपये प्रति डॉलर पर खुला और शुरुआती कारोबार में पिछले के बंद से 18 पैसे बढ़कर 71.78 रुपये पर पहुंच गया।</p>
      <p>रुपया बृहस्पतिवार को अमेरिका मुद्रा के मुकाबले 71.96 रुपये प्रति डॉलर पर बंद हुआ था। मुद्रा कारोबारियों ने कहा कि घरेलू शेयर बाजारों की शुरुआती बढ़त से रुपये को समर्थन मिला।</p>
      <p>बीएसई का सेंसेक्स शुरुआती कारोबार में 279.66 अंक यानी 0.69 प्रतिशत बढ़कर 40,566.14 अंक जबकि निफ्टी 76.45 अंक यानी 0.64 प्रतिशत चढ़कर 11,948.55 अंक पर चल रहा है।</p>
      <p>कारोबारियों ने कहा कि विदेशी पूंजी की निकासी और कच्चे तेल की कीमतों में तेजी से रुपये पर थोड़ा दबाव रहा। ब्रेंट कच्चा तेल वायदा 0.43 प्रतिशत बढ़कर 62.55 डॉलर प्रति बैरल पर चल रहा था।<br/><a href="https://www.livehindustan.com/business/story-rbi-may-cut-repo-rate-again-in-december-2850148.html">दिसंबर में एक बार फिर रेपो रेट में हो सकती है कटौती, कर्ज लेना होगा सस्ता</a></p>
    </article>
  </body>
</html>