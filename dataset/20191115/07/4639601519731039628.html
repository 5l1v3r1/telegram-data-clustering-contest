<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/15/society/serres-sygklonizei-i-mitera-tou-9xronou-pou-dextike-epithesi-apo-skylia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-15T07:24:10+00:00"/>
    <meta property="og:title" content="Σέρρες : Συγκλονίζει η μητέρα του 9χρονου που δέχτηκε επίθεση από σκυλιά"/>
    <meta property="og:description" content="Όσα διαδραματίστηκαν το μεσημέρι της Τετάρτης περιγράφει η μητέρα του παιδιού, που δέχτηκε επίθεση από σκύλους, στις Σέρρες, λίγο πριν μπει στην αυλή του σπιτιού του."/>
  </head>
  <body>
    <article>
      <h1>Σέρρες : Συγκλονίζει η μητέρα του 9χρονου που δέχτηκε επίθεση από σκυλιά</h1>
      <h2>Όσα διαδραματίστηκαν το μεσημέρι της Τετάρτης περιγράφει η μητέρα του παιδιού, που δέχτηκε επίθεση από σκύλους, στις Σέρρες, λίγο πριν μπει στην αυλή του σπιτιού του.</h2>
      <address><time datetime="2019-11-15T07:24:10+00:00">15 Nov 2019, 07:24</time> by <a rel="author">ΤοΒΗΜΑ Team</a></address>
      <p>Όσα διαδραματίστηκαν το μεσημέρι της Τετάρτης περιγράφει η μητέρα του παιδιού, που δέχτηκε επίθεση από σκύλους, στις Σέρρες, λίγο πριν μπει στην αυλή του σπιτιού του.</p>
      <p>Ο μαθητής της Δ’ δημοτικού νοσηλεύεται σε κρίσιμη κατάσταση στο Γενικό Νοσοκομείο των Σερρών, όπου μεταφέρθηκε αιμόφυρτος.</p>
      <p>
        <a href="https://www.in.gr/2019/11/15/economy/ktimatologio-ksekinise-apostoli-email-se-ekatommyria-polites/">Κτηματολόγιο : Ξεκίνησε η αποστολή email σε εκατομμύρια πολίτες</a>
      </p>
      <h3>Η περιγραφή της μητέρας του 9χρονου</h3>
      <p>«Το παιδί μου τα είδε, φοβήθηκε γιατί είναι πολύ μεγαλόσωμα σκυλιά και κρύφτηκε στις καλαμιές. Και του λέει ο γιος του “μη φοβάσαι, έλα να γνωρίσεις τα σκυλιά μου”. Και βγαίνει το παιδί μου και πάει να περπατήσει και του όρμηξαν. Κι αυτοί κάθονταν κι έβλεπαν και δεν μπορούσαν να τραβήξουν τα σκυλιά. Πήγα εγώ κι άνοιξα το στόμα του σκύλου για να βγάλω το πόδι του παιδιού μου» λέει η μητέρα του 9χρονου στο star.</p>
      <p>«Το παιδί είναι πετσοκομμένο. Ούτε κεφάλι του έχουν αφήσει, ούτε πόδια, ούτε γάμπα, τίποτα δεν του έχουν αφήσει. Όχι γρατζουνιές, φαίνονται τα οστά» καταλήγει η μητέρα.</p>
      <figure>
        <img src="https://www.in.gr/wp-content/uploads/2019/11/2-19-600x450.jpg"/>
      </figure>
      <p>Το παιδί έπεσε στον δρόμο και οι σκύλοι τον δάγκωναν σε όλο του το κορμί. Το αγόρι έχει δαγκωματιές κυρίως στη γάμπα και στον μηρό, ενώ βαθύτερα είναι τα τραύματα στο κεφάλι. Από τα δόντια των σκύλων, το παιδί γλίτωσε χάρη στη μαμά του, η οποία το άκουσε από το μπαλκόνι, να καλεί σε βοήθεια.</p>
      <figure>
        <img src="https://www.in.gr/wp-content/uploads/2019/11/4-10-600x450.jpg"/>
      </figure>
      <p>Οι γονείς του 9χρονου έκαναν μήνυση στον ιδιοκτήτη των σκύλων, ο οποίος και συνελήφθη.</p>
      <p>Γονείς και εκπαιδευτικοί του 4ου Δημοτικού Σχολείου Σερρών δεν μπορούν να εξηγήσουν την άγρια επίθεση των σκύλων.</p>
      <p>
        <a href="https://www.tovima.gr/2019/11/15/opinions/i-gianna-forologikos-katoikos-elladas/">Η Γιάννα φορολογικός κάτοικος Ελλάδας</a>
      </p>
    </article>
  </body>
</html>