<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/15/abd-11-eylul-den-sonra-savaslara-ve-ic-cat-smalara-6-trilyon-dolar-harcad-800-bin-kisi-old"/>
    <meta property="og:site_name" content="euronews"/>
    <meta property="article:published_time" content="2019-11-15T07:47:46+00:00"/>
    <meta property="og:title" content="ABD 11 Eylül'den sonra savaşlara 6 trilyon dolar harcadı"/>
    <meta property="og:description" content="Watson Enstitüsü ile Brown Üniversitesi'nin ortak çalışmasına göre Amerika Birleşik Devletleri 11 Eylül 2001 yılından bu yana dünyanın farklı yerlerindeki savaşlara ve çatışmalara 6 trilyon dolar harcadı. Rapora göre söz konusu çatışmalarda 800 bin kişi hayatını kaybetti."/>
  </head>
  <body>
    <article>
      <h1>ABD 11 Eylül'den sonra savaşlara 6 trilyon dolar harcadı</h1>
      <address><time datetime="2019-11-15T07:47:46+00:00">15 Nov 2019, 07:47</time> by <a rel="author">Kamuran Samar</a></address>
      <p>Watson Enstitüsü ile Brown Üniversitesi'nin ortak çalışmasına göre Amerika Birleşik Devletleri 11 Eylül 2001 yılından bu yana dünyanın farklı yerlerindeki savaşlara ve çatışmalara 6 trilyon dolar harcadı. Rapora göre söz konusu çatışmalarda 800 bin kişi hayatını kaybetti.</p>
      <p>Cost of War Project (Savaşın Maliyeti) tarafından yayınlanan raporda "2001'in sonlarından itibaren 2020 yılı bütçesi de dahil, ABD savaşlara ve çatışmalara 6,4 trilyon dolar harcadı." denildi. Harcamaların yaklaşık 1 trilyon dolarını, hükümetin savaşlara katılan askerlere olan mali yükümlülüğü teşkil ediyor.</p>
      <p>Yine Cost of War Project tarafından yayınlanan bir rapora göre savaşlarda sivil, savaşın yaşandığı ülkenin güvenlik güçleri, militanlar, ABD askeri personeli dahil son 18 yılda 800 bini aşkın kişi öldü.</p>
      <p>Rapora Afganistan, Pakistan, Irak, Suriye, Yemen ve 'diğer' kategorisindeki savaşlar eklendi. Bunun yanı sıra aralarında Türkiye'nin de olduğu birçok ülkedeki operasyonlarda yaşanan kayıplar da yer aldı.</p>
      <p>11 Eylül sonrası harcanan 6.4 trilyon dolarlık maliyet sadece savaşlara harcanan ödemeler değil. Bunun içinde yurt dışındaki operasyonlar, askerlerin sağlık harcamaları gibi giderler de var.</p>
      <p><a href="https://watson.brown.edu/costsofwar/files/cow/imce/papers/2019/US%20Budgetary%20Costs%20of%20Wars%20November%202019.pdf">Rapora</a> göre en çok ABD askeri Irak savaşında ölürken Irak işgali sırasında 184 bin ile 207 bin arası sivil hayatını kaybetti. 11 Eylül sonrası ABD'nin dahil olduğu tüm savaşlarda yaşanan sivil ölümü ise 312 ile 335 bin arasında olduğuna dikkat çekildi.</p>
      <ul>
        <li>
          <a href="https://tr.euronews.com/2019/11/15/bak-rkoy-de-biri-cocuk-3-kisinin-cans-z-bedeni-bulundu">Bakırköy'de biri çocuk 3 kişinin cansız bedeni bulundu, evde siyanür bulgusuna rastlandı</a>
        </li>
        <li>
          <a href="https://tr.euronews.com/2019/11/15/turkiye-nukleer-silah-uretir-mi-uretirse-sonuclar-ne-olur">Türkiye nükleer silah üretirse sonuçları ne olur?</a>
        </li>
      </ul>
    </article>
  </body>
</html>