<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955566"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T07:13:06+00:00"/>
    <meta property="og:title" content="రెండోరోజుకు భవన కార్మికుల నిరవధిక దీక్ష"/>
    <meta property="og:description" content="ADVT"/>
  </head>
  <body>
    <article>
      <h1>రెండోరోజుకు భవన కార్మికుల నిరవధిక దీక్ష</h1>
      <address>
        <time datetime="2019-11-15T07:13:06+00:00">15 Nov 2019, 07:13</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>కాకినాడ: </b>ఇసుక కొరత కారణంగా పనులు లేక చనిపోయిన కుటుంబాలను ప్రభుత్వం ఆదుకోవాలని డిమాండు చేస్తూ కలెక్టరేట్‌వద్ద సీఐటీయూ ఆధ్వర్యంలో భవన నిర్మాణ కార్మికులు గురువారం నిరాహార దీక్షను చేపట్టారు. ఈ కార్యక్రమానికి టీడీపీ, జనసేన నాయకులు మద్దతు తెలిపారు. కలెక్టరేట్‌ వద్ద ఏర్పాటు చేసిన దీక్షా శిబిరం కాకినాడ మాజీ ఎమ్మెల్యే వనమాడి కొండబాబు, జనసేన పీఏసీ సభ్యుడు పంతం నానాజీలతోపాటు కాకినాడ మేయర్‌ సుంకర పావని సంఘీభావం తెలిపారు. ఈ నిరవధిక నిరాహార దీక్షా కార్యక్రమం శుక్రవారం నాటికి రెండోరోజుకు చేరుకుంది. ఇసుక లేకపోవడంతో ఉపాధి కోల్పయి ఆర్థిక ఇబ్బందులతో మరణించిన కార్మికులు కర్రి వెంకటరెడ్డి, మద్దిరాల ధనరాజు, కొయ్యా వీరబాబు కుటుంబాలకు రూ.25లక్షల చొప్పున నష్టపరిహారం చెల్లించాలని, పనులు కోల్పోయిన కార్మికులు ప్రతిఒక్కరికీ రూ.10వేల జీవన భృతి చెల్లించాలని, ఇసుక ర్యాంపులన్నింటినీ ప్రారంభించి ఉచితంగా ప్రజలకు సరఫరా చేయాలని కోరుతూ దీక్షలను చేపట్టారు.</p>
    </article>
  </body>
</html>