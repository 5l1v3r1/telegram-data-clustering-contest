<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1827406-tni-bojy-aly-telefonmen-ojnagan-kyzdy-bir-kzi-krmej-kaldy.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-15T07:42:49+00:00"/>
    <meta property="og:title" content="Түні бойы ұялы телефонмен ойнаған қыздың бір көзі көрмей қалды"/>
    <meta property="og:description" content="Қытайдың Шэньчжэнь қаласында тұратын қыздың смартфонды ұзақ уақыт бойы қолдануының кесірінен бір көзі көрмей қалған деп хабарлайды KAZ.NUR.KZ Lenta.ru-ға сілтеме жасай отырып."/>
  </head>
  <body>
    <article>
      <h1>Түні бойы ұялы телефонмен ойнаған қыздың бір көзі көрмей қалды</h1>
      <address><time datetime="2019-11-15T07:42:49+00:00">15 Nov 2019, 07:42</time> by <a rel="author">Нариман Бекболат</a></address>
      <p>
        <b>Қытайдың Шэньчжэнь қаласында тұратын қыздың смартфонды ұзақ уақыт бойы қолдануының кесірінен бір көзі көрмей қалған деп хабарлайды <a href="https://kaz.nur.kz/">KAZ.NUR.KZ</a> <a href="https://lenta.ru/news/2019/11/14/retina/">Lenta.ru</a>-ға сілтеме жасай отырып.</b>
      </p>
      <p>Жас қыз түні бойы ұялы телефонында ойын ойнаған. Ертесіне ұйқыдан оянған соң, бір көзі көрмей қалғанын түсінген.</p>
      <p>Қытайлық ару бірден ауруханаға жүгінген. Дәрігер Цю Ванцзянь оның көзінің ішкі тор қабығы қанталағанын, соның кесірінен көрмей қалғанын жеткізді.</p>
      <p>
        <b>Науқасқа Вальсальва ретинопатиясы диагнозы қойылды. Дәрігер көзге артық физикалық күш түскендіктен қан тамырларының жарылғанын мәлімдеді.</b>
      </p>
      <p>Медиктер лазердің көмегімен тор қабығында шағын тесік жасап, артық қанды алып тастады. Қазіргі таңда науқас қалпына келіп жатыр.</p>
      <p>Бұған дейін Таиландтың Удонтхкани қаласында түні бойы компьтерлік ойын ойнаған жасөспірімнің көз жұмғанын <a href="https://kaz.nur.kz/1825993-tnimen-kompterlik-ojyn-ojnagan-zasspirim-til-tartpaj-ketti.html">хабарлаған болатынбыз.</a></p>
      <p>Демалыста жүрген 17 жастағы Пляват Харикин бос уақытының барлығын компьтерлік ойындарға арнаған. Күні-түні монитордың алдында отырып, онлайн-ойындар ойнауды әдетке айналдырыпты.</p>
      <p>4 қараша күні оның бөлмесіне кірген әкесі Джаранвит баласының жерде ес-түссіз жатқанын көреді.</p>
      <p>Басында оятуға тырысқан, алайда, кейіннен жеткіншектің жан тапсырғанын түсінген.</p>
      <p>
        <b>Дәрігерлер оның түнімен компьютер ойнауына байланысты инсульт алды деген тұжырымға келген.</b>
      </p>
    </article>
  </body>
</html>