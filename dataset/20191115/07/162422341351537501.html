<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/15/slymakovyj-gastronom-na-zaporizhzhi-rodyna-fermeriv-vyroshhuye-ravlykiv-za-klasychnymy-metodamy/"/>
    <meta property="og:site_name" content="AgroDay"/>
    <meta property="article:published_time" content="2019-11-15T07:30:30+00:00"/>
    <meta property="og:title" content="Слимаковий гастроном: на Запоріжжі родина фермерів вирощує равликів за класичними методами"/>
    <meta property="og:description" content="В селі Новотроїцьке, що в Бердянському районі на Запоріжжі, подружжя Мостових заснувало равликову ферму. Слимаків продають на експорт, а гостям пропонують вишукані делікатесні страви. Марина Мостова та її чоловік почали розводити равликів рік тому, у 2018 році. А зараз вже експортують харчових слимаків з Приазов'я до європейських країн, в основному – до Іспанії та Італії. Подружжя вирощує равликів за класичним французьким методом, а також за грецьким та польським. Крім експорту, подружжя розвиває екотуризм та гастрономічний туризм і пропонує в себе на фермі скуштувати равликів за унікальною рецептурою та найдорожчу у світі ікру з молюсків. «Ми виготовляємо равликів по-бургундськи, які подаються з класичним бургундським, а також мексиканським соусом. У нас можна скуштувати найдорожчу ікру в світі, яка по своїм якостям превищує навіть ікру білуги. А також печінкові паштети з печінки равликів», – розповіла засновниця ферми. На родинній фермі у Приазов'ї можна подивитися, як виводяться та"/>
  </head>
  <body>
    <article>
      <h1>Слимаковий гастроном: на Запоріжжі родина фермерів вирощує равликів за класичними методами</h1>
      <address>
        <time datetime="2019-11-15T07:30:30+00:00">15 Nov 2019, 07:30</time>
      </address>
      <p>В селі Новотроїцьке, що в Бердянському районі на Запоріжжі,  подружжя Мостових заснувало равликову ферму. Слимаків продають на експорт, а гостям пропонують вишукані делікатесні страви.</p>
      <p>Марина Мостова та її чоловік почали розводити равликів рік тому, у 2018 році. А зараз вже експортують харчових слимаків з Приазов’я до європейських країн, в основному – до Іспанії та Італії. Подружжя вирощує равликів за класичним французьким методом, а також за грецьким та польським.</p>
      <p>Крім експорту, подружжя розвиває екотуризм та гастрономічний туризм і пропонує в себе на фермі скуштувати равликів за унікальною рецептурою та найдорожчу у світі ікру з молюсків.</p>
      <p>«Ми виготовляємо равликів по-бургундськи, які подаються з класичним бургундським, а також мексиканським соусом. У нас можна скуштувати найдорожчу ікру в світі, яка по своїм якостям превищує навіть ікру білуги. А також печінкові паштети з печінки равликів», – розповіла засновниця ферми.</p>
      <p>На родинній фермі у Приазов’ї можна подивитися, як виводяться та ростуть равлики: від ікри до зрілого молюска.</p>
      <p>Як каже Марина Мостова, «все доводилось робити методом проб та помилок», оскільки равликовий бізнес новий для України, і, крім того, їхня ферма знаходиться у засушливому регіоні. Тож доводиться винаходити та опановувати власні методи вирощування делікатесних слимаків. Фермери претендують на грантову підтримку свого невеликого бізнесу – для купівлі необхідного обладнання.</p>
      <p>Родинна ферма Мостових увійшла до Всеукраїнської асоціації виробників равликів «Eco Snail Group» разом з колегами з Києва, Дніпра та Запорізької області. </p>
      <p>Повідомляє <a href="https://landlord.ua/news/fermery-z-pryazov-ia-proponuiut-skushtuvaty-naidorozhchu-ikru-u-sviti/">Landlord</a></p>
      <related>
        <h4>Статті по темі</h4>
        <a href="https://agroday.com.ua/2019/11/07/ternopilski-fermery-gotovi-sformuvaty-rynok-ravlykiv-v-ukrayini/"/>
        <a href="https://agroday.com.ua/2019/09/18/ikra-na-kyyivshhyni-nalagodyly-eksport-chornoyi-ikry-do-ssha/"/>
        <a href="https://agroday.com.ua/2019/09/13/zhovkivski-delikatesy-na-lvivshhyni-fermer-rozpochav-zbyrannya-vrozhayu-vynogradnyh-ravlykiv/"/>
        <a href="https://agroday.com.ua/2019/08/19/ravlyk-zdravlyk-na-cherkashhyni-osvoyuyut-biznes-z-rozvedennya-ravlykiv/"/>
        <a href="https://agroday.com.ua/2019/08/12/slymaky-turysty-ukrayina-naroshhuye-eksportni-postavky-ravlykiv/"/>
        <a href="https://agroday.com.ua/2019/08/06/prybutkovi-slymaky-fermery-zi-lvivshhyny-vyroshhuyut-po-40-tonn-ravlykiv/"/>
      </related>
    </article>
  </body>
</html>