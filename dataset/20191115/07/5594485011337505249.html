<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/dezhurniyat-sinoptik-na-nimkh-shokira-s-tezi-novini-za-vremeto_news709356.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T07:10:00+00:00"/>
    <meta property="og:title" content="Дежурният синоптик на НИМХ шокира с тези новини за времето"/>
    <meta property="og:description" content="Дъждът спира и идва преобладаващо слънчево време с максимални температури между 16° и 21°"/>
  </head>
  <body>
    <article>
      <h1>Дежурният синоптик на НИМХ шокира с тези новини за времето</h1>
      <h2>Дъждът спира и идва преобладаващо слънчево време с максимални температури между 16° и 21°</h2>
      <address>
        <time datetime="2019-11-15T07:10:00+00:00">15 Nov 2019, 07:10</time>
      </address>
      <p>https://blitz.bg/obshtestvo/dezhurniyat-sinoptik-na-nimkh-shokira-s-tezi-novini-za-vremeto_news709356.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573113841-img-1565jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Днес ще преобладава слънчево време. Ще духа слаб юг-югоизточен вятър. Максималните температури ще са между 16° и 21°. През нощта валежите в повечето райони спряха, а от югозапад облачността ще се разкъсва. </b><br/><br/><b>Сутринта</b> в Дунавската равнина все още ще има превалявания. В сутрешните часове на места в равнините ще има ниска облачност или мъгла. Ще бъде почти тихо. Минималните температури ще бъдат между 8° и 13°. <br/><br/><b>Атмосферното налягане</b> ще бъде близко до средното за месеца. Това съобщи дежурният синоптик Виктория Клещанова от Националния институт по метеорология и хидрология (НИМХ), цитирана от <a href="https://focus-news.net/news/2019/11/14/2719713/nimh-utre-shte-preobladava-slanchevo-vreme-s-maksimalni-temperaturi-mezhdu-16-i-21.html">Фокус</a>.<br/><br/><b>Над Черноморието </b>преди обяд ще бъде предимно облачно, след обяд облачността ще се разкъса. Ще духа слаб изток-югоизточен вятър. Максималните температури на въздуха ще са 18°-19°. Температурата на морската вода е 17°-18°. Вълнението на морето ще е 2-3 бала.<br/><br/><b>Над планините</b> ще бъде предимно слънчево. Ще духа слаб до умерен вятър от юг-югозапад. Максималната температура на височина 1200 метра ще е около 13°, на 2000 – около 7°.<br/><br/><b>През почивните дни</b> ще е без валежи. В източната половина от страната вятърът ще бъде от южната четвърт, предимно слаб. <br/><br/><b>В планините и планинските райони</b>, където ще бъде предимно слънчево, с разкъсана висока облачност, отново ще се затопли. <br/><br/><b>В равнинната част от страната</b> ще има ниска облачност или мъгла, която в отделни райони ще се задържа по-дълго и там дневните температури ще остават до около 12°. <br/><br/><b>В останалата част от страната</b>, където в следобедните часове ще има и слънчеви часове, максимални температури - между 15° и 20°. Преобладаващи минимални - между 5° и 10°. <br/><br/><b>В понеделник</b> южният вятър временно ще се усили. Облачността ще бъде предимно значителна, с повишена вероятност за превалявания, на повече места в южните райони от страната.<br/><br/><a href="https://www.blitz.bg/vremeto/sofia"><b>Какво ще е времето по дни и часове може да видите в рубриката на БЛИЦ, в която ви информираме в реално време какви са климатичните условия в страната</b></a></p>
    </article>
  </body>
</html>