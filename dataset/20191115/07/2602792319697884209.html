<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/potuzhni-perspektivi-ukra%d1%97nsko%d1%97-organichno%d1%97-produkczi%d1%97-olga-trofimczeva/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-15T07:54:00+00:00"/>
    <meta property="og:title" content="Щоб продавати органічну продукцію, Україні потрібно покращити свій імідж"/>
    <meta property="og:description" content="Світовий органічний ринок постійно зростає. Україна має використовувати цей тренд. На виробників сектору та операторів за кордоном чекають великі можливост"/>
  </head>
  <body>
    <article>
      <h1>Щоб продавати органічну продукцію, Україні потрібно покращити свій імідж</h1>
      <address>
        <time datetime="2019-11-15T07:54:00+00:00">15 Nov 2019, 07:54</time>
      </address>
      <figure>
        <img src="https://infoindustria.com.ua/wp-content/uploads/2019/11/shopping-1232944_1920.jpg"/>
      </figure>
      <p>
        <b>Світовий органічний ринок постійно зростає. Україна має використовувати цей тренд. На виробників сектору та операторів за кордоном чекають великі можливості, проте вітчизняному сектору потрібно більше себе промотувати, вважає Ольга Трофімцева, екс в.о. Міністра аграрної політики та продовольства. Поки що наша країна більше сприймається як сировинна.</b>
      </p>
      <p>В першу чергу Україні потрібно нарощувати переробні потужності, адже 95% органічних сировинних матеріалів, вироблених в Україні експортується для подальшої переробки за кордоном, зазначила Ольга Трофімцева на конференції «Органічна переробка та збут».</p>
      <p>Також важливо покращувати імідж країни за кордоном. Зараз рівень довіри до продукції з України досить низький, визнання національного бренду на міжнародному рівні слабке. «Понад 80% органічної продукції постачається до країн ЄС. В органіці ми відстаємо на крок-два. Органічному сектору потрібно більше себе промотувати», — додала вона.</p>
      <figure>
        <img src="http://infoindustria.com.ua/wp-content/uploads/2019/11/Trofim_01.jpg"/>
      </figure>
      <p>Ще однією проблемою вітчизняного органічного ринку є відсутність спільної платформи комунікації для всіх зацікавлених сторін, як в середині країни, так і зовні.</p>
      <p>Для успішної стратегії в агро потрібно робити прогнози і передбачати зміни світових трендів. «Яким буде світовий АПК через 20-30 років? В тих же США кількість ВРХ драматично зменшиться, в тому числі через скорочення споживання м’яса. Тому нам потрібно реагувати наперед. Маємо говорити і про штучне м’ясо», — переконана Ольга Трофімцева.</p>
      <p>Дійсно, імідж України в Європі не дуже добрий, погоджується зі спікеркою Франк Гальбрун, представник Purdelis, просування переробленої органічної продукції у Франції. Промоції української продукції дуже допоміг би простий слоган на кшталт «Україна – біожитниця Європи», додав Франк Гальбрун.</p>
      <p>ІА «Інфоіндустрія»</p>
    </article>
  </body>
</html>