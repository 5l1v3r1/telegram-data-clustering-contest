<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/u-2020-roci-providni-mediagrupy-ukrayiny-planuyut-zaprovadyty-koduvannya-suputnykovyh-teleprogram"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-15T07:08:00+00:00"/>
    <meta property="og:title" content="У 2020 році провідні медіагрупи України планують запровадити кодування супутникових телепрограм"/>
    <meta property="og:description" content="За для цього у січні 2020 року медіагрупи планують передати права на супутникову ретрансляцію провайдерам програмної послуги ТОВ «Віжн ТВ» (VIASAT) та ТОВ «Екстра-ТВ» (XТRA TV). Загалом планується закодувати сигнал близько 20 телеканалів: Інтер, Enter-фільм, Піксель, К1, К2, Мега, НТН, Zoom (Іnter Media Group); ICTV, СТБ, Новий канал, М1, М2, ОЦЕ (StarLightMedia); Україна, НЛО, Індиго, Донбас (Медіагрупа Україна); 1+1, 2+2, ТЕТ, ПлюсПлюс, Бігуді, УНІАН ТБ (1+1 Media)."/>
  </head>
  <body>
    <article>
      <h1>У 2020 році провідні медіагрупи України планують запровадити кодування супутникових телепрограм</h1>
      <address>
        <time datetime="2019-11-15T07:08:00+00:00">15 Nov 2019, 07:08</time>
      </address>
      <p>За для цього у січні 2020 року медіагрупи планують передати права на супутникову ретрансляцію провайдерам програмної послуги ТОВ «Віжн ТВ» (VIASAT) та ТОВ «Екстра-ТВ» (XТRA TV).</p>
      <p>Загалом планується закодувати сигнал близько 20 телеканалів: Інтер, Enter-фільм, Піксель, К1, К2, Мега, НТН, Zoom (Іnter Media Group); ICTV, СТБ, Новий канал, М1, М2, ОЦЕ (StarLightMedia); Україна, НЛО, Індиго, Донбас (Медіагрупа Україна); 1+1, 2+2, ТЕТ, ПлюсПлюс, Бігуді, УНІАН ТБ (1+1 Media).</p>
      <p>За словами представника Національної ради України з питань телебачення і радіомовлення Лариси ЯКУБЕНКО, якщо телеглядач використовує ефірний цифровий прийом (DVB-T2) або переглядає телевізійні програми за допомогою провайдерів програмної послуги, які надають послуги кабельного (аналогового та цифрового) телебачення, в тому числі IPTV, - вищенаведені зміни його не стосуватимуться.</p>
      <p>Національна рада України з питань телебачення і радіомовлення наголошує, що попри свої застереження щодо ймовірності послаблення рівня інформаційної безпеки України, українські медіагрупи все ж спільно вирішили запроваджувати європейську практику кодування супутникового сигналу і таким чином посилити захист своїх авторських прав на телевізійний продукт. Це, на їх думку, сприятиме боротьбі з піратством, а також розвитку ринку платного телебачення.</p>
      <p>Задля цього у січні 2020 року медіагрупи планують передати права на супутникову ретрансляцію провайдерам програмної послуги ТОВ «Віжн ТВ» (VIASAT) та ТОВ «Екстра-ТВ» (XТRA TV). Відповідно, для перегляду супутникових програм чотирьох провідних медіагруп України необхідно буде вносити абонентську плату вказаним вище провайдерам програмної послуги.</p>
      <p>Національна рада рекомендує глядачам програм супутникового мовлення заздалегідь врахувати зазначені обставини та звертатися за додатковою інформацією безпосередньо до провайдерів програмної послуги: ТОВ «Віжн ТВ» (VIASAT), ТОВ «Екстра-ТВ» (XТRA TV).</p>
      <p>Представником Нацради надані методичні рекомендації фахівцям Сумського обласного контактного центру для проведення роз’яснювальної роботи з цього приводу у разі звернення жителів області: (0542) 66-33-77 (безкоштовно для жителів м.Суми та Сумського району), 0-800-301-501 (безкоштовно для жителів Сумської області). Також можна звернутися за електронною адресою:  <a href="mailto:kol_centr@sm.gov.ua">kol_centr@sm.gov.ua</a></p>
    </article>
  </body>
</html>