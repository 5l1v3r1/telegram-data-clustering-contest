<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/nalEja/sterling-reagerer-paa-piping-mot-lagkamerat-han-har-ikke-gjort-noe-g"/>
    <meta property="og:site_name" content="Bergens Tidende"/>
    <meta property="article:published_time" content="2019-11-15T07:34:56+00:00"/>
    <meta property="og:title" content="Sterling reagerer på piping mot lagkamerat: – Han har ikke gjort noe galt"/>
    <meta property="og:description" content="Raheem Sterling reagerer kraftig på at engelske fans buet mot landslagskollega Joe Gomez i torsdagens EM-kvalifiseringskamp mellom England og Montenegro."/>
  </head>
  <body>
    <article>
      <h1>Sterling reagerer på piping mot lagkamerat: – Han har ikke gjort noe galt</h1>
      <h2>Raheem Sterling reagerer kraftig på at engelske fans buet mot landslagskollega Joe Gomez i torsdagens EM-kvalifiseringskamp mellom England og Montenegro.</h2>
      <address><time datetime="2019-11-15T07:34:56+00:00">15 Nov 2019, 07:34</time> by <a rel="author">NTB</a></address>
      <p>Liverpool-forsvarer Joe Gomez ble byttet inn etter 70 minutter i EM-kvalifiseringskampen, som England vant 7-0 uten Sterling på banen.</p>
      <p>Manchester City-spilleren var vraket etter at han kranglet med Gómez på landslagstrening mandag.</p>
      <p>– Til alle engelske fans. Det var vanskelig for meg å se at en lagkamerat ble buet på for noe som er min skyld. Joe (Gómez) har ikke gjort noe galt. Å se en som jobber så hardt bli buet på når han kommer på banen, er ikke lett.</p>
      <p>Også landslagssjef Gareth Southgate var skuffet over behandlingen Gómez fikk av supporterne.</p>
      <p>
        <a href="https://www.bt.no/sport/i/OpXxyq/sterling-applauderte-for-lagkameraten-etter-england-braaket">Les også<br/>Sterling applauderte for lagkameraten etter England-bråket</a>
      </p>
      <figure>
        <img src="https://images.sacdn.no/v2/images/b2d8a112-fa94-4929-96c4-9c87c6cf3a2d?fit=crop&amp;h=1006&amp;w=1534&amp;s=8a0c75a72671c4a36309e943ba8db64344a0784a"/>
        <figcaption>Liverpools Joe Gomez (høyre) og Manchester Citys Raheem Sterling i krangel under søndagens seriekamp i England. Episoden førte til at Sterling ikke ble tatt ut til torsdagens landskamp mot Montenegro.<cite>Foto: Peter Byrne / PA via AP / NTB scanpix.</cite></figcaption>
      </figure>
      <p>– Jeg er veldig skuffet. Gómez har ikke gjort noe galt. Ingen engelske spillere bør bli buet på når de bærer landslagsdrakten, sa Southgate ifølge nyhetsbyrået DPA.</p>
      <p>– Alle spillerne er skuffet.</p>
      <p>Foranledningen til krangelen mellom Sterling og Gómez startet i søndagens Premier League-kamp mellom Liverpool og Manchester City søndag, der City tapte toppkampen 1–3.</p>
      <p>
        <a href="https://www.bt.no/sport/i/VbXwwW/sterling-vraket-fra-landslaget-etter-krangel-med-liverpool-spiller">Les også<br/>Sterling vraket fra landslaget etter krangel med Liverpool-spiller</a>
      </p>
      <p>Underveis i kampen røk Sterling og Gómez i tottene på hverandre, men City-spilleren hadde ikke lagt det bak seg da de to møttes på landslagstrening dagen etter.</p>
      <p>Sterling konfronterte Liverpool-forsvareren på en måte som gjorde at han ble vraket til kampen mot Montenegro. Når England avslutter kvalifiseringen mot Kosovo søndag, er Sterling imidlertid tilbake i troppen igjen.</p>
      <p>England kvalifiserte seg til EM med storseieren over Montenegro torsdag.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/lokalt/i/pLxqMV/henlegger-saken-mot-bergenslege-som-var-siktet-for-korrupsjon"/>
        <a href="https://www.bt.no/btmeninger/debatt/i/rAO7mR/dagen-jeg-ble-halal"/>
        <a href="https://www.bt.no/utenriks/i/8mVyxW/frode-berg-overlevert-til-norske-myndigheter"/>
        <a href="https://www.bt.no/kultur/i/K3X5o6/oeyulf-hjertenes-slutter-som-sjefredaktoer-i-bergens-tidende"/>
        <a href="https://www.bt.no/nyheter/lokalt/i/6je7eQ/edel-og-mannen-bor-i-en-hytte-mener-kommunen-hjemmet-deres-gjennom-3"/>
      </related>
      <ol>
        <li>
          <a href="https://www.bt.no/tag/Englands_herrelandslag_fotball">Englands herrelandslag fotball</a>
        </li>
        <li>
          <a href="https://www.bt.no/tag/Raheem_Sterling">Raheem Sterling</a>
        </li>
        <li>
          <a href="https://www.bt.no/tag/Manchester_City">Manchester City</a>
        </li>
        <li>
          <a href="https://www.bt.no/tag/Liverpool_FC">Liverpool FC</a>
        </li>
        <li>
          <a href="https://www.bt.no/tag/Engelsk_fotball">Engelsk fotball</a>
        </li>
      </ol>
    </article>
  </body>
</html>