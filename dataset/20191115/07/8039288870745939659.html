<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/apar-13-camere-noi-pentru-controlul-rovinietei-unde-sunt-amplasate/"/>
    <meta property="og:site_name" content="AutoExpert"/>
    <meta property="article:published_time" content="2019-11-15T07:09:14+00:00"/>
    <meta property="og:title" content="Apar 13 camere noi pentru controlul rovinietei. Unde sunt amplasate?"/>
    <meta property="og:description" content="Apar 13 camere noi pentru controlul rovinietei. Punctele de control vor fi funcționale începând de astăzi, 15 noiembrie. Unde plătești rovinieta?"/>
  </head>
  <body>
    <article>
      <h1>Apar 13 camere noi pentru controlul rovinietei. Unde sunt amplasate?</h1>
      <address><time datetime="2019-11-15T07:09:14+00:00">15 Nov 2019, 07:09</time> by <a rel="author" href="https://www.autoexpert.ro/author/elena-roteanu/" target="_blank">Elena Luchian</a></address>
      <figure>
        <img src="https://www.autoexpert.ro/wp-content/uploads/2018/02/rovinieta-830x467.jpg"/>
      </figure>
      <p>
        <b>Apar 13 camere noi pentru controlul rovinietei. Punctele de control vor fi funcționale începând de astăzi, 15 noiembrie. Noile camere au scopul de a detecta mașinile care circulă fără ca proprietarii să fi achitat taxa pentru utilizarea drumurilor din afara localităților.</b>
      </p>
      <p>Compania Națională de Administrare a Infrastructurii Rutiere anunță că noile puncte fixe de control sunt amplasate în zona punctelor de trecere a frontierei Vărşand, Salonta, Borş, Urziceni, Petea, Halmeu, Galaţi, Oancea, Albiţa, Sculeni, Stânca, Rădăuţi Prut şi Siret.</p>
      <p>Cele 13 camere noi completează lista celor 82 existente deja pe drumurile din România, numărul total ajungând astfel la 105. Datele furnizate de acestea sunt stocate în sistemul informatic deținut de CNAIR, SIEGMCR.</p>
      <p>Pentru a evita amenda, puteți verifica valabilitatea rovinietei și puteți achita taxa de drum pe portalurile web <a href="http://www.cnadnr.ro/">www.cnadnr.ro</a> (secțiunea Produse/Servicii) și <a href="http://www.eronivinieta.ro/">www.eronivinieta.ro</a>, prin introducerea datelor vehiculului.</p>
      <p>Cei care sunt prinși circulând fără rovinietă în afara localității, vor plăti amenzi între 250 și 4.500 de lei, în funcție de categoria vehiculului pe care îl conduc. Valoarea acesteia scade la jumătate dacă este achitată în 48 de ore de la data comunicării sancțiunii contravenientului.</p>
      <p>
        <a href="https://www.autoexpert.ro/unde-sunt-camerele-video-care-i-depisteaza-pe-cei-care-circula-fara-rovinieta/">LISTA punctelor de control al rovinietei este AICI &gt;&gt;&gt;</a>
      </p>
    </article>
  </body>
</html>