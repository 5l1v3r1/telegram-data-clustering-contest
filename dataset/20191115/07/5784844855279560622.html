<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/sporocila-za-javnost/tiskalniki-pri-katerih-vam-ni-treba-skrbeti-za-varnost.html?RSS33ee97a5deb18b88ea216a92906fdc6e"/>
    <meta property="og:site_name" content="Računalniške novice"/>
    <meta property="article:published_time" content="2019-11-15T07:00:00+00:00"/>
    <meta property="og:title" content="Tiskalniki, pri katerih vam ni treba skrbeti za varnost"/>
    <meta property="og:description" content="Čeprav se tudi pri tiskalnikih vse več govori o varnosti oziroma o nevarnostih, ki nanje prežijo, še danes mnogi grožnje ne jemljejo preveč resno. Iz leta v leto je več napadov na"/>
  </head>
  <body>
    <article>
      <h1>Tiskalniki, pri katerih vam ni treba skrbeti za varnost</h1>
      <address>
        <time datetime="2019-11-15T07:00:00+00:00">15 Nov 2019, 07:00</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/im350.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/privateproperty.jpg"/>
        </figure>
        <figcaption> </figcaption>
      </slideshow>
      <p>
        <b>.. Tiskalniki danes niso zgolj tiskalniki, ampak so postali prave multifuncijske naprave, povezane v svetovni splet, s tem pa podvržene tudi vdorom v sisteme ..</b>
      </p>
      <p>Čeprav se tudi pri tiskalnikih vse več govori o varnosti oziroma o nevarnostih, ki nanje prežijo, še danes mnogi grožnje ne jemljejo preveč resno. Iz leta v leto je več napadov na tiskalnike po vsem svetu. Nabava se v podjetjih ne ukvarja z varnostjo, ampak z optimizacijo nabave, kar je razumljivo. Bolj je nenavadno, da varnost ne skrbi vodilnih, ki bi grožnjo morali bolje razumeti. Nevarnost kraje podatkov na daljavo kar iz tiskalnika namreč ni nobena znanstvena fantastika, ampak povsem normalen scenarij. In v prihodnosti lahko tega pričakujemo še več.</p>
      <p>
        <b>Tiskalniki so že pravi računalniki</b>
      </p>
      <p>Podjetja pogosto raje sprejmejo tveganje, kot da bi nekaj več plačala za varnost. Hkrati si mislijo "nam se pa to ne more zgoditi". Da živijo v zmoti, ugotovijo šele, ko je prepozno. Kaj lahko nepridipravi počnejo z našimi podatki in kako jih lahko zlorabijo, si lahko le predstavljamo.</p>
      <p>Čeprav tudi varnost počasi prihaja v zavest nekaterih podjetij, je večina tiskalnikov sicer že priključenih v omrežje, a ne prejemajo nadgradenj, torej tudi varnostnih ne. Tiskalnik imamo na primer 5 let, v tem času pa je programska oprema že zdavnaj zastarela in podvržena nevarnostim.</p>
      <p>Že danes, predvsem pa v prihodnje, bo varnost postala vse bolj pomembna. Nekatera podjetja že zdaj, ko tiskalnik prodajo, pregledajo, katere »porte« bi zaprli in podobno, da bi bilo nevarnosti čim manj. V novih tiskalnikih se namreč skriva mali ruter, hekerji pa tako zlahka pridejo tudi do strežnika in vseh podatkov o uporabniku.</p>
      <p>
        <b>Ricoh razume varnost</b>
      </p>
      <p>Večfunkcijske naprave Ricoh se posodabljajo same, kar je velik korak k bolj varnemu upravljanju s podatki. Pri podjetju Vibor, uradnem zastopniku znamke Ricoh v Sloveniji, že na začetku poskrbijo, da bo za varnost vašega tiskalnika oziroma večfunkcijske naprave poskrbljeno na najboljši možen način.</p>
      <p>Z Ricoh lahko pozabite na vsakokraten nakup vsakič, ko želite dostopati do nove tehnologije. Z njihovimi inteligentnimi napravami, opremljenimi s tehnologijo Always Current, boste lahko dostopali do najnovejše tehnologije, vedno na voljo s posodobitvami, ki se izvajajo neposredno na napravi, tako bodo tudi zmogljivosti vašega tiskalnika rasle.</p>
      <p>Ricoh namreč razume, da z rastjo podjetja rastejo tudi potrebe po ustrezni tehnologiji, in prav to podporo nudijo svojim uporabnikom. Tehnologija Always Current omogoča, da se nove aplikacije in nadgradnje na zahtevo prenesejo in namestijo na vašo napravo. Izbirate lahko med pestro paleto programskih rešitev, da napravo prilagodite svojemu poslovanju. Vse lahko uredite brez obiska tehnikov, poleg tega pa ste lahko prepričani, da bodo naprave vedno zaščitene z najnovejšimi varnostnimi rešitvami. Dobro je imeti opremo, za katero ste prepričani, da pred iztekom življenjske dobe  ne bo zastarala.</p>
      <p>
        <b>Tiskalnik kot konkurenčna prednost</b>
      </p>
      <p>Pri podjetju Ricoh se zavedajo, da hitremu tempu sprememb danes ni enostavno slediti. Zato potrebujete tehnologijo, ki temu sledi namesto vas, s tem pa zagotavlja tudi konkurenčno prednost. Mnoga podjetja se namreč z rastjo spopadajo tudi z izzivi pri napravah, ki rast zaradi zastarelosti otežujejo. Na naprave Ricoh se lahko zanesete kot na partnerja, ki vam bo pri tem pomagal. Z njimi lahko zaposlenim pomagate, da z manj truda delajo hitreje, pametneje in predvsem bolj varno. Posodobitve so enostavne, z minimalnimi izpadi in motnjami za uporabnike.</p>
      <p>Če želite izvedeti več o novih inteligentnih napravah Ricoh, obiščite spletno mesto <a href="http://www.ricoh-europe.com/"><b>www.ricoh-europe.com</b></a>. Več boste našli tudi na spletni strani uradnega zastopnika znamke Ricoh v Sloveniji, podjetja <a href="http://www.vibor.si/"><b>Vibor d.o.o</b></a>. (P.R.)</p>
      <footer>Povezave: <a href="http://www.vibor.si/">Vibor</a></footer>
    </article>
  </body>
</html>