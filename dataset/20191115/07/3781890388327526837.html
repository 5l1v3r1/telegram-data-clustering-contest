<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/women/741772"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T07:30:00+00:00"/>
    <meta property="og:title" content="หรูหราอลังการ!! มงกุฎเพชรราคา 200 ล้าน(คลิป)"/>
    <meta property="og:description" content="'หนึ่ง-สุริยน' จัดเต็มเครื่องเพชรคอลเลกชั่นพิเศษ 'One Night Only' พร้อมแนะนำเคล็ดลับวิธีดูแลรักษาเครื่องเพชรให้เงางามอยู่เสมอ"/>
  </head>
  <body>
    <article>
      <h1>หรูหราอลังการ!! มงกุฎเพชรราคา 200 ล้าน(คลิป)</h1>
      <address>
        <time datetime="2019-11-15T07:30:00+00:00">15 Nov 2019, 07:30</time>
      </address>
      <p>
        <b>"หนึ่ง-สุริยน" จัดเต็มเครื่องเพชรคอลเลกชั่นพิเศษ "One Night Only" พร้อมแนะนำเคล็ดลับวิธีดูแลรักษาเครื่องเพชรให้เงางามอยู่เสมอ</b>
      </p>
      <p>ผู้หญิงกับเพชรเป็นของคู่กัน เห็นแล้วใจจะละลาย  <b>"หนึ่ง-สุริยน ศรีอรทัยกุล" </b> ผู้บริหาร บิวตี้ เจมส์ เลยจัดเต็มเครื่องประดับเพชรคอลเลกชั่นใหม่ล่าสุด<b> One Night Only </b>ซึ่งได้รับแรงบันดาลใจมาจาก รัตนชาติหลากสีสันทั้งทับทิม ไพริน มกรต บุษราคัม และสถาปัตยกรรมต่างๆรอบตัว บรรจงออกแบบอย่างวิจิตรงดงาม ซึ่งไฮไลต์อยู่ที่<b>มงกุฎเพชรมูลค่ากว่า 200 ล้านบาท</b></p>
      <figure>
        <img src="https://www.dailynews.co.th/admin/upload/20191115/news_cKzbYAKqcX113543_533.jpg?v=20191117137?v=7820"/>
      </figure>
      <figure>
        <img src="https://www.dailynews.co.th/admin/upload/20191115/news_iNFpLPysSd113542_533.jpg?v=20191117137?v=6581"/>
      </figure>
      <p><b>สุริยน ศรีอรทัยกุล กรรมการผู้จัดการ กลุ่มบริษัท บิวตี้ เจมส์ </b>กล่าวว่า "คอลเลกชั่นใหม่ล่าสุด <b>One Night Only</b> ได้รับแรงบันดาลใจจาก รัตนชาติหลากสีสันทั้งทับทิม ไพริน มกรต บุษราคัม และสถาปัตยกรรมต่างๆที่อยู่รอบตัว โดยไฮไลต์อยู่ที่มงกุฎเพชร “วัน ไนท์ โอนลี่” ที่ได้แรงบันดาลใจมาจาก คาบูกิ ของประเทศญี่ปุ่น ทำจากเพชร น้ำหนัก 27 กะรัต พลอยมรกต น้ำหนัก 202 กะรัต มูลค่ากว่า 200 ล้านบาท <br/><br/>นอกนั้นยังมีเครื่องประดับเพชรและอัญมณีอีก 12 เซต ซึ่งเป็นคอลเลกชั่นพิเศษที่รังสรรค์ขึ้นสำหรับงานนี้โดยเฉพาะ อาทิ Enticing (อินไทซ์ซิ่ง) สร้อยคอพลอยประดับเพชร เปรียบดั่งตัวแทนของความมีเสน่ห์ น่าดึงดูดใจ  , Candice (แคนไดซ์) สร้อยคอและต่างหูประดับเพชร เปรียบดั่งตัวแทนความงามอันบริสุทธิ์ที่เจิดจรัส เปล่งประกาย พร่างพราว , Fetching (เฟทชิ่ง)สร้อยคอพลอยไพลินประดับเพชร เปรียบดั่งตัวแทนของความมีเสน่ห์ ดึงดูดสายตาน่ามอง และ น่าค้นหา , Idyllic (ไอเดียวลิค) สร้อยคอพลอยบุษราคัมประดับเพชร เปรียบดั่งตัวแทนของความงดงาม ความมีเสน่ห์ชวนตาชวนใจ ให้น่ามอง ,Gregarious (กริแกเรียส) สร้อยคอ ต่างหูและแหวนพลอยประดับเพชร เปรียบดั่งตัวแทนของกลุ่มคนที่ชื่นชอบความสวยงาม ความสนุกสนาน รวมตัวกันเป็นสังคมแห่งความสุข เป็นต้น ที่รวมมูลค่าทั้งหมดไม่ต่ำกว่า 500 ล้านบาท"<br/> </p>
      <figure>
        <img src="https://www.dailynews.co.th/admin/upload/20191115/news_ImSSIXUBty113543_533.jpg?v=20191117137?v=7597"/>
      </figure>
      <figure>
        <img src="https://www.dailynews.co.th/admin/upload/20191115/news_rbVvAtPOBw113543_533.jpg?v=20191117137?v=3206"/>
      </figure>
      <figure>
        <img src="https://www.dailynews.co.th/admin/upload/20191115/news_yVRLGMrqBH113543_533.jpg?v=20191117137?v=7565"/>
      </figure>
      <p>นอกจากนี้<b> สุริยน  ศรีอรทัยกุล</b> ยังแอบกระซิบบอกวิธีดูแลรักษาเครื่องเพชรให้เงาเงาด้วยวิธีง่ายๆว่า "พยายามหลีกเลี่ยงไม่ให้เครื่องประดับเงินสัมผัสถูกละอองน้ำหอม สเปรย์ฉีดผม โลชั่นทาผิว แป้งฝุ่น หรือสารเคมีอื่นๆ เพราะจะทำให้เงินดำได้ และควรล้างทำความสะอาดด้วยน้ำสบู่ น้ำผสมน้ำยาล้าง แล้วล้างด้วยน้ำเปล่าอีกที จากนั้นจึงเช็ดด้วยผ้าแห้ง ผึ่งลมให้แห้งสนิท แล้วแยกเป็นชิ้นๆ เก็บในถุงผ้าหรือกล่องกำมะหยี่ แต่หากมีเวลาก็ควรเข้าร้านทำความสะอาดบ้างเพราะอย่างรถยังต้องล้างทำความสะอาดเป็นประจำ เพียงเท่านี้ก็จะช่วยให้เครื่องประดับเงินมีความเงางามเหมือนใหม่อยู่เสมอ แต่ที่สำคัญต้องเก็บไว้ในที่ปลอดภัยเพราะแต่ละชิ้นมีมูลค่าสูง" </p>
      <figure>
        <iframe src="https://www.youtube.com/embed/J--1T0c6pIc" width="640" height="360" data-service="Youtube" scrolling="no"/>
      </figure>
      <p> </p>
    </article>
  </body>
</html>