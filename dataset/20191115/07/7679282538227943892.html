<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ind-vs-ban-captain-virat-kohli-asked-crowd-to-cheer-for-mohammed-shami-video-is-going-viral-2850211.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T07:35:09+00:00"/>
    <meta property="og:title" content="INDvBAN: विराट ने शमी के लिए कुछ ऐसा किया कि video वायरल हो गया"/>
    <meta property="og:description" content="भारत और बांग्लादेश के बीच दो मैचों की टेस्ट सीरीज जारी है। सीरीज का पहला टेस्ट मैच इंदौर के होलकर क्रिकेट स्टेडियम में खेला जा रहा है। मैच के पहले दिन टीम इंडिया के तेज गेंदबाज मोहम्मद शमी ने लगातार..."/>
  </head>
  <body>
    <article>
      <h1>INDvBAN: विराट ने शमी के लिए कुछ ऐसा किया कि video वायरल हो गया</h1>
      <address><time datetime="2019-11-15T07:35:09+00:00">15 Nov 2019, 07:35</time> by <a rel="author">लाइव हिन्दुस्तान टीम,इंदौर</a></address>
      <p>भारत और बांग्लादेश के बीच दो मैचों की टेस्ट सीरीज जारी है। सीरीज का पहला टेस्ट मैच इंदौर के होलकर क्रिकेट स्टेडियम में खेला जा रहा है। मैच के पहले दिन टीम इंडिया के तेज गेंदबाज मोहम्मद शमी ने लगातार दो गेंद पर दो विकेट लिए। शमी ने भारत की ओर से सबसे ज्यादा तीन विकेट झटके। शमी के लिए मैदान पर कप्तान विराट कोहली ने कुछ ऐसा किया, जिसका वीडियो सोशल मीडिया पर खूब शेयर किया गया और फैन्स ने भी उनकी जमकर तारीफ की।</p>
      <p>शमी ने जब लगातार दो विकेट लिए, तो विराट ने फैन्स से अपील की कि वो शमी को चीयर करें। विराट का ये वीडियो भारतीय क्रिकेट कंट्रोल बोर्ड (बीसीसीआई) के ट्विटर हैंडल से भी शेयर किया गया है। इस वीडियो पर फैन्स ने भी जमकर कमेंट्स किए हैं। शमी ने मैच के पहले दिन टी ब्रेक से ठीक पहले बांग्लादेश के लगातार दो गेंद पर दो विकेट झटके। हालांकि वो हैट्रिक से चूक गए। शमी की भले ही हैट्रिक पूरी ना हुई हो, लेकिन टीम इंडिया की हैट्रिक जरूर पूरी हो गई थी। टी ब्रेक के तुरंत बाद ईशांत शर्मा ने विकेट लेकर टीम इंडिया की हैट्रिक पूरी की थी।</p>
      <h3>
        <a href="https://www.livehindustan.com/cricket/story-ind-vs-ban-1st-test-match-day-2-at-holkar-cricket-stadium-indore-live-cricket-scorecard-live-cricket-match-update-india-vs-bangladesh-live-hindi-cricket-commentary-2850065.html">Test Day-2: मयंक की सेंचुरी के बाद रहाणे की हाफसेंचरी, टीम इंडिया मजबूत स्थिति में</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-ind-vs-ban-virat-kohli-only-second-indian-captain-to-got-out-on-zero-against-bangladesh-in-any-format-after-sourav-ganguly-2850157.html">INDvBAN: सौरव गांगुली के इस अनचाहे रिकॉर्ड की बराबरी कर बैठे विराट कोहली</a>
      </h3>
      <p>शमी के अलावा भारत की ओर से ईशांत, उमेश यादव और आर अश्विन ने दो-दो विकेट लिए। टीम इंडिया ने अपनी धारदार गेंदबाजी के दम पर बांग्लादेश को पहली पारी में 150 रनों पर समेट दिया था। टीम इंडिया पहली पारी के आधार पर बांग्लादेश पर बढ़त बना चुकी है और काफी मजबूत स्थिति में है। भारत की ओर से मयंक अग्रवाल ने सेंचुरी ठोकी है।<br/> </p>
    </article>
  </body>
</html>