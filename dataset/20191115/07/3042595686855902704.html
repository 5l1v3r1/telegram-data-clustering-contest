<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/sterling-reagerer-kraftig/71822014"/>
    <meta property="og:site_name" content="Dagbladet.no"/>
    <meta property="article:published_time" content="2019-11-15T07:02:28+00:00"/>
    <meta property="og:title" content="Sterling reagerer kraftig"/>
    <meta property="og:description" content="Raheem Sterling reagerer kraftig på at engelske fans buet mot landslagskollega Joe Gomez i torsdagens EM-kvalifiseringskamp mellom England og Montenegro."/>
  </head>
  <body>
    <article>
      <h1>Sterling reagerer kraftig</h1>
      <h2>Raheem Sterling reagerer kraftig på at engelske fans buet mot landslagskollega Joe Gomez i torsdagens EM-kvalifiseringskamp mellom England og Montenegro.</h2>
      <address><time datetime="2019-11-15T07:02:28+00:00">15 Nov 2019, 07:02</time> by <a rel="author">NTB I</a></address>
      <p>Liverpool-forsvarer Joe Gomez ble byttet inn etter 70 minutter i EM-kvalifiseringskampen, som England vant 7-0 uten Sterling på banen.</p>
      <p>
        <b>Manchester City-spilleren var vraket etter at han kranglet med Gómez på landslagstrening mandag.</b>
      </p>
      <p>- Til alle engelske fans. Det var vanskelig for meg å se at en lagkamerat ble buet på for noe som er min skyld. Joe (Gómez) har ikke gjort noe galt. Å se en som jobber så hardt bli buet på når han kommer på banen, er ikke lett.</p>
      <p>Også landslagssjef Gareth Southgate var skuffet over behandlingen Gómez fikk av supporterne.</p>
      <p>
        <b>- Jeg er veldig skuffet. Gómez har ikke gjort noe galt. Ingen engelske spillere bør bli buet på når de bærer landslagsdrakten, sa Southgate ifølge nyhetsbyrået DPA.</b>
      </p>
      <p>- Alle spillerne er skuffet.</p>
      <p>Foranledningen til krangelen mellom Sterling og Gómez startet i søndagens Premier League-kamp mellom Liverpool og Manchester City søndag, der City tapte toppkampen 1–3.</p>
      <p>
        <b>Underveis i kampen røk Sterling og Gómez i tottene på hverandre, men City-spilleren hadde ikke lagt det bak seg da de to møttes på landslagstrening dagen etter.</b>
      </p>
      <p>Sterling konfronterte Liverpool-forsvareren på en måte som gjorde at han ble vraket til kampen mot Montenegro. Når England avslutter kvalifiseringen søndag er Sterling imidlertid tilbake i troppen igjen.</p>
      <p>England kvalifiserte seg til EM med storseieren over Montenegro torsdag</p>
    </article>
  </body>
</html>