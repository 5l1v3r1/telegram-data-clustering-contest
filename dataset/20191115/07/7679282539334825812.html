<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ms-dhoni-feeding-a-child-viral-video-melt-your-heart-2850198.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T07:18:02+00:00"/>
    <meta property="og:title" content="धौनी ने कराया बच्ची का 'अन्नप्राशन', VIDEO जीत लेगा दिल"/>
    <meta property="og:description" content="टीम इंडिया के पूर्व कप्तान महेंद्र सिंह धौनी आईसीसी वर्ल्ड कप 2019 के बाद से ही क्रिकेट से ब्रेक पर हैं। क्रिकेट से ब्रेक के दौरान धौनी अपने परिवार और दोस्तों के साथ वक्त बिताने के अलावा दूसरे खेलों..."/>
  </head>
  <body>
    <article>
      <h1>धौनी ने कराया बच्ची का 'अन्नप्राशन', VIDEO जीत लेगा दिल</h1>
      <address><time datetime="2019-11-15T07:18:02+00:00">15 Nov 2019, 07:18</time> by <a rel="author">लाइव हिन्दुस्तान टीम,नई दिल्ली</a></address>
      <p>टीम इंडिया के पूर्व कप्तान महेंद्र सिंह धौनी आईसीसी वर्ल्ड कप 2019 के बाद से ही क्रिकेट से ब्रेक पर हैं। क्रिकेट से ब्रेक के दौरान धौनी अपने परिवार और दोस्तों के साथ वक्त बिताने के अलावा दूसरे खेलों में भी अपने हाथ आजमा रहे हैं। अब बाल दिवस यानि 14 नवंबर के दिन का एक वीडियो सोशल मीडिया पर जमकर वायरल हो रहा है। इस वीडियो में धौनी एक बच्ची को 'अन्नप्राशन' करवा रहे हैं।</p>
      <p>महेंद्र सिंह धौनी और इस छोटे से बच्चे का यह वीडियो सोशल मीडिया पर फैन्स को बेहद पसंद आ रहा है। 'अन्नप्राशन' एक हिंदू संस्कार है, जिसमें बच्चे को पहली बार सॉलिड फूड दिया जाता है। यह संस्कार मामा की तरफ से निभाया जाता है।</p>
      <h3>
        <a href="https://www.livehindustan.com/cricket/story-sachin-tendulkar-says-very-few-world-class-bowlers-in-test-cricket-now-2850168.html">टेस्ट क्रिकेट को लेकर चिंता में सचिन, गेंदबाजों को लेकर कही ये बात</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-ind-vs-ban-virat-kohli-only-second-indian-captain-to-got-out-on-zero-against-bangladesh-in-any-format-after-sourav-ganguly-2850157.html">INDvBAN: सौरव गांगुली के इस अनचाहे रिकॉर्ड की बराबरी कर बैठे विराट कोहली</a>
      </h3>
      <p>वीडियो में धौनी से शायद खाने के बारे में पूछा जाता है। जिसके जवाब में धौनी कहते हैं- ''अब ये ही बताएगी कैसा लगा।'' इस वीडियो में पीछे से भी कई आवाजें सुनाई दे रही हैं। फैन्स धौनी के इस वीडियो को काफी पसंद कर रहे हैं और उनकी इस सादगी की जमकर तारीफ भी कर रहे हैं। </p>
      <figure>
        <iframe data-src="https://twitter.com/msdfansofficial/status/1194670774428160000?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>बता दें कि आईसीसी वर्ल्ड कप 2019 के बाद से धौनी टीम इंडिया का हिस्सा नहीं हैं। वर्ल्ड कप के बाद सबसे पहले भारत ने वेस्टइंडीज का दौरा किया था। इस दौरान धौनी ने भारतीय आर्मी के साथ जम्मू-कश्मीर में ट्रेनिंग ली थी। इसके बाद धौनी दक्षिण अफ्रीका और बांग्लादेश सीरीज में भी टीम इंडिया का हिस्सा नहीं बने। अगले साल ऑस्ट्रेलिया में आईसीसी टी-20 वर्ल्ड कप खेला जाना है। फैन्स को धौनी के मैदान पर लौटने का इंतजार है। अब देखना होगा कि फैन्स का यह इंतजार कब पूरा होता है।</p>
    </article>
  </body>
</html>