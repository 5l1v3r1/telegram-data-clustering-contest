<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/super-dragon-ball-heroes-mostra-trunks-trasformato-in-super-saiyan-god/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T07:00:00+00:00"/>
    <meta property="og:title" content="Super Dragon Ball Heroes mostra Trunks trasformato in Super-Saiyan God | Cultura Pop"/>
    <meta property="og:description" content="Nel videogame arcade Super Dragon Ball Heroes, fa il suo debutto Trunks del Futuro trasformato in Super-Saiyan God."/>
  </head>
  <body>
    <article>
      <h1>Super Dragon Ball Heroes mostra Trunks trasformato in Super-Saiyan God | Cultura Pop</h1>
      <address><time datetime="2019-11-15T07:00:00+00:00">15 Nov 2019, 07:00</time> by <a rel="author">https://www.facebook.com/anordinarynerd</a></address>
      <p>La serie animata promozionale<b> Dragon Ball Heroes</b> ha uno scopo importante per i fan dell’opera di <b>Akira Toriyama</b>, mostrarci cose che probabilmente non vedremmo mai nella serie principale di <i><b>Dragon Ball Super</b></i>. Il tie-in ha lo scopo di pubblicizzare il videogame arcade <b>Super Dragon Ball Heroes</b>,  serie che negli anni si è avventurata a più riprese in un territorio inesplorato dalla serie madre, capace di dare i natali a personaggi folli quali <b>Golden Cooler</b> e<b> Cell-X</b>, fornire iterazioni improbabili tra personaggi appartenenti ad epoche differenti e trasformazioni inedite nel canone principale, come <b>Trunks Super-Saiyan God</b>.</p>
      <figure>
        <iframe src="https://www.youtube.com/embed/a3LpTNUo3Zc" width="500" height="281" data-service="Youtube" scrolling="no"/>
      </figure>
      <p>Il personaggio fa il suo debutto ufficiale nell’ultima espansione del videogame, la <b>Universe Mission 11</b>, volta a celebrare l’anniversario dei 9 anni di <b>Dragon Ball Heroes</b> (ribattezzato negli ultimi anni<b> Super Dragon Ball Heroes</b>). Nel nuovo arco narrativo, Chronoa, il Kaioshin del Tempo una volta riunitasi coi Time Patroller -pattugliatori temporali conosciuti in Dragon Ball Xenoverse-, minacciata dall’Esercito Demoniaco all’attacco del Covo del Tempo, suggerisce alle versioni Xeno di Son Goku, Vegeta, Son Gohan, Son Goten e Pan, di riunirsi attorno a Trunks per procedere al rito d’evocazione del Super-Saiyan God.</p>
      <p>La trasformazione in Super-Saiyan God non è difficile, in quanto a differenza delle altre, non richiede quantità folli di addestramento e/o un grande shock emotivo come la perdita di una persona cara. Tutto ciò di cui un Saiyan ha bisogno per accedere all’aura di una divinità è semplicemente avere cinque Saiyan uniti in cerchio attorno a lui, permettendo unendo le proprie forze, di trasformarlo in un guerriero dalla corporatura esile e gli occhi e i capelli rossi. Con una forza superiore persino al Super-Saiyan 3. La trasformazione fa il suo debutto solo nel 2015, nel film cinematografico <i><b>Dragon Ball Z: La Battaglia degli Dei</b></i>, a seguito di un sogno premonitore del Dio della Distruzione Beerus, nel recente film <i><b>Dragon Ball Super: Broly</b></i>, anche Vegeta sfoggia la trasformazione che nel manga aveva già utilizzato nella saga di Trunks del Futuro.</p>
      <figure>
        <img src="https://www.tomshw.it/images/images/2019/11/dragon-ball-heroes-trunks-61712.jpg"/>
      </figure>
      <p>Se <i><b>Dragon Ball Super</b> </i>dovesse tornare in TV con nuovi episodi, vi piacerebbe vedere Trunks trasformato in Super-Saiyan God?</p>
      <blockquote>Scopri le incredibili ed inedite trasformazioni e fusioni dei personaggi di Dragon Ball in Super Dragon Ball Heroes: World Mission per Nintendo Switch, su <a href="https://toms.it/RZvej">Amazon</a>!</blockquote>
    </article>
  </body>
</html>