<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903807/-krc-genk-richt-na-vrancken-en-storck-het-vizier-nu-op-andere-jpl-trainer-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T07:00:00+00:00"/>
    <meta property="og:title" content="'Genk contacteert STVV-trainer Brys, ook twee ex-spelers in beeld'"/>
    <meta property="og:description" content="KRC Genk"/>
  </head>
  <body>
    <article>
      <h1>'Genk contacteert STVV-trainer Brys, ook twee ex-spelers in beeld'</h1>
      <address>
        <time datetime="2019-11-15T07:00:00+00:00">15 Nov 2019, 07:00</time>
      </address>
      <p>
        <b><a href="https://www.voetbalprimeur.be/clubs/krc-genk">KRC Genk</a> zette dinsdag <a href="https://www.voetbalprimeur.be/nieuws/903469/officieel-krc-genk-neemt-afscheid-van-trainer-felice-mazzu.html">Felice Mazzu aan de deur</a>, waardoor de Limburgers volop op zoek zijn naar een nieuwe trainer. Wouter Vrancken lijkt het alvast niet te worden. Wel heeft Genk momenteel nog drie opties bovenaan het verlanglijstje staan.</b>
      </p>
      <p>Zo weet <i>Het Nieuwsblad</i> dat Genk informeerde naar Marc Brys. De Antwerpenaar is momenteel actief als trainer bij STVV. Op Stayen kan <a href="https://www.voetbalprimeur.be/nieuws/902516/stvv-komt-met-statement-over-brys-wij-staan-als-club-boven-alle-geruchten-.html">Brys</a> echter niet op de volledige steun van het Japanse bestuur rekenen. Genk denkt van de situatie te profiteren en de ervaren trainer, die ook bij Beerschot aan het roer stond in het verleden, vast te leggen.</p>
      <aside>Lees meer<br/><a href="https://www.voetbalprimeur.be/nieuws/903643/vrancken-zet-mechelen-onder-druk-na-genk-interesse-ik-wacht-op-voorstel-.html?itm_source=www.voetbalprimeur.be&amp;itm_medium=highlighted-content">UPDATE: ‘KV Mechelen biedt Vrancken verbeterd contract aan’</a></aside>
      <p>Brys is echter niet de enige kandidaat. Zo ligt ook Bernd Storck nog steeds goed in de markt. Cercle Brugge lijkt niet bereid om in volle degradatiestrijd de Duitser te laten vertrekken, doch blijft Storck op de shortlist van Genk staan.</p>
      <p><b>Twee ex-spelers in beeld</b><br/>Tot slot wordt ook het duo Besnik Hasi-Bernd Thijs genoemd in de Luminus Arena. Beide heren, en ook ex-spelers van Genk, zijn momenteel aan de slag bij Al-Raed in Saoedi-Arabië. Zij liggen net als Storck nog onder contract bij hun club, al overweegt Genk wel een poging te wagen.</p>
      <aside>Lees meer<br/><a href="https://www.voetbalprimeur.be/nieuws/903711/olivieri-even-trainer-van-krc-genk-dit-zijn-geen-aangename-momenten-.html?itm_source=www.voetbalprimeur.be&amp;itm_medium=highlighted-content">Olivieri (even) coach van Racing Genk: "Dit zijn geen aangename momenten"</a></aside>
    </article>
  </body>
</html>