<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2572265/investor-kompanii-bauhausen-zaaviv-pro-gotovnist-pracuvati-u-lvovi-dovgo-i-vserjoz-ce-horosij-signal-kazut-v-oda"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-15T07:00:00+00:00"/>
    <meta property="og:title" content="Інвестор компанії bauhausen заявив про готовність працювати у Львові довго і всерйоз. “Це хороший сигнал” - кажуть в ОДА"/>
    <meta property="og:description" content="Цікаві факти про будівельну компанію Bauhausen"/>
  </head>
  <body>
    <article>
      <h1>Інвестор компанії bauhausen заявив про готовність працювати у Львові довго і всерйоз. “Це хороший сигнал” - кажуть в ОДА</h1>
      <address><time datetime="2019-11-15T07:00:00+00:00">15 Nov 2019, 07:00</time> by <a rel="author">Климович Юлія Лук'янівна</a></address>
      <p>Завдяки компанії bauhausen і її інвестору планка будівництва у Львові може вирости, - Роман Матис</p>
      <p>Нещодавній візит у Львів крупного німецького бізнесмена Хольґера Кріґа і низка його заяв, які він зробив у спілкуванні з журналістами, є «хорошим сигналом для ринку» - вважає начальник управління інвестиційної політики Львівської ОДА Роман Матис.</p>
      <p>Нагадаємо, Хольґер Кріґ – засновник найбільшого німецького постачальника шин, компанії Reifen Krieg GmbH.  Кріґ – інвестор <a href="http://bauhausen.com.ua/">будівельної компанії bauhausen</a>, яка у Львові і Дублянах зводить житлові комплекси, зокрема <a href="https://wz.lviv.ua/article/399921-shist-prychyn-chomu-varto-oselytysia-u-park-areni">ЖК “Park Arena” на вулиці Стрийській</a>.  У Львові бізнесмен, зокрема, <a href="https://galinfo.com.ua/articles/my_u_lvovi__nadovgo_i_vseryoz__holger_krieg_investor_budivelnoi_kompanii_bauhausen_330015.html">заявив</a>: він гарантує якісний продукті стабільну роботу компанії bauhausen, адже інвестував увесь обсяг необхідних для цього коштів.</p>
      <p>Окрім того, Кріґ  зустрівся з начальником управління інвестиційної політики Львівської ОДА Романом Матисом. Під час розмови німецький гість озвучив намір реалізували у Львові низку інших проектів.</p>
      <p>Після зустрічі Роман Матис заявив: сподівається, що поява на будівельному ринку Львівщини серйозного гравця з іноземним капіталом і європейським підходом до роботи змінить увесь ринок.</p>
      <figure>
        <img src="https://s.032.ua/s/40/section/newsInText/upload/images/news/intext/000/051/437/viber-imafadvggge_5dcc15437ca6e.jpg"/>
      </figure>
      <p>Далі – словами Романа Матиса</p>
      <p>*   *   *</p>
      <p>“Я не пригадую іншої такої ситуації, коли у Львів відкрито приїхав і вийшов на публічний рівень не міфічний, а цілком реальний іноземний бізнесмен, який інвестує цілком реальні гроші, за які у нас реалізуються конкретні проекти.</p>
      <p>Це хороший сигнал для ринку. Я радий, що Хольґер став частиною нашого публічного інформаційного простору. Поясню, чому. Я дуже хочу, аби змінився наш ринок. Я вже <a href="https://varta1.com.ua/kompaniya-bauhausen-bauhauzen-persha-lastivka-zmin-u-zabudovi-lvova-roman-matys/">якось говорив</a> про підходи більшості наших бізнесменів, які віддають перевагу швидкому прибутку і не надто переймаюся світовими трендами. Я дуже хочу, аби інші інвестори, бізнесмени зрозуміли, що планка на ринку житлового і офісного будівництва повинна вирости. З появою іноземця, який дає такі гарантії, який збирається будувати проект <a href="http://tvoemisto.tv/news/nimetskyy_pidhid_yak_zabudovnyk_z_inozemnym_kapitalom_zaprovadzhuie_u_lvovi_novi_standarty_103313.html">принципово іншої якості</a>, інші учасники ринку повинні задуматися. І врешті почати  підтягувати стандарти своїх проектів. А у підсумку виграє кінцевий споживач.</p>
      <p>Наразі bauhausen <a href="https://zaxid.net/tse_horoshiy_signal_dlya_kliyentiv_kompaniya_bauhausen_investuvala_v_budivnitstvo_lvova_45_mln_yevro_n1490298">має шанс</a> стати першим підприємством, яке змінить ринок.</p>
      <p>Про соціальний проект</p>
      <p>«Під час зустрічі ми говорили, зокрема, про перспективи і супровід проектів компанії. Так от, це не єдині проекти які інвестор розглядає. Тому також в планах – проект, який йому дуже добре знайомий по іншій бізнес діяльності: Логістичний центр і Центр догляду за літніми людьми.</p>
      <figure>
        <img src="https://s.032.ua/s/40/section/newsInText/upload/images/news/intext/000/051/437/viber-imavmpage_5dcc1563153ff.jpg"/>
      </figure>
      <p>Другий проект - це соціальний проект, на якому інвестор не має наміру заробляти грошей. Це буде кейс про соціальну відповідальність бізнесу.</p>
      <p>Загалом вкладатися у соціальні проекти – це не нове для інвесторів Львівщини. Зрештою, розбудовувати соціальну інфраструктуру у місці, де маєш намір вести бізнес – стратегічно мудро. Та й ми, як органи влади, спрямовуємо на це інвесторів.</p>
      <p>Втім, соціальний проект такого розмаху, який задекларував Хольґер Кріґ - це нове для нашого регіону.  До того ж, викликає повагу і те, що інвестор вибрав не надто популярну у наших реаліях соціальну тему: підтримку літніх людей. Чомусь у нас так склалося, що старшими людьми опікуються завжди в останню чергу…</p>
      <p>До речі після того, як у пресі з’явилося інтерв’ю Хольґера Кріґа, де він заявив про ці наміри, до мене звернулися представники благодійних організацій, які попросили сконтактувати їх з Хольгером.</p>
      <p>Є професійні середовища, які можуть оперувати такими проектами. Адже одна справа – збудувати притулок, і зовсім інша – забезпечити його роботою, персоналом тощо.</p>
      <p>Виявляється, у цих середовищах  давно зріла така ідея, але вони не мали достатньо підтримки.  І вони були подивовані, що у Львові з’явився інвестор з такими планами. Вони з радістю готові долучитися до проекту і співпрацювати.</p>
      <figure>
        <img src="https://s.032.ua/s/40/section/newsInText/upload/images/news/intext/000/051/437/viber-iadgmage_5dcc158188c7e.jpg"/>
      </figure>
      <p>
        <i>На фото: начальник управління інвестиційної політики Львівської ОДА Роман Матис, інвестор компанії bauhausen Holger Krieg (Хольґер Кріґ), співзасновник компанії  bauhausen Victor Kukshausen (Віктор Куксхаузен)</i>
      </p>
    </article>
  </body>
</html>