<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_doba-na-donbasi-ne-obijshlas-bez-obstriliv-ye-vtrati/938283"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T07:40:00+00:00"/>
    <meta property="og:title" content="Доба на Донбасі не обійшлась без обстрілів: є втрати"/>
    <meta property="og:description" content="15 разів за минулу добу російські найманці порушили режим припинення вогню. Ворог обстрілював позиції підрозділів Об'єднаних сил із зброї, яка заборонена Мінськими домовленостями, повідомили в штабі ООС. Окупанти стріляли з мінометів калібру 82 мм, гранатометів різних систем, ..."/>
  </head>
  <body>
    <article>
      <h1>Доба на Донбасі не обійшлась без обстрілів: є втрати</h1>
      <address><time datetime="2019-11-15T07:40:00+00:00">15 Nov 2019, 07:40</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938283_w_300.jpg?v=0"/>
        <figcaption>Російські найманці вели обстріл наших позицій 15 разів за добу. Фото:www.rbc.ua</figcaption>
      </figure>
      <p>15 разів за минулу добу російські найманці порушили режим припинення вогню.</p>
      <p>Ворог обстрілював позиції підрозділів Об'єднаних сил із зброї, яка заборонена Мінськими домовленостями, повідомили в штабі ООС.</p>
      <p>Окупанти стріляли з мінометів калібру 82 мм, гранатометів різних систем, великокаліберних кулеметів та іншої стрілецької зброї, а також з гармат БМП.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_rozvesti-sili-na-donbasi-potribno-vzdovzh-vsiyeyi-liniyi-zitknennya-putin/938272"/>
      </related>
      <p>8 обстрілів з різного виду озброєння здійснили війська Російської Федерації в районі оперативно-тактичного угруповання "Схід" біля Кам'янки, Пісків, Новомихайлівки, Широкиного, Гнутового та Красногорівки.</p>
      <p>7 разів ворог стріляв в районі відповідальності оперативно-тактичного угруповання "Північ" біля Жолобка, Новолуганського, Луганського, Майорська, Новотошківського, Оріхового.</p>
      <p>Через обстріли ворога 14 листопада загинув один боєць Об'єднаних сил.</p>
      <p>З початку цієї доби російські окупаційні війська один раз обстрілювали наші позиції. Неподалік Новолуганського ворог вів вогонь з ручних протитанкових гранатометів і стрілецької зброї. Втрат немає.</p>
      <blockquote>13 листопада збройні формування Російської Федерації 17 разів порушили <a href="https://gazeta.ua/articles/donbas/_ostanni-novini-z-peredovoyi/938053">режим </a>припинення вогню. Противник обстрілював позиції підрозділів Об'єднаних сил із заборонених Мінськими домовленостями мінометів калібру 120 та 82 мм, гранатометів різних систем, великокаліберних кулеметів та іншої стрілецької зброї.</blockquote>
    </article>
  </body>
</html>