<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/597416/nea-pligmata-kata-theseon-tis-palaistiniakis-organosis-islamikos-tzixant"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T07:06:00+00:00"/>
    <meta property="og:title" content="Νέα πλήγματα κατά θέσεων της παλαιστινιακής οργάνωσης Ισλαμικός Τζιχάντ"/>
    <meta property="og:description" content="Οι ένοπλες δυνάμεις του Ισραήλ πλήττουν εκ νέου σήμερα θέσεις της οργάνωσης Ισλαμικός Τζιχάντ στη Λωρίδα της Γάζας, θέτοντας υπό αμφισβήτηση την εύθραυστη..."/>
  </head>
  <body>
    <article>
      <h1>Νέα πλήγματα κατά θέσεων της παλαιστινιακής οργάνωσης Ισλαμικός Τζιχάντ</h1>
      <address><time datetime="2019-11-15T07:06:00+00:00">15 Nov 2019, 07:06</time> by <a rel="author">SigmaLive</a></address>
      <p><b>Οι ένοπλες δυνάμεις του Ισραήλ πλήττουν εκ νέου σήμερα θέσεις της οργάνωσης Ισλαμικός Τζιχάντ στη Λωρίδα της Γάζας, θέτοντας υπό αμφισβήτηση την εύθραυστη εκεχειρία που τέθηκε σε εφαρμογή χθες Πέμπτη στον παλαιστινιακό θύλακα, έγινε γνωστό χθες από την οργάνωση.<br/></b> <br/>Ο ισραηλινός στρατός "πλήττει αυτή τη στιγμή στόχους της τρομοκρατικής οργάνωσης Ισλαμικός Τζιχάντ στη Λωρίδα της Γάζας", αναφέρει ανακοίνωση εκπροσώπου του που δημοσιοποιήθηκε μέσω των ιστότοπων κοινωνικής δικτύωσης Whatsapp και Twitter.<br/> <br/>Σύμφωνα με την ίδια πηγή, οι βομβαρδισμοί ακολούθησαν την "εκτόξευση ρουκετών από τη Γάζα εναντίον ισραηλινών αμάχων αδιακρίτως".<br/> <br/>Περισσότεροι από 30 άνθρωποι σκοτώθηκαν σε ισραηλινά πλήγματα μέσα σε ένα σαρανταοκτάωρο πριν τεθεί σε εφαρμογή η συμφωνία κατάπαυσης του πυρός, η οποία επιτεύχθηκε με τη μεσολάβηση της Αιγύπτου, τις πρώτες πρωινές ώρες χθες Πέμπτη.</p>
    </article>
  </body>
</html>