<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/diyabet-hastalarinin-tedavisine-aile-destegi-2219499"/>
    <meta property="og:site_name" content="Posta"/>
    <meta property="article:published_time" content="2019-11-15T07:22:35+00:00"/>
    <meta property="og:title" content="Diyabet tedavisinde aile desteğinin önemi"/>
    <meta property="og:description" content="Her yıl 14 Kasım Dünya Diyabet Günü olarak kutlanmaktadır. 2018-2019 yılları teması Diyabet ve Aile dir. Bu yılki kampanyanın aile temasının seçilmesinin nedeni; diyabetin aile üzerindeki etkisi konusunda farkındalık yaratmak ve bu hastalıktan etkilenen aileleri desteklemektir. Endokrinolog Prof. Dr. Mitat Bahçeci, diyabetin önlenmesinde, diyabet hastalarının tedavisinde aile bireylerinin öneminin çok olduğunu söyledi. Detaylar haberimizde."/>
  </head>
  <body>
    <article>
      <h1>Diyabet tedavisinde aile desteğinin önemi</h1>
      <address>
        <time datetime="2019-11-15T07:22:35+00:00">15 Nov 2019, 07:22</time>
      </address>
      <h3>Her yıl 14 Kasım Dünya Diyabet Günü olarak kutlanmaktadır. 2018-2019 yılları teması "Diyabet ve Aile" dir. Bu yılki kampanyanın aile temasının seçilmesinin nedeni; diyabetin aile üzerindeki etkisi konusunda farkındalık yaratmak ve bu hastalıktan etkilenen aileleri desteklemektir. Endokrinolog Prof. Dr. Mitat Bahçeci, diyabetin önlenmesinde, diyabet hastalarının tedavisinde aile bireylerinin öneminin çok olduğunu söyledi. Detaylar haberimizde.</h3>
      <p>Endokrinolog Prof. Dr. Mitat Bahçeci, diyabetin önlenmesinde, <a href="https://www.posta.com.tr/haberler/diyabet">diyabet</a> hastalarının tedavisinde aile bireylerinin öneminin çok olduğunu söyledi. Diyabetli bir aile üyesine sahip olan kişilerde bile ebeveynlerin beşte dördünün diyabetin uyarı işaretlerini tanımakta zorlandıklarını belirten Prof. Dr. Bahçeci, "<b>Günümüzde diyabetli iki kişiden biri hastalığı teşhis edilmeden yaşıyor. 2017’de dört milyon kişinin ölümünden sorumlu diyabetin yönetiminde ailelere çok önemli görevler düşüyor</b>" dedi.</p>
      <p>Her yıl 14 Kasım’da kutlanan Dünya Diyabet Günü’nün 2019 temasının ’Aile ve diyabet’ olarak belirlendiğini hatırlatan Endokrinoloji ve Metabolizma Hastalıkları Uzmanı Prof. Dr. Mitat Bahçeci, şeker hastalığının tüm insanların önemsemesi gerektiğini belirtti. Prof. Dr. Bahçeci, Dünya Diyabet Federasyonu (IDF) ve Dünya Sağlık Örgütü’nün (DSÖ) başlattığı farkındalık kampanyasının her 14 Kasım’da 160 ülkede bir milyardan fazla insana hitap ettiğini belirtti. Bahçeci, "<b>IDF, diyabetin aile üzerindeki etkisi ve hastaların destek ağı hakkında farkındalık yaratmakta ve ailenin diyabetin yönetimi, bakımı, önlenmesi ve eğitimindeki rolünü desteklemektedir. Çünkü bilinçli aile bireyleri diyabet tedavisinde en etkin konuma sahiptirler. Özellikle bilinçli kadınların diyabet yönetimindeki etki gücü çok daha belirgindir. Bu nedenle aile bireylerinin diyabetin belirtileri hakkında daha fazla bilgi edinmeleri ve tip 2 diyabet risklerini öğrenmeleri hedeflenmektedir</b>" diye konuştu.</p>
      <h3>Ailelerin görevi çok önemli</h3>
      <p>IDF tarafından 2018’de yapılan araştırmalarda, ebeveynlerin yaşam boyu süren bu ciddi durumu kendi çocuklarında tespit etmekte zorlandıklarının saptandığını belirten Prof. Dr. Bahçeci, sözlerini şöyle sürdürdü:</p>
      <p>"<b>Günümüzde diyabetli iki kişiden biri hastalığı teşhis edilmeden yaşıyor ve bunların büyük çoğunluğu tip 2 diyabetlidir. Tedavi edilmeyen veya iyi yönetilmeyen diyabet, yaşamı sıkıntıya sokan komplikasyonlara neden olabilir. Bunlara körlük, ayak bacak kesilmesi (ampütasyon), böbrek yetmezliği, kalp krizi ve felç dahildir. Diyabet, 2017’de dört milyon kişinin ölümünden sorumludur. Diyabetli bir aile üyesine sahip olan ailelerde bile yapılan ankette ebeveynlerin beşte dördü diyabetin uyarı işaretlerini tanımakta zorlanmaktadır. Bu işaretler çok yeme, sık idrara çıkma, gece birden fazla idrara çıkma, çocuklarda geceleri idrar kaçırma (noktüri), ani kilo kaybı, geceleri ayak altında yanma, kadınlarda sık vajinal enfeksiyon ve yara iyileşmesinde gecikme olarak sıralanabilir. Eğer aile bireyleri diyabetin bu erken uyarı işaretlerini bilir ve farkına varabilirse hastalara tanı koyulabilir ve hastalık doğru yönetilebilir</b>" dedi.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/orkun-isitmak-acikladi-hangi-gazeteci-exatlon-turkiyede-yarisacak-2219519">
          <img src="https://i.pstimaj.com/img/100/180x95/5dce611266a97cd00374c954"/>
        </a>
      </figure>
      <p>
        <a href="https://www.posta.com.tr/orkun-isitmak-acikladi-hangi-gazeteci-exatlon-turkiyede-yarisacak-2219519">1 Orkun Işıtmak açıkladı: Hangi gazeteci Exatlon Türkiye...</a>
      </p>
      <figure>
        <a href="https://www.posta.com.tr/masterchefte-olay-adalet-bu-gece-mi-bitti-2219515">
          <img src="https://i.pstimaj.com/img/100/180x95/5dce5b0d66a97cd00374c943"/>
        </a>
      </figure>
      <p>
        <a href="https://www.posta.com.tr/masterchefte-olay-adalet-bu-gece-mi-bitti-2219515">2 MasterChef'te olay: Adalet bu gece mi bitti?</a>
      </p>
      <figure>
        <a href="https://www.posta.com.tr/ozge-ulusoydan-terk-edildi-iddialarina-yanit-2219513">
          <img src="https://i.pstimaj.com/img/100/180x95/5dce58c966a97cd004710661"/>
        </a>
      </figure>
      <p>
        <a href="https://www.posta.com.tr/ozge-ulusoydan-terk-edildi-iddialarina-yanit-2219513">3 Özge Ulusoy'dan 'terk edildi' iddialarına yanıt</a>
      </p>
      <figure>
        <a href="https://www.posta.com.tr/stres-beynin-calismasini-engeller-mi-2219506">
          <img src="https://i.pstimaj.com/img/100/180x95/5dce5485ae298b36333bd1b0"/>
        </a>
      </figure>
      <p>
        <a href="https://www.posta.com.tr/stres-beynin-calismasini-engeller-mi-2219506">4 Stres beynin çalışmasını engeller mi?</a>
      </p>
      <figure>
        <a href="https://www.posta.com.tr/aleyna-tilki-nasil-bu-kadar-guzelim-2219491">
          <img src="https://i.pstimaj.com/img/100/180x95/5dce4f5b66a97cd1033b5fc8"/>
        </a>
      </figure>
      <p>
        <a href="https://www.posta.com.tr/aleyna-tilki-nasil-bu-kadar-guzelim-2219491">5 Aleyna Tilki: Nasıl bu kadar güzelim</a>
      </p>
      <figure>
        <a href="https://www.posta.com.tr/sezin-erbil-duygulandirdi-sen-kahramanimsin-babam-2219489">
          <img src="https://i.pstimaj.com/img/100/180x95/5dce4d0c66a97cd102ec4ad2"/>
        </a>
      </figure>
      <p>
        <a href="https://www.posta.com.tr/sezin-erbil-duygulandirdi-sen-kahramanimsin-babam-2219489">6 Sezin Erbil duygulandırdı: Sen kahramanımsın babam</a>
      </p>
      <figure>
        <a href="https://www.posta.com.tr/kisirliga-neden-olabilecek-5-sey-2219488">
          <img src="https://i.pstimaj.com/img/100/180x95/5dce492c66a97cd1033b5fb6"/>
        </a>
      </figure>
      <p>
        <a href="https://www.posta.com.tr/kisirliga-neden-olabilecek-5-sey-2219488">7 Kısırlığa neden olabilecek 5 şey</a>
      </p>
      <figure>
        <a href="https://www.posta.com.tr/tum-gece-telefonda-oyun-oynayan-adam-kor-oldu-2219480">
          <img src="https://i.pstimaj.com/img/100/180x95/5dce446c66a97cd00471063f"/>
        </a>
      </figure>
      <p>
        <a href="https://www.posta.com.tr/tum-gece-telefonda-oyun-oynayan-adam-kor-oldu-2219480">8 Tüm gece telefonda oyun oynayan adam kör oldu</a>
      </p>
      <figure>
        <a href="https://www.posta.com.tr/mucize-doktor-10-bolumde-neler-yasandi-mucize-doktor-11-yeni-bolum-fragmani-2219479">
          <img src="https://i.pstimaj.com/img/100/180x95/5dce44a566a97cd004710641"/>
        </a>
      </figure>
      <p>
        <a href="https://www.posta.com.tr/mucize-doktor-10-bolumde-neler-yasandi-mucize-doktor-11-yeni-bolum-fragmani-2219479">9 Mucize Doktor 10. bölümde neler yaşandı? Mucize Doktor...</a>
      </p>
      <figure>
        <a href="https://www.posta.com.tr/ceylan-imaj-degistirdi-2219477">
          <img src="https://i.pstimaj.com/img/100/180x95/5dce4167ae298b36de54c199"/>
        </a>
      </figure>
      <p>
        <a href="https://www.posta.com.tr/ceylan-imaj-degistirdi-2219477">10 Ceylan imaj değiştirdi</a>
      </p>
      <figure>
        <img src="https://i.pstimaj.com/img/78/90x50/5d86ff32ae298b9f3f184bfa"/>
      </figure>
      <p>SIRADAKİ HABER Posta Gazetesi Haydar Dümen’e sorulan yeni sorular (15 Kasım 2019)</p>
      <related>
        <a href="https://www.posta.com.tr/diyabet-nedir-diyabetin-tedavi-yontemleri-2219301"/>
      </related>
      <related>
        <a href="https://www.posta.com.tr/istanbullular-sinekten-sikayetci-sebebi-iklim-degisikligi-2219412"/>
      </related>
    </article>
  </body>
</html>