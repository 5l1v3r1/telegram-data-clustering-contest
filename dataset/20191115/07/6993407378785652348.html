<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-rada-dbr-zakony/30273127.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-15T07:44:26+00:00"/>
    <meta property="og:title" content="У п’ятницю Рада продовжить перезапуск Держбюро розслідувань"/>
    <meta property="og:description" content="У п’ятницю Верховна Рада, крім планованої на цей день традиційно години запитань до уряду, планує, серед іншого, розглянути законопроєкти щодо удосконалення діяльності Державного бюро розслідувань, йд"/>
  </head>
  <body>
    <article>
      <h1>У п’ятницю Рада продовжить перезапуск Держбюро розслідувань</h1>
      <address>
        <time datetime="2019-11-15T07:44:26+00:00">15 Nov 2019, 07:44</time>
      </address>
      <p>У п’ятницю Верховна Рада, крім планованої на цей день традиційно години запитань до уряду, планує, серед іншого, розглянути законопроєкти щодо удосконалення діяльності Державного бюро розслідувань, йдеться в <a href="https://iportal.rada.gov.ua/meeting/awt/show/7279.html">порядку денному</a> на сайті парламенту.</p>
      <p>Серед очікуваних для розгляду є також питання щодо внесення змін до Податкового кодексу в частині вдосконалення адміністрування податків, щодо надання статусу та соцгарантій учасникам бойових дій, щодо запобігання і протидії політичній корупції тощо.</p>
      <p>Верховна Рада 17 жовтня ухвалила у першому читанні президентський законопроєкт про внесення змін до закону «Про Державне бюро розслідувань» в частині вдосконалення його діяльності. Згідно з текстом законопроєкту, директора ДБР буде призначати президент за поданням конкурсної комісії без подання прем’єр-міністра. У чинному законі президент призначає директора ДБР за поданням голови уряду, відповідно до рішення конкурсної комісії.</p>
      <p>Президентський законопроєкт також пропонує, щоб директор ДБР сам призначав і звільняв свого першого заступника і заступників, визначав їх обов’язки, вирішував питання про застосування, відповідно до рішення дисциплінарної комісії ДБР, дисциплінарних стягнень до працівників бюро.</p>
    </article>
  </body>
</html>