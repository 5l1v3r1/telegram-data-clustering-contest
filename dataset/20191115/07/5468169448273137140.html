<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/economie/277687/detailhandel-zet-bijna-5-procent-meer-om-in-september.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-15T07:19:23+00:00"/>
    <meta property="og:title" content="Detailhandel zet bijna 5 procent meer om in september"/>
    <meta property="og:description" content="De detailhandel heeft in september 4,6 procent meer omgezet dan in september 2018, meldt het CBS. Het verkoopvolume was 3,1 procent hoger. Zowel de foodsector als de non-foodsector realiseerde een hogere omzet. Daarnaast is online 21,8 procent meer omgezet."/>
  </head>
  <body>
    <article>
      <h1>Detailhandel zet bijna 5 procent meer om in september</h1>
      <address>
        <time datetime="2019-11-15T07:19:23+00:00">15 Nov 2019, 07:19</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/people-1209860_960_720.jpg?itok=48LpzCVe"/>
        <figcaption>Foto: PX</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/people-1209860_960_720.jpg?itok=48LpzCVe"/>
        <figcaption>Foto: PX</figcaption>
      </figure>
      <p><b>undefined - </b>De detailhandel heeft in september 4,6 procent meer omgezet dan in september 2018, meldt het CBS. Het verkoopvolume was 3,1 procent hoger. Zowel de foodsector als de non-foodsector realiseerde een hogere omzet. Daarnaast is online 21,8 procent meer omgezet.</p>
      <p><b>undefined - </b>De detailhandel heeft in september 4,6 procent meer omgezet dan in september 2018, meldt het CBS. Het verkoopvolume was 3,1 procent hoger. Zowel de foodsector als de non-foodsector realiseerde een hogere omzet. Daarnaast is online 21,8 procent meer omgezet.</p>
      <p>De omzetcijfers zijn gecorrigeerd voor de samenstelling van koopdagen in september. Op sommige dagen van de week wordt meer verkocht dan op andere dagen. Zonder deze correctie was de omzet van de detailhandel 2,8 procent hoger dan in september 2018.</p>
      <h3>Omzet non-foodwinkels ruim 4 procent hoger</h3>
      <p>De omzet van de winkels in non-food groeide in september met 4,4 procent. Het volume (de voor prijsveranderingen gecorrigeerde omzet) was 2,9 procent hoger dan een jaar eerder.</p>
      <p>De winkels in meubels en woninginrichting en de winkels in doe-het-zelfartikelen, keukens en vloeren realiseerden in september de grootste omzetstijging. Iets kleiner was de omzetgroei bij de kledingwinkels, de winkels in schoenen en lederwaren en de drogisterijen. Ook de omzet van de winkels in consumentenelektronica en witgoed, en de winkels in recreatie-artikelen lag hoger dan een jaar eerder.</p>
      <h3>Winkels in voedingsmiddelen zetten ruim 1 procent meer om</h3>
      <p>De winkels in voedings- en genotmiddelen hebben in september 1,1 procent meer omgezet dan in september 2018. Het volume kromp met 0,4 procent. De omzet van de supermarkten lag 1,5 procent hoger, die van de speciaalzaken was 2 procent lager dan een jaar eerder.</p>
      <h3>Online omzet bijna 22 procent hoger</h3>
      <p>De online omzet was in september 21,8 procent hoger dan in dezelfde maand een jaar eerder. Webwinkels hebben 17,1 procent meer omgezet. Webwinkels hebben als hoofdactiviteit verkoop via internet. De online omzet van winkels waarvan de verkoop via het internet een nevenactiviteit is (multi-channelers) groeide met 29,1 procent.</p>
    </article>
  </body>
</html>