<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Kasierkite-nai-mnogo-boleduvat-ot-surce-a-sekretarkite-nai-malko-913973"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-15T07:16:00+00:00"/>
    <meta property="og:title" content="Касиерките най-много боледуват от сърце, а секретарките най-малко"/>
    <meta property="og:description" content="Според първоначалните резултати от изследванията, представени на конференцията на Американската асоц..."/>
  </head>
  <body>
    <article>
      <h1>Касиерките най-много боледуват от сърце, а секретарките най-малко</h1>
      <address>
        <time datetime="2019-11-15T07:16:00+00:00">15 Nov 2019, 07:16</time>
      </address>
      <p>Според първоначалните резултати от изследванията, представени на конференцията на Американската асоциация за сърдечно-съдови заболявания във Филаделфия, социалните работнички, медицинските сестри и други здравни работници, както и касиерките са в по-лошо сърдечно здраве от жените, работещи други професии, съобщава БГНЕС.</p>
      <p>Изследването включва 65 000 жени в менопауза със средна възраст 63 и 20 най-често срещани професии. Според данните отношението на гореспоменатите професии към другите професии изглежда така:</p>
      <p>Социалните работнички са 36% по-склонни да се сблъскат със сърдечно-съдови проблеми. Касиерките в търговията на дребно са с над 33% по-голяма вероятност.</p>
      <p>За медицинските сестри този риск е с 14% по-висок от други професии.</p>
      <p>Служителките в други отрасли на здравеопазването са с 16% по-склонни да развият сърдечни заболявания.</p>
      <p>За разлика от тях търговските представителки и агентки, както и секретарките, са с най-малък риск от сърдечно-съдово заболяване.</p>
    </article>
  </body>
</html>