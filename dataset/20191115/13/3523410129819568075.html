<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640119/%D8%AF%D9%88%D9%84%D8%AA-%D8%B3%D9%88%D8%B1%DB%8C%D9%87-%D9%87%D8%B1%DA%AF%D9%88%D9%86%D9%87-%D8%B7%D8%B1%D8%AD-%D8%AA%D9%82%D8%B3%DB%8C%D9%85-%DA%A9%D8%B4%D9%88%D8%B1-%D8%B1%D8%A7-%D8%B1%D8%AF-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T13:35:00+00:00"/>
    <meta property="og:title" content="دولت سوریه هرگونه طرح تقسیم کشور را رد می‌کند"/>
    <meta property="og:description" content="رئیس‌جمهور سوریه در مصاحبه با رسانه‌های روسی تاکید کرد دولت و ملت این کشور هرگونه طرح تقسیم آن را نمی‌پذیرند."/>
  </head>
  <body>
    <article>
      <h1>
        <a href="https://www.bultannews.com/fa/news/640119/%D8%AF%D9%88%D9%84%D8%AA-%D8%B3%D9%88%D8%B1%DB%8C%D9%87-%D9%87%D8%B1%DA%AF%D9%88%D9%86%D9%87-%D8%B7%D8%B1%D8%AD-%D8%AA%D9%82%D8%B3%DB%8C%D9%85-%DA%A9%D8%B4%D9%88%D8%B1-%D8%B1%D8%A7-%D8%B1%D8%AF-%D9%85%DB%8C%E2%80%8C%DA%A9%D9%86%D8%AF">دولت سوریه هرگونه طرح تقسیم کشور را رد می‌کند</a>
      </h1>
      <h2>رئیس‌جمهور سوریه در مصاحبه با رسانه‌های روسی تاکید کرد دولت و ملت این کشور هرگونه طرح تقسیم آن را نمی‌پذیرند.</h2>
      <address><time datetime="2019-11-15T13:35:00+00:00">15 Nov 2019, 13:35</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری سانا، بشار اسد، رئیس جمهور سوریه، در مصاحبه با شبکه «روسیه ۲۴» و «روسیه سیوودنیا» اعلام کرد دمشق هیچگاه با تقسیم سوریه موافقت نخواهد کرد.</p>
      <p>او در این مصاحبه گفت: مشکلاتی در سوریه با برخی از کرد‌ها رخ می‌دهد و بار دیگر تاکید می‌کنم که اغلب کُرد‌ها از زمان‌ها پیش در سوریه هستند و مشکلی با آن‌ها وجود نداشت. گروه‌هایی افراط‌گرا وجود دارد، این گروه‌ها طرح‌های تقسیم ارائه می‌دهد، برخی از آنان مربوط به فدرالیسم و اداره خودمختاری هستند. قبلا گفتم که این منطقه عربی است، پس عرب‌ها هستند که حق دارند صحبت کنند، چون آن‌ها اکثریت هستند. وضع در سوریه با وضع در شمال عراق و جنوب شرق ترکیه متفاوت است، اکثریت کرد‌ها در این منطقه وجود ندارد.</p>
      <p>رئیس جمهور سوریه افزود: دولت و ملت سوریه هرگونه طرح تقسیم را رد می‌کنند. این گروه‌ها که از سوی آمریکا حمایت شده‌اند، امروز می‌گوید که اوضاع سوریه پس از بحران تغییر یافت، حتما اوضاع پس از وقوع جنگ تغییر می‌یابد؛ چرا که هر جنگ در هر جامعه تغییر ایجاد می‌کند. باید به صورت قویتر، از این جنگ خارج شویم و هرگونه طرح‌های تقسیم را رد می‌کنیم.</p>
    </article>
  </body>
</html>