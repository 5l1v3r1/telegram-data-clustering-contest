<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2574406/ternopolanin-prodav-vantazivku-aka-perebuvala-pid-zastavou-u-banku"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-15T13:30:00+00:00"/>
    <meta property="og:title" content="Тернополянин продав вантажівку, яка перебувала під заставою у банку"/>
    <meta property="og:description" content="Із заявою працівники банку звернулися до поліції"/>
  </head>
  <body>
    <article>
      <h1>Тернополянин продав вантажівку, яка перебувала під заставою у банку</h1>
      <address><time datetime="2019-11-15T13:30:00+00:00">15 Nov 2019, 13:30</time> by <a rel="author">Антоніна Албул</a></address>
      <p><i>Незаконні дії щодо заставленого майна інкримінують працівники Підволочиського відділу поліції місцевому мешканцю. Чоловік продав транспортний засіб, який перебував під заставою у банку.<br/></i>За словами правоохоронців, підозрюваний ще у 2006 році взяв банківський кредит в розмірі 20 тисяч євро. Як заставу залишив вантажний автомобіль з причепом, вартістю приблизно 245 тисяч гривень. Кредит оформив на 36 місяців.<br/>Спочатку чоловік його сплачував справно, але після того, як надходження коштів припинилися, банк звернувся в сервісний центр, аби з'ясувати, де знаходиться заставний транспорт.<br/>Як стало відомо, позичальник причеп перереєстрував на іншу людину ще у 2012 році, але гроші банку при цьому не повернув. Сьогодні борг чоловіка перед фінустановою - 17 тисяч євро.<br/>Із заявою працівники банку звернулися до поліції. Правоохоронці встановлюють, хто і на кого перереєстрував напівпричіп, який перебував під заставою. Даний факт внесений в ЄРДР відповідно до статті 388 частина 1 ККУ. Триває слідство.</p>
    </article>
  </body>
</html>