<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/raigad/boiler-cylinder-blast-cryptozo-engineering-company-raigad-18-workers-were-injured/"/>
    <meta property="og:site_name" content="Lokmat"/>
    <meta property="article:published_time" content="2019-11-15T13:03:35+00:00"/>
    <meta property="og:title" content="क्रिप्टझो इंजिनिअरींग कंपनीत सिलेंडरचा भीषण स्फोट; 18 कामगार जखमी"/>
    <meta property="og:description" content="सर्व जखमींना मुंबईतील जे.जे. हॉस्पिटलमध्ये उपचारासाठी हलविण्यात आले आहेत."/>
  </head>
  <body>
    <article>
      <h1>क्रिप्टझो इंजिनिअरींग कंपनीत सिलेंडरचा भीषण स्फोट; 18 कामगार जखमी</h1>
      <h2>सर्व जखमींना मुंबईतील जे.जे. हॉस्पिटलमध्ये उपचारासाठी हलविण्यात आले आहेत.</h2>
      <address><time datetime="2019-11-15T13:03:35+00:00">15 Nov 2019, 13:03</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>- गिरीश गोरेगावकर <br/>माणगाव : माणगाव तालुक्यातील विळभगाड औद्योगिक क्षेत्रातील क्रिप्टझो इंजिनिअरीग प्रा. लि. कंपनीत आज सायंकाळी 4  वाजण्याच्या सुमारास सिलिंडरचा भीषण <a href="https://www.lokmat.com/topics/blast/">स्फोट</a> झाला. यामध्ये 18 जण जखमी झाले आहेत. यापैकी पाच जण गंभीर जखमी आहेत. </p>
      <p> </p>
      <p>सर्व जखमींना मुंबईतील जे.जे. हॉस्पिटलमध्ये उपचारासाठी हलविण्यात आले आहेत. यापैकी बऱ्याचजणांना डोळे गमवावे लागले आहेत. दुर्घटनेनंतर तातडीने मदत पोहोचविण्यास कंपनी व्यवस्थापन कमी पडल्याचे दिसून आले. <br/>विळभागड येथे पॉस्को कंपनीजवळ क्रिप्टझो इंजिनिअरीग प्रा.लि. कंपनी आहें. या कंपनीत बॉयलर सिलेंडरचा <a href="https://www.lokmat.com/topics/blast/">स्फोट</a> होऊन ठरा जण गंभीररित्या भाजले. त्यांच्यावर उपजिल्हा रुग्णालयात प्राथमिक उपचार करून पॉस्को कंपनी व्यवस्थापनाची व सरकारी रुग्णवाहिकेद्वारे मुंबईला हलविण्यात आले.  </p>
      <p>जखमींमध्ये आशिष,  सुनील रेगोटे, शुभम जाधव, सूरज उमटे, किशोर कारगे  , चेतन कारगे , राकेश हळदे , कैलास पडावे , रूपेश मानकर , सुरेश मांडे , प्रसाद नेमाणे , वैभव पवार , राजेश जाधव , आकाश रक्ते, मयुर तामणकर , रजत जाधव, प्रमोद म्हस्के, सुनील पाटील यांचा समावेश आहे. </p>
      <figure>
        <iframe data-src="https://twitter.com/MiLOKMAT/status/1195318823278088193?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>पोलिस निरीक्षक रामदास इंगवले यांना माहिती मिळताच तातडीने त्यांचे सहकारी स.पो नि प्रियंका बुरुंगले, पोलिस स्वप्निल कदम व इतर पोलिस कर्मचाऱ्यांनी रुग्णांना मदत केली.</p>
    </article>
  </body>
</html>