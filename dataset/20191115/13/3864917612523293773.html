<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819198-stenogramu-persoi-rozmovi-trampa-j-zelenskogo-zacitali-na-sluhannah-z-jovanovic.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T13:58:00+00:00"/>
    <meta property="og:title" content="Стенограму першої розмови Трампа й Зеленського зачитали на слуханнях з Йованович"/>
    <meta property="og:description" content="Старший член Комітету з питань розвідки Палати представників конгресмен-республіканець Девін Нуньєс зачитав у середу на слуханнях стенограму першої розмови президентів США й України."/>
  </head>
  <body>
    <article>
      <h1>Стенограму першої розмови Трампа й Зеленського зачитали на слуханнях з Йованович</h1>
      <h2>Старший член Комітету з питань розвідки Палати представників конгресмен-республіканець Девін Нуньєс зачитав у середу на слуханнях стенограму першої розмови президентів США й України.</h2>
      <address>
        <time datetime="2019-11-15T13:58:00+00:00">15 Nov 2019, 13:58</time>
      </address>
      <p>З відповідною заявою він виступив під час других публічних слухань в контексті розслідування з імпічменту президента США за участю експосла США в Україні Марі Йованович, повідомляє власний кореспондент Укрінформу.</p>
      <p>"Це була перша розмова президентів Трампа і Зеленського", - зауважив Нуньєс.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2819187-impicment-trampa-u-ssa-pocalisa-publicni-sluhanna-z-jovanovic.html">Імпічмент Трампа: у США почалися публічні слухання з Йованович</a>
      </blockquote>
      <p>Зачитаний текст стенограми від 21 квітня представляє, головним чином, привітання Дональда Трампа Володимиру Зеленському з перемогою на виборах.</p>
      <p>Як повідомляв Укрінформ, президент США <a href="https://www.ukrinform.ua/tag-tramp">Дональд Трамп</a> напередодні обіцяв оприлюднити стенограму першої розмови з Зеленським ще в четвер. Однак, за повідомленнями американських ЗМІ, в цей день він ознайомив з текстом лише окремих республіканців у Конгресі США.</p>
    </article>
  </body>
</html>