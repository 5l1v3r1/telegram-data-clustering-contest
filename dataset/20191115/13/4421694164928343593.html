<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/sertyfikat-dlya-vyyizdu-z-tvarynoyu-za-kordon-mozhna-otrymaty-v-lkp-lev/"/>
    <meta property="og:site_name" content="VARTA1"/>
    <meta property="article:published_time" content="2019-11-15T13:53:05+00:00"/>
    <meta property="og:title" content="Сертифікат для виїзду з твариною за кордон можна отримати в ЛКП «Лев»"/>
    <meta property="og:description" content="Сертифікат для виїзду з твариною за кордон можна отримати в ЛКП «Лев»"/>
  </head>
  <body>
    <article>
      <h1>Сертифікат для виїзду з твариною за кордон можна отримати в ЛКП «Лев»</h1>
      <address>
        <time datetime="2019-11-15T13:53:05+00:00">15 Nov 2019, 13:53</time>
      </address>
      <p>Post Views: 91</p>
      <p>У Першій комунальні ветеринарній клініці, що діє на базі ЛКП «Лев», з’явилась нова послуга — господарі тварин зможуть оформити та отримати сертифікат для виїзду з твариною за кордон, повідомили у пресслужбі міськради.</p>
      <p>«Близько двох тижнів тому з’явилася нова послуга, яку надає ЛКП „Лев“, — видача сертифікатів на виїзд за кордон», — розповіла заступниця міського голови з питань житлово-комунального господарства Ірина Маруняк.</p>
      <p>Відомо, що раніше такі сертифікати для виїзду з твариною за кордон видавались приватними підприємцями та установами. Натомість, тепер отримати таку послугу можна і в Першій комунальні ветеринарній клініці на базі ЛКП «Лев».</p>
      <p>«Ми закликаємо мешканців не розлучатися зі своїми улюбленцями в той час, коли вони виїжджають за кордон. Наше підприємство опікується безпритульними тваринами, але нам також важливо надавати якісні послуги й домашнім улюбленцям.</p>
      <p>Раніше було проблемою отримати сертифікат для того, щоб мати змогу виїхати за кордон. Ми з командою вирішили, що це потрібно виправляти, адже надзвичайно важливо мати документ, який свідчить про те, що ваша тварина здорова, вакцинована від сказу та може безпечно перетнути кордон”, — зазначила директорка ЛКП «Лев» Оксана Кошак.</p>
      <p>З часу запровадження послуги, впродовж 2 тижнів, до ЛКП «Лев» звернулося вже 12 власників тварин, аби оформити сертифікат для своїх улюбленців.</p>
      <p>Вартість послуги становить 3392 гривні.</p>
      <p>Щоб отримати сертифікат, необхідно записатися на процедуру з понеділка по п’ятницю (з 9:00 до 19:00 год.) за телефоном: 068-53-54-545 та після прослуховування автовідповідача натиснути “2”.</p>
      <p>Львівське комунальне підприємство «Лев» працює цілодобово. Адреса: Львів, вул. Промислова, 56. Контакти: lkplev@gmail.com; (032) 252-30-41; (068) 535-45-45.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>