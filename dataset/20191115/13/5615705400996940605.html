<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204511-rada-prijnyala-za-osnovu-zakon-pro-liberalizaciyu-rinku-spirtu"/>
    <meta property="og:site_name" content="Mind UA"/>
    <meta property="article:published_time" content="2019-11-15T13:52:00+00:00"/>
    <meta property="og:title" content="Рада прийняла за основу закон про лібералізацію ринку спирту"/>
    <meta property="og:description" content="Закон має на меті скасування державної монополії на виробництво спирту та сприяння детінізації ринку спирту та лікеро-горілчаної продукції"/>
  </head>
  <body>
    <article>
      <h1>Рада прийняла за основу закон про лібералізацію ринку спирту</h1>
      <h2>Закон має на меті скасування державної монополії на виробництво спирту та сприяння детінізації ринку спирту та лікеро-горілчаної продукції</h2>
      <address>
        <time datetime="2019-11-15T13:52:00+00:00">15 Nov 2019, 13:52</time>
      </address>
      <p>Верховна Рада сьогодні, 15 листопада, прийняла у першому читанні та за основу законопроєкт про внесення змін до закону  «Про державне регулювання виробництва і обігу спирту етилового, коньячного і плодового, алкогольних напоїв, тютюнових виробів та пального» щодо лібералізації діяльності у сфері виробництва спирту етилового. Законопроєкт підтримали 293 народних депутати, проти проголосували – 0, утрималися -51, не голосували -50 нардепів. Про це повідомляє кореспондент <b>Mind</b>.</p>
      <p>Згідно з пояснювальною запискою, причино прийняття закону стало те, що за останні 10 років виробництво легального харчового спирту скоротилось у 4 рази. </p>
      <p>Зниження виробництва спирту зумовлено скороченням експорту. Відсутність інвестицій в оновлення основних засобів зумовлює високу собівартість і низьку цінову конкурентоспроможність вітчизняного спирту на зовнішніх ринках. Зростання тіньового обігу спирту також вплинуло на скорочення галузі. </p>
      <p>У пояснювальній записці наголошується, що доля тіньового обороту харчового спирту виросла з 10 відсотків у 2007 році до 55 відсотків від загального споживання харчового спирту в Україні у 2019 році. </p>
      <p>Закон має на меті скасування державної монополії на виробництво спирту та сприяння детінізації ринку спирту та лікеро-горілчаної продукції.</p>
      <p>Так скасування державної монополії на виробництво спирту почнеться з 1 січня 2020 року. Буде надана можливості суб'єктам господарювання будь-якої форми здійснювати провадження діяльності з виробництва спирту за умови одержання відповідної ліцензії. А також забезпечення повної лібералізації експорту спирту з України.</p>
      <p>Для захисту вітчизняного товаровиробника проєктом закону передбачено, що імпорт спирту до 1 січня 2022 року зможуть здійснювати лише уповноважені Кабінетом Міністрів України державні підприємства.</p>
      <p>Нагадаємо: За розрахунками Офісу Президента приватизація «Укрспирту» <a href="https://mind.ua/news/20203782-privatizaciya-ukrspirtu-mozhe-prinesti-ne-menshe-5-mlrd-grn-do-derzhbyudzhetu">може принести</a> не менше 5 млрд грн до держбюджету.</p>
      <related>
        <h4>Також читайте</h4>
        <a href="https://mind.ua/news/20204476-prognozni-dohodi-byudzhetu-2020-do-drugogo-chitannya-zrosli-na-blizko-14-mlrd-grn-a-vidatki-na-10-m"/>
        <a href="https://mind.ua/news/20204470-perevikonannya-mitnih-zboriv-u-2020-roci-spryamovuvatimetsya-na-infrastrukturu-markarova"/>
        <a href="https://mind.ua/news/20204466-rada-uhvalila-byudzhet-2020-u-drugomu-chitanni-ta-v-cilomu"/>
      </related>
    </article>
  </body>
</html>