<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232075/"/>
    <meta property="og:site_name" content="Українська правда"/>
    <meta property="article:published_time" content="2019-11-15T13:22:00+00:00"/>
    <meta property="og:title" content="На арсеналі у Балаклії прогриміли вибухи"/>
    <meta property="og:description" content="Неподалік від міста Балаклія Харківської області відбуваються поодинокі вибухи на складах зберігання боєприпасів."/>
  </head>
  <body>
    <article>
      <h1>На арсеналі у Балаклії прогриміли вибухи</h1>
      <address>
        <time datetime="2019-11-15T13:22:00+00:00">15 Nov 2019, 13:22</time>
      </address>
      <p>Неподалік від міста Балаклія Харківської області відбуваються поодинокі вибухи на складах зберігання боєприпасів.</p>
      <p>Про це 15 листопада повідомляють місцеві видання <a href="https://www.facebook.com/suspilne.kharkiv/photos/a.1789016534684721/2328178467435189/?type=3&amp;__xts__%5B0%5D=68.ARAu_OF6VXkwT10DTxB9E43pY1PEPKeMWyBxc0PCgwkETPkD_KGf_Yc1hjC8cMbBB91NARLTJqkKpig6EZVr7ge6iVQF9-x4Sci5D_SxcdLtJdXEw2rluicRGL4ihM-aDbNArj6icX0peNR-LEa4qgMF1sLeB8KrjXmNfScMQ0nOPTwwlWo9itDLABY4jITsjlTkHEBDFKEFpbue4Akh3wI7sjIsBPiiH3BYn_LujWmYEuTi-gbBppjRQTH0R6qLHOS2wc37qY5-aWZqPf8NcZnMIKEz1KoSuBkrN8hqO78DG3RCtxVqmnpRdAAbOE3zWZ4_JtOM8CKmKwYrc71rp2uMnzyY&amp;__tn__=-R">UA:</a><a href="https://www.facebook.com/suspilne.kharkiv/photos/a.1789016534684721/2328178467435189/?type=3&amp;__xts__%5B0%5D=68.ARAu_OF6VXkwT10DTxB9E43pY1PEPKeMWyBxc0PCgwkETPkD_KGf_Yc1hjC8cMbBB91NARLTJqkKpig6EZVr7ge6iVQF9-x4Sci5D_SxcdLtJdXEw2rluicRGL4ihM-aDbNArj6icX0peNR-LEa4qgMF1sLeB8KrjXmNfScMQ0nOPTwwlWo9itDLABY4jITsjlTkHEBDFKEFpbue4Akh3wI7sjIsBPiiH3BYn_LujWmYEuTi-gbBppjRQTH0R6qLHOS2wc37qY5-aWZqPf8NcZnMIKEz1KoSuBkrN8hqO78DG3RCtxVqmnpRdAAbOE3zWZ4_JtOM8CKmKwYrc71rp2uMnzyY&amp;__tn__=-R">Харків</a>, <a href="https://www.youtube.com/watch?v=vS4mB7XrNlc&amp;feature=emb_logo">YouTube ХХ</a>, <a href="https://www.057.ua/news/2574653/v-balaklee-snova-vzryvautsa-boepripasy-est-postradavsij-video?fbclid=IwAR1psTcATwUN4XTcB2nZkKnVQqfPuC-jjHRSV5HHHhu9b9PMAN1-jM__6b0">057.UA</a></p>
      <p>Зокрема, директорка департаменту науки і освіти Лариса Карпова на питання, чи відбувається евакуація і чи задіяні в цьому школи, повідомила суспільному: "<b>Ніякої евакуації зараз немає</b>. Ні в яких установах".</p>
      <p>За інформацією ексначальника районного ДСНС Сергія Черепахи, відбуваються поодинокі вибухи на території арсеналу, розліт уламків 20-30 метрів, горить трава.</p>
      <p>Мер міста Іван Столбовий також підтвердив інформацію: <b>одиничні вибухи</b> сталися на території військового арсеналу. Зараз мер з'ясовує із військовою частиною, що сталося.</p>
      <p>Місцеве видання з посиланням на Міноборони повідомляє, що <b>надзвичайна подія у Балаклії сталася при вивезенні снарядів. Один з них вибухнув. Попередньо повідомляється, що один з саперів був поранений</b>.</p>
      <figure>
        <img src="https://img.pravda.com/images/doc/7/c/7c95c23-1.jpg"/>
      </figure>
      <p>Рятувальники також підтвердили інформацію, але пообіцяли розповісти подробиці пізніше.</p>
      <p>"Нас викликали на суху траву. Там же на території є містечко, яке відноситься до Балаклії. Подробиці будуть пізніше", - розповів прес-секретар ДСНС в Харківській області Ігор Лупандін.</p>
      <figure>
        <img src="https://img.pravda.com/images/doc/1/5/15270bd-2.jpg"/>
      </figure>
      <p>Це не перші вибухи на арсеналі у Балаклії. Зокрема, у 2017 і 2018 роках на складі ставалися пожежі, які спричиняли вибухи боєприпасів.</p>
      <p>У 2017 році пожежу гасили не менше трьох днів. Тоді частина містян <a href="https://www.pravda.com.ua/news/2018/05/3/7179382/">евакуювалася.</a></p>
      <p>У 2017 в <a href="http://www.pravda.com.ua/articles/2017/03/24/7139149/">Балаклії</a> до дисциплінарної відповідальності через подію притягнули до відповідальності, за словами міністра оборони Степана Полторака, близько 80 осіб: різні міри покарання, починаючи від звільнення і завершуючи зняттям з посади, розжалуванням і пониженням посад.</p>
      <p>4 листопада президент Володимир <a href="https://www.pravda.com.ua/news/2019/11/4/7230974/">Зеленський</a> підписав указ щодо покращення стану зберігання ракет, боєприпасів та продуктів їх утилізації на арсеналах, базах та складах Збройних сил.</p>
      <figure>
        <iframe src="https://www.youtube.com/embed/vS4mB7XrNlc" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/gg238ZSoI70" width="640" height="360" data-service="Youtube" scrolling="no"/>
      </figure>
      <p>
        <b>Знати більше: </b>
        <i>
          <b>
            <a href="https://www.pravda.com.ua/articles/2017/09/27/7156527/">На пороховій бочці. Коли й чому в Україні вибухали армійські склади</a>
          </b>
        </i>
      </p>
      <p>
        <i>
          <b>
            <a href="https://www.pravda.com.ua/articles/2017/10/10/7157847/">Місто гріхів. Як "пиляють" бюджет у підірваній Балаклії</a>
          </b>
        </i>
      </p>
      <p>
        <b>Нагадаємо:</b>
      </p>
      <ul>
        <li>З 2015 по 2018 рік в Україні сталася низка вибухів на військових складах з боєприпасами та технікою.</li>
        <li>Зокрема, у жовтні 2018 року загорілася територія 6 арсеналу Міноборони біля міста <a href="https://www.pravda.com.ua/news/2018/10/9/7194509/">Ічня</a> Чернігівської області.</li>
        <li>У 2017 році сталася пожежа на складах військової частини А1352 поблизу міста <a href="https://www.pravda.com.ua/news/2017/03/23/7138993/">Балаклія.</a> </li>
        <li>У 2018 році біля сховища боєприпасів поблизу <a href="https://www.pravda.com.ua/news/2018/05/4/7179444/">Балаклії</a> знову сталася пожежа.</li>
        <li>22 вересня 2017 року сталася пожежа на складі військової техніки поблизу<a href="http://www.pravda.com.ua/news/2017/09/22/7156046/"> Новоянисоля</a> Донецької області. Причиною пожежі вважають<a href="http://www.pravda.com.ua/news/2017/09/22/7156060/"> підпал</a>.</li>
        <li>26 вересня 2017 року сталася пожежа на складах боєприпасів у районі міста <a href="https://www.pravda.com.ua/news/2017/09/26/7156417/">Калинівка</a> Вінницької області.</li>
        <li>29 жовтня 2015 року вибухнули склади у місті <a href="http://www.pravda.com.ua/news/2015/10/30/7086934/">Сватове</a> на Луганщині. Тоді загинули 4 військових та 1 цивільний. Головною версію одразу назвали "теракт". Однак у <a href="http://www.reyestr.court.gov.ua/Review/62501353">вироку</a> суду згадки про теракт уже не було.</li>
      </ul>
      <related>
        <a href="https://www.pravda.com.ua/news/2019/11/13/7231870/"/>
        <a href="https://www.pravda.com.ua/news/2019/11/13/7231850/"/>
        <a href="https://www.pravda.com.ua/news/2019/11/12/7231739/"/>
      </related>
    </article>
  </body>
</html>