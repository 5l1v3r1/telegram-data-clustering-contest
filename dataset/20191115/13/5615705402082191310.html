<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/openmind/20204428-obman-u-restorani-yaki-traplyayutsya-situaciyi-ta-yak-yim-zapobigti"/>
    <meta property="og:site_name" content="Mind UA"/>
    <meta property="article:published_time" content="2019-11-15T13:30:00+00:00"/>
    <meta property="og:title" content="Обман у ресторані: які трапляються ситуації та як їм запобігти"/>
    <meta property="og:description" content="Що треба знати, аби відвідувати ресторан з задоволенням"/>
  </head>
  <body>
    <article>
      <h1>Обман у ресторані: які трапляються ситуації та як їм запобігти</h1>
      <h2>Що треба знати, аби відвідувати ресторан з задоволенням</h2>
      <address><time datetime="2019-11-15T13:30:00+00:00">15 Nov 2019, 13:30</time> by <a rel="author" href="https://mind.ua/author/600-tetyana-avramenko" target="_blank">Тетяна Авраменко</a></address>
      <p>
        <i>Похід до ресторану може не тільки бути приводом для радості, а й стати причиною зіпсованого настрою. Як убезпечитися від можливого обману і правильно поводити себе у кризовій ситуації? Про міфи і правдиві ситуації, найпоширеніші випадки обману, вирішення проблем і зворотний зв'язок розповіла <b>Mind</b> керуюча київським рестораном Veranda on the river <b>Тетяна Авраменко</b>.</i>
      </p>
      <h3>
        <b>Як обрати страву і не збожеволіти</b>
      </h3>
      <p>Європейські тенденції показують, що правильним є коротке меню. І чим воно коротше, тим «свіжіше».</p>
      <p>Велике меню доречне в ресторані, в якому багато гостей і посадкових місць. Наявність певного обороту людей також є показником «свіжості» страв.</p>
      <p>Наприклад, ресторани з історією, в яких хороша прохідність, зберігають рецепти роками і можуть забезпечити їх приготування. У цьому випадку головним показником високого рівня є наявність всіх страв, що зазначені в меню.</p>
      <p>Заклади менш статусні часто хитрують і роблять широкий асортимент, але за фактом гість отримує відмови в одному, другому і третьому.</p>
      <h3>
        <b>Як зазначати ціни</b>
      </h3>
      <p>Існує певна закономірність: якщо скоротити ціну до 199, 299 грн, то гостю блюдо здаватиметься спокусливішим для замовлення. Цим прийомом користується багато хто.</p>
      <p>Однак набагато важливіше правильно розташувати ціни в меню. Для цього необхідно, щоб перша сума, що впадає в очі людині, не була найбільшою. Зазвичай градація цін починається з найнижчої до найвищої.</p>
      <p>Крім того, не варто дивуватися відсутності знижки в ресторані. Це показник того, що ціна сформована якісно. Зазвичай ресторани закладають знижки в собівартість страв.</p>
      <h3>
        <b>Про невиправдане підвищенні цін на гарніри та базові страви</b>
      </h3>
      <p>З точки зору психології, коли людина платить за картопляне пюре 1000 грн, то воно має здатися йому «золотим» або особливим за відчуттями. Найчастіше це сила переконання. Швидше за все, так і є, але статистика це замовчує.</p>
      <h3>
        <b>Недоливання і недокладання</b>
      </h3>
      <p>Якщо є сумніви, завжди можна поцікавитися у офіціанта про точну вагу страви і попросити персонал зважити її. Абсолютно нормально, якщо є сумніви, попросити зважити це блюдо при вас. Але потрібно враховувати, що страва може включати в себе і соус, і гарнір. Наприклад, якщо в меню вказується 150 г червоної ікри, то за фактом у цю вагу входять 50 г червоної ікри, 80 г хліба і 30 г масла.</p>
      <h3>
        <b>Про «майбутнє» залишків їжі на тарілці</b>
      </h3>
      <p>Їжа, що залишилася, утилізується. Чи може вона потрапити в нову страву – така відповідь навіть не розглядається. Без утилізації неможливий мийний процес, адже посудомийці необхідно очистити тарілку від залишків їжі.</p>
      <h3>
        <b>Невідповідність реальної страви заявленій у меню</b>
      </h3>
      <p>У такому випадку необхідно викликати адміністратора і скаржитися. Вам повинні замінити блюдо на те, що ви очікували, або пояснити, чому це блюдо не відповідає тому, яке ви замовили.</p>
      <h3>
        <b>Велика компанія – великий чек: як уникнути шахрайства</b>
      </h3>
      <p>Якщо планується захід:</p>
      <ul>
        <li>обговоріть усі деталі з банкетним менеджером;</li>
        <li>обов'язково зробіть попереднє замовлення;</li>
        <li>відразу погодьте варіанти страв «на вибір» або в дозамовлення;</li>
        <li>узгодьте суму, яку не хочете перевищувати.</li>
      </ul>
      <p>Щоб уникнути непорозумінь, вам повинні заздалегідь надати асортимент страв, і потім можна переходити до узгодження меню. Так буде зрозуміло, на що розраховувати. На більшість питань повинен дати відповідь банкетний менеджер – ваш гарант якісного проведення заходу. Всі додаткові замовлення повинні обговорюватися під час заходу з замовником.</p>
      <h3>
        <b>Про підміну дорогих інгредієнтів дешевими</b>
      </h3>
      <p>Тут виручить лише довіра до ресторану. Гості – частіше за все не професіонали і навряд чи за зовнішнім виглядом відрізнять бакинські помідори від інших видів. Водночас за смаком ця різниця відразу відчувається.</p>
      <h3>
        <b>Куди скаржитися, якщо вас не влаштувало обслуговування в ресторані</b>
      </h3>
      <p>Завжди запрошуйте адміністратора і кажіть, що сподобалося, а що ні. В хорошому ресторані він підійде сам і запитає, чи все вам сподобалося. Ніколи не соромтеся давати зворотний зв'язок. Особливо якщо щось відбувається на рівні офіціантів. Якщо про ситуацію не дізнається менеджер, то не виключено її повторення з іншими гостями. Кожна ваша скарга – це допомога ресторану помітити або звернути увагу на те чи інше недопрацювання в різних напрямках.</p>
      <p>Відповідальність за ліквідацію проблемних ситуацій у закладі несуть адміністратор залу, менеджер залу, менеджер по роботі з гостями.</p>
      <related>
        <h4>Також читайте</h4>
        <a href="https://mind.ua/news/20204057-zhittya-v-stili-eko-veranda-on-the-river-otrimala-shche-odnu-eko-sertifikaciyu"/>
        <a href="https://mind.ua/news/20202587-navkolo-svitu-za-80-dniv-veranda-on-the-river-prezentue-nove-menyu"/>
        <a href="https://mind.ua/news/20201507-veranda-on-the-river-kiyivskij-hot-point-na-vodi"/>
      </related>
    </article>
  </body>
</html>