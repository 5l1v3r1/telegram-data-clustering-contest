<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_aviakompaniya-zdijsnila-rekordnij-pasazhirskij-perelit/938346"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T13:09:00+00:00"/>
    <meta property="og:title" content="Авіакомпанія здійснила рекордний пасажирський переліт"/>
    <meta property="og:description" content="Літак австралійської авіакомпанії Qantas здійснив найдовший авіапереліт без пересадок в історії. Він летів за маршрутом Лондон - Сідней, повідомляє CNN. Boeing-787-9 Dreamliner був у повітрі 19 годин 19 хвилин. За цей час подолав 17,8 тис. км. Політ визнали найдовшим комерційним ..."/>
  </head>
  <body>
    <article>
      <h1>Авіакомпанія здійснила рекордний пасажирський переліт</h1>
      <address><time datetime="2019-11-15T13:09:00+00:00">15 Nov 2019, 13:09</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938346_w_300.jpg?v=0"/>
        <figcaption>Літак пролетів від Лондона до Сіднея. Фото: interfax.com.ua</figcaption>
      </figure>
      <p>Літак австралійської авіакомпанії Qantas здійснив найдовший авіапереліт без пересадок в історії.</p>
      <p>Він летів за маршрутом Лондон - Сідней, повідомляє <a href="https://www.cnn.com/">CNN</a>.</p>
      <p>Boeing-787-9 Dreamliner був у повітрі 19 годин 19 хвилин. За цей час подолав 17,8 тис. км. Політ визнали найдовшим комерційним пасажирським рейсом за відстанню та за часом польоту.</p>
      <p>О 6 годині ранку в четвер літак вилетів з лондонського аеропорту Хітроу. Під час польоту спочатку пересік повітряний простір Німеччини, Росії, Польщі, Білорусії, Казахстану та Китаю, а потім взяв курс на південь та пролетів над Філіппінами і Індонезією.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_ukrayinci-primiryayut-inozemni-litaki/933674"/>
      </related>
      <p>Хоча Boeing-787-9 може перевозити до 256 пасажирів, на борту літака було 50 осіб, включаючи чотирьох пілотів. Пасажири змогли двічі зустріти світанок.</p>
      <blockquote>Австралійський авіаперевізник Qantas здійснив <a href="https://gazeta.ua/articles/world-life/_pasazhirskij-litak-probuv-u-nebi-ponad-19-godin-bez-zupinok/933876">переліт без зупинок від Нью-Йорка до Сіднея</a>, що тривав 19 год 16 хв. На борту Boeing 787-9 перебували 49 людей. Переліт є частиною програми із вивчення того, як довгі авіаперельоти без зупинок впливають на самопочуття пілотів, бортпрацівників та пасажирів.</blockquote>
    </article>
  </body>
</html>