<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/15/world/ipa-138-tiletheates-eidan-tin-akroasi-sto-kogkreso-gia-tin-parapompi-tramp/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-15T13:35:23+00:00"/>
    <meta property="og:title" content="ΗΠΑ : 13,8 τηλεθεατές είδαν την ακρόαση στο Κογκρέσο για την παραπομπή Τραμπ"/>
    <meta property="og:description" content="Περίπου 13,8 εκατομμύρια τηλεθεατές παρακολούθησαν την πρώτη τηλεοπτική μετάδοση της ακρόασης στην Βουλή των Αντιπροσώπων για την έρευνα παραπομπής του προέδρου Ντόναλντ Τραμπ, που πραγματοποιήθηκε προχθές"/>
  </head>
  <body>
    <article>
      <h1>ΗΠΑ : 13,8 τηλεθεατές είδαν την ακρόαση στο Κογκρέσο για την παραπομπή Τραμπ</h1>
      <h2>Περίπου 13,8 εκατομμύρια τηλεθεατές παρακολούθησαν την πρώτη τηλεοπτική μετάδοση της ακρόασης στην Βουλή των Αντιπροσώπων για την έρευνα παραπομπής του προέδρου Ντόναλντ Τραμπ, που πραγματοποιήθηκε προχθές</h2>
      <address><time datetime="2019-11-15T13:35:23+00:00">15 Nov 2019, 13:35</time> by <a rel="author">ΤοΒΗΜΑ Team</a></address>
      <p>Περίπου 13,8 εκατομμύρια τηλεθεατές παρακολούθησαν την πρώτη τηλεοπτική μετάδοση της ακρόασης στην Βουλή των Αντιπροσώπων για την έρευνα παραπομπής του προέδρου Ντόναλντ Τραμπ, που πραγματοποιήθηκε προχθές.</p>
      <p>Συνολικά δέκα τηλεοπτικά δίκτυα και δίκτυα καλωδιακής τηλεόρασης μετάδωσαν την διαδικασία (Nielsen).</p>
      <p>
        <a href="https://www.in.gr/2019/11/15/politics/kommata/synedrio-pasok-gennimata-kalei-simiti-papandreou-kai-venizelo/">Συνέδριο ΠΑΣΟΚ : Η Γεννηματά καλεί Σημίτη, Παπανδρέου και… Βενιζέλο</a>
      </p>
      <p>Το τηλεοπτικό κοινό για την εξάωρη διαδικασία, παρά το γεγονός ότι ήταν μεγαλύτερο από την μέση καθημερινή τηλεθέαση, ήταν μικρότερο από το τηλεοπτικό κοινό που έχει παρακολουθήσει πρόσφατα πολιτικά γεγονότα στις ΗΠΑ.</p>
      <p>Περίπου 20 εκατομμύρια τηλεθεατές είχαν παρακολουθήσει την κατάθεση που έδωσε στο Κογκρέσο το 2018, ο Μπρετ Κάβανο υποψήφιος (τότε) δικαστής για το Ανώτατο Δικαστήριο των ΗΠΑ, μέσω έξι τηλεοπτικών δικτύων (Nielsen).</p>
      <p>Στην διάρκεια της ακρόασης, η καθηγήτρια του πανεπιστημίου (Stanford University) Κριστίν Μπλάζι Φορντ τον κατηγόρησε για σεξουαλική επίθεση.</p>
      <p>Από την μεριά του, ο Κάβανο αρνήθηκε τις κατηγορίες, ενώ ο διορισμός του στο Ανώτατο Δικαστήριο των ΗΠΑ επικυρώθηκε.</p>
      <p>Τον Ιούλιο του 2017, περίπου 19,5 εκατομμύρια Αμερικάνοι παρακολούθησαν την κατάθεση του πρώην διευθυντή του FBI Τζέιμς Κόμεϊ στην Επιτροπή Πληροφοριών της Γερουσίας για τις επικοινωνίες που είχε με τον πρόεδρο Τραμπ, σύμφωνα με τα στοιχεία δέκα τηλεοπτικών δικτύων (Nielsen).</p>
      <p>Τον Ιούλιο του 2019, κατά την κατάθεση του Ρόμπερτ Μάλερ σχετικά με την ρωσική εμπλοκή στις εκλογές του 2016, περίπου 13 εκατομμύρια Αμερικάνοι παρακολούθησαν την τηλεοπτική μετάδοση, από επτά τηλεοπτικά δίκτυα (Nielsen).</p>
      <p>Τα στατιστικά στοιχεία τηλεθέασης δεν συμπεριλαμβάνουν τους ανθρώπους που παρακολούθησαν τις ακροάσεις από τα κινητά τους τηλέφωνα, τους υπολογιστές τους ή τα μέσα κοινωνικής δικτύωσης.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tovima.gr/2019/11/15/finance/anadromika-syntaksiouxon-poies-katigories-tha-diekdikisoun-ta-megala-posa/">Αναδρομικά συνταξιούχων : Ποιες κατηγορίες θα διεκδικήσουν τα μεγάλα ποσά</a>
      </p>
    </article>
  </body>
</html>