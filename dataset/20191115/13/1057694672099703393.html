<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2037766/iche-desi-to-skili-se-vareli-ke-to-afise-choris-fagito.html"/>
    <meta property="og:site_name" content="News.gr"/>
    <meta property="article:published_time" content="2019-11-15T13:59:44+00:00"/>
    <meta property="og:title" content="Είχε δέσει το σκυλί σε βαρέλι και το άφησε χωρίς φαγητό"/>
    <meta property="og:description" content="Ποινή φυλάκισης για κακοποίηση ζώου στη Ζάκυνθο"/>
  </head>
  <body>
    <article>
      <h1>Είχε δέσει το σκυλί σε βαρέλι και το άφησε χωρίς φαγητό</h1>
      <address>
        <time datetime="2019-11-15T13:59:44+00:00">15 Nov 2019, 13:59</time>
      </address>
      <h3>Ποινή φυλάκισης για κακοποίηση ζώου στη Ζάκυνθο</h3>
      <p>Ποινή φυλάκισης 6 μηνών με τριετή αναστολή επιβλήθηκε σε Ζακυνθινό, ο οποίος κατηγορούνταν για κακοποίηση <a href="https://www.news.gr/tag/skili"><b>σκύλου</b></a>. Τα μέλη του Ζακυνθινού Ομίλου Μέριμνας Ζώων χαρακτήρισαν την ποινή «χάδι». Η υπόθεση αφορούσε ένα εγκαταλελειμμένο σκυλί, το οποίο εντοπίστηκε από τον ΖΟΜΖ μετά από καταγγελία ευαισθητοποιημένου συμπολίτη μας.</p>
      <p>Όπως αναφέρει το<a href="https://www.imerazante.gr/2019/11/15/211065"> imerazante,</a> το σωματείο είχε βρει το σκυλί κοντά στο Κάστρο. Ήταν δεμένο σε ένα βαρέλι, χωρίς φαγητό και νερό. Το παρακολουθούσε ο συμπολίτης μας και μόλις κατάλαβε ότι έπρεπε να παρέμβει, ενημέρωσε το σωματείο. Ο ΖΟΜΖ, το βρήκε με την αλυσίδα περασμένη μέσα στο λαιμό, ενώ το δέρμα του είχε μπει γύρω στους δυο πόντους, όπως λένε τα μέλη του σωματείου. Το ελευθέρωσαν και το πήγαν στον κτηνίατρο, όπου έγινε το χειρουργείο για να αφαιρεθεί η αλυσίδα».</p>
      <p>Από την περασμένη Τρίτη το δικαστήριο απέρριψε το αίτημα του ΖΟΜΖ για να παραστεί ως πολιτική αγωγή, επειδή παρουσιάστηκε ναι μεν εξουσιοδότηση, αλλά κρίθηκε ότι θα έπρεπε να γίνει συνέλευση του Διοικητικού Συμβουλίου. Η Φιλοζωική θεωρεί ότι η ποινή είναι χάδι, καθώς ο κατηγορούμενος παραδέχτηκε ότι είχε πέντε χρόνια το σκυλί αλυσοδεμένο. Είπε ότι το βρήκε αδέσποτο και πρόσθεσε ότι επί πέντε χρόνια το είχε δεμένο στην περιουσία του. Ισχυρίστηκε ότι το φοβόταν και του πετούσε το φαγητό από μακριά, με αποτέλεσμα να μην αντιληφθεί ότι το ζώο είχε πληγή.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2038112/epithesi-se-9chrono-apo-skilia-eleftheri-afethikan-i-idioktites.html"/>
        <a href="https://www.news.gr/ellada/article/2036366/se-krisimi-katastasi-9chronos-meta-apo-epithesi-skilon.html"/>
        <a href="https://www.news.gr/ellada/article/2028025/exichniastike-ipothesi-tilefonikis-apatis-kata-71chronou.html"/>
      </related>
    </article>
  </body>
</html>