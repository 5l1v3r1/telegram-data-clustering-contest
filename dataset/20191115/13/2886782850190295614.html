<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/15/timmermansszal-talalkozik-soros-hetfon-brusszelben?utm_term=Autofeed&amp;utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-15T13:33:30+00:00"/>
    <meta property="og:title" content="Timmermansszal találkozik Soros hétfőn Brüsszelben"/>
    <meta property="og:description" content="Az Európai Bizottság leendő első alelnöke hivatalában fogadja Sorost."/>
  </head>
  <body>
    <article>
      <h1>Timmermansszal találkozik Soros hétfőn Brüsszelben</h1>
      <address><time datetime="2019-11-15T13:33:30+00:00">15 Nov 2019, 13:33</time> by <a rel="author">Noemi Mrav</a></address>
      <p>Hivatalában fogadja Soros Györgyöt az újonnan felálló Európai Bizottság leendő első alelnöke, Frans Timmermans, holland politikus.</p>
      <p>Soros az Open Society Foundations elnökeként látogatja meg az első alelnököt <a href="https://ec.europa.eu/commission/presscorner/detail/en/cldr_19_6290?fbclid=IwAR0GlQf8_ZftIc9IWGOjzcCEL1o_lTQqy24qPHsYPkDMVyqdhziuLl_pAXI">hétfőn reggel</a>. Ezután Timmermans a holland agrárminiszterrel, a francia környezetvédelmi és esélyegyenlőségi miniszterrel is egyeztet majd.</p>
      <p>A magyar származású amerikai üzletember jelenleg Európában van: tegnap <a href="https://hu.euronews.com/2019/11/14/a-ceu-becsi-megnyitasa-elott-kituntettek-soros-gyorgyot">Bécs városa tüntette ki</a>, amiért a <a href="https://hu.euronews.com/2019/09/30/megnyitott-a-ceu-becsben">CEU Budapestről Bécsbe tette át székhelyét</a>, ma délután pedig részt vesz az egyetem bécsi kampuszának ünnepélyes megnyitóján.</p>
    </article>
  </body>
</html>