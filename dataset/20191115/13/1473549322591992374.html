<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/historyk-oleg-sokolow-zabil-kochanke-uniwersytet-w-petersburgu-powola-osrodek-badania-przemocy-domowej,985565.html"/>
    <meta property="og:site_name" content="TVN24"/>
    <meta property="article:published_time" content="2019-11-15T13:23:03+00:00"/>
    <meta property="og:title" content="&quot;Szok dla studentów i absolwentów&quot;. Uczelnia reaguje na zbrodnię popełnioną przez profesora"/>
    <meta property="og:description" content="Uniwersytet Państwowy w Petersburgu powoła ośrodek badań problemów przemocy domowej. To reakcja na zbrodnię popełnioną przez znanego historyka, wykładowcę tej uczelni. Oleg Sokołow przyznał się do ..."/>
  </head>
  <body>
    <article>
      <h1>"Szok dla studentów i absolwentów". Uczelnia reaguje na zbrodnię popełnioną przez profesora</h1>
      <address><time datetime="2019-11-15T13:23:03+00:00">15 Nov 2019, 13:23</time> by <a rel="author">mart</a></address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/4ab2373d-7cfb-4671-8d08-01c9f1d31119.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/6f0ce644-f309-4aee-9cbd-44bb76fdce99-480p.mp4"/>
          <figcaption>Oleg Sokołow przed sądem. Historyk przyznał się do morderstwa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/a1c56d04-7f18-4c62-a1df-b5f1acab8efc-480p.mp4"/>
          <figcaption>Studenci o profesorze Olegu Sokołowie, podejrzanym o...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/25b3ba0d-7b2f-4852-a0e0-5d39dc6d8d30-480p.mp4" autoplay="" loop=""/>
          <figcaption>Historyk Oleg Sokołow podejrzany o morderstwo (wideo bez...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/d530911e-b067-4107-9740-d86c1a73597a-480p.mp4"/>
          <figcaption>Działania Olega Sokołowa zarejestrowały kamery</figcaption>
        </figure>
        <figcaption>Sokołow pracował na Petersburskim Uniwersytecie Państwowym (wideo z 11.11.2019)<cite>Foto: A.Savin (CC BY-SA) Wikipedia | Video: Reuters</cite></figcaption>
      </slideshow>
      <h3>Uniwersytet Państwowy w Petersburgu powoła ośrodek badań problemów przemocy domowej. To reakcja na zbrodnię popełnioną przez znanego historyka, wykładowcę tej uczelni. Oleg Sokołow przyznał się do zabójstwa swojej kochanki i poćwiartowania jej zwłok.</h3>
      <p>O powołaniu ośrodka badań nad przemocą domową poinformował Władisław Szczepielkow, szef katedry prawa karnego Uniwersytetu Państwowego w Petersburgu. Podkreślił, że tragiczna śmierć Anastasiji Jeszczenko wywołała szoki u studentów i absolwentów uczelni. Przytoczył dane, że co roku tysiące osób padają w Rosji ofiarą przemocy domowej i że przemoc ta nierzadko prowadzi do zabójstw.</p>
      <related>
        <a href="https://www.tvn24.pl/wiadomosci-ze-swiata,2/zabojstwo-kochanki-media-donosily-o-pobiciu-innej-pytania-o-przeszlosc-znanego-historyka,984970.html"/>
      </related>
      <p>Ośrodek badania problemów przemocy domowej na petersburskiej uczelni byłby pierwszą taką placówką w Rosji. Przewiduje się, że będą w nim pracować prawnicy, psycholodzy, dziennikarze i socjolodzy.</p>
      <h3>Petycja za odwołaniem władz uczelni</h3>
      <p>Po tragicznej śmierci Anastasiji Jeszczenko już ponad 80 tysięcy osób podpisało petycję z żądaniem zdymisjonowania władz uniwersytetu. Sygnatariusze apelu uważają, że rektor Nikołaj Kropaczow nie zareagował na skargi dotyczące Olega Sokołowa i że ta bezczynność mogła przyczynić się do tragedii.</p>
      <p>Media podają, że na Sokołowa poskarżyła się inna studentka, która była jego partnerką życiową. Kobieta zgłosiła, że gdy chciała od niego odejść, Sokołow pobił ją i próbował udusić.</p>
      <p>Sokołow, znany w Petersburgu historyk, znawca epoki napoleońskiej, przyznał się do zabójstwa. Motywem zbrodni - według mediów - miała być zazdrość.</p>
      <p>
        <a href="https://www.tvn24.pl/wiadomosci-ze-swiata,2/zabojstwo-kochanki-media-donosily-o-pobiciu-innej-pytania-o-przeszlosc-znanego-historyka,984970.html">
          <b>CZYTAJ WIĘCEJ O ZARZUTACH POD ADRESEM SOKOŁOWA&gt;&gt;&gt;</b>
        </a>
      </p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/litwa-i-norwegia-wymienily-szpiegow-z-rosja,985614.html"/>
        <a href="https://www.tvn24.pl/wiadomosci-ze-swiata,2/putin-chce-spotkania-z-trumpem-i-grozi-przerwaniem-tranzytu-gazu-przez-ukraine,985560.html"/>
        <a href="https://www.tvn24.pl/wiadomosci-ze-swiata,2/powstaje-pierwsza-baza-rosyjskich-smiglowcow-w-polnocnej-syrii,985356.html"/>
        <a href="https://www.tvn24.pl/wiadomosci-ze-swiata,2/rosja-popiera-tymczasowa-prezydent-boliwii-ale-stawia-warunek,985382.html"/>
        <a href="https://www.tvn24.pl/wiadomosci-ze-swiata,2/oligarcha-straszy-rosyjskimi-czolgami-pod-warszawa-napiecie-miedzy-kolomojskim-a-zelenskim-rosnie,985553.html"/>
      </related>
    </article>
  </body>
</html>