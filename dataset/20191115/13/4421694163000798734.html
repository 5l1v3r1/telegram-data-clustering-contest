<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-lvovi-obstrilyaly-smittyevoz-foto/"/>
    <meta property="og:site_name" content="VARTA1"/>
    <meta property="article:published_time" content="2019-11-15T13:37:06+00:00"/>
    <meta property="og:title" content="У Львові обстріляли сміттєвоз (фото)"/>
    <meta property="og:description" content="Портал оперативних та новин Varta1 ( Варта1 ) був створений на тлі державних подій, активістами які не змогли залишитися байдужими. Varta1 повідомляє про події у Львові та Україні."/>
  </head>
  <body>
    <article>
      <h1>У Львові обстріляли сміттєвоз (фото)</h1>
      <address>
        <time datetime="2019-11-15T13:37:06+00:00">15 Nov 2019, 13:37</time>
      </address>
      <p>Post Views: 1 038</p>
      <p>Нещодавно автомобіль підприємства «Львівспецкомунтранс» обстріляли з пневматичної зброї. Працівники не постраждали, але завдано матеріальної шкоди підприємству. Інцидент розслідує поліція, пишуть у пресслужбі міськради.</p>
      <p>«Сміттєвоз нашого підприємства обстріляли з пневматичної зброї, про що свідчать три отвори у правій фарі та характерний слід на бампері. Під обстріл, 30 жовтня, екіпаж потрапив у районі вулиць Кульпарківська–Садова–Петлюри.</p>
      <p>Працівники не постраждали, і це найважливіше, але завдано матеріальної шкоди підприємству і є велика вірогідність, що ситуація може повторюватись, а це безпосередньо загрожує життю і здоров’ю людей, котрі кожного дня роблять багатотисячне місто чистішим.</p>
      <p>Із проханням здійснити превентивні заходи, розслідувати випадок пошкодження комунального майна й встановлення винуватців ми звернулись до Головного управління Національної поліції у Львівській області. Сьогодні отримали рішення про те, що наше звернення скеровано для розслідування у Залізничний і Франківський відділи”, — повідомив прессекретар ЛКП «Львівспецкомунтранс» Петро Лук’янчук.</p>
      <figure>
        <img src="https://varta1.com.ua/wp-content/uploads/2019/11/smittievoz-1769ede93f57bdd160ef38a4a922ad8c.jpg"/>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>