<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/sedem-arhitekturni-bjura-s-proekti-za-ploshtad-sv-nedelja.html"/>
    <meta property="og:site_name" content="bTV Новините"/>
    <meta property="article:published_time" content="2019-11-15T13:37:00+00:00"/>
    <meta property="og:title" content="Седем архитектурни бюра с проекти за площад &quot;Св. Неделя&quot;"/>
    <meta property="og:description" content="На 28 и 29 ноември международното жури ще ги оцени и класира"/>
  </head>
  <body>
    <article>
      <h1>Седем архитектурни бюра с проекти за площад "Св. Неделя"</h1>
      <h2>На 28 и 29 ноември международното жури ще ги оцени и класира</h2>
      <address>
        <time datetime="2019-11-15T13:37:00+00:00">15 Nov 2019, 13:37</time>
      </address>
      <p>Седем водещи архитектурни бюра подадоха проекти в международния конкурс за възстановяване и обновяване на площадното пространство на пл. "Св. Неделя", съобщиха от Столичната община.</p>
      <p>Това са - консорциум OW/MA/CL с членове на консорциума: One Works, Maofficina, Сracknell; Студио Паола Вигано; "Конкурент-90" ЕООД; Студио Вилмот; Студио Фуксас; Обединение AI Architects LLD, CLAB Architettura, Юрий Шередега, Дина Дридзе, Евгений Ширинян; Обединение "ДжиТиЕрЕф &amp; Студио Морфе" с участници в обединението: Студио "Морфе" и "Джовани Тортели Роберто Фрасони Аркитети".</p>
      <p>На 28 и 29 ноември международното жури ще оцени и класира идейните проекти. В журито участват главните архитекти на Москва и на Варшава, архитекти от Ротердам, Атина, Тирана, както и представители на Камарата на архитектите в България, Съюза на архитектите, Регионален исторически музей София, Университета по архитектура, строителство и геодезия, НАГ и СОС.</p>
      <p>Международният конкурс за реконструкция на пл."Св.Неделя" заедно с експониране на разкритото археологическо наследство беше обявен през февруари тази година.</p>
      <p>На първия етап на конкурса участваха 14 екипи, като до втори кръг - изготвяне на идеен проект - достигнаха 7, сред които утвърдени архитектурни студиа от Италия, Франция, Русия и България.</p>
      <p>На автора на класирания на първо място проект Столична община ще възложи изработването на проектите за обновяване на площад "Св.Неделя". <b> </b></p>
    </article>
  </body>
</html>