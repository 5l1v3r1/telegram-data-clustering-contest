<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/oikonomia/597502/sto-05-o-plithorismos-stin-kypro-ton-oktovri"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T13:34:00+00:00"/>
    <meta property="og:title" content="Στο -0,5% ο πληθωρισμός στην Κύπρο τον Οκτώβρη"/>
    <meta property="og:description" content="Ο ετήσιος ρυθμός πληθωρισμού στη ζώνη του ευρώ ήταν 0,7% τον Οκτώβριο του 2019, από 0,8% το Σεπτέμβριο, σύμφωνα με την Eurostat, τη στατιστική υπηρεσία της..."/>
  </head>
  <body>
    <article>
      <h1>Στο -0,5% ο πληθωρισμός στην Κύπρο τον Οκτώβρη</h1>
      <address><time datetime="2019-11-15T13:34:00+00:00">15 Nov 2019, 13:34</time> by <a rel="author">SigmaLive</a></address>
      <p><b>Ο ετήσιος ρυθμός πληθωρισμού στη ζώνη του ευρώ ήταν 0,7% τον Οκτώβριο του 2019, από 0,8% το Σεπτέμβριο, σύμφωνα με την Eurostat, τη στατιστική υπηρεσία της Ευρωπαϊκής Ένωσης.<br/></b> <br/>Ένα χρόνο νωρίτερα, το ποσοστό ήταν 2,3%. Ο ετήσιος πληθωρισμός της Ευρωπαϊκής Ένωσης ήταν 1,1% τον Οκτώβριο του 2019, από 1,2% το Σεπτέμβριο. Ένα χρόνο νωρίτερα, το ποσοστό ήταν 2,3%. Στην Κύπρο ο πληθωρισμός παρέμεινε σταθερός στο -0,5% τον Οκτώβριο (στο ίδιο ποσοστό με το Σεπτέμβριο) και ένα χρόνο νωρίτερα ήταν 1,9%. Στην Ελλάδα, ο πληθωρισμός γύρισε σε αρνητικό έδαφος στο -0,3%, από 0,2% το Σεπτέμβριο και 1,8% το προηγούμενο έτος.<br/> <br/>Τα χαμηλότερα ετήσια ποσοστά καταγράφηκαν στην Κύπρο (-0,5%), στην Ελλάδα (-0,3%) και στην Πορτογαλία (-0,1%). Τα υψηλότερα ετήσια ποσοστά καταγράφηκαν στη Ρουμανία (3,2%), στην Ουγγαρία (3,0%) και στη Σλοβακία (2,9%).<br/> <br/>Σε σύγκριση με τον Σεπτέμβριο, ο ετήσιος πληθωρισμός μειώθηκε σε δεκαπέντε κράτη μέλη, παρέμεινε σταθερός σε οκτώ και αυξήθηκε σε πέντε.<br/> <br/>Τον Οκτώβριο, η υψηλότερη συμβολή στον ετήσιο ρυθμό πληθωρισμού στη ζώνη του ευρώ προήλθε από τις υπηρεσίες (+0,69 ποσοστιαίες μονάδες, π.μ.), τρόφιμα, αλκοόλ και καπνό (+0,29 π.μ.), μη ενεργειακά βιομηχανικά αγαθά (+0,07 π.μ.) και την ενέργεια (-0,32 π.μ.).<br/> <br/>Πηγή: ΚΥΠΕ </p>
    </article>
  </body>
</html>