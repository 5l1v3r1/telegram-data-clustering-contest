<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/xiaomi-smartphone-a-conchiglia/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T13:56:00+00:00"/>
    <meta property="og:title" content="Xiaomi produrrà uno smartphone a conchiglia simile a Motorola RAZR 2019? | MobileLabs"/>
    <meta property="og:description" content="Online sono appena apparse alcune immagini che accompagnano il brevetto dedicato a un possibile smartphone a conchiglia firmato Xiaomi."/>
  </head>
  <body>
    <article>
      <h1>Xiaomi produrrà uno smartphone a conchiglia simile a Motorola RAZR 2019? | MobileLabs</h1>
      <address>
        <time datetime="2019-11-15T13:56:00+00:00">15 Nov 2019, 13:56</time>
      </address>
      <p>Un brevetto farebbe intendere che <b>Xiaomi</b> sia interessata a produrre uno<b> smartphone a</b> <b>conchiglia</b>. La fine del 2019, insieme ad alcune rivoluzioni come la fotocamera da <a href="http://www.tomshw.it/smartphone/xiaomi-mi-note-10-caratteristiche/">108 MP</a>, sembrerebbe proporre un diffuso amarcord. <b>Motorola</b>, proprio ieri, ha infatti deciso di ufficializzare <a href="https://www.tomshw.it/smartphone/motorola-razr-caratteristiche/">RAZR 2019</a>, un dispositivo pieghevole che si ispira ai telefoni a conchiglia del passato, almeno per quanto riguarda il design (dato che sotto la scocca troviamo delle specifiche tecniche molto allettanti). Anche Xiaomi ha pensato a un prodotto di questa tipologia.</p>
      <p>Alcune immagini, prelevate direttamente dall’enorme database di <i>China National Intellectual Property Administration</i>, mostrano infatti uno<b> smartphone pieghevole</b> che può essere chiuso e conservato in tasca. Quando il prodotto è ripiegato, i consumatori vedrebbero esclusivamente un <b>piccolo display</b>, in cui verrebbero riportate solo alcune informazioni, una <b>dual camera</b> e alcuni <b>sensori</b>.</p>
      <slideshow>
        <figure>
          <img src="https://www.tomshw.it/images/images/2019/11/xiaomi-brevetto-dello-smartphone-a-conchiglia-63181.768x432.jpg"/>
        </figure>
        <figure>
          <img src="https://www.tomshw.it/images/images/2019/11/xiaomi-brevetto-dello-smartphone-a-conchiglia-63180.768x432.jpg"/>
        </figure>
      </slideshow>
      <p>Il <b>brevetto</b> dello squadrato prodotto, così simile a <i>Motorola RAZR 2019</i>, risale all’agosto dell’<b>anno scorso</b>, anche se le immagini sono state diffuse durante le ultime ore. Non è chiaro se <a href="http://www.tomshw.it/smartphone/xiaomi-quale-smartphone-comprare/">Xiaomi</a> abbia intenzione di ampliare la sua già vasta offerta con questo nuovo device pieghevole, dato che non abbiamo altro che un brevetto.</p>
      <blockquote>Xiaomi Mi 9 Lite, con 6 GB di RAM e una memoria interna da ben 128 GB, è disponibile in sconto su Amazon. Lo trovate a <a href="https://toms.it/ZrEHU">questo indirizzo</a>.</blockquote>
    </article>
  </body>
</html>