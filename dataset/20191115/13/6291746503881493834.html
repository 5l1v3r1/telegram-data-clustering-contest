<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/15/impiegato-stuprato-ragazza-sudafrica-condannato/"/>
    <meta property="og:site_name" content="Il Post"/>
    <meta property="article:published_time" content="2019-11-15T13:40:10+00:00"/>
    <meta property="og:title" content="L’impiegato delle poste che lo scorso agosto aveva stuprato e ucciso una studentessa di Città del Capo è stato condannato a tre ergastoli"/>
    <meta property="og:description" content="L'uomo che lo scorso agosto aveva stuprato e ucciso una studentessa di Città del Capo è stato condannato a tre ergastoli. Il femminicidio di Uyinene Mrwetyana, che aveva 19 anni e che era scomparsa mentre andava a ritirare un pacco presso l’ufficio postale locale, aveva dato il via a grandi manifestazioni di protesta"/>
  </head>
  <body>
    <article>
      <h1>L’impiegato delle poste che lo scorso agosto aveva stuprato e ucciso una studentessa di Città del Capo è stato condannato a tre ergastoli</h1>
      <address>
        <time datetime="2019-11-15T13:40:10+00:00">15 Nov 2019, 13:40</time>
      </address>
      <p>L’uomo che lo scorso agosto aveva stuprato e ucciso una studentessa di Città del Capo è stato condannato a tre ergastoli. Il femminicidio di Uyinene Mrwetyana, che aveva 19 anni e che era scomparsa mentre andava a ritirare un pacco presso l’ufficio postale locale, aveva dato il via a <a href="https://www.bbc.com/news/world-africa-50431903">grandi manifestazioni di protesta</a> in tutto il Sudafrica, contro la violenza sulle donne e contro l’incapacità del governo di affrontare il problema. Qualche giorno dopo la sua scomparsa, il corpo di Uyinene Mrwetyana era stato ritrovato: Luyanda Botha, un impiegato delle poste, era stato arrestato e in tribunale aveva confessato di averla violentata e picchiata all’interno dell’ufficio, che si trova proprio accanto a una stazione di polizia.</p>
      <p>Ogni giorno in Sudafrica, dicono i dati ufficiali, vengono commesse almeno 137 aggressioni sessuali. Qualche giorno fa la ministra delle Donne, Maite Nkoana-Mashabane, ha detto che soltanto lo scorso agosto più di 30 donne sono state uccise dai loro mariti e compagni.</p>
    </article>
  </body>
</html>