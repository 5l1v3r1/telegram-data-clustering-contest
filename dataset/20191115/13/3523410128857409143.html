<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640129/%D9%BE%D8%AF%D8%B1-%D8%AE%D9%88%D8%A7%D9%86%D8%AF%D9%87-%D8%A8%D9%87-%D8%B4%D8%A8%DA%A9%D9%87-%D9%86%D9%85%D8%A7%DB%8C%D8%B4-%D9%85%DB%8C%E2%80%8C%D8%A2%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T13:57:00+00:00"/>
    <meta property="og:title" content="«پدر خوانده» به شبکه نمایش می‌آید"/>
    <meta property="og:description" content="این هفته فیلم‌هایی از «آل پاچینو»، بازیگر چهره و تهیه کننده سینما دربخش صحنه گران (مرور آثار) پخش می‌شوند."/>
  </head>
  <body>
    <article>
      <h1>
        <a href="https://www.bultannews.com/fa/news/640129/%D9%BE%D8%AF%D8%B1-%D8%AE%D9%88%D8%A7%D9%86%D8%AF%D9%87-%D8%A8%D9%87-%D8%B4%D8%A8%DA%A9%D9%87-%D9%86%D9%85%D8%A7%DB%8C%D8%B4-%D9%85%DB%8C%E2%80%8C%D8%A2%DB%8C%D8%AF">«پدر خوانده» به شبکه نمایش می‌آید</a>
      </h1>
      <h2>این هفته فیلم‌هایی از «آل پاچینو»، بازیگر چهره و تهیه کننده سینما دربخش صحنه گران (مرور آثار) پخش می‌شوند.</h2>
      <address><time datetime="2019-11-15T13:57:00+00:00">15 Nov 2019, 13:57</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، این هفته در بخش مرور پرونده کاری بازیگران، فیلم‌هایی از «آل پاچینو»، بازیگر چهره و تهیه کننده سینما که دارای سبک ویژه و به واقع سرشار از استعداد است و به خوبی می‌تواند ایفاگر هر نقشی باشد دربخش صحنه گران (مرور آثار) پخش می‌شوند.</p>
      <p>او در دوران کودکی صدا و بازی شخصیت‌هایی که در فیلم‌ها می‌دید را تقلید می‌کرد تا اینکه سال ۱۹۶۶ در کلاس بازیگری لی استراسبرگ شرکت کرد و مدتی بعد در نقش‌های مکمل به بازی پرداخت و در این مدت موفق به دریافت دو جایزه تونی شد. اولین بار در سال ۱۹۶۹ در فیلم (ناتالی و من) به ایفای نقش پرداخت. سرانجام در سال ۱۹۷۹ و با بازی در فیلم به یادماندنی «پدرخوانده» زندگی اش برای همیشه تغییر کرد.</p>
      <p>او یکی از بهترین بازیگران عصر حاضر و تمام تاریخ سینما شناخته می‌شود و شخصیت ها، بازی‌ها و حضور او در فیلم‌های گزیده‌ای که بازی کرده ماندگار شده است و بازیگران زیادی از هنرنمایی او الهام گرفته و سعی کرده اند سبک و روش او در بازیگری را دنبال کنند.</p>
      <p>پاچینو یک بار برنده‌ جایزه اسکار، ۳ بار برنده جایزه گلدن گلوب و ۱ بار برنده‌ جایزه امی شده است.</p>
      <p>«پدر خوانده ۱»، «سر پیکو»، «سیمون»، «عدالت برای همه»، «بی خوابی»، «افشاگر»و «قتل عادلانه» از جمله آثار مطرحی هستند که با بازی این بازیگر به ترتیب از شنبه ۲۵ آبان ماه تا جمعه اول آذرماه ساعت ۲۱ از شبکه نمایش پخش شده و ساعت ۳ بامداد و ۸ صبح روز بعد بازپخش می‌شوند.</p>
    </article>
  </body>
</html>