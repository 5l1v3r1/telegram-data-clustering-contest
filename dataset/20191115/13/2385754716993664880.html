<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/597501/anotatos-igetis-iran-to-iran-den-zitei-tin-eksaleipsi-ton-evraion"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T13:29:00+00:00"/>
    <meta property="og:title" content="Ανώτατος ηγέτης Ιράν: Το Ιράν δεν ζητεί την εξάλειψη των Εβραίων"/>
    <meta property="og:description" content="Το Ιράν δεν ζητεί την εξάλειψη του εβραϊκού λαού, αλλά πιστεύει ότι οι πιστοί όλων των θρησκειών θα πρέπει να αποφασίζουν για το μέλλον του κράτους του..."/>
  </head>
  <body>
    <article>
      <h1>Ανώτατος ηγέτης Ιράν: Το Ιράν δεν ζητεί την εξάλειψη των Εβραίων</h1>
      <address><time datetime="2019-11-15T13:29:00+00:00">15 Nov 2019, 13:29</time> by <a rel="author">sigmalive</a></address>
      <p>Το Ιράν δεν ζητεί την εξάλειψη του εβραϊκού λαού, αλλά πιστεύει ότι οι πιστοί όλων των θρησκειών θα πρέπει να αποφασίζουν για το μέλλον του κράτους του Ισραήλ, σημειώνει σήμερα ο ανώτατος ηγέτης του Ιράν, ο Αγιατολάχ Αλί Χαμενεΐ, σε ομιλία του που αναρτήθηκε στον επίσημο ιστότοπό του.</p>
      <p>"Το να ζητάμε την εξάλειψη του κράτους του Ισραήλ δεν σημαίνει (ότι ζητάμε) την εξάλειψη του εβραϊκού λαού (...) σημαίνει ότι ο λαός της Παλαιστίνης --είτε είναι μουσουλμάνοι, είτε χριστιανοί, είτε εβραίοι-- θα πρέπει να επιλέξουν την δική τους κυβέρνηση", δήλωσε ο Χαμενεΐ σε ισλαμική διάσκεψη στην Τεχεράνη.</p>
      <p>Μετά την Ισλαμική Επανάσταση του 1979 το Ιράν αρνείται να αναγνωρίσει το Ισραήλ και έχει υποστηρίξει παλαιστινιακές οργανώσεις μαχητών.</p>
      <p>ΠΗΓΗ:ΑΠΕ-ΜΠΕ</p>
    </article>
  </body>
</html>