<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903858/sterkhouder-chadli-laat-zich-uit-over-toekomst-bij-rsc-anderlecht.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T13:46:00+00:00"/>
    <meta property="og:title" content="Dragende kracht Chadli laat zich uit over toekomst bij RSC Anderlecht"/>
    <meta property="og:description" content="Nacer Chadli speelt op uitleenbasis bij RSC Anderlecht. De Rode Duivel staat nog onder contract bij het Franse AS Monaco. Chadli laat zich tegenover"/>
  </head>
  <body>
    <article>
      <h1>Dragende kracht Chadli laat zich uit over toekomst bij RSC Anderlecht</h1>
      <address>
        <time datetime="2019-11-15T13:46:00+00:00">15 Nov 2019, 13:46</time>
      </address>
      <p>
        <b>Nacer Chadli speelt op uitleenbasis bij RSC Anderlecht. De Rode Duivel staat nog onder contract bij het Franse AS Monaco. Chadli laat zich tegenover <a href="https://sporza.be/nl/2019/11/14/chadli-spreekt-bij-de-rode-duivels-voor-match-in-rusland/">Sporza</a> uit over zijn toekomst bij paars-wit.</b>
      </p>
      <p>Chadli heeft zes goals en vier assists bij Anderlecht. "Ik ging door een moeilijke periode in Monaco, want ik wist dat mijn speelkansen gering waren. Daarom besloot ik te vertrekken. Anderlecht was geïnteresseerd en tot nu toe lijkt mijn keuze om terug te keren naar België goed uitgedraaid. Ik heb me snel aangepast aan deze nieuwe competitie."</p>
      <p>De toekomst van Chadli is nog onzeker. "Ik houd alle pistes open. We zullen op het einde van het seizoen de balans opmaken. Dan pas gaan we op zoek naar de beste oplossing voor mij, Anderlecht en Monaco. Ik wil vooral plezier maken en voetbal spelen. Daarom ben ik ook naar Anderlecht gekomen. Ik voel me hier goed en sluit een verlengd verblijf zeker niet uit."</p>
      <aside>Lees meer<br/><a href="https://www.voetbalprimeur.be/nieuws/903819/chadli-duidt-bij-anderlecht-het-verschil-aan-tussen-kompany-en-vercauteren.html?itm_source=www.voetbalprimeur.be&amp;itm_medium=highlighted-content">Chadli duidt bij Anderlecht het verschil aan tussen Kompany en Vercauteren</a></aside>
    </article>
  </body>
</html>