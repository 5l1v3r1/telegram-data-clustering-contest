<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/sport/20191115-rada-stvoryla-tsk-dlya-rozsliduvannya-koruptsiyi-v-ukrayinskomu-futboli/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T13:27:45+00:00"/>
    <meta property="og:title" content="Рада створила ТСК для розслідування корупції в українському футболі"/>
    <meta property="og:description" content="Верховна Рада утворила ТСК для розслідування ймовірних зловживань службовим становищем екс-нардепа, президента УАФ Андрія Павелка."/>
  </head>
  <body>
    <article>
      <h1>Рада створила ТСК для розслідування корупції в українському футболі</h1>
      <address>
        <time datetime="2019-11-15T13:27:45+00:00">15 Nov 2019, 13:27</time>
      </address>
      <p>Верховна Рада утворила ТСК для розслідування ймовірних зловживань службовим становищем екс-нардепа, президента УАФ Андрія Павелка.</p>
      <p>Депутати підтримали проект постанови <b>№2423</b>. За проголосували 260 народних обранців.</p>
      <p>Тимчасовій слідчій комісії доручили<b> розслідування можливих фактів порушення законодавства Україн</b>и та зловживання службовим становищем президентом Української асоціації футболу, головою Комітету з питань бюджету Верховної Ради України восьмого скликання <b>Андрієм Павелком</b>.</p>
      <p>Передбачається перевірка <b>можливих фактів корупції</b> під час питання фінансування будівництва футбольних полів зі штучним покриттям, а також <b>факти можливого розкрадання бюджетних коштів</b>, які були виділені на цю програму.</p>
      <p><b>Читайте</b>: <a href="https://fakty.com.ua/ua/sport/20191115-serbiya-ukrayina-prognoz-bukmekeriv-na-match/">Сербія — Україна: прогноз букмекерів на матч</a></p>
      <p>До складу тимчасової слідчої комісії увійдуть 10 народних депутатів.</p>
      <p>Раніше НАБУ встановило 12 випадків конфлікту інтересів, коли Павелко в період з 2017-2018 роках лобіював виділення 640 млн грн на будівництво футбольних майданчиків зі штучним покриттям. Штучне покриття за бюджетні кошти в подальшому закуповувалося в ТОВ ФФУ Production – комерційної доньки ФФУ.</p>
      <p>У червні <a href="https://fakty.com.ua/ua/sport/20190605-nabu-provodyt-obshuky-v-ukrayinskij-asotsiatsiyi-futbolu/">НАБУ провело обшуки в Будинку футболу</a>.</p>
    </article>
  </body>
</html>