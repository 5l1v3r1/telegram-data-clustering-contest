<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1993066/manchester-city-g%C3%B6z%C3%BCn%C3%BC-%C3%A7a%C4%9Flara-dikti"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-15T13:45:00+00:00"/>
    <meta property="og:title" content="Manchester City gözünü Çağlar'a dikti"/>
    <meta property="og:description" content="İngiltere Premier Lig ekiplerinden Manchester City, Leicester City'de forma giyen Çağlar Söyüncü'yü kadrosuna katmak istiyor. Bu sezon Leicester City'de gösterdiği performansla dikkatleri üzerine çeken Çağlar Söyüncü için Manchester City devrede. Pre"/>
  </head>
  <body>
    <article>
      <h1>Manchester City gözünü Çağlar'a dikti</h1>
      <address>
        <time datetime="2019-11-15T13:45:00+00:00">15 Nov 2019, 13:45</time>
      </address>
      <p>İngiltere Premier Lig ekiplerinden Manchester City, Leicester City'de forma giyen Çağlar Söyüncü'yü kadrosuna katmak istiyor.<br/><br/>Bu sezon Leicester City'de gösterdiği performansla dikkatleri üzerine çeken Çağlar Söyüncü için Manchester City devrede. Premier Lig'e istediği gibi başlayamayan ve 12 hafta sonunda 25 puanla zirvedeki Liverpool'un 9 puan gerisinde dördüncü sırada yer alan İngiliz devinde Teknik Direktör Pep Guardiola, devre arası transfer döneminde stoper bölgesi için Çağlar'ı da listesine ekledi.<br/><br/><b>Çağlar'ın payı büyük</b><br/><br/>Guardiola'yı bu transfere yönlendiren nedenlerden en büyüğü de Leicester City'nin ligde 12 maçta kalesinde sadece 8 gol görmesi ve bunda en büyük payın Jonny Evans - Çağlar Söyüncü ikilisinde olması. İngiliz basınında yer alan haberlere göre mevcut durumda Leicester'ın 1 puan gerisinde bulunan Manchester ekibi, Çağlar'ı renklerine bağlamak için nabız yoklamaya başladı.<br/><br/>Manchester City Teknik Direktörü Pep Guardiola'nın da çok istediği 23 yaşındaki futbolcu için maviler kesenin ağzını açmaya hazır.<br/><br/> </p>
    </article>
  </body>
</html>