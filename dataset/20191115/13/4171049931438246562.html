<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nba.sport5.co.il/articles.aspx?FolderID=403&amp;docID=328158&amp;lang=HE"/>
    <meta property="og:site_name" content="Sport5.co.il"/>
    <meta property="article:published_time" content="2019-11-15T13:16:00+00:00"/>
    <meta property="og:title" content="דיווח: כך פספסה הניקס את אנתוני דיוויס"/>
    <meta property="og:description" content="ESPN: ניו יורק סירבה לוותר על בחירות דראפט עתידיות"/>
  </head>
  <body>
    <article>
      <h1>דיווח: כך פספסה הניקס את אנתוני דיוויס</h1>
      <h2>ESPN: ניו יורק סירבה לוותר על בחירות דראפט עתידיות</h2>
      <address><time datetime="2019-11-15T13:16:00+00:00">15 Nov 2019, 13:16</time> by <a rel="author">מערכת אתר ערוץ הספורט</a></address>
      <p><a href="http://www.sport5.co.il/Tags/%d7%a0%d7%99%d7%95+%d7%99%d7%95%d7%a8%d7%a7+%d7%a0%d7%99%d7%a7%d7%a1">ניו יורק ניקס</a> ידועה כבר שנים ארוכות כמועדון "מקולל". מותג <a href="https://nba.sport5.co.il/">NBA</a>, בעיר גדולה, שלמרות תנאי פתיחה לא רעים מתעקש לקבל כל פעם את ההחלטה הגרועה ביותר האפשרית. בהתחשב במצב הזה, אין פלא שהיום (שישי) מתגלה פרט נוסף על ההתנהלות התמוהה של הקבוצה מהתפוח הגדול.</p>
      <p>ע"פ דיווח שהתפרסם ברשת ESPN, לניקס היתה הזדמנות להחתים בקבוצה את אנתוני דיוויס, אך ויתרה עליו בשל התנאים שהציבה ניו אורלינס פליקנס, ובעיקרם הבקשות לבחירות דראפט עתידיות, למרות שהיתה להם אפשרות לבצע כזה מהלך בשל הטרייד שבוצע עבור קריסטופס פורזינגיס.</p>
      <figure>
        <iframe data-src="https://twitter.com/basketballtalk/status/1195119829512011776?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>כזכור, הניקס כבר פספסו את האפשרות להחתים בקבוצה שחקנים דוגמת קווין דוראנט וקיירי אירווינג (שניהם הלכו לברוקלין נטס שמעבר לכביש), וכמו כן נפלו ב"לוטרי" האחרון של הדראפט, על ההזדמנות להחתים את זאיון וויליאמסון (שבסופו של דבר חתם בניו אורלינס).</p>
      <p>הפרשן דן פלדמן, באתר של "NBC Sports" תהה בקול רם: "מאוד הגיוני שמועדון לא יהיה מוכן לוותר על העתיד שלו. אך כשסטיב מילס השתלט על המועדון ב-2017, הוא דיבר על קבוצה צעירה שתיבנה לשנים ארוכות וציין ארבעה שמות: פורזינגיס, טים הארדווי ג'וניור, פרנק אנטיליקינה ו-ווילי הרננגומז. שלושה מתוך הארבעה הללו כבר עברו בטרייד לקבוצות אחרות".</p>
      <p>אז מי ישבור את הקללה של הניו יורק ניקס? הלילה, הקבוצה של דיוויד פיזדייל הצליחה לנצח את האקס המיתולוגי שלה, פורזינגיס, שהגיע למדיסון סקוור גארדן עם דאלאס מאבריקס. אבל עדיין, פתיחת העונה שלה גם העונה נראית חלשה, ועם כל הכבוד לכישרון של אר.ג'יי בארט, לא ברור מי יוכל - אם בכלל - להוביל שוב את המועדון לחוף מבטחים. מי יוכל להביא לניקס, איזשהם, ימי זוהר בעתיד.</p>
    </article>
  </body>
</html>