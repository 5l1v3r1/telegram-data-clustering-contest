<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/eventi/ultimi-biglietti-concerto-francesco-renga.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-15T13:01:00+00:00"/>
    <meta property="og:title" content="Corsa agli ultimi biglietti per il concerto di Francesco Renga"/>
    <meta property="og:description" content="Francesco Renga sabato 16 novembre, si esibirà al Teatro “Carlo Gesualdo” di Avellino"/>
  </head>
  <body>
    <article>
      <h1>Corsa agli ultimi biglietti per il concerto di Francesco Renga</h1>
      <h2>Francesco Renga sabato 16 novembre, si esibirà al Teatro “Carlo Gesualdo” di Avellino</h2>
      <address><time datetime="2019-11-15T13:01:00+00:00">15 Nov 2019, 13:01</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/23602917826957/movie_20191115_134025-2.mp4"/>
      </figure>
      <p>Ultimi giorni per acquistare i biglietti per il concerto di Francesco Renga che, sabato 16 novembre, si esibirà al Teatro “Carlo Gesualdo” di Avellino. Presso la biglietteria del Teatro sono disponibili gli ultimi tagliando per partecipare all’attesissimo evento.<br/>La tappa di Avellino si inserisce nel lungo tour del cantautore che, in poco più di due mesi, si esibirà sui palchi dei principali teatri della penisola per presentare al pubblico il suo ultimo disco di inediti “L'altra metà” e i suoi più grandi successi in repertorio.<br/>Renga sarà accompagnato sul palco dai musicisti Fulvio Arnoldi (chitarra acustica e tastiere), Vincenzo Messina (pianoforte e tastiere), Stefano Brandoni (chitarre), Heggy Vezzano (chitarre), Phil Mer (batteria) e Gabriele Cannarozzo (basso).<br/>Francesco Renga sorprenderà il suo pubblico con uno spettacolo coinvolgente, grandi emozioni e una scaletta tutta nuova e molto ricca, in cui troveranno spazio le indimenticabili hit del suo repertorio e i brani estratti dal suo ultimo e ottavo disco di inediti.<br/>A rendere la serata imperdibile anche il fascino e la bellezza del teatro e la vicinanza fisica con il pubblico. Poterlo guardare da vicino, toccarlo, sentirlo. Lo spettacolo che andrà in scena è pensato proprio per vivere una serata ricca di grande magia a diretto contatto con uno degli assoluti protagonisti della musica italiana.</p>
      <p>Per info e prenotazioni:<br/>biglietteria del Teatro Comunale Carlo Gesualdo, Piazza Castello - Avellino<br/>martedi e mercoledì dalle 10 alle 13, giovedì, venerdì e sabato 10.00- 13.00/17.00-20.00</p>
    </article>
  </body>
</html>