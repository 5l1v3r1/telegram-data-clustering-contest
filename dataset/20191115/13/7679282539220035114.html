<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-ssc-cgl-2017-final-result-ssc-released-cgl-2017-vacancy-list-you-can-check-here-2850811.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T13:22:18+00:00"/>
    <meta property="og:title" content="SSC CGL 2017 Final Result: एसएससी ने जारी की सीजीएल 2017 की वैकेंसी सूची, देखें यहां"/>
    <meta property="og:description" content="SC CGL 2017 Final Result: कर्मचारी चयन आयोग ने आज SSC CGL परीक्षा 2017 के इंतजार के बीच एसएससी सीजीएल 2017 की फाइनल वैकेंसी लिस्ट जारी की है। इस लिस्ट में उम्मीदवार एसएससी सीजीएल 2017 भर्ती के तहत..."/>
  </head>
  <body>
    <article>
      <h1>SSC CGL 2017 Final Result: एसएससी ने जारी की सीजीएल 2017 की वैकेंसी सूची, देखें यहां</h1>
      <address><time datetime="2019-11-15T13:22:18+00:00">15 Nov 2019, 13:22</time> by <a rel="author">लाइव हिन्दुस्तान टीम,नई दिल्ली</a></address>
      <p><b>SC CGL 2017 Final Result: </b>कर्मचारी चयन आयोग ने आज SSC CGL परीक्षा 2017 के इंतजार के बीच एसएससी सीजीएल 2017 की फाइनल वैकेंसी लिस्ट जारी की है। इस लिस्ट में उम्मीदवार एसएससी सीजीएल 2017 भर्ती के तहत खाली पदों का विवरण और उनकी संख्या दी गई है। एसएससी ने यह भी स्पष्ठ किया है यहां दिया गया फाइनल वैकेंसी लिस्ट का विवरण में राज्यों की एसएससी की वैकेंसी शामिल नहीं की गई। यानी कि यहां दिया जा रहा एसएससी सीजीएल 2017 की वैकेंसी लिस्ट केवल केंद्रीय एसएससी की हैं।</p>
      <p>
        <b>यहां नीचे दिए लिंक पर क्लिक कर डाउनलोड करें एसएससी सीजीएल 2017 की वैकेंसी सूची-&gt;</b>
      </p>
      <p>
        <b>
          <a href="https://www.livehindustan.com/pdf/ssc-cgl-2017-vacancy-list-pdf-2850827.html">SSC CGL 2017 Vacancy list</a>
        </b>
      </p>
      <p> <br/><b>SC CGL Teir-II Exam 2017 का Result जारी हुआ</b><br/>आयोग SSC CGL परीक्षा 2017 के फाइनल रिजल्ट की घोषणा कर दी। इस रिवाइज्ड रिजल्ट में एएओ के लिए 340 और भी उम्मीदवारों को सफल घोषित किया गया है।  SC CGL Result रिजल्ट स्टाफ सेलेक्शन कमीशन (SSC) की आधिकारिक वेबसाइट पर घोषित किया गया।</p>
      <p>आपको बता दें कि साल 2017 में कमीशन द्वारा 9,000 से ज्यादा पदों पर भर्तियां की घोषणा की गई थी। इनमें 4238 पद अनारक्षित, 1318 एससी, 653 एसटी और 1916 ओबीसी के लिए आरक्षित हैं। इसके बाद 08 जुलाई, 2019 को टियर III परीक्षा का आयोजन किया गया था। </p>
      <p>एसएससी परीक्षाओं में धांधली जैसे पेपर  लीक आदि का विवाद उठने के बाद आयोग ने इस परीक्षा का परिणाम जारी करने में रोक लगा दी थी। एसएससी सीजीएल परीक्षा का आयोजन केंद्र सरकार के मंत्रालयों में स्टाफ की भर्ती करने के लिए किया जाता है। एसएससी सीजीएल की पिछली परीक्षाओं में धांधली बरतने का आरोप लगा था।</p>
      <p><b>15.43 लाख उम्मीदवारों ने दी थी परीक्षा-</b><br/>एसएससी हर साल सात प्रकार की परीक्षाएं आयोजित कराता है। इसमें टायर 1, टायर II, टायर III और टायर IV परीक्षाएं होती हैं जिनमें उम्मीदवार की मैथ और अग्रेजी का परीक्षा होने के साथ ही उसके कम्प्यूटर ज्ञान का पता लगाया जाता है। सरकारी आंकड़ो के अनुसार सीजीएल टायर I में 15.43 लाख उम्मीदवारों ने भाग लिया था जिसमें करीब दो लाख उम्मीदवारों ने टायर II की परीक्षा के लिए क्वालीफाई किया था। टायर II का रिजल्ट जून 2017 में जारी कर दिया गया था जबकि टायर III का आयोजन जुलाई 2018 में किया गया था। </p>
    </article>
  </body>
</html>