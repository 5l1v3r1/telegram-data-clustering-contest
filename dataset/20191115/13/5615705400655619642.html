<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204510-rosijski-shpiguni-jmovirno-perehopili-rozmovu-trampa-iz-poslom-pro-ukrayinu-cnn"/>
    <meta property="og:site_name" content="Mind UA"/>
    <meta property="article:published_time" content="2019-11-15T13:40:00+00:00"/>
    <meta property="og:title" content="Російські шпигуни, ймовірно, перехопили розмову Трампа із послом про Україну - CNN"/>
    <meta property="og:description" content="Посол Сонленд дзвонив президенту просто зі свого мобільного, який навряд чи був зашифрованим"/>
  </head>
  <body>
    <article>
      <h1>Російські шпигуни, ймовірно, перехопили розмову Трампа із послом про Україну - CNN</h1>
      <h2>Посол Сонленд дзвонив президенту просто зі свого мобільного, який навряд чи був зашифрованим</h2>
      <address>
        <time datetime="2019-11-15T13:40:00+00:00">15 Nov 2019, 13:40</time>
      </address>
      <p>Існує велика ймовірність того, що розмову по мобільному телефону влітку між послом США в ЄС Гордоном Сондлендом, який перебував в Україні, та президентом Дональдом Трампом прослуховували служби розвідки багатьох зарубіжних країн, зокрема Росії. Про це пише <a href="https://edition.cnn.com/2019/11/14/politics/bill-taylor-gordon-sondland-call-trump-security-concerns/index.html">CNN</a>.</p>
      <p>«Якщо це правда, телефонний дзвінок між послом Сондлендом та президентом Трампом є кричущим порушенням традиційних методів контррозвідки,про які усіх чиновників нацбезпеки – включно із Сондлендлом, неодноразово попереджають», – говорить Марк Полімеропулос, ексофіцер ЦРУ, який керував операціями в Європі та РФ до виходу на пенсію цього літа.</p>
      <p>«Я не можу пригадати за свою кар'єру, коли посол у високо контррозвідувальному середовищі, як Київ, мав би таку незахищену розмову з президентом. Це просто не повинно було відбутися», – наголосив  він.</p>
      <p>Білл Тейлор,провідний американський дипломат в Україні,заявив під час першого слухання по справі щодо імпічменту, що член його команди, який супроводжував Сондленда в Києві, бачив, як посол дзвонив Трампу зі свого мобільного і чув, як президент питає про «розслідування».</p>
      <p>Тейлор підтвердив, що зрозумів, що під «розслідуваннями» малось на увазі питання втручання в американські вибори в 2016, родини Байденів та Burisma.</p>
      <p>«Посол Сондленд сказав Трампу, що українці готові рухатись вперед», – сказав Тейлор законодавцям. Дзвінок відбувся 26 липня, за його словами, на наступний день після розмови Зеленського із Трампом.</p>
      <p>Залишається незрозумілим, чи був зашифрований мобільний телефон Сондленда, але американські посли зазвичай не мають такого типу захисту на своїх мобільних пристроях, вважають нинішні та колишні урядові чиновники США.</p>
      <p>Нагадаємо: нещодавно тимчасовий повірений у справах США в Україні Вільям Тейлор розкрив <a href="https://mind.ua/news/20204433-tramp-bilshe-dbav-pro-rozsliduvannya-proti-bajdena-nizh-dumav-pro-ukrayinu-tejlor">нові подробиці телефонного дзвінка</a> між Трампом і послом США в ЄС, який відбувся на наступний день після того, як президент Трамп поговорив з Володимиром Зеленським 25 липня. За словами американського дипломата, посол США в ЄС Гордон Сондленд подзвонив Трампу і «розповів йому про свої зустрічі в Києві».</p>
      <p>«Після розмови з президентом Трампом член мого штабу запитав посла Сондленда, що президент Трамп думає про Україну. Посол Сондленд відповів, що президент Трамп більше дбав про розслідування проти Байдена, на якому наполягав Джуліані », – сказав він.</p>
      <p>До цього <a href="https://mind.ua/news/20204124-impichment-trampa-klyuchovij-svidok-zminiv-svidchennya-i-zavdav-najvazhchogo-udaru-po-zahistu-prezidenta">ключовий свідок у процесі</a> про імпічмент президента Трампа, посол США при Євросоюзі Гордон Сондленд, несподівано змінив свої свідчення, заявивши, що Вашингтон пропонував відновити військову допомогу Києву в розмірі $391 млн тільки в обмін на особисту згоду президента України почати розслідування відносно колишнього віцепрезидента США Джо Байдена і його сина Хантера.</p>
      <p>У Вашингтоні його свідчення вже назвали «найважчим ударом» по стратегії захисту президента Трампа.</p>
      <related>
        <h4>Також читайте</h4>
        <a href="https://mind.ua/news/20204499-tramp-uzhe-ziznavsya-u-habarnictvi-pelosi"/>
        <a href="https://mind.ua/news/20204495-mn17-mizhnarodna-slidcha-grupa-opublikuvala-rozmovi-bojovikiv-dnr-z-rosijskimi-chinovnikami"/>
        <a href="https://mind.ua/news/20204489-oxford-economics-pokrashchiv-prognoz-rostu-vvp-ukrayini"/>
      </related>
    </article>
  </body>
</html>