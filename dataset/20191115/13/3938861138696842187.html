<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_ukrayincyam-poobicyali-deshevi-krediti-na-zemlyu/938354"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T13:50:00+00:00"/>
    <meta property="og:title" content="Українцям пообіцяли дешеві кредити на землю"/>
    <meta property="og:description" content="Українці зможуть купити землю у кредит під 3-5% річних, коли запрацює ринок. &quot;Відсоткова ставка по кредитах на покупку землі буде 3-5%. Більше деталей згодом&quot;, - написав у Facebook міністр розвитку економіки Тимофій Милованов.ЧИТАЙТЕ ТАКОЖ: У Мінекономіки назвали вартість ..."/>
  </head>
  <body>
    <article>
      <h1>Українцям пообіцяли дешеві кредити на землю</h1>
      <address><time datetime="2019-11-15T13:50:00+00:00">15 Nov 2019, 13:50</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938354_w_300.jpg?v=0"/>
        <figcaption>Разом із запуском ринку землі уряд хоче запустити програму пільгового кредитування для малих фермерів. Фото: zik.ua</figcaption>
      </figure>
      <p>Українці зможуть купити землю у кредит під 3-5% річних, коли запрацює ринок.</p>
      <p>"Відсоткова ставка по кредитах на покупку землі буде 3-5%. Більше деталей згодом", - написав у <a href="https://www.facebook.com/profile.php?id=100004775745586">Facebook</a> міністр розвитку економіки <b>Тимофій Милованов</b>.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_u-minekonomiki-nazvali-vartist-gektaru-ukrayinskoyi-zemli/937895"/>
      </related>
      <p>Разом із запуском ринку землі уряд хоче запустити програму пільгового кредитування для малих фермерів. Частину відсотків за кредитами компенсовуватимуть з бюджету. Наступного року на це планують витратити 4 млрд грн.</p>
      <p>За словами президента <b>Володимира Зеленського</b>, питання продажу сільськогосподарської землі іноземцям винесуть на всеукраїнський референдум.</p>
      <blockquote>13 листопада Верховна Рада у першому читанні підтримала <a href="https://gazeta.ua/articles/politics/_rada-poperedno-pidtrimala-vidkrittya-rinku-zemli/937969">скасування заборони на продаж землі</a> сільськогосподарського призначення. "За" проголосували 240 депутатів, "проти" — 52. У законопроекті встановили правило, за яким до 1 січня 2024 року не допускається купівля землі юрособами, бенефіціарними власниками яких є іноземці та особи без громадянства.</blockquote>
    </article>
  </body>
</html>