<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/15/salvini-si-scusi-per-le-cose-che-ha-detto-su-cucchi-cos%c3%ac-di-maio-top10_20191115_145701/"/>
    <meta property="og:site_name" content="Askanews"/>
    <meta property="article:published_time" content="2019-11-15T13:57:01+00:00"/>
    <meta property="og:title" content="Salvini si scusi per le cose che ha detto su Cucchi (così di Maio)"/>
    <meta property="og:description" content="Roma, 15 nov. (askanews) – La sentenza sulla morte di Stefano Cucchi è “una bella notizia. Credo che la giustizia sia arrivata troppo tardi, ma voglio mandare un abbraccio alla sorella e alla famiglia, che ne hanno passate di ogni ed è grazie a loro che hanno sempre combattuto che si è arrivati alla sentenza”. […]"/>
  </head>
  <body>
    <article>
      <h1>Salvini si scusi per le cose che ha detto su Cucchi (così di Maio)</h1>
      <h2>Un abbraccio alla sorella</h2>
      <address>
        <time datetime="2019-11-15T13:57:01+00:00">15 Nov 2019, 13:57</time>
      </address>
      <figure>
        <img src="http://www.askanews.it/wp-content/uploads/2019/11/20191115_145653_F965A8E2.jpg"/>
      </figure>
      <p>Roma, 15 nov. (askanews) – La sentenza sulla morte di Stefano Cucchi è “una bella notizia. Credo che la giustizia sia arrivata troppo tardi, ma voglio mandare un abbraccio alla sorella e alla famiglia, che ne hanno passate di ogni ed è grazie a loro che hanno sempre combattuto che si è arrivati alla sentenza”. Lo ha detto Luigi Di Maio, ministro degli Esteri e capo politico del M5s, in una diretta Facebook.</p>
      <p>“Salvini – ha aggiunto – non puoi dire ‘quella sentenza dimostra che la droga fa sempre male’. Cosa vogliamo dire? Che se uno ha sbagliato una volta nella vita deve essere pestato a sangue? Credo che sia molto meglio porgere le scuse alla famiglia Cucchi, essere felici della sentenza. Nessuno provi a criminalizzare l’Arma dei Carabinieri perchè la sentenza ha dimostrato che lo Stato è in grado di processare se stesso ed espellere coloro che non si comportano correttamente e questo è un grande valore”.</p>
      <p>Afe/Int2</p>
    </article>
  </body>
</html>