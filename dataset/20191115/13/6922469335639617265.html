<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/banche-e-reti/614072/banche-popolari-e-tempo-del-fronte-comune"/>
    <meta property="og:site_name" content="bluerating"/>
    <meta property="article:published_time" content="2019-11-15T13:56:44+00:00"/>
    <meta property="og:title" content="Banche popolari, è tempo del fronte comune"/>
    <meta property="og:description" content="Il Consiglio di amministrazione della Luigi Luzzatti S.C.p.A. riunitosi ieri a Roma ha dato il via libera alla sigla di un “Patto di collaborazione” finalizzato a realizzare un percorso operativo comune fra le Banche popolari consorziate. Queste rappresentano, con oltre 1.100 dipendenze, una provvista di 36 miliardi di euro, crediti a famiglie e imprese per"/>
  </head>
  <body>
    <article>
      <h1>Banche popolari, è tempo del fronte comune</h1>
      <address><time datetime="2019-11-15T13:56:44+00:00">15 Nov 2019, 13:56</time> by <a rel="author">Redazione</a></address>
      <p>Il Consiglio di amministrazione della Luigi Luzzatti S.C.p.A. riunitosi ieri a Roma ha dato il via libera alla sigla di un “Patto di collaborazione” finalizzato a realizzare un percorso operativo comune fra le Banche popolari consorziate. Queste rappresentano, con oltre 1.100 dipendenze, una provvista di 36 miliardi di euro, crediti a famiglie e imprese per circa 32 miliardi e oltre 20 miliardi di patrimonio, una realtà rilevante, articolata e diffusa sui territori del nostro Paese.  Gli ambiti di attività in comune riconosciuti come strategicamente prioritari dalle banche azioniste e sui cui partiranno a breve i primi cantieri operativi sono: la gestione dei <i>Non Performing Loans</i> attraverso: strumenti per valutazione portafogli &amp; NPE strategy, creazione di una <i>work out unit</i>, realizzazione di un fondo per il rifinanziamento delle esposizioni UTP, costituzione di una ReoCo per promozione aste immobiliari; implementazione di una ‘Shared Service Company’ attiva  su temi regolamentari, fiscali, contabili; Fintech ed evoluzione tecnologica; la costituzione di un fondo di sostegno per agevolare la liquidabilità dei titoli.</p>
      <p>«<i>Il percorso di collaborazione sempre più stretta fra le Banche popolari</i>» sottolinea Vito Antonio Primiceri, Presidente della Luzzatti SCpA «<i>ha registrato oggi un passo decisivo che assicura basi solide per affrontare con rinnovato impulso e convinta determinazione le sfide poste dalle profonde modifiche regolamentari e di mercato, unite dai comuni valori del sostegno delle economie locali, lo sviluppo del territorio e la crescita delle comunità di riferimento</i>».</p>
    </article>
  </body>
</html>