<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640107/%D9%86%D8%AE%D8%B3%D8%AA%E2%80%8C%D9%88%D8%B2%DB%8C%D8%B1-%D9%85%D8%B3%D8%AA%D8%B9%D9%81%DB%8C-%DA%A9%D9%88%DB%8C%D8%AA-%D9%85%D8%A3%D9%85%D9%88%D8%B1-%D8%AA%D8%B4%DA%A9%DB%8C%D9%84-%DA%A9%D8%A7%D8%A8%DB%8C%D9%86%D9%87-%D8%AC%D8%AF%DB%8C%D8%AF-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T13:23:00+00:00"/>
    <meta property="og:title" content="نخست‌وزیر مستعفی کویت مأمور تشکیل کابینه جدید شد"/>
    <meta property="og:description" content="برخی منابع آگاه در کویت می‌گویند که امیر کویت «جابر المبارک» نخست‌وزیر مستعفی این کشور را برای تشکیل کابینه جدید مأمور کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/640107/%D9%86%D8%AE%D8%B3%D8%AA%E2%80%8C%D9%88%D8%B2%DB%8C%D8%B1-%D9%85%D8%B3%D8%AA%D8%B9%D9%81%DB%8C-%DA%A9%D9%88%DB%8C%D8%AA-%D9%85%D8%A3%D9%85%D9%88%D8%B1-%D8%AA%D8%B4%DA%A9%DB%8C%D9%84-%DA%A9%D8%A7%D8%A8%DB%8C%D9%86%D9%87-%D8%AC%D8%AF%DB%8C%D8%AF-%D8%B4%D8%AF">نخست‌وزیر مستعفی کویت مأمور تشکیل کابینه جدید شد</a>
      </h1>
      <h2>برخی منابع آگاه در کویت می‌گویند که امیر کویت «جابر المبارک» نخست‌وزیر مستعفی این کشور را برای تشکیل کابینه جدید مأمور کرده است.</h2>
      <address><time datetime="2019-11-15T13:23:00+00:00">15 Nov 2019, 13:23</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، برخی منابع آگاه کویت گفتند که «صباح الاحمد» امیر کویت «جابر المبارک» نخست‌وزیر مستعفی این کشور را برای تشکیل کابینه جدید مأمور کرد.</p>
      <p>این منابع در مصاحبه با خبرگزاری اسپوتنیک گفتند که استعفای دولت به دلیل فشار مردمی یا استیضاح مکرر وزرای دولت نبوده بلکه دلیل آن وجود مشکلات داخلی و عدم همسویی دولت و وزرا بوده است.</p>
      <p>مرکز «ارتباطات دولتی کویت» روز پنج‌شنبه(دیروز) در حساب توییتری به نقل از «طارق المزرم»، رئیس این مرکز و سخنگوی گزارش داد که امیر کویت طی بیانیه‌ای، با درخواست استعفای نخست‌وزیر موافقت کرده ولی او را مکلف به ریاست دولت پیش‌برد امور کرده است.</p>
      <p>پیشتر «جنان رمضان بوشهری» وزیر کار و خدمات عمومی کویت با اعلام وصول طرح استیضاح خود در مجلس کویت استعفا داد و گفت که استعفایش با هدف جلب اعتماد به دولت صورت گرفته است.</p>
      <p>طی ماه‌های گذشته اعتراض‌ها به عملکرد کابینه دولت به دنبال ناتوانی مقام‌های دولتی در مدیریت شرایط بحرانی به دلیل بارندگی و سیل افزایش یافته و با تظاهرات مردمی هفته گذشته، این اعتراض‌ها به اوج خود رسید.</p>
      <p>این اعتراض‌ها که بیشتر از سوی طبقه «بدون‌ها» و با فراخوان یکی از نمایندگان سابق مجلس امت کویت صورت گرفت، نوک پیکان نارضایتی‌ها را به سمت «مرزوق غانم»، رئیس این مجلس و دولت کویت نشانه رفت.</p>
    </article>
  </body>
</html>