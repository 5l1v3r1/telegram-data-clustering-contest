<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/3-godishno-dete-e-pochinalo-v-stolichna-bolnica.html"/>
    <meta property="og:site_name" content="bTV Новините"/>
    <meta property="article:published_time" content="2019-11-15T13:31:00+00:00"/>
    <meta property="og:title" content="3-годишно дете е починало в столична болница"/>
    <meta property="og:description" content="Родителите винят лекарите за смъртта му, здравният министър назначи проверка"/>
  </head>
  <body>
    <article>
      <h1>3-годишно дете е починало в столична болница</h1>
      <h2>Родителите винят лекарите за смъртта му, здравният министър назначи проверка</h2>
      <address><time datetime="2019-11-15T13:31:00+00:00">15 Nov 2019, 13:31</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/15/dete_1573831294-1.mp4"/>
      </figure>
      <p>3-годишно дете е починало в столична болница на 14 ноември, съобщиха родителите му в писмо до bTV. Те винят лекарите за смъртта му.</p>
      <p>Родителите разказаха, че първо са били в педиатричната болница, където в продължение на два часа никой не им обърнал внимание.<br/><br/>След това решили да отидат в болница "Лозенец", където след преглед им е изписано домашно лечение.</p>
      <p>После детето се влошава и семейството отново го води в педиатричната болница.</p>
      <p>По думите им, там чакат повече от два часа, преди момченцето да бъде хоспитализирано. <br/><br/>Състоянието му се влошава няколко часа след това и е преведено за лечение в "Пирогов", където е починало.</p>
      <p>От Министерството на здравеопазването обявиха, че ще бъдат проверени три болници, имащи отношение по случая: болниците „Проф. Иван Митев”, „Лозенец” и „Пирогов”.</p>
      <p>„Изразявам съболезнования на родителите. Назначил съм незабавна проверка на случая в трите болници, през които детето е минало. До сряда трябва да ми докладват и, ако наистина се установи някакво нарушение, може да бъдете сигурни, че ще има наказани”, обяви здравният министърът Кирил Ананиев.</p>
    </article>
  </body>
</html>