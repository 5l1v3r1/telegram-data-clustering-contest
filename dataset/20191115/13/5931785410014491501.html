<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/15/danilovic-veliki-uspeh-kss-i-drzave-srbije/"/>
    <meta property="og:site_name" content="Sportska centrala"/>
    <meta property="article:published_time" content="2019-11-15T13:56:14+00:00"/>
    <meta property="og:title" content="Danilović: Veliki uspeh KSS i države Srbije"/>
    <meta property="og:description" content="FIBA je Košarkaškom savezu Srbije poverila organizaciju ženskog i muškog kvalifikacionog turnira za Olimpijske igre u Tokiju 2020. Predsednik Košarkaškog saveza Srbije Predrag Danilović nije krio oduševljenje zbog ovakve odluke Međunarodne košarkaške federacije, i zahvalio se na svesrdnoj pomoći državi Srbiji. – Ovo je veliki uspeh Košarkaškog saveza Srbije i veliki uspeh države Srbije, bez […]"/>
  </head>
  <body>
    <article>
      <h1>Danilović: Veliki uspeh KSS i države Srbije</h1>
      <address><time datetime="2019-11-15T13:56:14+00:00">15 Nov 2019, 13:56</time> by <a rel="author">Milos</a></address>
      <p>FIBA je Košarkaškom savezu Srbije <a href="https://www.sportskacentrala.com/2019/11/15/zvanicno-srbija-domacin-kvalifikacionih-turnira-za-oi/">poverila organizaciju ženskog i muškog kvalifikacionog turnira za Olimpijske igre u Tokiju 2020</a>.</p>
      <p>Predsednik Košarkaškog saveza Srbije Predrag Danilović nije krio oduševljenje zbog ovakve odluke Međunarodne košarkaške federacije, i zahvalio se na svesrdnoj pomoći državi Srbiji.</p>
      <p>– <b>Ovo je veliki uspeh Košarkaškog saveza Srbije i veliki uspeh države Srbije, bez čijih garancija ne bismo ni mogli da dođemo u situaciju da pobedimo u ovom izboru domaćina i ženskog i muškog kvalifikacionog turnira za Olimpijske igre. KSS se mnogo zahvaljuje državi Srbiji na čelu sa predsednikom Aleksandrom Vučićem, Ministarstvu omladine i sporta i Vladi Srbije! Verujem da ćemo biti sjajni domaćini, kao i mnogo puta do sada, kao i da će se obe naše reprezentacije, ženska i muška, plasirati na Olimpijske igre u Tokiju uz veliku podršku ljubitelja košarke u Srbiji, koji će uživo moći da uživaju u vrhunskoj košarci</b>, rekao je Danilović za sajt KSS.</p>
    </article>
  </body>
</html>