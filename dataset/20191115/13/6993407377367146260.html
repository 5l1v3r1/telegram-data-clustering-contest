<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-kpvv-kalanchak-i-chongar/30273668.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-15T13:03:57+00:00"/>
    <meta property="og:title" content="Пункти перетину адмінкордону з Кримом «Каланчак» і «Чонгар» відновили роботу"/>
    <meta property="og:description" content="Пункти перетину на адміністративному кордоні з анексованим Кримом «Каланчак» і «Чонгар» відновили роботу 15 листопада, повідомляє кореспондент проєкту Радіо Свобода Крим.Реалії. Ці пункти знову відк"/>
  </head>
  <body>
    <article>
      <h1>Пункти перетину адмінкордону з Кримом «Каланчак» і «Чонгар» відновили роботу</h1>
      <address>
        <time datetime="2019-11-15T13:03:57+00:00">15 Nov 2019, 13:03</time>
      </address>
      <p>Пункти перетину на адміністративному кордоні з анексованим Кримом <a href="https://ru.krymr.com/a/news-krym-kalanchank-chongar-otkryli/30273368.html">«Каланчак»</a> і <a href="https://ru.krymr.com/a/news-chongar-rabotaet-posle-obnovlenija/30273601.html">«Чонгар»</a> відновили роботу 15 листопада, повідомляє кореспондент проєкту Радіо Свобода Крим.Реалії.</p>
      <p>Ці пункти знову відкрилися після реконструкції. Контрольний пункт «Чаплинка» у цей час продовжував роботу в штатному режимі.</p>
      <p>Як повідомив голова Херсонської області Юрій Гусєв, на КПВВ «Чонгар» ще триває оснащення сервісної зони.</p>
      <figure>
        <img src="https://gdb.rferl.org/C99A5689-A85E-49C0-BEC6-EA7AEFCEE2D2.jpg"/>
        <figcaption>пункт «Чонгар» здатен пропускати до 4 тисяч пішоходів та близько 800 транспортних засобів на добу</figcaption>
      </figure>
      <p>«На території вже змонтовані маталеві конструкції будівель автостанції, центру надання адміністративних послуг, приміщення для відпочинку водіїв і тому подібне. Триває низка супутніх робіт, зокрема з благоустрою прилеглої території», – сказав Гусєв.​</p>
      <p>За його словами, пункт «Чонгар» здатен пропускати до 4 тисяч пішоходів та близько 800 транспортних засобів на добу.</p>
      <p>Будівництво другої черги цього пункту в’їзду та виїзду на окуповану територію має завершитися до 20 грудня.</p>
      <p>
        <b>Читайте також: <a href="https://www.radiosvoboda.org/a/news-krym-rosia-punkt-propusku-armiansk/30257634.html">У Криму російські прикордонники закрили пункт пропуску на адмінкордоні з Херсонщиною​</a></b>
      </p>
      <p>Голова Херсонської обласної державної адміністрації Юрій Гусєв <a href="https://www.radiosvoboda.org/a/30175081.html">повідомляв про початок </a><a href="https://www.radiosvoboda.org/a/news-adminkordon-iz-krymom-novi-punkty-propusku/30175081.html">роботи 20 вересня</a>.</p>
      <p>Після анексії Криму Росією на початку 2014 року між материковою Україною і півостровом проліг формально<a href="https://www.radiosvoboda.org/a/news-adminkordon-krym/30127152.html"> адміністративний</a>. У Херсонській області на адмінкордоні з Кримом працюють три контрольних пункту в’їзду / виїзду – «Каланчак», <a href="https://www.radiosvoboda.org/a/news-adminkordon-iz-krymom-cherhy-kpvv-chonhar/30121559.html">«Чонгар»</a> і «Чаплинка».</p>
    </article>
  </body>
</html>