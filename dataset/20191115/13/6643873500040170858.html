<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/lokalt/i/pLxqMV/Henlegger-saken-mot-bergenslege-som-var-siktet-for-korrupsjon"/>
    <meta property="og:site_name" content="Bergens Tidende"/>
    <meta property="article:published_time" content="2019-11-15T13:28:33+00:00"/>
    <meta property="og:title" content="Henlegger saken mot bergenslege som var siktet for korrupsjon"/>
    <meta property="og:description" content="– Legen er svært lettet."/>
  </head>
  <body>
    <article>
      <h1>Henlegger saken mot bergenslege som var siktet for korrupsjon</h1>
      <h2>– Legen er svært lettet.</h2>
      <address><time datetime="2019-11-15T13:28:33+00:00">15 Nov 2019, 13:28</time> by <a rel="author">Adalheidur Audardottir Oldeide</a></address>
      <p>Legen ble pågrepet av politiet 4. april 2017.</p>
      <p>Han satt da fengslet i til sammen seks uker siktet for grov korrupsjon.</p>
      <p>Bakgrunnen var at fastlegen, ifølge politiet, <a href="https://www.bt.no/nyheter/lokalt/i/JdkyX/lege-paagrepet-i-bergen-skal-ha-skrevet-falske-sykmeldinger">hadde mottatt penger eller andre goder fra flere pasienter</a> for å skrive ut erklæringer eller sykmeldinger med uriktig innhold.</p>
      <p>Mannen, som nektet for å ha gjort noe straffbart, ble løslatt den 18. mai 2017.</p>
      <h3>Henlegger saken</h3>
      <p>Advokatfirmaet Elden inviterte fredag til en orientering om saken.</p>
      <p>– Tiden har gått, men nå har vi fått en henvendelse fra påtalemyndigheten, fortalte Per Magne Kristiansen ved advokatfirmaet Elden.</p>
      <p>Han forsvarer legens kone, som også var siktet i saken.</p>
      <p>I henvendelsen blir det opplyst om at Hordaland og Sogn og Fjordane statsadvokatembeter har besluttet å henlegge saken på bevisets stilling.</p>
      <h3>Varsler krav om erstatning</h3>
      <p>Legens advokat, Rolf Knudsen, sier legen er svært lettet.</p>
      <p>– Å ha en anklage om å være en korrupt lege er en enorm belastning.</p>
      <p>Knudsen sier de nå vil jobbe med et krav om erstatning.</p>
      <p>BT har ringt statsadvokat Benedicte Hordnes for å vite mer om hvorfor saken blir henlagt, men hun har ikke vært tilgjengelig i ettermiddag.</p>
      <p>
        <i>BT RETTER: I første versjon av denne saken var legen omtalt som tiltalt. Det er feil. Han var siktet.</i>
      </p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/9ve2O9/politiet-kvinne-knivdrept-i-floroe"/>
        <a href="https://www.bt.no/btmeninger/debatt/i/rAO7mR/dagen-jeg-ble-halal"/>
        <a href="https://www.bt.no/nyheter/lokalt/i/8mV4rw/mens-poelsekiosken-fikk-tilgivelse-fikk-edel-nei"/>
        <a href="https://www.bt.no/nyheter/lokalt/i/xPdqaB/fredag-festet-bergensfiffen-i-grieghallen"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/kultur/i/8mVvk1/i-fjor-orket-ikke-dagfinn-lyngboe-tanken-paa-aa-gjoere-nye-show-naa-har-ha"/>
      </related>
      <ol>
        <li>
          <a href="https://www.bt.no/tag/Korrupsjon">Korrupsjon</a>
        </li>
      </ol>
    </article>
  </body>
</html>