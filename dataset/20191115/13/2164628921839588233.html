<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42840_Hromadyanin-Rosi-shcho-prozhiva-na-Volini-za-charkoyu-pobiv-do-smerti-spivmeshkanku"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-15T13:10:00+00:00"/>
    <meta property="og:title" content="Громадянин Росії, що проживає на Волині, за чаркою побив до смерті співмешканку"/>
    <meta property="og:description" content="14 листопада, в одному із будинків у селі Машів у Любомльському району місцеві жителі виявили мертвою 26-річну жительку Луцького району. Н"/>
  </head>
  <body>
    <article>
      <h1>Громадянин Росії, що проживає на Волині, за чаркою побив до смерті співмешканку</h1>
      <address>
        <time datetime="2019-11-15T13:10:00+00:00">15 Nov 2019, 13:10</time>
      </address>
      <p>
        <b>14 листопада, в одному із будинків у селі Машів у Любомльському району місцеві жителі виявили мертвою 26-річну жительку Луцького району. На її тілі були видимі явні ознаки насильницької смерті.</b>
      </p>
      <p>Про це повідомив сектор комунікації поліції Волинської області.</p>
      <related>
        <h4>Читайте також:</h4>
        <a href="http://press-centr.com/ua/news/42045_14-richniy-volinyanin-zarizav-zhinku-poraniv--cholovika-ta-donku"/>
      </related>
      <p>Правоохоронці оперативно встановили, що умисне вбивство скоїв 29-річний житель цього ж району. Його затримали та помістили до ізолятору тимчасового тримання. Наразі, вирішується питання щодо оголошення затриманому підозри у вчиненні злочину та обрання йому міри запобіжного заходу у вигляді тримання під вартою. Досудове розслідування триває.</p>
      <p>Як розповів <a href="http://kordon.in.ua/news/na-liuboml-shchyni-cholovik-do-smerti-pobyv-zhinku-157490/?fbclid=IwAR157idsUFFvS_Q3-OgR7JLHZ9_LuNLHWM3ed56C1BW9Xn6BEVuBRllIMTE">«КОРДОНу»</a> начальник Любомльського відділу поліції, Олег Бончак, підозрюваний — житель Машева, який не є громадянином України, уродженець Російської Федерації, постійно проживав у цьому селі.</p>
      <related>
        <h4>Читайте також:</h4>
        <a href="http://press-centr.com/ua/news/41255_Pyaniy-volinyanin-zarizav-druzhinu"/>
      </related>
      <p>Тої трагічної ночі він разом зі співмешканкою розпивав спиртне у помешканні односельця. Під час пиятики між подружжям виник конфлікт, під час якого чоловік побив жінку. Під ранок чоловік на велосипеді привіз постраждалу додому, де вона вранці померла.</p>
      <p>
        <i>Фото ілюстративне<br/> </i>
      </p>
    </article>
  </body>
</html>