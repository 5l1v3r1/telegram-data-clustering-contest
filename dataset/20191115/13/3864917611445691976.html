<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2819171-razumkov-zakriv-napivporoznu-radu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T13:33:00+00:00"/>
    <meta property="og:title" content="Разумков закрив напівпорожню Раду"/>
    <meta property="og:description" content="Голова Верховної Ради Дмитро Разумков закрив ранкове засідання парламенту в п'ятницю."/>
  </head>
  <body>
    <article>
      <h1>Разумков закрив напівпорожню Раду</h1>
      <h2>Голова Верховної Ради Дмитро Разумков закрив ранкове засідання парламенту в п'ятницю.</h2>
      <address>
        <time datetime="2019-11-15T13:33:00+00:00">15 Nov 2019, 13:33</time>
      </address>
      <p>Про це повідомляє кореспондент Укрінформу.</p>
      <p>"Ранкове засідання <a href="https://www.ukrinform.ua/tag-verhovna-rada">Верховної Ради України</a> оголошую закритим", - сказав Разумков.</p>
      <p>Перед цим депутати повернулися з позачергової перерви. Однак повернулися не всі - зала була напівпорожня.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2819160-vibuhi-u-balaklii-razumkov-prosit-zibratisa-oboronnij-komitet-vr.html">Вибухи у Балаклії: Разумков просить зібратися оборонний Комітет ВР</a>
      </blockquote>
      <p>Водночас до перерви депутати почали розгляд поправок до законопроєкту № 2116 про внесення змін до закону "Про державне бюро розслідувань" щодо удосконалення діяльності ДБР, однак не завершили його.</p>
      <p>Як повідомлялося, Верховна Рада у п’ятницю, 15 листопада, проголосувала за усунення неузгодженостей у тексті закону "Про внесення змін до деяких законів України у зв'язку з відокремленням діяльності з транспортування природного газу". Внесено норму про заборону приватизації підземних газових сховищ.</p>
      <p>Також депутати ухвалили за основу законопроєкт, який скасовує державну монополію на виробництво спирту з 1 січня 2020 року, та створила Тимчасову слідчу комісію ВР з розслідування можливих фактів зловживання службовим становищем президентом Української асоціації футболу Андрієм Павелком.</p>
    </article>
  </body>
</html>