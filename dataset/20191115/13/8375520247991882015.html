<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/gibridni-investiciji-glava-sbu-rozkazav-pro-zagrozi-ekonomichniy-bezpeci-derzhavi-639972.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T13:00:30+00:00"/>
    <meta property="og:title" content="Гібридні інвестиції. Глава СБУ розказав про загрози економічній безпеці держави"/>
    <meta property="og:description" content="У СБУ пояснили, як спецслужба має опікуватись економічною безпекою"/>
  </head>
  <body>
    <article>
      <h1>Гібридні інвестиції. Глава СБУ розказав про загрози економічній безпеці держави</h1>
      <address>
        <time datetime="2019-11-15T13:00:30+00:00">15 Nov 2019, 13:00</time>
      </address>
      <h4>У СБУ пояснили, як спецслужба має опікуватись економічною безпекою</h4>
      <p>Голова Служби безпеки України Іван Баканов вважає, щоб ефективно захищати Україну, спецслужба має опікуватись економічною безпекою.</p>
      <p>Про це він сказав <a href="https://glavcom.ua/interviews/glava-sbu-ivan-bakanov-sbu-ne-vatikan-ne-derzhava-v-derzhavi-tut-ne-bude-okremih-zakoniv-i-obranih-639635.html">в інтерв’ю «Главкому».</a></p>
      <p>Хоча, на думку керівника спецслужби, «питання не в тому, які в тебе функції, питання в тому, яким чином ти користуєшся ними».</p>
      <p>«Якщо ми візьмемо розвідспільноту, аналогічні Службі безпеки органи Сполучених Штатів, Великобританії, Польщі і навіть країн Балтії, у них є функція економічного аудиту, є антикорупційна функція. Насправді навіть ті країни, які сьогодні не мали такої функції в своїх безпекових органах, їх вводять, тому що експансія через інвестиції створює реальну загрозу нацбезпеці. Це може призвести до будь-яких наслідків», - наголошує Баканов.</p>
      <p>Водночас, Баканов запевняє, що перед розробниками нового закону про СБУ ставив одне завдання, «щоб слів «економіка» і «корупція» взагалі не було використано в тексті».</p>
      <p>«І з цим завданням майже впоралися, мені здається, там тільки один раз слово «корупція» звучить – у розділі про принципи діяльності Служби безпеки написано «нульова толерантність до корупції працівників Служби безпеки України», - задоволений керівник відомства.</p>
      <blockquote><b>Читайте детальніше тут:<br/></b><br/>   •  <a href="https://glavcom.ua/interviews/glava-sbu-ivan-bakanov-sbu-ne-vatikan-ne-derzhava-v-derzhavi-tut-ne-bude-okremih-zakoniv-i-obranih-639635.html"><b>Перше велике інтерв’ю голови Служби безпеки України Івана Баканова</b></a></blockquote>
      <related>
        <a href="https://glavcom.ua/news/chi-platili-uchasnikam-akciji-ni-kapitulyaciji-glava-sbu-vpershe-prokomentuvav-skandalni-zvinuvachennya-639761.html"/>
        <a href="https://glavcom.ua/country/society/pidesh-pidu-bakanov-rozkazav-yak-prezident-doviriv-yomu-sbu-639740.html"/>
        <a href="https://glavcom.ua/country/society/golova-sbu-ce-ne-vsim-do-vpodobi-ale-sim-kartki-potribno-prodavati-za-pasportom-639703.html"/>
      </related>
    </article>
  </body>
</html>