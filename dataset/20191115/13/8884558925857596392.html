<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/pretep-v-ankaranu-sredi-belega-dne-eden-od-vpleten"/>
    <meta property="og:site_name" content="Primorske novice"/>
    <meta property="article:published_time" content="2019-11-15T13:28:44+00:00"/>
    <meta property="og:title" content="Pretep v Ankaranu, poškodovanega odpeljali v bolnišnico"/>
    <meta property="og:description" content="Malo pred 11. uro je v Ankaranu prišlo do hujšega pretepa. Na koprski policijski upravi so potrdili, da so osumljeni pretepli državljana Slovenije, ki je bil poškodovan odpeljan v bolnišnico. Dva storilca, državljan Slovenije in državljan Črne gore, sta bila prijeta na kraju. Trenutno kriminalisti in policisti intenzivno zbirajo informacije o dogajanju in obravnavajo kaznivo dejanje nasilništva."/>
  </head>
  <body>
    <article>
      <h1>Pretep v Ankaranu, poškodovanega odpeljali v bolnišnico</h1>
      <address><time datetime="2019-11-15T13:28:44+00:00">15 Nov 2019, 13:28</time> by <a rel="author">Spletno uredništvo</a></address>
      <p>
        <b>Malo pred 11. uro je v Ankaranu prišlo do hujšega pretepa. Na koprski policijski upravi so potrdili, da so osumljeni pretepli državljana Slovenije, ki je bil poškodovan odpeljan v bolnišnico. Dva storilca, državljan Slovenije in državljan Črne gore, sta bila prijeta na kraju. Trenutno kriminalisti in policisti intenzivno zbirajo informacije o dogajanju in obravnavajo kaznivo dejanje nasilništva.</b>
      </p>
      <figure>
        <img src="https://static.primorske.si/foto/highres/gnweb/719899_262-ankaran.jpg"/>
        <figcaption>Do pretepa je prišlo na parkirišču za lekarno (v ozadnju) nedaleč od skladiščnih prostorov Mercatorja. </figcaption>
      </figure>
      <p><b>ANKARAN</b> &gt; Eden od udeležencev je imel pri sebi pištolo. Iz koprske policijske uprave so potrdili, da je v dogodku bilo prisotno orožje, ki pa ni bilo uporabljeno. Do pretepa je prišlo na parkirišču za ankaransko lekarno. Po neuradnih informacijah, naj bi dva moška napadla tretjega, pri čemer naj bi mu tudi zvezala roke za hrbtom.</p>
      <figure>
        <img src="https://static.primorske.si/foto/lowres/gnweb/719899_262-anka2.jpg"/>
        <figcaption>Do pretepa je prišlo za ankaransko lekarno v bližini skladišč Mercatorjeve trgovine</figcaption>
      </figure>
      <p>Na prizorišče so prišli tako kriminalisti kot reševalci, ki so oskrbeli poškodovanega. Razlog za napad za zdaj še ni znan. Napadalca naj bi se še pred prihodom policije odpeljala s prizorišča. Po neuradnih informacijah naj bi enega prijeli pri Sv. Katarini, kjer so krajani opazili policijske patrulje. Iz policijske uprave te informacije še niso potrdili.</p>
    </article>
  </body>
</html>