<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/neopisuema-tragediya-3-godishno-dete-pochina-v-sofiya-proveryavat-tri-bolnitsi_news709481.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T13:57:00+00:00"/>
    <meta property="og:title" content="Неописуема трагедия! 3-годишно дете почина в София, проверяват три болници"/>
    <meta property="og:description" content="&quot;Ако наистина се установи нарушение, можете да бъдете сигурни, че ще има наказани&quot;, закани се здравният министър"/>
  </head>
  <body>
    <article>
      <h1>Неописуема трагедия! 3-годишно дете почина в София, проверяват три болници</h1>
      <h2>"Ако наистина се установи нарушение, можете да бъдете сигурни, че ще има наказани", закани се здравният министър</h2>
      <address>
        <time datetime="2019-11-15T13:57:00+00:00">15 Nov 2019, 13:57</time>
      </address>
      <p>https://blitz.bg/intsidenti/neopisuema-tragediya-3-godishno-dete-pochina-v-sofiya-proveryavat-tri-bolnitsi_news709481.html Blitz.bg</p>
      <figure>
        <img src="https://static.blitz.bg/documents/thumbnails/730/201908/1566288447-img-6593jpg.jpg"/>
        <figcaption>Снимката е илюстративна, Източник: Георги КОЛЕВ, БЛИЦ</figcaption>
      </figure>
      <p><b>Tригодишно дете почина в София, назначена е незабавна проверка по случая в три болници.</b><br/><br/>Това са Специализираната детска болница "Проф. Иван Митев", УБ "Лозенец" и УМБАЛСМ "Н. И. Пирогов".<br/> <br/>Трите лечебни заведения, имащи отношение към случая, ще бъдат проверени до сряда, 20 ноември, съобщиха от МЗ.<br/><br/>"Изразявам съболезнования на родителите. Назначил съм незабавна проверка на случая в трите болници, през които детето е минало. До сряда трябва да ми докладват и ако наистина се установи някакво нарушение, може да бъдете сигурни, че ще има наказани", беше категоричен здравният министър Кирил Ананиев.<br/><br/>Той разказа, че детето първо е постъпило в столичната детска болница, след това са го изпратили в болница "Лозенец", там са изписали домашно лечение, после детето се влошава, връща се обратно в детската болница и за съжаление е починало.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>