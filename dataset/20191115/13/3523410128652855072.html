<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640120/%D8%A2%D9%85%D8%A7%D8%B1-%D9%84%D8%A7%DB%8C%DA%A9%E2%80%8C%D9%87%D8%A7-%D8%A7%D8%B2-%D8%A7%DB%8C%D9%86%D8%B3%D8%AA%D8%A7%DA%AF%D8%B1%D8%A7%D9%85-%D8%AD%D8%B0%D9%81-%D9%85%DB%8C%E2%80%8C%D8%B4%D9%88%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T13:44:00+00:00"/>
    <meta property="og:title" content="آمار لایک‌ها از اینستاگرام حذف می‌شوند"/>
    <meta property="og:description" content="شرکت فیسبوک اعلام کرد مرحله آزمایشی حذف شدن لایک‌های اینستاگرام در برخی از کشورها آغاز شده است."/>
  </head>
  <body>
    <article>
      <h1>
        <a href="https://www.bultannews.com/fa/news/640120/%D8%A2%D9%85%D8%A7%D8%B1-%D9%84%D8%A7%DB%8C%DA%A9%E2%80%8C%D9%87%D8%A7-%D8%A7%D8%B2-%D8%A7%DB%8C%D9%86%D8%B3%D8%AA%D8%A7%DA%AF%D8%B1%D8%A7%D9%85-%D8%AD%D8%B0%D9%81-%D9%85%DB%8C%E2%80%8C%D8%B4%D9%88%D9%86%D8%AF">آمار لایک‌ها از اینستاگرام حذف می‌شوند</a>
      </h1>
      <h2>شرکت فیسبوک اعلام کرد مرحله آزمایشی حذف شدن لایک‌های اینستاگرام در برخی از کشورها آغاز شده است.</h2>
      <address><time datetime="2019-11-15T13:44:00+00:00">15 Nov 2019, 13:44</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، اینستاگرام هفته گذشته اعلام کرده بود که قصد دارد از نمایش تعداد لایک‌های هر پست جلوگیری کند که به این ترتیب کاربران امکان مشاهده تعداد و افرادی که پست آن‌ها را لایک کرده‌اند را نخواهند داشت. قابلیت مشاهده تعداد لایک‌ها ابتدا در کشور آمریکا و در هفته جاری و به صورت آزمایشی از دسترس کاربارن خارج شده و قرار است این تغییر عجیب به زودی در سراسر جهان و برای تمامی کاربران اعمال شود. اما اینستاگرام به تازگی اعلام کرد که مراحل آزمایشی در آمریکا به پایان رسیده و این شرکت در حال گسترش و آزمایش جهانی آن است.</p>
      <p>شرکت فیسبوک که مالک شبکه اجتماعی اینستاگرام است اعلام کرده که آزمایش و تست این تغییر به پایان رسیده و در کشورهایی که این تغییر در حال تست است کاربران آن‌ها نمی‌توانند تعداد لایک و افرادی که پستی را لایک کرده‌اند را مشاهده کنند؛ همچنین فیسبوک اعلام کرده است که قصد دارد از این طریق کاربران تمرکز خود را روی پستی که در اینستاگرام منتشر می‌کنند قرار دهند و هدف کاربر از انتشار پست در این شبکه اجتماعی گرفتن لایک نباشد.</p>
      <p>در حال حاضر کشورهایی که تعداد لایک‌های اینستاگرام از آن‌ها حذف شده است شامل کورهای استرالیا، برزیل، کانادا، ایرلند، ایتالیا، ژاپن و نیوزلند می‌شود. انتظار می‌رود این تغییر در هفته آینده در سراسر جهان و همچنین کشور ایران اعمال شود و باید دید آیا محبوبیت اینستاگرام به دلیل حذف تعداد لایک‎‌ها کاهش می‌یابد یا این کار شرکت اینستاگرام تاثیر مثبت روی این شبکه اجتماعی خواهد گذاشت.</p>
      <p>تعداد لایک برای برخی از افراد که از طریق اینستاگرام کسب درآمد می‌کنند دارای اهمیت بالایی است و حذف شدن تعداد لایک‌ها از این شبکه اجتماعی به ضرر آن‌ها خواهد بود؛ در همین رابطه اینستاگرام اعلام کرده که به دنبال پیدا کردن راهی برای حل کردن مشکل آن‌ها است.</p>
    </article>
  </body>
</html>