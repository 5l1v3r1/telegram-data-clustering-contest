<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hochu.ua/cat-beauty/perfumery/article-98247-tak-pahne-pristast-olya-tsibulska-pro-vlasniy-parfum-i-tajemnitsi-yogo-stvorennya-eksklyuziv/"/>
    <meta property="og:site_name" content="Женский журнал Хочу"/>
    <meta property="article:published_time" content="2019-11-15T13:34:35+00:00"/>
    <meta property="og:title" content="&quot;Так пахне пристасть&quot;: Оля Цибульська про власний парфум і таємниці його створення (ЕКСКЛЮЗИВ)"/>
    <meta property="og:description" content="Де купити новий парфум Олі Цибульської body2body? Подробиці вже на HOCHU.ua"/>
  </head>
  <body>
    <article>
      <h1>"Так пахне пристасть": Оля Цибульська про власний парфум і таємниці його створення (ЕКСКЛЮЗИВ)</h1>
      <address><time datetime="2019-11-15T13:34:35+00:00">15 Nov 2019, 13:34</time> by <a rel="author" href="https://hochu.ua/author/elena-melo-tsina/" target="_blank">Елена Мело Тсина</a></address>
      <p>
        <b><a href="https://hochu.ua/cat-stars/novosti-shou-biznesa/article-95263-pochemu-olya-tsibulskaya-ne-pokazyivaet-muzha-otvet-v-novom-klipe-more-video/">Оля Цибульська</a>, беззаперечно, одна із найжіночніших, найкрасивіших і найсексуальніших співачок України. Чоловіки з захопленням проводять її поглядами, а жінки намагаються розпізнати секрет неперевершеності зірки. То в чому ж він? Очевидно — в любові.</b>
      </p>
      <p>Влітку жіночий портал HOCHU.ua підготував <a href="https://hochu.ua/cat-stars/longread/article-95823-koli-artistu-nemaje-scho-skazati-to-i-lisina-ne-dopomozhe-eksklyuzivne-intervyu-oli-tsibulskoyi/">ексклюзивне інтерв'ю Олі Цибульської</a>. Співачка розповідала про творчі плани, сімейне дозвілля та... любов. Сьогодні натхненна коханням Оля Цибульська презентувала свій перший парфум body2body.</p>
      <p>Ми поспілкувалися із Олею та дізналися більше про роботу над новим запахом у безмежному світі парфумерії. </p>
      <figure>
        <img src="https://hochu.ua/pictures_ckfinder/images/IMG_5928.jpg"/>
      </figure>
      <p>
        <b>1. Ви випустили свій парфум. Як прийшла в голову ця ідея: давня мрія чи спонтанна ідея?</b>
      </p>
      <p>Запахи для мене — це закладки в пам’яті. Вони повертають в ті моменти, де ти був по-справжньому щасливий.</p>
      <p>Запах маминої їжі — в дитинство, запах першого аромату — в перший поцілунок, запах крихітних речей сина — в перші дні материнства. Подумала:</p>
      <aside>⁣<br/>Може, аромат і є сучасна машина часу... </aside>
      <hr/>
      <p>Хочу створити такий, який купатиме жінку в пристрасті. Тій, за якою вона скучила, чи тій, у якій ніколи раніше не була.</p>
      <figure>
        <img src="https://hochu.ua/pictures_ckfinder/images/IMG_5923(1).jpg"/>
      </figure>
      <p><b>2. Як проходив процес пошуку тих самих парфюмних нот?</b><br/><br/>Я пізня квітка в романтичних справах. Яблуко, яке Єва надкусила, як тільки зрозуміла, для чого їй Адам, — я спробувала, уже будучи дорослою дівчинкою — у 24 роки. Ця ніч і почуття були свідомими. Я ретельно готувалась: підбирала білизну, аромати, свічки, страви для вечері. Мені хотілось, щоб все було особливим.</p>
      <aside>⁣<br/>Коли я думала над body2body, то просто закрила очі і пригадала аромати, які дурманили мене в той вечір разом із поцілунками. І тонкими нотами додала їх в свій парфум. Бо жодна жінка не встоїть перед справжнім коханням. </aside>
      <hr/>
      <p>
        <b>3. У процесі створення парфуму вам допомагали топові парфумери світу, що працювали раніше з Dior і Nina Ricci. Як ви познайомилися? Чи не виникало конфліктів під час робочого процесу?</b>
      </p>
      <p>Ми познайомились з Джуліеном у Києві. Представники компанії, з якою ми реалізовували мою мрію сказали, що розділяють бажання створити парфумерний хіт  запросили профі, за ніс якого борються найвишуканіші парфумерні дома.</p>
      <p>Ми довго спілкувались. Джулієн слухав мої пісні, задавав безліч запитань і зник (сміється). Потім, за місяць, ми зустрілись у Стамбулі. Там було досить сонця, моря,  чудових вечорів на фабриці, щоб разом дочаклувати парфум.</p>
      <p>Конфліктів не виникало. Але іноді сперечались, бо я хотіла особливих нот, як у моїй музиці. Хоча, скажу чесно, прислухалась до профі. Здалось, що герой із улюбленої книги "Парфюмер" ожив і вчив мене, як має пахнути жінка, аби у чоловіка паморочилась свідомість.</p>
      <figure>
        <img src="https://hochu.ua/pictures_ckfinder/images/bottle.png"/>
      </figure>
      <p>
        <b>4. Ваш парфум називається body2body, що перекладається як "Моє Тіло для твого тела". Така ж рядок є у вашій пісні. Так, спочатку була пісня або парфум?)</b>
      </p>
      <p>Спочатку була любов (сміється). Він може закрити очі, щоб не бачити твоєї краси Закрити вуха, щоб не чути твій спокусливий голос. Але не зможе забути твій аромат. Бо так пахне жінка, якій хочеться віддати цілий світ, лише, щоб у відповідь почути — "Моє тіло для твого тіла...".</p>
      <p>
        <b>5. Яким жінкам підійде цей аромат?</b>
      </p>
      <p>Він для тих, хто готовий до справжніх почуттів. Кохання — це не іскра і не блискавка. Це вогонь, який іноді спалює до тла, іноді заставляє танцювати босоніж на жаринках, іноді хоче, аби його розпалили наче вперше.</p>
      <aside>⁣<br/>І тільки жінка, в якій є гаряче серце, може приборкати його і спокусити чоловіка, якому хочеться віддати все. </aside>
      <hr/>
      <p>
        <b>6. Чи плануєте ви випускати нові аромати або, можливо, іншу косметичну продукцію?</b>
      </p>
      <p>У дівчачій голові сотні думок, тисячі ідей і мільйони секретів. Я роблю тільки те, від чого палаю сама. Зараз це — body2body.</p>
      <p>Ну що, дівчата, готові до справжної пристрасті — тоді бігом по нові парфуми! </p>
      <h3>Також вам буде цікаво:<a href="https://hochu.ua/cat-stars/novosti-shou-biznesa/article-97865-otkrovennoe-videointervyu-s-michelle-andrade-o-novom-albome-kurezah-na-gastrolyah-i-novoy-vlyublennosti/"> відверте відеоінтерв'ю з Michelle Andrade.</a></h3>
    </article>
  </body>
</html>