<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/15/7103091/"/>
    <meta property="og:site_name" content="Європейська правда"/>
    <meta property="article:published_time" content="2019-11-15T13:00:14+00:00"/>
    <meta property="og:title" content="Орбан: угорців у сусідніх країнах мають представляти &quot;чисто етнічні&quot; угорські партії"/>
    <meta property="og:description" content="Прем’єр Угорщини Віктор Орбан заявив, що “дебати та експерименти” останніх років довели, що лише “чисто” етнічні угорські партії можуть представляти інтереси угорських громад в сусідніх країнах."/>
  </head>
  <body>
    <article>
      <h1>Орбан: угорців у сусідніх країнах мають представляти "чисто етнічні" угорські партії</h1>
      <address>
        <time datetime="2019-11-15T13:00:14+00:00">15 Nov 2019, 13:00</time>
      </address>
      <p>Прем'єр Угорщини Віктор Орбан заявив, що "дебати та експерименти" останніх років довели, що лише "чисто етнічні" угорські партії можуть представляти інтереси угорських громад в сусідніх країнах.</p>
      <p>Як повідомляє "Європейська правда", про це пише <a href="https://hungarytoday.hu/">Hungary Today.</a></p>
      <p>Орбан зазначив, що сусіди Угорщини повинні сприймати "зростаючу національну та економічну досконалість" країни не як небезпеку, а можливість, яка також посилює значення регіону в Європейському Союзі.</p>
      <p>Як цитує <a href="https://www.euractiv.com/">Euractiv</a>, він також заявив, що "лише угорці можуть замінити угорців". "Країна, яка постраждала від скорочення чисельності населення, не повинна жити в ілюзії, що вона може вирішувати демографічні проблеми, не докладаючи власних зусиль", - сказав прем'єр-міністр, додавши, що боротьба з міграцією буде посилена.</p>
      <p>У МЗС України раніше <b><a href="https://www.eurointegration.com.ua/news/2019/07/20/7098713/">заявляли</a></b>, що кінцевою метою політики іредентизму (возз’єднання територій) прем'єра Угорщини Віктора Орбана є створення угорського анклаву на території України.</p>
      <related>
        <a href="https://www.eurointegration.com.ua/articles/2019/11/15/7103064/"/>
      </related>
    </article>
  </body>
</html>