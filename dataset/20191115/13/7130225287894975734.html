<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/gaziantep-te-cami-insaatinda-coken-iskelenin-altinda-kalan-muhendisi-arama-calismalari-suruyor-889675"/>
    <meta property="og:site_name" content="Onedio"/>
    <meta property="article:published_time" content="2019-11-15T13:45:17+00:00"/>
    <meta property="og:title" content="Gaziantep'te Cami İnşaatında İskele Çökmüştü: Enkaz Altında Kalan Mühendisi Arama Çalışmaları Sürüyor"/>
    <meta property="og:description" content="Gaziantep'te Akkent Camisi inşaatında çöken iskelenin altında kalan inşaat mühendisi Korkut Küçükcan'ın bulunması için başlatılan arama kurtarma çalış..."/>
  </head>
  <body>
    <article>
      <h1>Gaziantep'te Cami İnşaatında İskele Çökmüştü: Enkaz Altında Kalan Mühendisi Arama Çalışmaları Sürüyor</h1>
      <address><time datetime="2019-11-15T13:45:17+00:00">15 Nov 2019, 13:45</time> by <a rel="author" href="https://onedio.com/profil/freigeist" target="_blank">FreiGeist</a></address>
      <h4><a href="https://onedio.com/etiket/gaziantep/5c0d16a70161166d25a58349">Gaziantep</a>'te Akkent Camisi inşaatında çöken iskelenin altında kalan inşaat mühendisi Korkut Küçükcan'ın bulunması için başlatılan arama kurtarma çalışmalarında 24 saat geride kaldı.</h4>
      <h3>Türkiye'nin en büyük 2'nci camisi olması planlanan caminin inşaatında, kubbeye beton dökmek için kurulan iskele çöktü.</h3>
      <figure>
        <img src="https://img-s1.onedio.com/id-5dceaaf4a4a3a8e00e974f9a/rev-0/w-500/s-7178130cef965753be71aa88d388d5035a929d3f.jpg"/>
      </figure>
      <h3>Çevrede büyük bir gürültü ve toz bulutuna neden olan göçük sırasında inşaatta olan mühendis Korkut Küçükcan enkaz altında kaldı.</h3>
      <figure>
        <img src="https://img-s1.onedio.com/id-5dcea8d48934cbe40ece2f0a/rev-1/w-500/o-43x65/s-48249e24b8b9b1c60f06e01a7ac3371067b1a15b.jpg"/>
        <figcaption>Enkaz altındaki Küçükcan’ı bulmak için başlatılan çalışma gece boyunca sürdü.</figcaption>
      </figure>
      <h3>Aralarında AFAD, UMKE, inşaat işçisi, AKUT ve kentteki itfaiye personellerinin bulunduğu yaklaşık 250 kişilik ekibin yürüttüğü çalışmalara, arama kurtarma köpekleri de destek veriyor.</h3>
      <figure>
        <img src="https://img-s2.onedio.com/id-5dcea8d6584750db0e7cb315/rev-0/w-500/s-46e5075c6a04b37c701c274675a2e695366fb6d6.jpg"/>
      </figure>
      <h3>Zemine uzun ve kalın ebatta çok sayıda tahta düşmesi nedeniyle oluşan enkaz, ekiplerin çalışmalarında güçlük yaratıyor.</h3>
      <figure>
        <img src="https://img-s1.onedio.com/id-5dcea8e51831712e0f583598/rev-0/w-500/s-adfdc65af5f80e4debea228f994f43976f9797da.jpg"/>
      </figure>
      <h3>Boyutları nedeniyle tek parça halinde bulundukları yerden çıkartılamayan çok sayıda tahta parçası, iş makineleri ve testerelerle kesiliyor.</h3>
      <figure>
        <img src="https://img-s1.onedio.com/id-5dceaac8584750db0e7cb32e/rev-0/w-500/s-fccf88d72f521c68b749ef5eff31162f3a6c6abd.jpg"/>
      </figure>
      <h3>Tahtalar taşımaya uygun hale getirildikten sonra elden ele tahliye ediliyor.</h3>
      <figure>
        <img src="https://img-s1.onedio.com/id-5dceaaaea4a3a8e00e974f98/rev-0/w-500/s-3aa8e16d814bfd9bf2ba5dcc07f4fc886518aad7.jpg"/>
      </figure>
      <h3>16 yaşındaki görgü tanığı Ahmet Kurt, yaşadıklarını anlattı.</h3>
      <figure>
        <img src="https://img-s1.onedio.com/id-5dceaafddf75d528107bd142/rev-0/w-500/s-f134eaa9a78fcb56e2a29561c947e6faf2c4a4ef.jpg"/>
        <figcaption>İkinci çökme sırasında hafif yaralanan Kurt, gazetecilere yaptığı açıklamada, dün okul çıkışında arkadaşıyla inşaatın yakınlarından geçtikleri sırada içeriden çökme sesleri geldiğini duyduklarını ve yardımcı olabilmek için bölgeye koştuklarını söyledi.<br/>Arkadaşıyla inşaatın kapısını kırarak içeri girdiklerini ve yardım edebilmek için seslendiklerini anlatan Kurt, bu sırada Korkut Küçükcan olduğunu düşündükleri bir kişiyi gördüklerini ifade etti.</figcaption>
      </figure>
      <h3>"Çektiğimiz sırada ikinci göçük meydana geldi"</h3>
      <figure>
        <img src="https://img-s1.onedio.com/id-5dceaadd60fe932b0fc966fe/rev-0/w-500/s-6f221fbca766dba641bf60d367ccfe7e6e94687c.jpg"/>
        <figcaption>Kurt, <a href="https://onedio.com/etiket/olay/57ceb76ded62790c040afa50">olay</a> anını şöyle anlattı:<br/>"İçeriye girdik arkadaşımla seslendik 'Kimse var mı' diye. Biri ses verdi. Oraya doğru gittik üzerinde siyah kıyafet olan birini gördük. Adamın elinden tuttuk yukarıya çekmeye çalıştık. 'Abi bir şeyin var mı?' dedik. <br/> 'Yasin sen elinden tut ben de seni çekeceğim' dedim. Çektiğimiz sırada ikinci göçük meydana geldi. Yukarıdan üzerimize tahtalar düştü. Altında kaldık. Daha büyük tahtalar düşmeye başladı. O sırada bir ağabey bizi dışarıya çıkardı. Sonra ambulanslar gelip bizi götürdü."</figcaption>
      </figure>
      <figure>
        <img src="https://img-s2.onedio.com/id-5dceaf590b10f6fe102fcb7f/rev-0/w-500/s-c4efbae1ef80cce45a069041496bd0ffa89b760f.jpg"/>
      </figure>
      <h3>Arama kurtarma çalışmalarında 24 saat geride kalırken, evli ve iki çocuk babası olduğu öğrenilen Korkut Küçükcan'ın ailesinin de bölgedeki bekleyişi sürüyor.</h3>
      <figure>
        <img src="https://img-s1.onedio.com/id-5dcea8ded924fe250fd0ab96/rev-0/w-500/s-84df68bdce1aa23a8a4a577a9fcf766ea280f0d8.jpg"/>
      </figure>
    </article>
  </body>
</html>