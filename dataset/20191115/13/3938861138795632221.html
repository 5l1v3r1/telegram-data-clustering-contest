<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_eksgravec-dnipra-rozpoviv-pro-zhadibnist-kolomojskogo/938351"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T13:30:00+00:00"/>
    <meta property="og:title" content="Екс-гравець &quot;Дніпра&quot; розповів про жадібність Коломойського"/>
    <meta property="og:description" content="Півзахисник національної збірної України Євген Шахов пригадав епізод зі своєї кар'єри &amp;ndash; падіння клубу &quot;Дніпро&quot;. Про це пише ua-football Євген зауважив, що було лиш декілька гравців, які могли собі дозволити розмовляти із керівництвом клубу &amp;ndash; Руслан Ротань, Євген Селезньов та ..."/>
  </head>
  <body>
    <article>
      <h1>Екс-гравець "Дніпра" розповів про жадібність Коломойського</h1>
      <address><time datetime="2019-11-15T13:30:00+00:00">15 Nov 2019, 13:30</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938351_w_300.jpg?v=0"/>
        <figcaption>Шахов не був твердим гравцем основи в "Дніпрі"</figcaption>
      </figure>
      <p>Півзахисник національної збірної України Євген Шахов пригадав епізод зі своєї кар'єри – падіння клубу "Дніпро". Про це пише <a href="https://www.ua-football.com/ua/ukrainian/ukrainians/1573815402-shahov-proponuvali-kolomoyskomu-viddati-hocha-b-polovinu-groshey-vin-i-na-ce-ne-pishov.html">ua-football</a></p>
      <p>Євген зауважив, що було лиш декілька гравців, які могли собі дозволити розмовляти із керівництвом клубу – Руслан Ротань, Євген Селезньов та Роман Зозуля.</p>
      <p>"У них було більше спілкування з керівництвом. Було спілкування з президентом через Русола, Стеценка. Хтось навіть SMS-ки писав. Хоча особистих зустрічей з командою не було", - зауважив Шахов.</p>
      <p>Євген пригадав, що після фіналу Ліги Європи деякі хлопці розмовляли з Коломойським, як і головний тренер Мирон Маркевич.</p>
      <p>"Але це вже історія з сумним кінцем", - додав екс-гравець "Дніпра".</p>
      <p>Євген додав, що клуб не розрахувався із ним, як і з усіма іншими. Каже, гравцям заборгували багато грошей.</p>
      <p>У Шахова перепитали, в який момент він зрозумів, що ситуація в "Дніпрі" повернула в невідворотну сторону.</p>
      <p>"Був момент, коли протягом 4-6 місяців не платили гроші. Але ми до останнього вірили, що розрахуються, - зауважує гравець. - Хоч якусь половину. Ми в кінці сезону так і запропонували: "Віддайте нам хоча б половину. Ми готові навіть на 50%, залишаємося і працюємо далі". Але він на це не пішов. Тоді ми і зрозуміли, що бажання немає. Треба рухатися далі, щось шукати".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_cernigivska-dityacha-shkola-vimagaye--300-tis-za-armolenka/937979"/>
      </related>
      <blockquote>Євген Шахов із "Дніпра" перейшов до грецького ПАОКу, а звідти – в італійський "Лечче".</blockquote>
    </article>
  </body>
</html>