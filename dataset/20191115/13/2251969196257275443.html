<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/15/da-un-nome-falso-poi-tenta-di-aggredire-gli-agenti/1325328/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-15T13:47:15+00:00"/>
    <meta property="og:title" content="Dà un nome falso, poi tenta di aggredire gli agenti"/>
    <meta property="og:description" content="MACERATA - Denunciato un uomo del Gambia che era stato fermato nel corso di controlli della questura"/>
  </head>
  <body>
    <article>
      <h1>Dà un nome falso, poi tenta di aggredire gli agenti</h1>
      <h2>MACERATA - Denunciato un uomo del Gambia che era stato fermato nel corso di controlli della questura</h2>
      <address><time datetime="2019-11-15T13:47:15+00:00">15 Nov 2019, 13:47</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F15%2Fda-un-nome-falso-poi-tenta-di-aggredire-gli-agenti%2F1325328%2F">Condividi46</a><a href="https://twitter.com/intent/tweet?text=D%C3%A0+un+nome+falso%2C++poi+tenta+di+aggredire+gli+agenti&amp;url=https%3A%2F%2Fwww.cronachemaceratesi.it%2F2019%2F11%2F15%2Fda-un-nome-falso-poi-tenta-di-aggredire-gli-agenti%2F1325328%2F">Tweet</a>Email46 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2018/03/polizia-archivio-arkiv-giorno-4-650x488.jpg"/>
      </figure>
      <p> </p>
      <p>
        <b>Scende dall’autobus e viene fermato dalla polizia e agli agenti dà un nome falso, poi in questura tenta di colpire i poliziotti con calci e pugni: denunciato un uomo del Gambia. Gli agenti lo hanno fermato, nel corso di controlli contro lo spaccio di droga, alle 8,45 di ieri in via Ghino Valenti, a Macerata. L’uomo era a bordo di un bus che proveniva da Ancona. I poliziotti lo hanno controllato. Il suo atteggiamento li ha insospettiti perché l’uomo originario del Gambia, era nervoso. Inoltre non ha saputo spiegare la sua presenza in città. Non aveva documenti e agli agenti ha dato un nome che poi è risultato falso quando gli agenti lo hanno portato in questura per accertamenti. Un vizio, quello di dare false generalità da parte dell’uomo che già in passato aveva fatto lo stesso. Mentre era in questura ed erano in corso le operazioni di fotosegnalamento l’uomo ha dato in escandescenze e ha cercato di colpire gli agenti con calci e pugni. Alla fine è stato denunciato per aver dato false generalità e per violenza e resistenza a pubblico ufficiale.</b>
      </p>
    </article>
  </body>
</html>