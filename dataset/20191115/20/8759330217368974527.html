<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903900/defensa-central-zidane-wil-nu-ook-tielemans-naar-real-madrid-halen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T20:15:00+00:00"/>
    <meta property="og:title" content="Defensa Central: 'Zidane wil nu ook Tielemans naar Real Madrid halen'"/>
    <meta property="og:description" content="Speelt er binnenkort nog een derde Rode Duivel bij Real Madrid? Na Thibaut Courtois en Eden Hazard zou namelijk ook Youri Tielemans de overstap kunnen maken. Dat meldt"/>
  </head>
  <body>
    <article>
      <h1>Defensa Central: 'Zidane wil nu ook Tielemans naar Real Madrid halen'</h1>
      <address>
        <time datetime="2019-11-15T20:15:00+00:00">15 Nov 2019, 20:15</time>
      </address>
      <p>
        <b>Speelt er binnenkort nog een derde Rode Duivel bij Real Madrid? Na Thibaut Courtois en Eden Hazard zou namelijk ook Youri Tielemans de overstap kunnen maken. Dat meldt <i><a href="https://www.defensacentral.com/real_madrid/1573748529-exclusiva-dc-el-medio-que-zidane-ve-como-la-opcion-barata-de-pogba">Defensa Central</a>.</i></b>
      </p>
      <p>Coach Zinedine Zidane zou er zelf op aandringen om Tielemans binnen te halen. Hij heeft zijn naam laten vallen bij het bestuur. Tielemans is dan ook goed bezig in de Premier League. Hij heeft na vijftien wedstrijden namelijk vijf doelpunten én vijf assists.</p>
      <p>De vraag is wel hoe duur Tielemans zou uitvallen voor Real Madrid. Leicester City heeft zelf al 45 miljoen euro betaald aan AS Monaco om hem definitief over te nemen. Tielemans ligt nog vast tot 2023. Real zal dus diep in de buidel moeten tasten om het jeugdproduct van Anderlecht te halen.</p>
      <p>Tielemans is lang niet de enige middenvelder die gelinkt wordt aan Real. Eerder werden Donny Van de Beek, Bruno Fernandes, Fabián Ruiz en Paul Pogba al genoemd als mogelijke versterkingen.</p>
      <aside>Lees meer<br/><a href="https://www.voetbalprimeur.be/nieuws/903771/-real-madrid-gaat-vol-voor-mbapp-en-wil-psg-400-miljoen-geven-.html?itm_source=www.voetbalprimeur.be&amp;itm_medium=highlighted-content">'Real Madrid gaat vol voor Mbappé en wil PSG 400 miljoen geven'</a></aside>
    </article>
  </body>
</html>