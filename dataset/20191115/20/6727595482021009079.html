<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/arvind-kejriwal-on-friday-announced-a-scheme-under-which-people-in-delhis-unauthorised-colonies-and-villages-can-get-their-septic-tanks-cleaned-free-of-cost.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T20:23:00+00:00"/>
    <meta property="og:title" content="അനൗദ്യോഗിക കോളനികളിലെ സെപ്റ്റിക് ടാങ്കുകള്‍ സൗജന്യമായി ശുദ്ധിയാക്കുന്ന പദ്ധതിയുമായി ദല്‍ഹി സര്‍ക്കാര്‍; 45 ലക്ഷം ആളുകള്‍ക്ക് പദ്ധതിയുടെ ആനുകൂല്യം ലഭിക്കും"/>
    <meta property="og:description" content="Aravind Kejrival Delhi National News India ന്യൂദല്‍ഹി: സംസ്ഥാനത്തെ അനൗദ്യോഗിക കോളനികളിലെയും ഗ്രാമങ്ങളിലെയും വീടുകളിലെ സെപ്റ്റിക് ടാങ്കുകള്‍ സൗജന്യമായി ശുദ്ധീകരിക്കുന്ന പ"/>
  </head>
  <body>
    <article>
      <h1>അനൗദ്യോഗിക കോളനികളിലെ സെപ്റ്റിക് ടാങ്കുകള്‍ സൗജന്യമായി ശുദ്ധിയാക്കുന്ന പദ്ധതിയുമായി ദല്‍ഹി സര്‍ക്കാര്‍; 45 ലക്ഷം ആളുകള്‍ക്ക് പദ്ധതിയുടെ ആനുകൂല്യം ലഭിക്കും</h1>
      <address><time datetime="2019-11-15T20:23:00+00:00">15 Nov 2019, 20:23</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: സംസ്ഥാനത്തെ അനൗദ്യോഗിക കോളനികളിലെയും ഗ്രാമങ്ങളിലെയും വീടുകളിലെ സെപ്റ്റിക് ടാങ്കുകള്‍ സൗജന്യമായി ശുദ്ധീകരിക്കുന്ന പദ്ധതി ദല്‍ഹി സര്‍ക്കാര്‍ നടപ്പിലാക്കും. മുഖ്യമന്ത്രി അരവിന്ദ് കെജ്‌രിവാളാണ് പദ്ധതി പ്രഖ്യാപിച്ചത്.</p>
      <p>ഏതാണ്ട് 45 ലക്ഷത്തോളം പേര്‍ക്കാണ് ഈ പദ്ധതിയുടെ ആനുകൂല്യം ലഭിക്കുക. ദല്‍ഹിയില്‍ 1800ഓളം അനൗദ്യോഗിക കോളനികളാണുള്ളത്. വലിയ തുക നല്‍കിയാണ് ഇവിടത്തെ മനുഷ്യര്‍ തങ്ങളുടെ സെപ്റ്റിക് ടാങ്ക് ശുദ്ധിയാക്കാന്‍ നല്‍കുന്നത്.</p>
      <p>ആവശ്യമായ സുരക്ഷാസംവിധാനങ്ങള്‍ സ്വീകരിക്കാതെ സെപ്റ്റിക് ടാങ്കുകള്‍ ശുദ്ധീകരിക്കാനിറങ്ങിയ നിരവധി മനുഷ്യരാണ് പലതവണയായി മരണമടഞ്ഞിട്ടുള്ളതെന്ന് അരവിന്ദ് കെജ്‌രിവാള്‍ പറഞ്ഞു. ഈ കോണ്‍ട്രാക്ടര്‍മാര്‍ക്കോ സ്വകാര്യ വ്യക്തികള്‍ക്കോ ലൈസന്‍സില്ല. അനധികൃതമായി പ്രവര്‍ത്തിക്കുന്ന ഇവര്‍ മാലിന്യം യമുന നദിയിലോ മറ്റോ ആണ് ഉപേക്ഷിക്കുന്നതെന്നും അദ്ദേഹം പറഞ്ഞു.</p>
      <related>
        <a href="https://www.doolnews.com/vishnu-lost-bag-containing-the-certificate-was-recovered-from-the-vadakkunnathan-temple258.html?utm_source=doolnews&amp;utm_medium=related"/>
      </related>
      <related>
        <a href="https://www.doolnews.com/cpim-have-fund-497-crore-rupees-india.html?utm_source=doolnews&amp;utm_medium=related"/>
      </related>
      <p>ദല്‍ഹി ജല്‍ ബോര്‍ഡാണ് പദ്ധതിയുടെ ഉത്തരവാദിത്വം. ഒരു മാസത്തിനകം പദ്ധതി നടപ്പിലാക്കുന്നതിന് വേണ്ടിയുള്ള ഏജന്‍സിയെ കണ്ടെത്താന്‍ ടെണ്ടര്‍ വിളിക്കുമെന്നും അരവിന്ദ് കെജ്‌രിവാള്‍ പറഞ്ഞു.</p>
      <aside>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </aside>
      <figure>
        <iframe src="https://www.youtube.com/embed/VagkJ0Tc7f8" width="560" height="315" data-service="Youtube" scrolling="no"/>
      </figure>
    </article>
  </body>
</html>