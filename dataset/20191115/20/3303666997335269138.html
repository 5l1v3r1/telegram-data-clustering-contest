<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.repubblica.it/cronaca/2019/11/15/news/malore_per_matsumoto_a_torino_il_papa_di_capitan_harlock_annulla_la_serata-241214182/"/>
    <meta property="og:site_name" content="Repubblica.it"/>
    <meta property="article:published_time" content="2019-11-15T20:40:00+00:00"/>
    <meta property="og:title" content="Malore per Matsumoto a Torino, il papà di Capitan Harlock in codice rosso all'ospedale"/>
    <meta property="og:description" content="Il disegnatore è in città per celebrare i 40 anni dalla prima messa in onda in Italia ma ha dovuto annullare la serata"/>
  </head>
  <body>
    <article>
      <h1>Malore per Matsumoto a Torino, il papà di Capitan Harlock in codice rosso all'ospedale</h1>
      <h2>Il disegnatore è in città per celebrare i 40 anni dalla prima messa in onda in Italia ma ha dovuto annullare la serata</h2>
      <address><time datetime="2019-11-15T20:40:00+00:00">15 Nov 2019, 20:40</time> by <a rel="author">FABIOLA PALMERI e CARLOTTA ROCCI</a></address>
      <p>Il maestro Leiji Matsumoto, da ieri a Torino per le celebrazioni dei 40 anni della prima messa in onda in Italia di Capitan Harlock, uno dei suoi personaggi più famosi, ha annullato questa sera il suo impegno al Cinema Massimo a causa di un malore. I medici delle Molinette stanno visitando il maestro del manga per capire che tipo di malore lo abbia colto.<br/>  <br/>Già ieri aveva accusato un lieve malessere che lo aveva costretto a rinunciare  a una parte del programma della giornata. Oggi però aveva presenziato a tutti gli appuntamenti  della sua agenda Torinese. Quando in serata è arrivato al cinema Massimo però i suoi collaboratori giapponesi più stretti si sono accorti che il maestro parlava in modo strano e si sono  allarmati. Matsumoto allora è stato accompagnato nella sua stanza d'albergo all'hotel Carlina e qui la situazione è apparsa più seria perché i collaboratori del maestro non sono più risuciti a svegliarlo. A quel punto hanno preferito chiamare un'ambulanza che lo ha trasportato alle Molinette in codice rosso. Nell'ospedale gli è stata eseguita una tac per verificare se non ci fosse un ictus in corso.<br/> <br/>Questa mattina, prima del malore, il papà del pirata più amato di sempre aveva incontrato i ragazzi dello Iad raccomandando loro: "Non smettete di sognare mai".</p>
    </article>
  </body>
</html>