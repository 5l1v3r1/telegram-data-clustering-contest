<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152343-za-rik-u-volodymyri-volynskomu-za-dobu-odruzhylosia-68-par"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T20:31:00+00:00"/>
    <meta property="og:title" content="За рік у Володимирі-Волинському «за добу» одружилося 68 пар"/>
    <meta property="og:description" content="За 10 місяців 2019-го року у рамках допомогою проєкту Мін’юсту «Шлюб за добу» одружились 68 пар молодят у Володимирі-Волинському."/>
  </head>
  <body>
    <article>
      <h1>За рік у Володимирі-Волинському «за добу» одружилося 68 пар</h1>
      <address>
        <time datetime="2019-11-15T20:31:00+00:00">15 Nov 2019, 20:31</time>
      </address>
      <p>За 10 місяців 2019-го року у рамках допомогою проєкту Мін’юсту «Шлюб за добу» одружились 68 пар молодят у Володимирі-Волинському.<br/><br/>Із загальної кількості зареєстрованих шлюбів за скороченою процедурою 7 шлюбів були укладені з іноземними громадянами.<br/><br/>Пілотний проєкт щодо державної реєстрації шлюбу у скорочені строки стає все більш популярним. Усі охочі укласти шлюб, не чекаючи довгого «випробного» терміну, можуть здійснити це лише за 24 години, звернувшись до Володимир-Волинського ЦНАПу, що на Устилузькій, 17, – повідомив організатор державної реєстрації шлюбу – КП “Інформаційно – розрахунковий центр”, яке працює у приміщенні ЦНАПу.<br/><br/>15- го листопада у приміщенні ЦНАПу в рамках пілотного проєкту ” Шлюб за добу” одружилися жителі Володимира-Волинського.<br/><br/>Згідно зі статтею 51 Конституції України шлюб ґрунтується на вільній згоді жінки та чоловіка. Кожен із подружжя має рівні права і обов’язки у шлюбі та сім’ї. Відповідно до статті 21-ї розділу ІІ глави ІІІ Сімейного кодексу України шлюбом є сімейний союз жінки та чоловіка, зареєстрований в органі державної реєстрації актів цивільного стану.<br/><br/>Зареєструвати шлюб у ЦНАПі може кожен охочий. Для цього необхідно подати заяву на реєстрацію шлюбу, пред’явити паспорт громадянина України, а іноземцю – паспортний документ, посвідку на постійне чи тимчасове проживання або інший документ, що підтверджує законність його перебування на території України. Разом з оригіналами документів, складених іноземною мовою, обов’язково подаються їх переклади на українську, засвідчені нотаріально.<br/><br/>Особи, які раніше перебували в шлюбі, можуть зареєструвати повторний шлюб за умови пред’явлення документів, що підтверджують припинення попереднього шлюбу або визнання його недійсним.</p>
    </article>
  </body>
</html>