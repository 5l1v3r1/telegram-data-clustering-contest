<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357009074-pravitelstvo-podderzhalo-proekt-usilenija-sistemy-morskoj-bezopasnosti-i-ohrany-granicy"/>
    <meta property="og:site_name" content="Главное™"/>
    <meta property="article:published_time" content="2019-11-15T20:23:00+00:00"/>
    <meta property="og:title" content="Правительство поддержало проект усиления системы морской безопасности и охраны границы"/>
    <meta property="og:description" content="Це перший крок до реалізації масштабного проєкту. Велику Угоду незабаром буде підписано між Урядами України та Франції, після чого Верховна Рада повинна її ратифікувати. За три роки Державна прикордонна служба отримає 20 найсучасніших патрульних кораблів ..."/>
  </head>
  <body>
    <article>
      <h1>Правительство поддержало проект усиления системы морской безопасности и охраны границы</h1>
      <address>
        <time datetime="2019-11-15T20:23:00+00:00">15 Nov 2019, 20:23</time>
      </address>
      <p>Це перший крок до реалізації масштабного проєкту. Велику Угоду незабаром буде підписано між Урядами України та Франції, після чого Верховна Рада повинна її ратифікувати. За три роки Державна прикордонна служба отримає 20 найсучасніших патрульних кораблів французької компанії ОСЕА. Це вже другий, після авіації МВС, за масштабом україно-французький проєкт.</p>
      <p>Про це сьогодні, 15 листопада, <a href="https://mvs.gov.ua/ua/news/26061_20_suchasnih_patrulnih_korabliv_uryad_pidtrimav_prokt_posilennya_sistemi_morskoi_bezpeki_ta_ohoroni_kordonu.htm">повідомив</a> міністр внутрішніх справ Арсен Аваков.</p>
      <p>За словами Арсена Авакова, морська ділянка українського кордону на сьогодні найбільш незахищена – ми потребуємо посилення та мобільності на воді. В окупованій АР Крим залишилися бази та 19 суден, а 80% наявних кораблів технічно застарілі та потребують постійного оновлення.</p>
      <p>«Тому сьогодні ми презентуємо великий та надважливий структурний проєкт посилення системи охорони морських кордонів. В рамках якого для потреб Держприкордонслужби Україна закупає 20 французьких патрульних кораблів ОСЕА», ‑ сказав міністр внутрішніх справ.</p>
      <related>
        <h4>Читайте также:</h4>
        <a href="https://glavnoe.ua/news/n357008938-avakov-rabota-mvd-napravlena-na-prevenciju-i-umenshenie-prestuplenij-na-religioznoj-pochve"/>
      </related>
      <p>Очільник МВС зауважив, що пропозиція компанії ОСЕА була найбільш економічно вигідною для України і потреб ДПСУ, а Франція запропонувала комплексний підхід кредитного фінансування і погодилась на часткову локалізацію, 25%, виробництва в Україні. Більше того, судна виготовлятимуться з морського алюмінію, тому вони будуть більш легкі та маневрені.</p>
      <p>Окрім виробництва та поставок суден, проєкт включає систему сервісного обслуговування, підготовку 240 членів екіпажу та 120 осіб технічного персоналу, запасні частини та інструменти, які необхідні для технічного обслуговування протягом 2 років експлуатації (або 2400 годин), технічну підтримку в Україні (по одному техніку та інженеру компанії виробника) протягом 60 місяців з дати поставки першого корабля в Україну, доставку кораблів в Одесу та страхування на час переходу.</p>
      <related>
        <h4>Читайте также:</h4>
        <a href="https://glavnoe.ua/news/n357008797-glavnye-citaty-iz-intervju-antona-geraschenko-ob-avakove-novyh-shtrafah-i-zarplate-patrulnyh"/>
      </related>
      <p>Арсен Аваков зазначив, що вартість контракту 136,5 млн євро: «Реалізація проєкту планується в тому числі з частковим фінансуванням за рахунок кредитних коштів, як комерційних банків, так і за рахунок казначейської позики Міністерства фінансів Франції. Кредит надає держава Франція. 15% виплачує Україна з бюджету. 85% кредитні кошти», ‑ наголосив міністр внутрішніх справ.</p>
      <p>Нагадаємо, в Україні запустили Єдину систему авіабезпеки МВС. З початку контракту з французькою компанією до України прибуло чотири вертольоти. Три вже передано на потреби ДСНС, ще один - використовується гвардійцями.</p>
      <figure>
        <img src="https://img.glavnoe.ua/Image2018/2019/11/15/0050.jpg"/>
      </figure>
      <figure>
        <img src="https://img.glavnoe.ua/Image2018/2019/11/15/0051.jpg"/>
      </figure>
      <figure>
        <img src="https://img.glavnoe.ua/Image2018/2019/11/15/0052.jpg"/>
      </figure>
      <figure>
        <img src="https://img.glavnoe.ua/Image2018/2019/11/15/0053.jpg"/>
      </figure>
      <figure>
        <img src="https://img.glavnoe.ua/Image2018/2019/11/15/0054.jpg"/>
      </figure>
      <figure>
        <img src="https://img.glavnoe.ua/Image2018/2019/11/15/0055.jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357008504-avakov-rf-v-ocherednoj-raz-ispolzovala-instrumenty-interpola-dlja-politicheskih-presledovanij-grazhdan-ukrainy"/>
      </related>
    </article>
  </body>
</html>