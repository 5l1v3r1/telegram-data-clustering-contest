<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-bosnia-italia-streaming-video-rai-azzurri-gia-qualificati-europei-2020/1948159/"/>
    <meta property="og:site_name" content="IlSussidiario"/>
    <meta property="article:published_time" content="2019-11-15T20:24:18+00:00"/>
    <meta property="og:title" content="Diretta/ Bosnia Italia (risultato live 0-2): raddoppio di Insigne!"/>
    <meta property="og:description" content="Diretta Bosnia Italia: streaming video Rai, quote e risultato live del match valevole per le qualificazioni agli Europei 2020."/>
  </head>
  <body>
    <article>
      <h1>Diretta/ Bosnia Italia (risultato live 0-2): raddoppio di Insigne!</h1>
      <h2>Diretta Bosnia Italia streaming video Rai, formazioni ufficiali e risultato live del match valevole per le qualificazioni agli Europei 2020 a Zenica.</h2>
      <address><time datetime="2019-11-15T20:24:18+00:00">15 Nov 2019, 20:24</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA BOSNIA ITALIA (RISULTATO LIVE 0-2): RADDOPPIO DI INSIGNE!</h4>
      <p>Intervallo a Zenica dove si è appena concluso il primo tempo di <b>Bosnia-Italia</b>, squadre al riposo sul punteggio di <b>2 a 0</b> in favore degli azzurri. Padroni di casa a un passo dal pari con Besic che al 31′ prova a inquadrare il bersaglio grosso, Emerson Palmieri gli si para davanti e allontana la sfera. Sei minuti più tardi gli azzurri raddoppiano con <b>Insigne</b> che su assist di <b>Belotti</b> beffa Sehic – poi bravo, in seguito, a disinnescare il bomber del Torino che al 40′ ha cercato di mettersi in proprio – e ritrova il sorriso che aveva smarrito con la maglia del Napoli. Un contributo determinante lo sta dando anche <b>Donnarumma</b> che ha impedito agli uomini di Prosinecki di riaprire la partita con Cimirot e Krunic che si sono trovati davanti il muro eretto dal portiere del Milan, abile a opporsi anche al tentativo di sfondamento da parte di Dzeko. <i>{agg. di Stefano Belli}</i></p>
      <h4>STREAMING VIDEO E TV: COME VEDERE LA PARTITA</h4>
      <p><b>Bosnia Italia</b> sarà trasmessa in <b>diretta tv</b> in chiaro su Rai 1 sul digitale terrestre: ci sarà anche la possibilità di vedere il match <b>diretta streaming video</b> via internet: collegandosi attraverso l’app Rai Play tramite smart tv, smartphone e tablet, oppure collegandosi tramite pc sul sito raiplay.it. <b><a href="https://www.raiplay.it/dirette/rai1">CLICCA QUI PER LO STREAMING VIDEO DEL MATCH SU RAIPLAY.IT</a></b></p>
      <h4>PRIMO GOL IN MAGLIA AZZURRA PER ACERBI!</h4>
      <p>Alla mezz’ora del primo tempo è cambiato il punteggio di <b>Bosnia-Italia</b> con la nazionale allenata da Roberto Mancini in vantaggio per <b>1 a 0</b>. Al 15′ occasione per gli azzurri con <b>Bernardeschi</b> che avanza sulla corsia di destra e serve Insigne che va al tiro, <b>Kvrzic</b> riesce a murarlo in calcio d’angolo. Tre minuti più tardi l’ala della Juventus si mette in proprio presentandosi davanti a <b>Sehic</b> che fa buona guardia in mezzo ai pali e gli nega la gioia del gol. Che invece si regala <b>Francesco Acerbi</b>, al 21′ il difensore della Lazio trova l’angolino e sblocca la contesa a Zenica, il numero 15 viene festeggiato da tutti i suoi compagni, a conferma di come si faccia ben volere dal gruppo. <b>Pjanic</b> e <b>Dzeko</b> sono ora chiamati a prendere in mano la situazione. <i>{agg. di Stefano Belli}</i></p>
      <h4>BONUCCI MURATO DA BICAKCIC</h4>
      <p>L’arbitro Scharer ha dato il via alle ostilità tra <b>Bosnia</b> e <b>Italia</b> che si affrontano nel match valevole per la nona giornata delle <b>European Qualifiers</b>, al 10′ del primo tempo il punteggio è fermo sullo <b>0-0</b>. Inizio fin troppo morbido da parte degli azzurri con Acerbi che regala il pallone a Dzeko, per fortuna che l’attaccante della Roma è in fuorigioco altrimenti si sarebbe presentato tutto solo davanti a Donnarumma. Dall’altra parte gli uomini di Mancini battono un calcio d’angolo sugli sviluppi del quale <b>Bonucci</b> libera il sinistro trovando l’opposizione di <b>Bicakcic</b> che lo mura, il numero 3 di Prosinecki scalda anche i guantoni del portiere del Milan che alza il pallone sopra la traversa. Con il pass per la fase finale di <b>Euro 2020</b> e il primo posto nel <b>gruppo J</b> in cassaforte, l’Italia punta comunque a vincere per allungare ulteriormente la striscia positiva e migliorare il <b>ranking</b> con l’obiettivo di essere testa di serie. <i>{agg. di Stefano Belli}</i></p>
      <h4>LE FORMAZIONI UFFICIALI</h4>
      <p>Sta per avere inizio <b>Bosnia Italia</b>, match per il girone J delle qualificazioni agli Europei 2020 e già le formazioni ufficiali della partita stanno facendo il loro ingresso in campo: in attesa del fischio d’inizio diamo un occhio a qualche dato importante. Come abbiamo già riferito prima, gli azzurri di Mancini hanno già messo in cassaforte il biglietto per i prossimi Europei del 2020 e a oggi vantano la prima piazza sicura della classifica con ben 24 punti. E’ stato un percorso eccezionale quello dell’Italia fino a qui con 8 successi su 8 incontri e una differenza gol importante, fissata sul 25:3. Sono numeri invece profondamente diversi quelli della Bosnia, che registra solo la quarta piazza con 10 punti (gli stessi però dell’Armenia, terza), questi ottenuti con tre successi e un pareggio. I bosniaci poi hanno messo a segno fino ad ora 17 gol e ne hanno subiti 14. Ma ora diamo la parola al campo, Bosnia Italia si gioca! BOSNIA (4-3-3): Sehic; Kvrzic, Kovacevic, Bicakcic, Kolasinac; Pjanic, Besic, Cimirot; Krunic, Visca, Dzeko. All. Prosinecki. ITALIA (4-3-3): Donnarumma; Florenzi, Bonucci, Acerbi, Emerson; Barella, Jorginho, Tonali; Bernardeschi, Belotti, Insigne. All. Mancini. (agg Michela Colombo)</p>
      <h4>PARLA ROBERTO MANCINI</h4>
      <p>Alla vigilia della diretta di <b>Bosnia Italia</b>, match per le qualificazioni agli Europei 2020, ha preso naturalmente la parola il tecnico azzurro Roberto Mancini. L’allenatore, che pure si è già assicurato il pass per Euro 2020, punta comunque a una grande prestazione pur in un fortino come quello di Zenica (dove la Bosnia ha perso una sola volta, nel 2014): “La Bosnia qui ha sempre vinto, è uno stadio dove si trova bene, faremo del nostro meglio, perché come loro anche noi vogliamo vincere. Vedremo alla fine chi sarà stato più bravo tra noi e loro, è certo che per batterci dovranno giocare bene”. Lo stesso Mancini ha poi aggiunto: “sarà una bella partita. Non avendo niente da perdere, loro giocheranno sicuramente per vincere e sarà una gara interessante. Quando abbiamo iniziato questa avventura, avevamo tutti dei dubbi sul nostro girone. Pensavamo che Bosnia e Finlandia avessero le stesse possibilità per giocarsi la qualificazione. Per me è più forte la Bosnia, ma la Finlandia ha dimostrato di essere più brava e più continua”. Vedremo che accadrà in questo interessante girone J delle Qualificazioni agli Europei 2020. (agg Michela Colombo)</p>
      <h4>TESTA A TESTA</h4>
      <p>Prima di dare la parola al campo per la diretta di <b>Bosnia Italia</b>, è certo bene anche approfondire il discorso relativo allo storico di questo atteso match, per il girone J delle qualificazioni agli Europei 2020. I dati utili però sono davvero ben pochi: prima di questo torneo di preparazione infatti le due nazionali si erano affrontate a viso aperto solo nella stagione 1995-1996, quando furono poi i bosniaci ad avere la meglio col risultato di 2-1 (solo Enrico Chiesa, papà del nostro Federico, in gol per gli azzurri allora). L’unico dato utile in nostro possesso quindi è il match di andata per questo torneo di qualificazione agli Europei 2020 che è stato registrato il 11 giugno scorso. Allora come ben ricordiamo, gli uomini di Mancini ebbero la meglio di fronte al pubblico di Torino, vincendo col risultato di 2-1 firmato da Insigne e Verratti (a cui solo Dzeko rispose nelle marcature). (agg Michela Colombo)</p>
      <h4>ORARIO E PRESENTAZIONE PARTITA</h4>
      <p><b>Bosnia Italia, diretta</b> dall’arbitro Sandro Scharer, venerdì 15 novembre 2019 alle<b> ore 20.45</b> presso lo Stadium Bilino Polje di Zelica, sarà una sfida valevole per la penultima giornata delle <b>qualificazioni agli Europei 2020.</b> Gli azzurri si presentano all’appuntamento nelle migliori condizioni possibili, con nove vittorie negli ultimi match disputati, a punteggio pieno nel <b>girone J</b> di qualificazione a Euro 2020 nel quale <a href="https://www.ilsussidiario.net/news/italia-si-qualifica-se-europei-2020-un-solo-risultato-contro-la-grecia/1936605/">sono già primi e qualificat</a>i. La Bosnia invece è appesa a un filo, scivolata a -5 dalla Finlandia seconda <a href="https://www.ilsussidiario.net/news/diretta-grecia-bosnia-streaming-video-tv-i-balcanici-devono-vincere-europei-2020/1936939/">dopo il ko in Grecia.</a> Per Dzeko, Pjanic e compagnia la speranza è di rientrare nei ripescaggi per le final four di Nations League che riserveranno altri 4 posti per l’Europeo alle eliminate delle qualificazioni. Probabile che il CT azzurro Roberto Mancini possa dare spazio ad alcuni <b>giovani</b> <b>elementi</b> che nelle qualificazioni hanno trovato meno spazio, sia in questa partita che in quella conclusiva contro l’Armenia.</p>
      <h4>PROBABILI FORMAZIONI BOSNIA ITALIA</h4>
      <p>Le <b>probabili formazioni</b> di Bosnia Italia, venerdì 15 novembre 2019 presso lo Stadium Bilino Polje di Zelica, sfida valevole per la penultima giornata delle qualificazioni a Euro 2020. La Bosnia del CT Prosinecki schiererà un 4-3-3: Sehic; Kvrzic, Kovacevic, Bicakcic, Kolasinac; Saric, Pjanic, Cimirot; Visca, Hodzic, Dzeko. Risponderà l’Italia del CT Roberto Mancini con un 4-4-2: Donnarumma; Di Lorenzo, Bonucci, Acerbi, Biraghi; Zaniolo, Jorginho, Barella; Chiesa, Immobile, Insigne.</p>
      <h4>LE QUOTE PER LE SCOMMESSE</h4>
      <p>Le quote dell’agenzia di scommesse Snai indicano l’Italia favorita per il successo contro la Bosnia. Vittoria interna quotata a 3.20, eventuale pareggio proposto a una quota di 3.40 mentre il successo in trasferta viene offerto a una quota di 2.20. Per chi vorrà scommettere sul numero di gol realizzati in totale dalle due squadre nel corso della partita, la quota per l’over 2.5 viene fissata a 1.75, la quota per l’under 2.5 invece a 2.05.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/moise-kean-alla-roma-il-padre-spero-giochi-con-zaniolo-su-sarri-e-leverton/1949915/"/>
        <a href="https://www.ilsussidiario.net/news/risultati-qualificazioni-europei-2020-classifiche-diretta-gol-live-gironi-d-f-j/1948111/"/>
        <a href="https://www.ilsussidiario.net/news/diretta-spagna-malta-streaming-video-tv-partita-a-senso-unico-europei/1947990/"/>
        <a href="https://www.ilsussidiario.net/news/diretta-atp-finals-2019-nadal-tsitsipas-medvedev-zverev-streaming-video-tv-tennis/1949157/"/>
        <a href="https://www.ilsussidiario.net/news/dybala-compleanno-e-dedica-di-oriana-sabatini-e-marchisio-auguri-a-un-vero-amico/1949734/"/>
        <a href="https://www.ilsussidiario.net/news/diretta-formula-1-prove-libere-live-tempi-classifica-gp-brasile-2019/1948694/"/>
      </related>
    </article>
  </body>
</html>