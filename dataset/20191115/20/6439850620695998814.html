<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460968/%E0%A6%96%E0%A7%81%E0%A6%AC-%E0%A6%B6%E0%A6%BF%E0%A6%97%E0%A6%97%E0%A6%BF%E0%A6%B0%E0%A6%87-%E0%A6%AA%E0%A7%87%E0%A6%81%E0%A7%9F%E0%A6%BE%E0%A6%9C%E0%A7%87%E0%A6%B0-%E0%A6%A6%E0%A6%BE%E0%A6%AE-%E0%A6%B8%E0%A7%8D%E0%A6%AC%E0%A6%BE%E0%A6%AD%E0%A6%BE%E0%A6%AC%E0%A6%BF%E0%A6%95-%E0%A6%B9%E0%A7%9F%E0%A7%87-%E0%A6%AF%E0%A6%BE%E0%A6%AC%E0%A7%87"/>
    <meta property="og:site_name" content="Daily Janakantha"/>
    <meta property="article:published_time" content="2019-11-15T20:59:00+00:00"/>
    <meta property="og:title" content="খুব শিগগিরই পেঁয়াজের দাম স্বাভাবিক হয়ে যাবে: তোফায়েল"/>
    <meta property="og:description" content="নিজস্ব সংবাদদাতা, ভোলা ॥ খুব শিগগিরই পেয়াজের দাম স্বাভাবিক হয়ে যাবে আশা করছেন সাবেক বাণিজ্যমন্ত্রী ও ভোলা-১ আসনের সংসদ সদস্য তোফায়েল আহমেদ। বাণিজ্য মন্ত্রণালয় বিষয়ক সংসদীয় স্থায়ী কমিটির সভাপতি তোফায়েল আহমেদ আরো বলেন, এই মুহুর্তে ৫০ হাজার টন পেয়াজ জাহাজে করে আসছে। মেঘনা গ্রুপ,সিটি ..."/>
  </head>
  <body>
    <article>
      <h1>খুব শিগগিরই পেঁয়াজের দাম স্বাভাবিক হয়ে যাবে: তোফায়েল</h1>
      <address>
        <time datetime="2019-11-15T20:59:00+00:00">15 Nov 2019, 20:59</time>
      </address>
      <figure>
        <img src="http://www.dailyjanakantha.com/files/201911/1573852527_57.jpg"/>
      </figure>
      <p>নিজস্ব সংবাদদাতা, ভোলা ॥ খুব শিগগিরই পেয়াজের দাম স্বাভাবিক হয়ে যাবে আশা করছেন সাবেক বাণিজ্যমন্ত্রী ও ভোলা-১ আসনের সংসদ সদস্য তোফায়েল আহমেদ। বাণিজ্য মন্ত্রণালয় বিষয়ক সংসদীয় স্থায়ী কমিটির সভাপতি তোফায়েল আহমেদ আরো বলেন, এই মুহুর্তে ৫০ হাজার টন পেয়াজ জাহাজে করে আসছে। মেঘনা গ্রুপ,সিটি গ্রুপ,এসআলম গ্রুপসহ আরো অনেক কোম্পানী এলসি খুলেছে। জাহাজীকরন হয়ে গেছে। আশা করি আগামী ৮/১০ দিনের মধ্যে ওই মালামাল বাংলাদেশে পৌছে যাবে। তখন আমাদের চাহিদা পূরন হবে।</p>
      <p>শুক্রবার দুপুরে ভোলা সদর উপজেলার পূর্ব ইলিশা ইউনিয়ন পরিষদে ঘূর্ণিঝড় বুলবুলের আঘাতে ক্ষতিগ্রস্থ পরিবারের মধ্যে প্রধান অতিথি হিসাবে তোফায়েল আহমেদ নগদ অর্থ,টিন ও চাল বিতরন শেষে সাংবাদিকদের প্রশ্নের জবাবে এসব কথা বলেন।</p>
      <p>তোফায়েল আহমেদ বলেন, আমাদের গৃহীত পদক্ষেপের কারণে ঘূর্ণিঝড় বুলবুলে তেমন কোন ক্ষতি হয়নি। কিছু ঘরবাড়ি নস্ট হয়েছে। আমরা তাদেরকে চাল, টাকার ও টিন দিয়েছি। সাংবাদিকদের প্রশ্নের জবাবে সাবেক বাণিজ্যমন্ত্রী তোফায়েল আহমেদ আরো বলেন, ভারত পেয়াজ আমদানি বন্ধ করে দিয়েছে। তার একটা প্রভাব পড়েছে। পৃথিবীর বহু দেশে পেয়াজ কম উৎপাদন হয়েছে। আমদানী নির্ভরশীল দেশ হলে অন্যদেশ থেকে যদি আমদানী করা না যায় তার একট প্রভাব হয়তো পড়তে পারে। তবে ব্যবসায়ীদের আপন করে নিতে হবে। জবরদস্তি করে দাম কমাও, গ্রেফতার করা এগুলো কিন্তু বাস্তব সম্মত না। আমি যখন ছিলাম তখন খুচরা বিক্রেতা,পাইকার,আমদানী কারক, সবার সাথে বসে আপন করে কাজ করে বাজার নিয়ন্ত্রন করেছি। এবারের ঘটনা থেকে ভবিষ্যতে আমাদের শিক্ষা নিতে হবে।</p>
      <p>বিএনপির বিষয়ে সাংবাদিকদের প্রশ্নের উত্তরে তিনি বলেন, বিএনপি সম্পর্কে দলীয় নেতা-কর্মীদের ধারনা এখন খুব খারাপ। কারণ তাদের নেতা খালেদা জিয়া দুর্নীতির মামলায় কারাগারে সাজা প্রাপ্ত। তার ছেলে ভারপ্রাপ্ত সে সাজাপ্রাপ্ত। একটা দল যাবজ্জীবন সাজাপ্রাপ্ত নেতার নেতৃত্বে চলতে পারে না। নির্দেশ আসে লন্ডন থেকে। এখানে যারা বিএনপির সিনিয়র নেতা আছে তারাও খুব বিব্রত। তার বয়সও অনেক কম। বিএনপির অনেক প্রবীণ প্রতিষ্ঠাতা আছে। সেইসব কারণে ক্ষোভে, অভিমানে কেউ কেউ দল থেকে পদত্যাগ করতে পারে। তবে এটা তাদের অভ্যন্তরিন ব্যাপার। তবে আওয়ামী লীগ কিন্তু যারা সৎ, আদর্শবান, নিষ্ঠাবান তাদেরকে নিয়েই এবার সংগঠিত হবে। জাতির জনক বঙ্গব্ধুর নেতৃত্বে আওয়ামী লীগ প্রতিষ্ঠিত হয়ে আজ পৃথিবীর মধ্যে শ্রেষ্ঠ সংগঠনে রুপান্তরীত হয়েছে। তৃণমূল পর্যন্ত আওয়ামী লীগ এখন সংগঠিত। তোফায়েল আহমেদ বলেন, বঙ্গবন্ধু কন্যা প্রধানমন্ত্রী শেখ হাসিনা দীর্ঘ ৩৮ বছর আওয়ামী লীগকে নেতৃত্ব দিচ্ছেন। তিনি নিষ্ঠা, সততা ও দক্ষতার সাথে দল পরিচালনা করছেন। জাতির জনকের স্বপ্নের সোনার বাংলা শেখ হাসিনার নেত্বেই আমরা গড়ে তুলবো। আওয়ামীলীগ সঠিক পথে আছে। সঠিক ভাবে থাকবে।</p>
      <p>ভোলা জেলা প্রশাসক মাসুদ আলম সভাপতিত্বে অনুষ্ঠানে উপস্থিত ছিলেন ভোলা পুলিশ সুপার সরকার মো. কায়সার, জেলা আওয়ামী লীগ যুগ্ম সম্পাদক জহুরুল ইসলাম নকিব, জেলা আওয়ামী লীগ সাংগঠনিক সম্পাদক মইনুল হোসেন বিপ্লব, সদর উপজেলা আওয়ামী লীগের সাংগঠনিক সম্পাদক আজিজুল ইসলাম.ইউপি চেয়ারমান হাসনাইন আহমেদ হাসানসহ দলীয় নেতৃবৃন্দ। এসময় ঘূর্ণিঝড়ে ক্ষতিগ্রস্থ ৫০ পরিবারকে ৩০ কেজি করে চাল, ১৩ জনকে ২বান্ডিল টিন ও ৬ হাজার টাকা করে এবং ৩০ জনকে এক বা-িল করে টিন ও ৩ হাজার টাকা করে দেওয়া হয়েছে।</p>
    </article>
  </body>
</html>