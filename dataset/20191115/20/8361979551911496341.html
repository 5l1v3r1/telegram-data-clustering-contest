<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/video-dtp-u-cherkasah-vodiy-zbiv-zhinku-novini-cherkas-50053862.html"/>
    <meta property="og:site_name" content="НВ"/>
    <meta property="article:published_time" content="2019-11-15T20:21:00+00:00"/>
    <meta property="og:title" content="У Черкасах водій збив жінку, затягнув у салон авто і намагався втекти від поліцейського — відео"/>
    <meta property="og:description" content="У Черкасах водій Mercedes збив жінку, після чого затягнув її в авто і намагався втекти."/>
  </head>
  <body>
    <article>
      <h1>У Черкасах водій збив жінку, затягнув у салон авто і намагався втекти від поліцейського — відео</h1>
      <h2>У Черкасах водій Mercedes збив жінку, після чого затягнув її в авто і намагався втекти.</h2>
      <address>
        <time datetime="2019-11-15T20:21:00+00:00">15 Nov 2019, 20:21</time>
      </address>
      <p>Про повідомляє обласна поліція.</p>
      <p>У п'ятницю, 15 листопада водій автомобіля Mercedes з іноземною реєстрацією, рухаючись на великій швидкості по вулиці скоїв наїзд на жінку.</p>
      <p>В результаті постраждалу підкинуло на кілька метрів вгору, бампер автомобіля розсипався, а передня частина була деформована.</p>
      <p>Потім водій вискочив з машини, затягнув потерпілу на заднє сидіння і почав збирати уламки транспортного засобу. Очевидці кинулися до нього. Чоловік сів у авто і швидко поїхав з місця злочину.</p>
      <p>Однак, свідком аварії став працівник поліції, який почав переслідувати зловмисника, подаючи сигнали фарами, жестом руки і сигналом автомобіля. Обігнавши Mercedes, поліцейський почав пригальмовувати, намагаючись зупинити порушника. Той, в свою чергу, об'їжджаючи автомобіль поліцейського навмисне скоїв зіткнення з ним.</p>
      <p>До автомобіля зловмисника підбігли свідки ДТП і щоб уникнути самосуду поліцейський огородив чоловіка і викликав на місце колег і лікарів.</p>
      <figure>
        <iframe src="https://www.youtube.com/embed/WS4a2QQkQG0" width="750" height="452" data-service="Youtube" scrolling="no"/>
      </figure>
      <p>Постраждалу в украй важкому стані доставили в реанімацію.</p>
      <p>За даним фактом вирішується питання про відкриття кримінального провадження передбаченого статтею 286 Кримінального кодексу України.</p>
    </article>
  </body>
</html>