<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/517560/tackle-berguling-aidil-zafuan-curi-tumpuan-video"/>
    <meta property="og:site_name" content="HM Online"/>
    <meta property="article:published_time" content="2019-11-15T20:55:07+00:00"/>
    <meta property="og:title" content="'Tackle berguling' Aidil Zafuan curi tumpuan [VIDEO]"/>
    <meta property="og:description" content="PERLAWANAN bola sepak Malaysia menentang Thailand semalam dipenuhi aksi warna warni apabila tindakan kapten pasukan Harimau Malaya, Mohamad Aidil Zafuan Abd Radzak melakukan 'rolling tackle' menjadi tular di seluruh dunia."/>
  </head>
  <body>
    <article>
      <h1>'Tackle berguling' Aidil Zafuan curi tumpuan [VIDEO]</h1>
      <address><time datetime="2019-11-15T20:55:07+00:00">15 Nov 2019, 20:55</time> by <a rel="author">Suraya Roslan</a></address>
      <p>PERLAWANAN bola sepak Malaysia menentang Thailand semalam dipenuhi aksi warna warni apabila tindakan kapten pasukan Harimau Malaya, Mohamad Aidil Zafuan Abd Radzak melakukan 'rolling tackle' menjadi tular di seluruh dunia.</p>
      <p>Pada perlawanan Pusingan Kedua Kelayakan Piala Dunia 2022/ Piala Asia 2023 itu, Malaysia berjaya menewaskan Thailand, 2-1 di Stadium Nasional Bukit Jalil.</p>
      <p>Perkongsian video dimuat naik Troll Football Media meraih 1.3 juta tontonan setakat 8 malam hari ini.</p>
      <p>Kebanyakan peminat pasukan kebangsaan memuji kesungguhan kapten Malaysia itu demi merebut peluang mendapatkan bola.</p>
      <p>Pelbagai komen mencuit hati membanjiri laman Twitter itu antaranya @OmgjaiYALLL meminta aksi itu tidak disebar bimbang Aidil Zafuan dibeli pasukan Liga Perdana Inggeris, Manchester United (MU).</p>
      <p>“"Jangan sebar sangat takut nanti MU beli harga tak masuk akal," tulisnya.</p>
      <p>Bagi @aiman_hakimmm dia terkejut kerana pengendali laman Twitter itu melihat perlawanan pasukan Malaysia.</p>
      <p>“Serious la @TrollFootball pun tengok Malaysia main. Terbaik," tulisnya.</p>
      <p>Selain itu, bagi @Abammidi memuji aksi Aidil yang dianggap bukan calang-calang pemain boleh lakukan.</p>
      <p>“Aku macam tak percaya aksi kapten Malaysia masuk @Troll_Football, bukan calang-calang atau aksi cap ayam boleh masuk sini walaupun hanya troll perkara bola sepak. Syabas Malaysia kerana berjaya menewaskan Thailand," tulisnya.</p>
      <p>Malah, pendapat sama turut dikongsi oleh @deneiii yang bangga dengan aksi dilakukan pemain Malaysia itu.</p>
      <p>"Ini yang sayang Malaysia," tulisnya.</p>
      <p>Di Facebook, beberapa 'page' seperti Troll Football Media, Football Siao, Terengganu 11 dan Johor DT turut memuat naik video sama dengan pelbagai komen ditinggalkan netizen.</p>
      <figure>
        <iframe data-src="https://twitter.com/yourexfattyman/status/1194990688909156352?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Berita Berkaitan</h4>
        <a href="https://www.hmetro.com.my/global/2019/04/447123/gunung-agung-meletus-video"/>
        <a href="https://www.hmetro.com.my/arena/2019/07/471462/benitez-kini-pengurus-dalian-yifang-video"/>
        <a href="https://www.hmetro.com.my/arena/2019/07/471115/jersi-baru-city-dapat-idea-kelab-malam-video"/>
        <a href="https://www.hmetro.com.my/arena/2019/05/452965/kapten-united-tergelincir-kerana-kon-video"/>
        <a href="https://www.hmetro.com.my/arena/2019/08/485170/kemboja-mangsa-kedua-skuad-b-18-video"/>
        <a href="https://www.hmetro.com.my/global/2019/08/486056/buaya-berjemur-atas-bumbung-rumah"/>
        <a href="https://www.hmetro.com.my/global/2019/04/444074/gempa-bumi-68-magnitud-gegar-sulawesi"/>
        <a href="https://www.hmetro.com.my/arena/2019/05/455313/hanya-kalah-sekali-jumpa-di-madrid-video"/>
      </related>
    </article>
  </body>
</html>