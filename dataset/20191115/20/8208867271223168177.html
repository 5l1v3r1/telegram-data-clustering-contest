<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/calcio/esteri/2019/11/15/news/amichevoli_argentina-brasile_1-0_messi_stende_la_selec_ao-241214179/"/>
    <meta property="og:site_name" content="Repubblica.it"/>
    <meta property="article:published_time" content="2019-11-15T20:39:00+00:00"/>
    <meta property="og:title" content="Argentina-Brasile 1-0: Messi stende la Seleçao"/>
    <meta property="og:description" content="L'Albiceleste si aggiudica il test giocato in Arabia Saudita grazie alla rete della Pulce, abile a ribadire in gol il rigore da lui stesso calciato ma"/>
  </head>
  <body>
    <article>
      <h1>Argentina-Brasile 1-0: Messi stende la Seleçao</h1>
      <h2>L'Albiceleste si aggiudica il test giocato in Arabia Saudita grazie alla rete della Pulce, abile a ribadire in gol il rigore da lui stesso calciato ma parato da Alisson. In precedenza errore dagli 11 metri di Gabriel Jesus. In campo tanti 'italiani', solo panchina per Dybala</h2>
      <address>
        <time datetime="2019-11-15T20:39:00+00:00">15 Nov 2019, 20:39</time>
      </address>
      <p><b>RIYADH - </b>Piccola vendetta dell'Argentina nei confronti del Brasile nell'amichevole di lusso giocata King Saud University Stadium di Riyadh, in Arabia Saudita. L'Albiceleste di Scaloni ha battuto per 1-0 i verdeoro grazie al gol al 14′ di Leo Messi, abile a ribadire in gol il rigore che gli aveva parato l'ex romanista Alisson, riscattando così la sconfitta subita nella semifinale dell'ultima Coppa America, poi vinta dalla Selacao in casa.</p>
      <h3>Rigore fallito da Gabriel Jesus</h3>
      <p>Dischetti protagonisti in questa amichevole perché al 10′ l'opportunità di sbloccare la gara dagli 11 metri l'aveva avuta il Brasile, ma Gabriel Jesus ha calciato malamente fuori. Dopo 3 minuti il fallo dello juventino Alex Sandro proprio su Messi che si è fatto parare il rigore da Alisson, ma poi lo ha ribadito facilmente in porta per il gol vittoria. La Pulce festeggia così nel migliore dei modi il rientro dopo i 3 mesi di squalifica rimediata proprio nell'ultima Coppa America. In campo per 88 minuti l'ottimo Lautaro Martinez, assieme agli altri 'italiani' Pezzella, De Paul, Danilo, Alex Sandro e Paquetà. A riposo in panchina, invece, Dybala.</p>
    </article>
  </body>
</html>