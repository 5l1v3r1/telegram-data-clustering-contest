<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955772"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T20:09:25+00:00"/>
    <meta property="og:title" content="విడుదల చేస్తాం.. కానీ కాల పరిమితి లేదు : హోంశాఖ"/>
    <meta property="og:description" content="ADVT న్యూఢిల్లీ : జమ్మూ కశ్మీర్‌లో సాధారణ పరిస్థితులు నెలకొన్నాయని, గృహ నిర్బంధంలో ఉన్న మాజీ సీఎంలు ఒమర్ అబ్దుల్లా, మెహబూబా ముఫ్తీని విడుదల చేస్తామని కేంద్ర హోంమంత్రిత్వ ఉన్నతాధికారులు పార్లమెంటరీ కమిటీకి స్పష్టం చేసినట్లు సమాచారం. అయితే దీనికి కాలపరిమితి అంటూ ఏదీ లేదని కూడా స్పష్టం చేశారు. కేంద్ర హోంమంత్రిత్వ శాఖ పార్లమెంటరీ కమిటీ అధ్యక్షుడు ఆనంద్ శర్మ అధ్యక్షతన ఓ సమావేశం జరిగింది. ఈ సమావేశానికి కేంద్ర హోంశాఖ కార్యదర్శి అజయ్ కుమార్ భల్లాల, అడిషనల్ సెక్రెటరీ జ్ఞానేశ్ కుమార్‌తో పాటు ఇతర ఉన్నతాధికారులు హాజరయ్యారు.  జమ్మూ కశ్మీర్‌తో పాటు లడఖ్ ప్రాంతాల్లో ప్రస్తుతం నెలకొన్న సమస్యలపై పార్లమెంటరీ కమిటీకి హోంశాఖ ఉన్నతాధికారులు తెలియజేశారు. ఈ సందర్భంలోనే ఉభయ సభల సభ్యులు మాజీ ముఖ్యమంత్రుల గృహ నిర్బంధంపై హోంశాఖ అధికారులను వివరణ కోరినట్లు సమాచారం. పీఎస్‌ఏ చట్టం కింద అదుపులోకి తీసుకున్న నేతలు తమ నిర్బంధాన్ని సవాల్ చేస్తూ సంబంధిత ట్రిబ్యునల్‌కు వెళ్లవచ్చునని, ఒకవేళ ఆ తీర్పుతో సంతృప్తి చెందకపోతే, నేరుగా హైకోర్టులో కూడా సవాల్ చేయవచ్చునని హోం శాఖ అధికారులు పార్లమెంటరీ కమిటీ దృష్టికి తీసుకొచ్చారు.  అంతేకాకుండా పీఎస్‌ఏ చట్టం కింద…"/>
  </head>
  <body>
    <article>
      <h1>విడుదల చేస్తాం.. కానీ కాల పరిమితి లేదు : హోంశాఖ</h1>
      <address>
        <time datetime="2019-11-15T20:09:25+00:00">15 Nov 2019, 20:09</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>న్యూఢిల్లీ : </b>జమ్మూ కశ్మీర్‌లో సాధారణ పరిస్థితులు నెలకొన్నాయని, గృహ నిర్బంధంలో ఉన్న మాజీ సీఎంలు ఒమర్ అబ్దుల్లా, మెహబూబా ముఫ్తీని విడుదల చేస్తామని కేంద్ర హోంమంత్రిత్వ ఉన్నతాధికారులు పార్లమెంటరీ కమిటీకి స్పష్టం చేసినట్లు సమాచారం. అయితే దీనికి కాలపరిమితి అంటూ ఏదీ లేదని కూడా స్పష్టం చేశారు. కేంద్ర హోంమంత్రిత్వ శాఖ పార్లమెంటరీ కమిటీ అధ్యక్షుడు ఆనంద్ శర్మ అధ్యక్షతన ఓ సమావేశం జరిగింది. ఈ సమావేశానికి కేంద్ర హోంశాఖ కార్యదర్శి అజయ్ కుమార్ భల్లాల, అడిషనల్ సెక్రెటరీ జ్ఞానేశ్ కుమార్‌తో పాటు ఇతర ఉన్నతాధికారులు హాజరయ్యారు.  జమ్మూ కశ్మీర్‌తో పాటు లడఖ్ ప్రాంతాల్లో ప్రస్తుతం నెలకొన్న సమస్యలపై పార్లమెంటరీ కమిటీకి హోంశాఖ ఉన్నతాధికారులు తెలియజేశారు. ఈ సందర్భంలోనే ఉభయ సభల సభ్యులు మాజీ ముఖ్యమంత్రుల గృహ నిర్బంధంపై హోంశాఖ అధికారులను వివరణ కోరినట్లు సమాచారం. పీఎస్‌ఏ చట్టం కింద అదుపులోకి తీసుకున్న నేతలు తమ నిర్బంధాన్ని సవాల్ చేస్తూ సంబంధిత ట్రిబ్యునల్‌కు వెళ్లవచ్చునని, ఒకవేళ ఆ తీర్పుతో సంతృప్తి చెందకపోతే, నేరుగా హైకోర్టులో కూడా సవాల్ చేయవచ్చునని హోం శాఖ అధికారులు పార్లమెంటరీ కమిటీ దృష్టికి తీసుకొచ్చారు.  అంతేకాకుండా పీఎస్‌ఏ చట్టం కింద అదుపులో ఉన్న రాజకీయ నాయకుడు ఒమర్ అబ్దుల్లాయేనని కూడా వారు కమిటీ దృష్టికి తీసుకొచ్చారు. అయితే కమిటీ మాత్రం ఒమర్ అబ్దుల్లాతో పాటు మాజీ సీఎం మెహబూబా ముఫ్తీని కూడా విడుదల చేయాలని అన్నట్లు సమాచారం. మరోవైపు, రాత్రి మినహా మిగితా సమయాల్లో ల్యాండ్ లైన్ సర్వీసులను, మొబైల్ ఫోన్ సర్వీసులను పునరుద్ధరించామని కూడా అధికారులు తెలిపారు. అయితే ఈ సమావేశంలో కాంగ్రెస్, బీజేపీ సభ్యుల మధ్య భేదాభిప్రాయాలు వచ్చినట్లు సమాచారం. బీజేపీ సభ్యులు రూల్ బుక్‌ని చూపిస్తూ... కార్యనిర్వాహక విషయంలో జోక్యం చేసుకోకూడదని పాయింట్‌ను లేవనెత్తారు. దీనికి ప్రతిగా కాంగ్రెస్ సభ్యులు సమాధానమిస్తూ... ముఖ్యమైన విషయం కాబట్టే చర్చకు లేవనెత్తామని స్పష్టం చేసినట్లు సమాచారం.</p>
    </article>
  </body>
</html>