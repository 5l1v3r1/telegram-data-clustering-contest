<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/15/politie-pakt-drie-anti-zwarte-piet-extremisten-op/"/>
    <meta property="og:site_name" content="ThePostOnline"/>
    <meta property="article:published_time" content="2019-11-15T20:17:00+00:00"/>
    <meta property="og:title" content="Politie pakt drie anti-Zwarte Piet-extremisten op"/>
    <meta property="og:description" content="Verdacht van bedreiging Sinterklaasintocht"/>
  </head>
  <body>
    <article>
      <h1>Politie pakt drie anti-Zwarte Piet-extremisten op</h1>
      <h2>Verdacht van bedreiging Sinterklaasintocht</h2>
      <address><time datetime="2019-11-15T20:17:00+00:00">15 Nov 2019, 20:17</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>De politie heeft donderdag en vrijdag drie mannen aangehouden vanwege uitlatingen over de intocht van Sinterklaas zaterdag in Apeldoorn die ze via sociale media hadden verspreid. De mannen worden verdacht van bedreiging en verspreiden van opruiende opmerkingen over Sinterklaas en de sinterklaasintocht. De mannen zitten vast op een politiebureau voor nader onderzoek. Het gaat om 38-jarige man uit Utrecht, een 35-jarige man uit Leiden en een 41-jarige man uit Utrecht. Volgens <a href="https://www.ad.nl/binnenland/activisten-tegen-zwarte-piet-opgepakt-vanwege-opruiing-en-bedreiging~add32903/?">het <i>AD</i> gaat het om onder meer Michael van Zeijl van actiegroep De Grauwe Eeuw</a> en Rogier Meijerink.</p>
      <h4>Sinterklaas akbar – <a href="https://tpo.nl/2019/11/12/sinterklaas-akbar-politie-arresteert-hagenaar-die-zichzelf-wilde-opblazen-uit-naam-van-sinterklaastraditie/">Politie arresteert Hagenaar die zichzelf wilde opblazen uit naam van Sinterklaastraditie</a></h4>
      <p>Donderdag werd bekend dat het Openbaar Ministerie (OM) 23 dagvaardingen gaat versturen aan mensen die zich vorig jaar bij de sinterklaasintocht in Amstelveen schuldig zouden hebben gemaakt aan dreigementen, opruiing of discriminatie via Facebook.</p>
      <p>De actiegroep De Grauwe Eeuw strijdt al enkele jaren tegen racisme en kolonialisme in de Nederlandse samenleving. De leden bekladden beelden en verzetten zich tegen het verheerlijken van ‘massamoordenaar’ Jan Pieterszoon Coen. Eerder deed de actiegroep aangifte <a href="https://cult.tpo.nl/2017/10/18/genocidewatch-aangifte-tegen-tivolivredenburg-vanwege-cowboys-en-indianen-kinderfeest/#">vanwege een kinderfeest met een cowboythema</a>.</p>
      <p><b>Richard de Mos –</b> <a href="https://tpo.nl/2019/11/14/niet-langer-marchanderen-met-de-veiligheid-van-kinderen-stop-demonstraties-bij-intocht-sinterklaas/">Niet langer marchanderen met de veiligheid van kinderen, stop demonstraties bij Intocht Sinterklaas</a></p>
      <p>
        <i>ANP/TPO</i>
      </p>
    </article>
  </body>
</html>