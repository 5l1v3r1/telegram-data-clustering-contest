<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/finlandia-liechtenstein-wynik-meczu-eliminacji-euro-2020-finlandia-ma-historyczny-awans,985820.html"/>
    <meta property="og:site_name" content="TVN24"/>
    <meta property="article:published_time" content="2019-11-15T20:39:00+00:00"/>
    <meta property="og:title" content="Historyczna Finlandia. Jedzie na Euro"/>
    <meta property="og:description" content="Pięciomilionowa Finlandia świętuje. Jej piłkarze wygrali z Liechtensteinem 3:0 i zapewnili sobie awans do przyszłorocznych mistrzostw Europy. Po meczu rozpoczęło się szaleństwo, bo to pierwszy w hi..."/>
  </head>
  <body>
    <article>
      <h1>Historyczna Finlandia. Jedzie na Euro</h1>
      <address>
        <time datetime="2019-11-15T20:39:00+00:00">15 Nov 2019, 20:39</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/ada92d5f-d0e9-4c90-a2cc-d7803886a376-480p.mp4"/>
        <figcaption>Finlandia pierwszy raz zagra na Euro Foto: PAP/EPA | Video: PAP/EPA</figcaption>
      </figure>
      <h3>Pięciomilionowa Finlandia świętuje. Jej piłkarze wygrali z Liechtensteinem 3:0 i zapewnili sobie awans do przyszłorocznych mistrzostw Europy. Po meczu rozpoczęło się szaleństwo, bo to pierwszy w historii tamtejszej piłki awans na wielką imprezę.</h3>
      <p>Finowie do pełni szczęścia potrzebowali trzech punktów z najsłabszą drużyną grupy J. Zadanie wykonali celująco. Pokonali bezradny Liechtenstein 3:0, sprawę zwycięstwa i awansu załatwiając już tak naprawdę w 21. minucie po golu Jasse Tuominena.</p>
      <p>Przewaga gospodarzy była bezdyskusyjna - przez 90 minut oddali 22 strzały, przy ledwie dwóch rywali. Po przerwie dwa kolejne gole dołożył Teemu Pukki i w Finlandii zaczęto otwierać szampany albo coś mocniejszego.</p>
      <figure>
        <img src="https://r-scale-a0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/705f883d-be23-449d-b98a-7158e80bf7cd.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Teemu Pukki (z prawej) przyklepał sprawę zwycięstwa i awansu<cite>Źródło: PAP/EPA</cite></figcaption>
      </figure>
      <p> </p>
      <h3>Tłum na boisku</h3>
      <p>Szaleństwo na stadionie w Helsinkach rozpoczęło się wraz z ostatnim gwizdkiem sędziego. Kibice wbiegli na boisko wyściskać piłkarzy, niektórzy zabrali się za demontaż... szczęśliwych i historycznych bramek.</p>
      <p> </p>
      <p>Finowie są już pewni, że drugiego miejsca nie zabiorą im ani piłkarze Armenii, ani Grecy. Oni spotkali się w równolegle rozpoczętym spotkaniu. Wygrała drużyna z Hellady.</p>
      <p>Z pierwszej pozycji na pewno awansują Włosi.</p>
      <p> </p>
      <p> </p>
      <blockquote>Anglia, Belgia, Czechy, Finlandia, Francja, Hiszpania, Polska, Rosja, Turcja, Ukraina, Włochy<br/>PEWNI GRY NA EURO 2020</blockquote>
      <p> </p>
      <p> </p>
      <p>
        <b>MECZE GRUPY J</b>
      </p>
      <p><b>piątek, 15 listopada</b><br/>Finlandia - Liechtenstein 3:0<br/>Armenia - Grecja (Erywań, 18.00)<br/>Bośnia i Herc. - Włochy (Zenica, 20.45)<br/><br/><b>poniedziałek, 18 listopada</b><br/>Liechtenstein - Bośnia i Herc. (Vaduz, 20.45)<br/>Włochy - Armenia (Palermo, 20.45)<br/>Grecja - Finlandia (Ateny, 20.45)</p>
      <p>Autor: twis / Źródło: eurosport.pl</p>
    </article>
  </body>
</html>