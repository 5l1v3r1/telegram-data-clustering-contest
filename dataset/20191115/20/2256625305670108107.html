<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158508_1011.html"/>
    <meta property="og:site_name" content="Novsport"/>
    <meta property="article:published_time" content="2019-11-15T20:20:00+00:00"/>
    <meta property="og:title" content="Волейболистките на ЦСКА с категорична победа"/>
    <meta property="og:description" content="Армейките стартираха много стабилно и нахъсано"/>
  </head>
  <body>
    <article>
      <h1>Волейболистките на ЦСКА с категорична победа</h1>
      <address><time datetime="2019-11-15T20:20:00+00:00">15 Nov 2019, 20:20</time> by <a rel="author">Николай Георгиев</a></address>
      <p> Волейболистките на ЦСКА победиха като домакини Раковски (Димитровград) с 3:0 (25:13, 25:19, 25:23) в мач от 5-ия кръг на НВЛ-жени, игран този следобед в столичната зала "Васил Симов".</p>
      <p> <br/>С това "червените" записаха 4-а победа в първенството, като с 1 загуба и 10 точки заемат 2-о място във временното класиране, но преди последния мач от този кръг Левски - Каанлък. Тимът на Раковски пък допусна 4-а загуба, като с 1 победа и 4 точки се намира на 7-о място в подреждането.<br/> <br/>Армейките стартираха много стабилно и нахъсано, като поведоха с 10:2 и 16:4 в първия гейм. Превъзходството им се запази до края и те го спечелиха с огромната разлика от 25:13. Във втората част гостенките от Раковски бяха равностойни в първите минути, но след 10-с точка домакините от ЦСКА направиха разлика от 15:11, продължиха да натискат и спечелиха безпроблемно и втория гейм с 25:19. Волейболистките на Раковски показаха повече възможности в третия гейм, в който бяха равностойни на "червените". Играта вървеше оспорвано почти до самия край, като имаше интирига. При 24:23, обаче, ЦСКА не допусна обрат, наложи волята си и спечели с 25:23, а с това и мача с 3:0.<br/> <br/>Най-полезни за ЦСКА бяха Дарина Куманова с 19 точки (1 блок, 3 аса, 54% ефективност в атака и 67% позитивно посрещане) и Ивета Станчулова (3 блока, 4 аса, 39% ефективност в атака и 40% позитивно посрещане) с 19 и 18 точки за победата. За Раковски Кристина Якимова завърши със скромните 8 точки.</p>
    </article>
  </body>
</html>