<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_molodizhka-rotanya-znovu-prograla/938434"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T20:32:00+00:00"/>
    <meta property="og:title" content="Молодіжка Ротаня знову програла"/>
    <meta property="og:description" content="Молодіжна збірна України під керівництвом Руслана Ротаня знову програла. Цього разу наші хлопці поступилися у Львові збірній Данії &amp;ndash; 2:3. Рахунок не повинен вводити в оману. Данці мали величезну перевагу впродовж двох третин матчу. Злим геніємо України став правий атакувальний ..."/>
  </head>
  <body>
    <article>
      <h1>Молодіжка Ротаня знову програла</h1>
      <address><time datetime="2019-11-15T20:32:00+00:00">15 Nov 2019, 20:32</time> by <a rel="author">Юрій СТРИГУН</a></address>
      <figure>
        <img src="https://static2.gazeta.ua/img2/cache/preview/938/938434_w_300.jpg?v=0"/>
        <figcaption>Ольсен став злим генієм України</figcaption>
      </figure>
      <p>Молодіжна збірна України під керівництвом Руслана Ротаня знову програла. Цього разу наші хлопці поступилися у Львові збірній Данії – 2:3.</p>
      <p>Рахунок не повинен вводити в оману. Данці мали величезну перевагу впродовж двох третин матчу. Злим геніємо України став правий атакувальний півзахисник Данії Андреас Ольсен з "Болоньї".</p>
      <p>На 5 хвилині Ольсен скористався помилкою Бондаря і відкрив рахунок невідпорним ударом у дальній кут. На 22 хвилині він же сильно пробив лівою з-за меж карного майданчика після розіграшу кутового.</p>
      <p>На 60 хвилині Ольсен вдарив з правого кута карного майданчика і м'яч рикошетом від штанги втретє опинився у наших воротах.</p>
      <p>Надію Україні подарував Русин, коли забив у порожні ворота на 63-ій хвилині. Згодом арбітр призначив пенальті у ворота Данії й вилучив захисника гостей. Пенальті невдало виконав Шапаренко, але першим на добиванні був Цітаішвілі.</p>
      <p>Більше моментів Данія не дозволила створити. Поразка – 2:3.</p>
      <figure>
        <iframe src="https://www.youtube.com/embed/YXYjXZ1VOOw" width="590" height="332" data-service="Youtube" scrolling="no"/>
      </figure>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_molodizhna-zbirna-ukrayini-rozgromno-prograla-v-rumuniyi/932433"/>
      </related>
      <blockquote>Це третя поразка Руслана Ротаня в чотирьох матчах.</blockquote>
    </article>
  </body>
</html>