<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-predstavnytseju-uriadu-v-parlamenti-stala-olena-shuliak/30274477.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-15T20:48:05+00:00"/>
    <meta property="og:title" content="Представницею уряду в парламенті буде заступниця голови фракції «СН» Олена Шуляк"/>
    <meta property="og:description" content="Уряд затвердив своїм представником у Верховній Раді заступницю голови фракції «Слуга народу» Олена Шуляк. Про повідомляється на сайті Кабінету міністрів. Як зазначається, Олена Шуляк є заступницею г"/>
  </head>
  <body>
    <article>
      <h1>Представницею уряду в парламенті буде заступниця голови фракції «СН» Олена Шуляк</h1>
      <address>
        <time datetime="2019-11-15T20:48:05+00:00">15 Nov 2019, 20:48</time>
      </address>
      <p>Уряд затвердив своїм представником у Верховній Раді заступницю голови фракції «Слуга народу» Олена Шуляк. Про повідомляється <a href="https://www.kmu.gov.ua/news/uryad-priznachiv-olenu-shulyak-svoyeyu-predstavniceyu-v-parlamenti">на сайті</a> Кабінету міністрів.</p>
      <p>Як зазначається, Олена Шуляк є заступницею голови комітету Верховної Ради з питань організації державної влади, місцевого самоврядування, регіонального розвитку та містобудування.</p>
      <p>Раніше Кабмін у парламенті представляла депутатка від «Слуги народу» Ірина Верещук, але 15 листопада вона <a href="https://www.radiosvoboda.org/a/news-vereshchuk-povnovazhennia-uriad/30273490.html">повідомила</a>, що складає повноваження.</p>
      <p>13 листопада Верещук не голосувала за <a href="https://www.radiosvoboda.org/a/news-rada-rynok-zemli/30269447.html">законопроєкт про ринок землі</a>. Керівництво фракції «Слуга народу» виключало ймовірність «репресій» через неголосування за документ.</p>
    </article>
  </body>
</html>