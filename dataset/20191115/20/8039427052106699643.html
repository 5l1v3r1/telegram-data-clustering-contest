<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955776"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T20:35:14+00:00"/>
    <meta property="og:title" content="నైపుణ్యంతో కూడిన విద్య అవసరం- వినోద్‌కుమార్‌"/>
    <meta property="og:description" content="ADVT"/>
  </head>
  <body>
    <article>
      <h1>నైపుణ్యంతో కూడిన విద్య అవసరం- వినోద్‌కుమార్‌</h1>
      <address>
        <time datetime="2019-11-15T20:35:14+00:00">15 Nov 2019, 20:35</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> నైపుణ్యంతో కూడిన విద్య అవసరమని, అప్పుడే విద్యార్ధులు తాము ఎంచుకున్న రంగంలో మరింత రాణించడానికి అవకాశం వుంటుందని, ఈవిషయంలో అఽధ్యాపకులు, ప్రొఫెసర్లు దృష్టిసారించాలని రాష్ట్ర ప్రణాళికా సంఘం ఉపాధ్యక్షుడు బోయిన్‌పల్లి వినోద్‌కుమార్‌ పేర్కొన్నారు. శుక్రవారం హోటల్‌హయత్‌లో జరిగిన ‘ఎడ్యుసమ్మిట్‌’ ముగింపు కార్యక్రమంలో ఆయన ముఖ్యఅతిధిగా పాల్గొన్నారు. ఈసందర్భంగా ఆయన మాట్లాడుతూ నైపుణ్యతో కూడిన విద్యనభ్యసించిన విద్యార్ధులు జీవితంలో రాణించి సమాజానికి వెన్నుముకగా నిలుస్తారని అన్నారు. రొటీన్‌ విద్యాధోరణినిన విడనాడాలని నూతన కోర్సులు ప్రవేశ పెట్టాలని అన్నారు. ఇంజనీరింగ్‌ కాలేజీల్లో స్కిల్స్‌ను పెంచేందుకు గట్టి చర్యలు తీసుకోవాలని సూచించారు. స్కిల్‌ డెవలప్‌మెంట్‌ కోసం సీఐఐ, ఉన్నత విద్యామండలి కలిసి సంయుక్తంగా కృషి చేయాలని అన్నారు.</p>
      <p> </p>
      <p>తెలంగాణ ప్రభుత్వం అధికారంలోకి వచ్చిన తర్వాత సీఎం కేసీఆర్‌ ప్రవేశ పెట్టిన గురుకుల పాఠశాలలు గ్రామీణులకు వరంగా మారాయని వినోద్‌ పేర్కొన్నారు. గత ఏడాది 500 గురుకులాలు ప్రారంభించిన విషయాన్ని ఆయన గుర్తుచేశారు. ఎస్సీ, ఎస్టీ, బీసీ, మైనారిటీ వర్గాలతో పాటు ఆర్ధికంగా వెనుకబడిన అగ్రకుల వర్గాలకు చెందిన విద్యార్ధులకు ఇందులో ప్రవేశం కల్పిస్తున్నారని ఆయన తెలిపారు. వివిధ యూనివర్శిటీల్లో ఖాళీగా ఉన్న 1061 పోస్టులను సీఎం కేసీఆర్‌ ఇటీవల భర్తీచేస్తూ ఆదేశాలు జారీ చేశారని అన్నారు. ఐటీ రంగంలో దేశంలోనే అగ్రభాగాన ఉండేందుకు నిరంతరం కృషి చేస్తున్నట్టు వినోద్‌వెల్లడించారు. ఫార్మారంగంలో టాప్‌గా ఉన్నామన్నారు. ఈ కార్యక్రమంలో ఉన్నత విద్యామండలి ఛైర్మన్‌ పాపిరెడ్డి, వైస్‌ ఛైర్మన్‌ వెంకటరమణ, లింబాద్రి, సిఐఐ ప్రతినిధులు, పారిశ్రామికవేత్తలు పాల్గొన్నారు.</p>
    </article>
  </body>
</html>