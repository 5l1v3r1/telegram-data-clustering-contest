<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/economia/pensione_vecchiaia_67_anni-6560616/news/2019-11-15/"/>
    <meta property="og:site_name" content="Agi"/>
    <meta property="article:published_time" content="2019-11-15T19:23:00+00:00"/>
    <meta property="og:title" content="Rimane a 67 anni l'età di accesso alla pensione di vecchiaia nel 2021"/>
    <meta property="og:description" content="È quanto stabilisce un decreto del ministero dell'Economia "/>
  </head>
  <body>
    <article>
      <h1>Rimane a 67 anni l'età di accesso alla pensione di vecchiaia nel 2021</h1>
      <h2>È quanto stabilisce un decreto del ministero dell'Economia </h2>
      <address><time datetime="2019-11-15T19:23:00+00:00">15 Nov 2019, 19:23</time> by <a rel="author">AGI - Agenzia Giornalistica Italia</a></address>
      <p>Resta fissata a 67 anni l'età di accesso alla <b>pensione di vecchiaia</b> nel 2021. È quanto stabilisce un decreto del ministero dell'Economia pubblicato sulla Gazzetta Ufficiale. "A decorrere dal 1 gennaio 2021, i requisiti di accesso ai trattamenti pensionistici non sono ulteriormente incrementati", stabilisce il provvedimento.</p>
      <p>In particolare, via XX settembre ha preso atto della nota del presidente dell'Istat che comunica l'aumento della speranza di vita a 65 anni, "pari a 0,021 decimi di anni".</p>
      <p>Il dato, spiega il decreto, "trasformato in dodicesimi di anno, equivale a una variazione di 0,025 che, a sua volta arrotondato in mesi, corrisponde a una variazione pari a 0". </p>
    </article>
  </body>
</html>