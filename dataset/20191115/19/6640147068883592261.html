<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/aorus-radeon-rx-5700-xt-in-arrivo-ecco-foto-e-specifiche-tecniche/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T19:00:00+00:00"/>
    <meta property="og:title" content="Aorus Radeon RX 5700 XT in arrivo, ecco foto e specifiche tecniche | Tom's Hardware"/>
    <meta property="og:description" content="Gigabyte ha annunciato la scheda video Aorus Radeon RX 5700 XT, soluzione con dissipatore custom e overclock di fabbrica. Interessanti le sei porte posteriori, tre HDMI e tre DisplayPort."/>
  </head>
  <body>
    <article>
      <h1>Aorus Radeon RX 5700 XT in arrivo, ecco foto e specifiche tecniche | Tom's Hardware</h1>
      <address>
        <time datetime="2019-11-15T19:00:00+00:00">15 Nov 2019, 19:00</time>
      </address>
      <p><b>Gigabyte</b> ha annunciato la <b>Aorus Radeon RX 5700 XT</b>, una nuova scheda video custom, con dissipatore personalizzato e overclock di fabbrica. La nuova nata è raffreddata da un sistema WindForce 3X con <b>tre ventole da 82 millimetri</b> sotto cui c’è un grande <b>radiatore con 6 heatpipe a contatto diretto con la GPU</b>, ma che ovviamente si occupa anche di VRAM e MOSFET. Non manca un backplate nella parte posteriore.</p>
      <figure>
        <img src="https://www.tomshw.it/images/images/2019/11/aorus-radeon-rx-5700-xt-63324.768x432.jpg"/>
      </figure>
      <p>Esteticamente la scheda si presenta con un design minimalista, in cui però trovano spazio alcune strisce LED RGB. La GPU Navi 10 è overcloccata di fabbrica a <b>1770 MHz</b> (che possono diventare 1905 MHz in Game Clock e <b>2010 MHz in Boost</b>), ed è affiancata da 8 GB di memoria GDDR6 a 14 Gbps.</p>
      <figure>
        <img src="https://www.tomshw.it/images/images/2019/11/aorus-radeon-rx-5700-xt-63323.768x432.jpg"/>
      </figure>
      <figure>
        <img src="https://www.tomshw.it/images/images/2019/11/aorus-radeon-rx-5700-xt-63322.768x432.jpg"/>
      </figure>
      <p>Posteriormente la scheda prevede <b>sei connettori, tre HDMI 2.0b e tre DisplayPort 1.4</b>. La scheda è dotata di uno <b>switch per il BIOS</b> che permette di passare dalla modalità OC, di default, a quella Silent pensata per contenere la rumorosità.</p>
      <p>La Aorus Radeon RX 5700 XT non è ancora presente sul sito di Gigabyte, ma <a href="https://www.overclockers.co.uk/aorus-radeon-rx-5700-xt-8gb-gddr6-pci-express-graphics-card-gx-1bh-gi.html">Overclockers UK</a> ha già aperto i preordini a un prezzo consigliato di 439,99 sterline (circa 510/515 euro al cambio) con spedizioni a partire dal 29 novembre. La garanzia è di 4 anni (3+1, previa registrazione della scheda sul sito di Gigabyte).</p>
    </article>
  </body>
</html>