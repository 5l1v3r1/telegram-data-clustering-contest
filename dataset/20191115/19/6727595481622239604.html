<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/vishnu-lost-bag-containing-the-certificate-was-recovered-from-the-vadakkunnathan-temple258.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T19:47:00+00:00"/>
    <meta property="og:title" content="ഒടുവില്‍ വിഷ്ണുവിന് ആശ്വാസം; കള്ളന്‍ കൊണ്ടുപോയ സര്‍ട്ടിഫിക്കറ്റ് അടങ്ങിയ ബാഗ് വടക്കുംനാഥ ക്ഷേത്രത്തില്‍ നിന്ന് തിരികെ ലഭിച്ചു"/>
    <meta property="og:description" content="KERALA NEWS Social Media Kerala തൃശ്ശൂര്‍: ഒടുവില്‍ വിഷ്ണുവിന് ആശ്വസം. കൈവിട്ടുപോയെന്ന് കരുതിയ ജീവിതം ഇനി വിഷ്ണുവിന് തിരികെ ലഭിക്കും. കള്ളന്‍ കൊണ്ട് പോയ ബാഗ് ഒടുവില്‍ വടക"/>
  </head>
  <body>
    <article>
      <h1>ഒടുവില്‍ വിഷ്ണുവിന് ആശ്വാസം; കള്ളന്‍ കൊണ്ടുപോയ സര്‍ട്ടിഫിക്കറ്റ് അടങ്ങിയ ബാഗ് വടക്കുംനാഥ ക്ഷേത്രത്തില്‍ നിന്ന് തിരികെ ലഭിച്ചു</h1>
      <address><time datetime="2019-11-15T19:47:00+00:00">15 Nov 2019, 19:47</time> by <a rel="author">ന്യൂസ് ഡെസ്‌ക്</a></address>
      <p>തൃശ്ശൂര്‍: ഒടുവില്‍ വിഷ്ണുവിന് ആശ്വസം. കൈവിട്ടുപോയെന്ന് കരുതിയ ജീവിതം ഇനി വിഷ്ണുവിന് തിരികെ ലഭിക്കും. കള്ളന്‍ കൊണ്ട് പോയ ബാഗ് ഒടുവില്‍ വടക്കുംനാഥ ക്ഷേത്രത്തിന് അടുത്ത്  നിന്ന് വിഷ്ണുവിന് തിരികെ ലഭിച്ചു.</p>
      <p>കഴിഞ്ഞ ദിവസമാണ് ഗൂഢല്ലൂര്‍ സ്വദേശിയായ വിഷ്ണുവിന്റെ സര്‍ട്ടിഫിക്കറ്റുകള്‍ അടങ്ങിയ ബാഗ് തൃശ്ശൂര്‍ റെയില്‍വേ സ്റ്റേഷനില്‍ നിന്ന് കള്ളന്‍ തട്ടിയെടുത്തത്. ജര്‍മന്‍ കപ്പലില്‍ ജോലി കിട്ടിയപ്പോള്‍ ഒറിജനല്‍ സര്‍ട്ടിഫിക്കറ്റ് ഹാജരാക്കാന്‍ പോകുന്നതിനിടെയാണ് കള്ളന്‍ ബാഗ് തട്ടിയെടുത്തത്.</p>
      <related>
        <a href="https://www.doolnews.com/helen-malayalam-movie-review-anna-ben-vineeth-sreenivasan-aju-varghese258.html?utm_source=doolnews&amp;utm_medium=related"/>
      </related>
      <p>തന്റെ ഫോണും വസ്ത്രങ്ങളും കള്ളന്‍ കൊണ്ടുപോയാലും സര്‍ട്ടിഫിക്കറ്റുകള്‍ ഭയവായി തിരികെ തരണമെന്ന വിഷ്ണുവിന്റെ അഭ്യര്‍ത്ഥന സോഷ്യല്‍ മീഡിയയില്‍ വൈറലായിരുന്നു. നിരവധി പേര്‍ വിഷ്ണുവിന്റെ ബാഗ് തിരിച്ചു കിട്ടുന്നതിനായി സോഷ്യല്‍ മിഡിയയില്‍ പ്രചരണം നടത്തിയിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>പ്രതിമാസം 85,000 രൂപ ശമ്പളത്തില്‍ ജര്‍മന്‍ കപ്പലില്‍ അസോസിയേറ്റ് തസ്തികയില്‍ വിഷ്ണുവിന് നിയമനം ലഭിച്ചിരുന്നു. ഒറിജനല്‍ സര്‍ട്ടിഫിക്കറ്റുകള്‍ ഹാജരാക്കിയാല്‍ മാത്രമേ നിയമന ഉത്തരവ് കിട്ടൂ. സര്‍ട്ടിഫിക്കറ്റുകള്‍ ഹാജരാക്കുന്നതിനായുള്ള യാത്രയിലാണ് തൃശൂര്‍ റയില്‍വേ സ്റ്റേഷനില്‍ വെച്ച് ബാഗ് മോഷണം പോയത്.</p>
      <related>
        <a href="https://www.doolnews.com/actor-suraj-venjaramoodu-tells-about-mammootty-369.html?utm_source=doolnews&amp;utm_medium=related"/>
      </related>
      <p>പാസ്‌പോര്‍ട്ട്, കപ്പലില്‍ യാത്ര ചെയ്യാനുള്ള അനുമതി പത്രം തുടങ്ങിയവയെല്ലാം ബാഗിലായിരുന്നു. സംഭവത്തില്‍ റെയില്‍വേ പൊലീസ് കേസെടുത്ത് അന്വേഷണം ആരംഭിച്ചിരുന്നു. ഇതിനിടെയാണ് തൃശ്ശൂര്‍ വടക്കുംനാഥ ക്ഷേത്രത്തിന് സമീപത്ത് നിന്ന് ബാഗ് തിരികെ ലഭിച്ചത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>DoolNews Video</p>
      <figure>
        <iframe src="https://www.youtube.com/embed/ABOIUa8k3TY" width="540" height="310" data-service="Youtube" scrolling="no"/>
      </figure>
    </article>
  </body>
</html>