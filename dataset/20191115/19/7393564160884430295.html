<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2574915/u-lvovi-vperse-na-perehrestah-nanesut-rozmitku-vafelnica-foto"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-15T19:21:00+00:00"/>
    <meta property="og:title" content="У Львові вперше на перехрестях нанесуть розмітку &quot;вафельниця&quot;, - ФОТО"/>
    <meta property="og:description" content="Нова розмітка на перехресті у Львові."/>
  </head>
  <body>
    <article>
      <h1>У Львові вперше на перехрестях нанесуть розмітку "вафельниця", - ФОТО</h1>
      <address><time datetime="2019-11-15T19:21:00+00:00">15 Nov 2019, 19:21</time> by <a rel="author">Катерина Тополюк</a></address>
      <p>
        <i>На перехресті вул. Пасічна - Медової Печери нанесуть нову розмітку, яка візуально нагадує вафельницю. Відповідне рішення ухвалила міська комісія з безпеки дорожнього руху у середу, 13 листопада. </i>
      </p>
      <p>Цю розмітку у Львові запроваджують вперше. Її нанесуть, щоб зменшити скупчення транспорту у пікові години. Про це розповів у коментарі 032.ua начальник управління транспорту ЛМР Орест Олеськів. </p>
      <figure>
        <img src="https://s.032.ua/section/newsInText/upload/images/news/intext/000/051/447/fotokorobka_5dcec73366f7c.jpg"/>
      </figure>
      <p>Розмітка «вафельниця» забороняє паркування на маркованому місці. А також разом з розміткою встановлять камери спостереження, щоб фіксувати автомобілі, які порушили правила дорожнього руху. Відтак, цих водіїв поліція буде штрафувати. Зазначимо, завершення робіт щодо нової розмітки планують у березні 2020 року.</p>
      <p><b>Довідково.</b> «Вафельниця» — один з видів дорожньої розмітки, який розроблений для запобігання заторів і великих скупчень транспорту на перехрестях. Виглядає, як сукупність перехрещених ліній, обмежених прямокутним або квадратним контуром. Призначення розмітки полягає в тому, щоб водії не виїжджали на марковане перехрестя та не блокували проїзд. </p>
      <p>Додамо, минулого тижня на площі Липневій змінили організацію руху. Натомість, 15 листопада, виявили невідповідності до схеми дорожнього руху. Некоректно встановили дорожні знаки та нанесли розмітку. Фото можна переглянути <a href="https://www.032.ua/news/2574852/na-plosi-lipnevij-zminili-organizaciu-ruhu-comu-ta-aki-nedoliki">ТУТ</a>. </p>
      <p>Нагадаємо, як <a href="https://www.032.ua/news/2574281/na-lvivskih-zupinkah-pracuut-24-elektronni-tablo-obicaut-bilse">повідомив</a> кореспондент 032.ua, на львівських зупинках громадського транспорту встановили 24 нові електронні табло, які відображають години прибуття всього громадського транспорту. </p>
    </article>
  </body>
</html>