<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/black-friday-2019-offerte-e-sconti-zalando-asos-e-yoox-tante-promozioni-in-corso/1949513/"/>
    <meta property="og:site_name" content="IlSussidiario"/>
    <meta property="article:published_time" content="2019-11-15T19:19:29+00:00"/>
    <meta property="og:title" content="BLACK FRIDAY 2019, OFFERTE E SCONTI/ Euronics promozioni: Nintendo Switch Lite a…"/>
    <meta property="og:description" content="Black Friday 2019, offerte e sconti. Euronics, molti prodotti in saldo: tra le promozioni Nintendo Switch Lite e PS4 a..."/>
  </head>
  <body>
    <article>
      <h1>BLACK FRIDAY 2019, OFFERTE E SCONTI/ Euronics promozioni: Nintendo Switch Lite a…</h1>
      <h2>Black Friday 2019, offerte e sconti. Sono diversi i prodotti che possiamo già trovare in promozione presso le grandi catene, compresa Euronics</h2>
      <address><time datetime="2019-11-15T19:19:29+00:00">15 Nov 2019, 19:19</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>Poteva mancare Euronics nella bagarre che si è scatenata in vista di Black Friday 2019? L’azienda ha lanciato “Black to the Future 1”: questo il titolo del volantino di offerte con un logo e lo slogan che riprendono titolo e grafiche di Ritorno al Futuro. Quel numero 1 lascia intendere che arriveranno altre offerte nei prossimi giorni, proprio in occasione del Black Friday. Questo dunque è solo un “antipasto”, infatti sono offerte lampo valide oggi fino a domenica 17 novembre. Tra i prodotti in offerta ci sono ad esempio il bundle Nintendo Switch Lite con Overwatch Legendary Edition a 239,99 euro. Ma ci sono anche tre pacchetti offerti a 259,99 euro che includono Nintendo Switch Lite con uno dei seguenti gioco a scelta: Super Smash Bros Ultimate, The Witcher 3 Wild Hunt Complete Edition o The Legend of Zelda Breath of the Wild. Passiamo a PlayStation 4 Slim con Call of Duty Modern Warfare; costa 259,99 euro. Ma sono in offerta anche alcuni giochi Xbox One e PS4: Far Cry New Dawn costa ad esempio 19,99 euro mentre Tom Clancy’s The Division 2 è in vendita a 29,99 euro. (agg. di Silvana Palazzo)</p>
      <h4>BLACK FRIDAY, UNIEURO: CHROMECAST A 29.99 EURO</h4>
      <p>Le grandi catene di elettrodomestici si stanno preparando al meglio al Black Friday del 2019, e fra queste non può mancare Unieuro, che ha già dato vita ad una serie di sconti senza dubbio molto interessanti, in vista del venerdì nero. Ad esempio, come ricordano i colleghi di Everyeye, attenzione al Google Chromecast, che potrete acquistare al prezzo in saldo di 29.99 euro, ben il 23% in meno rispetto al normale prezzo di listino, ovvero, 39 euro. Addirittura più economico il Google Home Mini, venduto a 19.99 euro, lo stesso prezzo a cui potremo acquistare, sempre in sconto, gli altoparlanti intelligenti di casa Amazon. Attenzione anche al Google Nest Hub, rimanendo nella stessa famiglia, disponibile al prezzo di 89.90 euro, con un bello sconto del 30% rispetto al normale prezzo di vendita (leggasi 129 euro). Per il Google Home in versione normale, invece, serviranno 69.90 euro. Non mancano le offerte anche su altri oggetti, come ad esempio il Samsung Gear S3 Frontier a 179.90 euro (120 euro di sconto), nonché il Watch GT Active di Huawei a 139 euro. (aggiornamento di Davide Giancristofaro)</p>
      <h4>BLACK FRIDAY 2019, SU AMAZON IPHONE 11 A 721 EURO</h4>
      <p>Se per caso il Black Friday 2019 vi sembra troppo lontano, sappiate che potete approfittare di numerosi sconti e offerte già attivi su numerosi siti di e-commerce e non solo. Il luogo delle occasioni per eccellenza resta senza dubbio Amazon, dove sono già diverse i prodotti in saldo, in previsione appunto del venerdì più nero dell’anno. I colleghi di tomshow.it segnalato alcuni oggetti meritevoli d’attenzione, a cominciare dall’Echo Dot di terza generazione, l’assistente vocale intelligente in vendita a 19.99 euro anziché 59.99. Nuovo Amazon Echo, della stessa famiglia, sarà invece acquistabile a 79.99 euro, con venti euro precisi di sconto. In offerta anche i tanto desideri iPhone: l’undici da 64 GB sarà acquistabile ad esempio a 721 euro, mentre l’11 Pro Max sempre da 64 Gb a 1227 euro. Non mancano offerte anche sui giochi, ad esempio sulle costruzioni della Lego. A riguardo segnaliamo due interessanti prodotti della linea Harry Potter, “La torre dell’orologio di Hogwarts” e il “Nottetempo”, rispettivamente al prezzo di 69.90 e 28.90. (aggiornamento di Davide Giancristofaro)</p>
      <h4>BLACK FRIDAY 2019: DA EXPERT VIA L’IVA</h4>
      <p>Come vi scriviamo ormai da giorni, sono svariate le promozioni già in corso in vista del Black Friday del 2019, e fra le più interessanti vi è senza dubbio quella di Expert. Da oggi, venerdì 15 novembre, fino a domenica 17, scatta la promozione “Il Blackout dell’IVA”. Come anticipato già dallo stesso nome, la nota catena di elettrodomestici sconterà dal prezzo finale di vendita il 18%, che è appunto il valore della nota tassa. Attenzione però, la promozione non sarà valida per tutti i prodotti indistintamente, ma semplicemente per i grandi elettrodomestici e per le televisioni. Qualche esempio? Un’interessante lavatrice Bosch a 572.90 euro invece che 699, oppure, una lavastoviglie Whirlpool a 531 invece che a 649 euro. La promozione di Expert sarà valevole solo su prodotti con prezzi pari o superiore ai 399 euro, sia acquistabili online quanto nel negozio. Lo sconto IVA non sarà cumulabile. (aggiornamento di Davide Giancristofaro)</p>
      <h4>BLACK FRIDAY 2019: LE INIZIATIVE DI EPRICE</h4>
      <p>Fra i siti web che si stanno preparando al meglio al Black Friday 2019, vi è senza dubbio ePRICE. Il noto portale dell’elettronica, fra i più conosciuti per quanto riguarda i siti di e-commerce, ha promosso dalla giornata di ieri la “Black Marathon”. Di cosa si tratta? Di una serie di sconti e offerte su migliaia di prodotti che si concluderanno il prossimo 2 dicembre 2019. Come sottolineato da smartworld.it, le promozioni saranno valide sui grandi marchi, ed in particolare sugli elettrodomestici e le smart Tv, e permetteranno di ottenere degli sconti immediati, ma anche di accumulare dei buoni fino ad un massimo di 1000 euro, spendibili fra il 27 e il 31 gennaio del 2020. I buoni funzioneranno con tale meccanismo: acquistando ad esempio un televisore da 400 euro, con uno sconto di 50 euro, otterrete a vostra volta un buono da 50 euro. I vari sconti saranno accumulabili o spendibili singolarmente, a seconda delle vostre preferenze. Da segnalare anche una serie di offerte lampo, che avranno una durata limitata. (aggiornamento di Davide Giancristofaro)</p>
      <h4>BLACK FRIDAY 2019: DA ASOS A ZALANDO, LE OFFERTE SU MODA E ABBIGLIAMENTO</h4>
      <p>Manca sempre meno al <b>Black Friday 2019,</b> precisamente 14 giorni. Da oggi scatta il conto alla rovescia finale, visto che il venerdì nero arriverà dirompente fra esattamente due settimane. Numerosi gli italiani che stanno già aggiornando le proprie wishlist dei desideri, sperando ovviamente che l’oggetto tanto desiderato venga messo in sconto o in offerta durante l’ultimo venerdì del mese di novembre. Come vi abbiamo spiegato spesso e volentieri, tantissimi coloro che cercheranno di accaparrarsi <b><a href="https://www.ilsussidiario.net/news/black-friday-2019-offerte-e-sconti-mediaworld-vs-amazon-iphone-xr-a-717-euro/1949122/">oggetti di elettronica e grandi elettrodomestici</a></b>, a cominciare da smartphone, videogame, televisori e computer, ma non mancheranno coloro che invece spenderanno tutto il budget a disposizione (secondo un sondaggio, si spenderà circa 200 euro a testa), per i vestiti. Questi ultimi sono i veri amanti dello shopping, quelli per cui fare compere significa visitare ogni negozio di abbigliamento della zona, e acquistare capi alla moda.</p>
      <h4>BLACK FRIDAY 2019: ZALANDO, YOOX E ASOS, TANTE OFFERTE GIA’ ATTIVE</h4>
      <p>Cerchiamo quindi di capire insieme quali saranno i siti di moda dove fare affari, a cominciare da <b><a href="https://www.ilsussidiario.net/news/black-friday-2019-offerte-e-sconti-amazon-e-i-buono-sconto-da-5-7-10-e-15-euro/1948650/">Zalando</a></b>, uno dei portali più famosi al mondo, che offrirà ai suoi clienti degli sconti variabili fra il 10 e oltre il 50%, su una serie di vestiti ma anche scarpe e accessori. Così come il noto sito di e-commerce tedesco, anche <b>Yoox</b>, portale tutto italiano, selezionerà migliaia di prodotti da vendere a prezzi ribassati rispetto a quello di listino, con degli sconti che in base a quanto anticipato da Il Messaggero, dovrebbero partire dal 15%. Fra gli spazi web dove acquistare vestiti di moda come dimenticarsi poi di <b>Asos</b>, portale tutto britannico, che invece ha messo a disposizione un codice sconto promozionale del 10%, un’iniziativa che sarà valida fino al prossimo 29 novembre, il Black Friday, giorno in cui scatteranno sicuramente altri sconti e offerte. Infine, attenzione a <b>Uniqlo</b>, catena tutta giapponese che ha da poco aperto il suo primo negozio anche in Italia e che permette di ottenere 10 euro di sconto su almeno 70 euro di spesa iscrivendosi alla newsletter.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/black-friday-2019-offerte-e-sconti-da-amazon-a-zalando-caccia-al-regalo-di-natale/1949960/"/>
        <a href="https://www.ilsussidiario.net/news/poste-italiane-down-non-funziona-sito-web-inaccessibile-centinaia-di-segnalazioni/1949641/"/>
        <a href="https://www.ilsussidiario.net/news/motorola-razr-a-dicembre-il-cellulare-anni-2000-senza-sim-fisica-costera-1599-euro/1949344/"/>
        <a href="https://www.ilsussidiario.net/news/black-friday-2019-offerte-e-sconti-mediaworld-vs-amazon-iphone-xr-a-717-euro/1949122/"/>
        <a href="https://www.ilsussidiario.net/news/tiktok-anche-salvini-sbarca-sullapp-del-momento-social-ecco-i-primi-video/1948931/"/>
        <a href="https://www.ilsussidiario.net/news/black-friday-2019-offerte-e-sconti-amazon-e-i-buono-sconto-da-5-7-10-e-15-euro/1948650/"/>
      </related>
    </article>
  </body>
</html>