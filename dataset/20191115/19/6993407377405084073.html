<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-pozytsii-ukrainskykh-vijskovykh-na-donbasi-za-dobu-7-raziv/30274420.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-15T19:15:57+00:00"/>
    <meta property="og:title" content="Позиції українських військових на Донбасі за добу обстріляли 7 разів – штаб ООС"/>
    <meta property="og:description" content="Позиції українських військових на Донбасі обстріляли 7 разів протягом доби 15 листопада, повідомляє штаб Операції об’єднаних сил. За даними штабу, згадані інциденти зафіксовані поблизу Майорська, Ново"/>
  </head>
  <body>
    <article>
      <h1>Позиції українських військових на Донбасі за добу обстріляли 7 разів – штаб ООС</h1>
      <address>
        <time datetime="2019-11-15T19:15:57+00:00">15 Nov 2019, 19:15</time>
      </address>
      <p>Позиції українських військових на Донбасі обстріляли 7 разів протягом доби 15 листопада, повідомляє штаб Операції об’єднаних сил. За даними штабу, згадані інциденти зафіксовані поблизу Майорська, Новолуганського, Водяного і Лебединського на Донеччині та Новотошківського на Луганщині. Втрат серед українських військових за добу зафіксовано не було.</p>
      <p>Угруповання «ДНР» вечірніх зведень 15 листопада не публікувало. Водночас, представники угруповання «ЛНР» повідомили про відсутність обстрілів їхніх позицій.</p>
      <p>Збройний конфлікт на Донбасі триває від 2014 року після російської окупації Криму. Україна і Захід звинувачують Росію у збройній підтримці бойовиків. Кремль відкидає ці звинувачення і заявляє, що на Донбасі можуть перебувати хіба що російські «добровольці».</p>
      <p>За даними Управління верховного комісара ООН із прав людини станом на 14 листопада 2019<b>,</b> від березня 2014 року до 31 жовтня 2019 року внаслідок конфлікту на Донбасі загинули від 41 тисячі до 44 тисяч людей. З них 9750 людей – це комбатанти, тобто люди, які зі зброєю беруть участь у бойових діях із обох боків фронту.</p>
    </article>
  </body>
</html>