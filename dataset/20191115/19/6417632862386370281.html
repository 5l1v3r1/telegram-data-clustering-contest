<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/messining-goli-argentinaga-braziliya-ustidan-galabani-taqdim-etdi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-15T19:38:38+00:00"/>
    <meta property="og:title" content="Мессининг голи Аргентинага Бразилия устидан ғалабани тақдим этди"/>
    <meta property="og:description" content="Саудия Арабистони пойтахти Ар Риёд шаҳрида Бразилия ва Аргентина терма жамоалари ўртасида ўтказилган ўртоқлик учрашуви якунланди."/>
  </head>
  <body>
    <article>
      <h1>Мессининг голи Аргентинага Бразилия устидан ғалабани тақдим этди</h1>
      <h2>Саудия Арабистони пойтахти Ар Риёд шаҳрида Бразилия ва Аргентина терма жамоалари ўртасида ўтказилган ўртоқлик учрашуви якунланди.</h2>
      <address>
        <time datetime="2019-11-15T19:38:38+00:00">15 Nov 2019, 19:38</time>
      </address>
      <p>“Қирол Фаҳд” стадионида кечган қизғин беллашувда Месси жамоадошлари кичик ғалабани тантана қилишди.</p>
      <p>Учрашувнинг 10-дақиқасида бразилияликлар пеналти тепиш ҳуқуқига эга чиқишди. Аммо Габриэль Жезус мўлжални аниқ ола билмади. Орадан уч дақиқа ўтиб, энди аргентиналиклар 11-метрлик жарима зарбаси тепадиган бўлишди. Тўпга яқинлашган Лионель Мессининг зарбасини бразилияликлар посбони Алисон Бекер қайтаришга эришган бўлсада, дарвозабондан қайтган тўпни Леонинг ўзи тўрга жойлаб қўйди ва жамоасининг кичик ҳисобдаги ғалабасини таъминлади.</p>
      <p>Аргентина терма жамоаси  навбатдаги ўртоқлик учрашувини 18 ноябрь куни Тель- Авивда Уругвай термасига қарши ўтказса, Бразилия 19 ноябрь куни Абу Дабида қитъадошларимиз Жанубий Корея билан куч синашади.</p>
      <p>
        <b>Ўртоқлик учрашуви.</b>
      </p>
      <p>
        <b>Бразилия – Аргентина 0:1 (0:1, 0:0)</b>
      </p>
      <p><b>Гол</b>: 0:1 – 13 Месси.</p>
      <p><b>Бразилия</b> – Алиссон, Милитао, Данило, Тиаго Силва, Алекс Сандро (Лоди, 64), Каземиро (Уэсли, 86), Лукас Пакета (Коутиньо, 46), Артур (Фабиньо, 55), Виллиан (Родриго, 71), Фирмино, Габриэл Жезус (Ришарлисон, 71).</p>
      <p><b>Аргентина</b> – Андрада, Отаменди, Фойт, Пеццелья, Тальяфико, Паредес (Родригес, 83), Ло Чельсо (Акунья, 59), де Пауль (Домингес, 90), Окампос (Гонсалес, 74), Мартинес (Аларио, 88), Месси.</p>
      <p><b>Огоҳлантириш</b>: Каземиро (22), Данило (27), де Пауль (43), Тальяфико (61), Милитао (64), Паредес (73).</p>
      <p>Манба : <a href="http://championat.asia/">championat.asia</a></p>
    </article>
  </body>
</html>