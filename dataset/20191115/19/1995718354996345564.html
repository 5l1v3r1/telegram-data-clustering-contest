<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152341-cherez-poranennia-zagynuv-vijskovyj-volynskoi-brygady"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T19:40:00+00:00"/>
    <meta property="og:title" content="Через поранення загинув військовий волинської бригади"/>
    <meta property="og:description" content="Через смертельне поранення передчасно загинув солдат 14 окремої механізованої бригади імені князя Романа Великого Хомік Юрій Миколайович."/>
  </head>
  <body>
    <article>
      <h1>Через поранення загинув військовий волинської бригади</h1>
      <address>
        <time datetime="2019-11-15T19:40:00+00:00">15 Nov 2019, 19:40</time>
      </address>
      <p>Через смертельне поранення передчасно загинув солдат 14 окремої механізованої бригади імені князя Романа Великого <b>Хомік Юрій Миколайович</b>.<br/><br/>Про це повідомляють на сторінці військової частини у фейсбуці.<br/><br/>"Із тяжким серцем повідомляємо, що 14 листопада смертельне поранення внаслідок ворожого обстрілу отримав наш побратим, солдат Хомік Юрій Миколайович... Рука проросійської гнилої мерзоти забрала в рідних найдорожчу людину, у нас – побратима й друга, в Батьківщини – її сина й воїна…<br/><br/>Спочивай спокійно, брате, ти вже відвоював своє, до останнього подиху захищаючи Україну… А нам – продовжувати те, що ти не завершив… Завжди пам'ятатимемо тебе, побратиме, і за твою смерть, будь певен, ворог поплатиться!<br/><br/>Командування та особовий склад 14 окремої механізованої бригади імені князя Романа Великого висловлюють глибокі співчуття рідним і близьким Юрія Хоміка. Перебуваємо в скорботі разом із вами" – йдеться у дописі.</p>
      <figure>
        <img src="http://www.volynpost.com/img/modules/news/f/4a/73a121d80215e362e6e0f64898bd44af/cb-7557207514938973640969824192311916858703872n.jpg"/>
      </figure>
    </article>
  </body>
</html>