<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/life/cook/5-strav-yaki-mozhna-prigotuvati-za-10-hvilin-380326"/>
    <meta property="og:site_name" content="Погляд"/>
    <meta property="article:published_time" content="2019-11-15T19:18:00+00:00"/>
    <meta property="og:title" content="5 страв, які можна приготувати за 10 хвилин"/>
    <meta property="og:description" content="Осіння мряка не додає ранкового оптимізму та бажання зустрічати з посмішкою новий день. Пропонуємо вам 5 найкращих сніданків, які можна приготувати за 10 хвилин"/>
  </head>
  <body>
    <article>
      <h1>5 страв, які можна приготувати за 10 хвилин</h1>
      <h2>Ситний сніданок подарує більше позитивних новин, ніж гороскопи</h2>
      <address>
        <time datetime="2019-11-15T19:18:00+00:00">15 Nov 2019, 19:18</time>
      </address>
      <p>Осіння мряка не додає ранкового оптимізму та бажання зустрічати з посмішкою новий день. Пропонуємо вам 5 найкращих сніданків, які можна приготувати за 10 хвилин.</p>
      <hr/>
      <p>
        <b>Вівсяні оладки</b>
      </p>
      <p>Такий сніданок розвіє сум за сонячним літом і дасть змогу відчути всю красу осені.</p>
      <p>Для приготування знадобиться: 100 г вівсяних пластівців, 2 ст. ложки борошна, 1 яйце, 3 ст. ложки цукру, 1 апельсин, половина чайної ложки розпушувача.</p>
      <p>Спочатку треба зварити несолону кашку та остудити її. Як охолоне, додавати яйце, цукор, борошно та розпушувач. Розмішати до однорідної маси і готувати на гарячій сковороді.</p>
      <hr/>
      <p>
        <b>Омлет в духовці на сирній подушці із помідорами</b>
      </p>
      <p>Швидкий та ситний сніданок наповнить вас позитивом і ви будете усміхатися навіть осінньому дощику.</p>
      <p>Для цього знадобляться: 3-4 яйця, 150 г твердого сиру, 2 помідори, одна третя склянки молока, сіль, перець, французькі трави – за смаком.</p>
      <p>Готувати наступним чином: яйця збити з молоком, додати спеції. Дно посудини, в якій готуватимете, викласти порізаним сиром. Зверху на сир викладаємо помідори. Все це заливаємо яєчно-молочною сумішшю і ставимо в попередньо розігріту духовку на 5-10 хвилин.</p>
      <hr/>
      <p>
        <b>Кекс в чашці</b>
      </p>
      <p>З таким сніданком ви вийдете з дому веселим</p>
      <p>Для цього треба: 1 ст. ложка борошна, 1 ст. л. какао, 1 ч. л. розпушувача для тіста (замінник – сода, гашена оцетом або лимонним соком).</p>
      <p>У чашці мішаємо всі інгредієнти і ставимо в мікрохвильовку. Треба 3 рази по 1 хвилині. Все, сніданок готовий.</p>
      <hr/>
      <p>
        <b>Яєчні грінки</b>
      </p>
      <p>Для цього треба: 2 яйця, твердий сир, хліб, спеції за вашим смаком.</p>
      <p>Яйця треба збити із твердим сиром. Обвалити в отриманій суміші хліб і обсмажити його на гарячій пательні.</p>
      <hr/>
      <p>
        <b>Гарячі бутерброди</b>
      </p>
      <p>Основні інгредієнти: натертий сир, томатна паста, чи кетчуп, порізаний хліб, овочі чи м'ясо - за вашим смаком.</p>
      <p>Два шматки хліба з обох сторін необхідно змастити кетчупом чи томатним соусом. На нього м'ясо, овочі чи ковбасу. Все це посипати тертим сиром та накрити другим шматком хліба. Викласти в духовку чи мікрохвильову піч. Діставати, коли розплавиться сир.</p>
      <footer>Джерело: <a href="https://gazeta.ua/">Gazeta.ua</a></footer>
      <related>
        <h4>Схожі записи</h4>
        <a href="https://pogliad.ua/news/life/cook/z-garbuza-mozhna-prigotuvati-sup-plov-i-zapikanku-379413"/>
        <a href="https://pogliad.ua/news/life/cook/gotuemo-shkolyaram-neshkidlivi-snidanki-377381"/>
        <a href="https://pogliad.ua/news/life/cook/netradiciyni-recepti-pisnih-strav-369000"/>
        <a href="https://pogliad.ua/news/life/cook/ce-svyato-koli-na-stoli-korol-osinnogo-menyu-362501"/>
      </related>
    </article>
  </body>
</html>