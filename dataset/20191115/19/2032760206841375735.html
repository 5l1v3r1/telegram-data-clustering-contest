<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89754"/>
    <meta property="og:site_name" content="Denník politika"/>
    <meta property="article:published_time" content="2019-11-15T19:35:01+00:00"/>
    <meta property="og:title" content="Konferencia biskupov Slovenska vyhlásilo, že kňaz sa nemôže politicky angažovať"/>
    <meta property="og:description" content="15.11.2019 (Webnoviny.sk) – Angažovanie sa klerikov v politických stranách, hoci prostredníctvom druhých osôb, nie je primerané kňazskému stavu. Podľa Konferencie biskupov Slovenska je úlohou kňaza byť otcom všetkých veriacich, nie vodcom tých, ktorí sa hlásia k určitej strane."/>
  </head>
  <body>
    <article>
      <h1>Konferencia biskupov Slovenska vyhlásilo, že kňaz sa nemôže politicky angažovať</h1>
      <address><time datetime="2019-11-15T19:35:01+00:00">15 Nov 2019, 19:35</time> by <a rel="author">Webnoviny</a></address>
      <h3>
        <a href="https://www.webnoviny.sk/utocnik-z-liptovskeho-hradku-napadol-a-dorezal-rovesnika/">Fotogaléria: Stanislav Zvolenský</a>
      </h3>
      <p>
        <a href="http://dennikpolitika.sk/osobnosti/stanislav-zvolensky/fotogaleria/page/3/">15.11.2019 (Webnoviny.sk) – Angažovanie sa klerikov v politických stranách, hoci prostredníctvom druhých osôb, nie je primerané kňazskému stavu. Podľa Konferencie biskupov Slovenska je úlohou kňaza byť otcom všetkých veriacich, nie vodcom tých, ktorí sa hlásia k určitej strane.</a>
      </p>
      <p>V spoločnom stanovisku to v piatok vyhlásili bratislavský arcibiskup, metropolita a predseda Konferencie biskupov Stanislav Zvolenský a spišský biskup Štefan Sečka.</p>
      <p>„<i>Ak v spoločnosti vznikne presvedčenie, že niektorý z kňazov, aj keď z úzadia, ovláda politickú stranu, je nevyhnutné, aby všetky svoje aktivity v tomto smere bezodkladne ukončil,“</i> dodali a spresnili, že aktuálne sa toto stanovisko týka Mariána Kuffu.</p>
      <h3>Vymedzenie voči liberalizmu</h3>
      <p>Marián Kuffa na internetovej stránke Inštitútu Krista Veľkňaza, ktorý vedie, zverejnil, že nie je politicky angažovaný. „<i>Nezaložil som žiadnu politickú stranu, nie som lídrom žiadnej politickej strany. Nie som ani členom žiadnej politickej strany. Stále som a chcem aj v budúcnosti ostať kňazom pre všetkých ľudí</i>.“</p>
      <p>Kuffa sa však jasne vymedzil voči liberalizmu, „<i>liberálov ale voliť nebudem, nie sú moji nepriatelia, neprijateľná je pre mňa ich filozofia, pretože nezriadene podporuje kultúru smrti, ktorá spôsobuje morálnu aj fyzickú genocídu nášho národa a likviduje naše rodiny“</i>.</p>
      <h3>Podpora zákona</h3>
      <p>Marián Kuffa v minulosti podporoval zákon o sprísnení interrupcii z dielne opozičnej strany Kotleba – Ľudová strana Naše Slovensko. Zúčastnil sa protestu pred Národnou radou SR, v čase, keď sa malo o zákone hlasovať.</p>
      <p>Poslanci napokon o návrhu nehlasovali, keďže mu chýbala dostatočná podpora. Na stránke tiež uviedol, že podporuje akýkoľvek návrh zákona na zlepšenie ochrany životov nenarodených detí a tehotných matiek.</p>
      <p>Viac k témam: <a href="https://www.webnoviny.sk/tag/interrupcia/"><u>interrupcia</u></a>, <a href="https://www.webnoviny.sk/tag/kbs-konferencia-biskupov-slovenska/"><u>KBS Konferencia biskupov Slovenska</u></a>, <a href="https://www.webnoviny.sk/tag/narodna-rada-sr/"><u>Národná rada SR</u></a><br/>Zdroj: Webnoviny.sk – <a href="https://www.webnoviny.sk/konferencia-biskupov-slovenska-vyhlasilo-ze-knaz-sa-nemoze-politicky-angazovat/"><u>Konferencia biskupov Slovenska vyhlásilo, že kňaz sa nemôže politicky angažovať</u></a> © SITA Všetky práva vyhradené.</p>
    </article>
  </body>
</html>