<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621683/%D9%84%D8%B2%D9%88%D9%85%E2%80%8C-%D8%AA%D9%88%D8%AC%D9%87-%D8%A8%D9%87-%D9%85%D8%AD%D8%AA%D9%88%D8%A7-%D8%AF%D8%B1-%D9%81%D8%B6%D8%A7%D9%87%D8%A7%DB%8C%DB%8C-%D9%87%D9%85%DA%86%D9%88%D9%86-%D8%A8%D8%A7%D8%BA-%D8%A7%DB%8C%D8%B1%D8%A7%D9%86%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-15T19:22:00+00:00"/>
    <meta property="og:title" content="لزوم‌ توجه به محتوا در فضاهایی همچون باغ ایرانی"/>
    <meta property="og:description" content="استاندار فارس بر لزوم‌ توجه به محتوا در فضاهایی همچون باغ ایرانی تاکید کرد و افزود: مناسبات، آئین‌ها، تعاملات گروهی و ایجاد خاطرات جمعی از مصادیق تولید محتوا برای این محیط‌ها است که باید به سمت شادی و نشاط حرکت کند."/>
  </head>
  <body>
    <article>
      <h1>لزوم‌ توجه به محتوا در فضاهایی همچون باغ ایرانی</h1>
      <h2>استاندار فارس مطرح کرد:</h2>
      <address>
        <time datetime="2019-11-15T19:22:00+00:00">15 Nov 2019, 19:22</time>
      </address>
      <p>
        <i>استاندار فارس بر لزوم‌ توجه به محتوا در فضاهایی همچون باغ ایرانی تاکید کرد و افزود: مناسبات، آئین‌ها، تعاملات گروهی و ایجاد خاطرات جمعی از مصادیق تولید محتوا برای این محیط‌ها است که باید به سمت شادی و نشاط حرکت کند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>عنایت الله رحیمی در آیین کلنگ‌زنی باغ ایرانی با اشاره به رویکرد مدیریت شهری شیراز در ایجاد پروژه‌های فاخر و درخور پذیرش با هدف توسعه و تقویت انسان محوری، این رویکرد را ارزشمند توصیف کرد و گفت: بی تردید اجرای چنین پروژه‌هایی رضایتمندی مردم را در پی خواهد داشت.</p>
      <p>استاندار فارس از مجموعه شهرداری و شورای شهر شیراز خواست در دو سال آینده اقداماتی همچون راه اندازی خط دو مترو ، رساندن خط ۳ به مراحل قابل توجه، پیگیری روند اجرای پروژه‌هایی هچون محور زندیه و محور عرفان را با جدیت در دستور کار قرار دهند.</p>
      <figure>
        <img src="https://aftabnews.ir/files/fa/news/1398/8/24/359610_499.jpg"/>
      </figure>
      <p>رحیمی تاکید کرد: ایجاد چنین پروژه‌های فاخر و ارزشمندی به داشته‌های شیراز می‌افزاید.</p>
      <p>وی خاطر نشان کرد: در پروژه‌هایی که‌با فضای سبز و طبیعت ارتباط دارد باید به سمت کمترین استفاده از مصالح ساختمانی و منظرهای خشک و بی روح حرکت کنیم.</p>
      <p>رحیمی ادامه داد: ورود به فضاهای سبزی که نماهای سنگی و ساختمانی دارد اغتشاش ذهنی ایجاد می کند.</p>
      <p>وی با عنوان این مطلب که وجود شادی و امید نیز در کنار فراز و نشیب‌ها نیاز است، اظهار کرد: بی تردید غم گساری از جامعه و تقویت روحیه نشاط و شادی در دستیابی به توسعه و توفیق در تحولات موثر است.</p>
      <p>رحیمی یاد اور شد: در انتخاب این محتواها باید همخوانی با فرهنگ و مبانی مذهبی با دقت مد نظر قرار گیرد.</p>
      <p>استاندار فارس پروژه احداث باغ ایرانی را اقدامی مطلوب و اثر گذار برشمرد و ابراز امیدواری کرد مدیریت شهری در مسیر افزودن به چنین فضاهایی گام بردارد.</p>
      <p>وی با بیان اینکه شهرداری و شورای شهر گام هایی در راستای تحقق شعار انسان محوری برداشته اند، گفت: این رویکرد اندوخته ای ارزشمند برای شهر برجای خواهد گذاشت.</p>
    </article>
  </body>
</html>