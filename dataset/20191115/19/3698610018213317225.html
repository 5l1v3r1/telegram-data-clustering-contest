<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/situaciya-na-viyskovomu-skladi-v-balakliyi-lokalizovana-golova-harkivskoyi-oda-329868_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T19:44:00+00:00"/>
    <meta property="og:title" content="Ситуація на військовому складі в Балаклії локалізована — голова Харківської ОДА"/>
    <meta property="og:description" content="На місці триває ліквідація наслідків події."/>
  </head>
  <body>
    <article>
      <h1>Ситуація на військовому складі в Балаклії локалізована — голова Харківської ОДА</h1>
      <h2>На місці триває ліквідація наслідків події.</h2>
      <address>
        <time datetime="2019-11-15T19:44:00+00:00">15 Nov 2019, 19:44</time>
      </address>
      <p>Глава Харківської обласної адміністрації Олексій Кучер заявляє, що ситуація на військовому складі боєприпасів в м. Балаклія локалізована і подальші вибухи виключаються.</p>
      <p>"Проблема локалізована і особи, які займаються зараз ліквідацією, запевняють, що подальшого продовження (вибухів – ред.) не буде", - сказав Кучер журналістам увечері в п'ятницю в Балаклії.</p>
      <p>Відповідаючи на питання, які версії того, що сталося, Кучер сказав, що є лише припущення та обставини з'ясовуються. Він зазначив, що поки неможливо проводити огляд місця події".</p>
      <p>Він також повідомив, що евакуація проведена лише на території військової частини. По території арсеналу евакуація не проводилася. В Балаклію очікується приїзд керівника Генерального штабу Збройних сил України.</p>
      <p>В Генштабі зазначили, що з 15:13 п'ятниці нових вибухів на технічній території не зафіксовано.</p>
      <p>В результаті <a href="https://dt.ua/UKRAINE/vibuhi-v-balakliyi-dvoye-viyskovih-zaginuli-329808_.html"><b>вибухів боєприпасів</b> <b>на арсеналі в Балаклії</b></a> у п'ятницю, 15 листопада, загинули двоє саперів, п'ятеро отримали поранення.</p>
      <p>Нагадаємо, <a href="https://dt.ua/UKRAINE/zhiteli-balakliyi-povidomlyayut-pro-vibuhi-na-skladi-boyepripasiv-329796_.html"><b>жителі Балаклії повідомили про вибухи боєприпасів на військовому складі</b></a> Міністерства оборони. У той же час колишній начальник районного відділення ДСНС Сергій Черепаха зазначив, що розліт осколків снарядів досягає 20-30 метрів. Також на території горить трава.</p>
      <p>Зазначимо, що це не перший подібний інцидент. Так, 3 травня на території складу боєприпасів <a href="https://dt.ua/UKRAINE/na-teritoriyi-skladu-boyepripasiv-v-balakliyi-stalasya-pozhezha-276852_.html"><b>в Балаклії Харківської областиво під час планового розмінування території сталася пожежа</b></a>. У Міністерстві оборони України повідомили, що причиною пожежі стало загоряння сухої трави на колишній технічній території 65 арсеналу, де тривали роботи з очищення та розмінування залишків снарядів.</p>
      <p><a href="https://zn.ua/UKRAINE/v-harkovskoy-oblasti-vzorvalsya-sklad-boepripasov-243117_.html"><b>Пожежа на складі боєприпасів в Балаклії</b></a> була й у березні 2017 році. Тоді <a href="https://dt.ua/UKRAINE/vibuhi-v-balakliyi-poshkodili-mayzhe-400-budinkiv-chotiri-bagatopoverhivki-pidlyagayut-znesennyu-241178_.html"><b>у місті ушкодження отримали 392 будівлі</b>.</a></p>
      <p>Детальніше про масштабну пожежу на складах боєприпасів у Харківській області читайте у статті Сергія Жукова "<a href="https://dt.ua/internal/sklad-problem-_.html"><b>Склад проблем</b></a>" у тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>