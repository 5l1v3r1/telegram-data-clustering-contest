<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/684539/syntagmatiki-anatheorisi-ti-deftera-xekina-i-syzitisi-stin-olomel"/>
    <meta property="og:site_name" content="enikos.gr"/>
    <meta property="article:published_time" content="2019-11-15T19:42:00+00:00"/>
    <meta property="og:title" content="Συνταγματική Aναθεώρηση: Τη Δευτέρα ξεκινά η συζήτηση στην Ολομέλεια - Ποιες είναι οι θεματικές ενότητες και πότε θα γίνει η ψηφοφορία"/>
    <meta property="og:description" content="Το πρωί της Δευτέρας 18 Νοεμβρίου, στις 10:00, θα ξεκινήσει στην Ολομέλεια..."/>
  </head>
  <body>
    <article>
      <h1>Συνταγματική Aναθεώρηση: Τη Δευτέρα ξεκινά η συζήτηση στην Ολομέλεια - Ποιες είναι οι θεματικές ενότητες και πότε θα γίνει η ψηφοφορία</h1>
      <address>
        <time datetime="2019-11-15T19:42:00+00:00">15 Nov 2019, 19:42</time>
      </address>
      <p>Το πρωί της Δευτέρας 18 Νοεμβρίου, στις 10:00, θα ξεκινήσει στην Ολομέλεια της <a href="http://www.enikos.gr/economy/684490/ti-provlepei-i-rythmisi-gia-ti-meiosi-ton-lixiprothesmon-ofeilon-">Βουλής </a>η συζήτηση επί της αρχής για την <a href="http://www.enikos.gr/politics/678797/syntagmatiki-anatheorisi-synainesi-gia-vouleftiki-asylia-kai-poin">αναθεώρηση του Συντάγματος</a>.</p>
      <p>Η συζήτηση θα αρχίσει με τους εισηγητές των κομμάτων επί της αρχής επί όλων των αναθεωρητέων διατάξεων, τις οποίες εισηγείται η Επιτροπή Αναθεώρησης. Τις υπόλοιπες τέσσερις ημέρες, η συζήτηση για γίνει επί των αναθεωρητέων άρθρων.</p>
      <p>Οι ψηφοφορίες έχουν προγραμματιστεί για τη Δευτέρα 25 Νοεμβρίου.</p>
      <p>Αναλυτικά οι θεματικές ενότητες:</p>
      <p>* Την Τρίτη 19 Νοεμβρίου η συνεδρίαση θα ξεκινήσει στις 9:30 και θα συζητηθούν δύο Θεματικές Ενότητες αναθεωρητέων διατάξεων.</p>
      <p>Η 1η Θεματική Ενότητα αφορά:</p>
      <p>- Σχέσεις κράτους εκκλησίας (άρθρο 3 παρ. 1,2,3, και εισαγωγή ερμηνευτικής δήλωσης)</p>
      <p>- Θρησκευτική ελευθερία (άρθρο 13 παρ. 5)</p>
      <p>- Εκλογή Προέδρου της Δημοκρατίας, όρκος, (άρθρο 33 παρ. 2)</p>
      <p>- Όρκος βουλευτών (άρθρο 59 παρ. 1 και 2)</p>
      <p>Η 2η Θεματική Ενότητα αφορά:</p>
      <p>- Ελεύθερη ανάπτυξη της προσωπικότητας, προσωπική ελευθερία (άρθρο 5 παρ. 2)</p>
      <p>- Προστασία οικογένειας, γάμου, μητρότητας και παιδικής ηλικίας, δικαιώματα ατόμων με αναπηρίες (άρθρο 21 παρ. 1 και 3 και προσθήκη παραγράφου 7)</p>
      <p>- Προστασία της εργασίας (άρθρο 22 παρ. 1,2,4,5)</p>
      <p>- Αρχή του κοινωνικού κράτους δικαίου, προστασία θεμελιωδών δικαιωμάτων (άρθρο 25 παρ. 3)</p>
      <p>* Την Τετάρτη 20 Νοεμβρίου η συνεδρίαση θα αρχίσει στις 9:30 και θα συζητηθούν οι 3η, 4η και 8η Θεματική Ενότητα αναθεωρητέων διατάξεων:</p>
      <p>Η 3η θεματική ενότητα περιλαμβάνει:</p>
      <p>- Διορισμός πρωθυπουργού και κυβέρνησης (άρθρο 37 παρ. 3)</p>
      <p>- Κυβέρνηση απαλλαγή καθηκόντων (άρθρο 38 παρ. 1 και 2)</p>
      <p>- Κοινοβουλευτικές και Εξεταστικές Επιτροπές (άρθρο 68 παρ. 2)</p>
      <p>- Εμπιστοσύνη της Βουλής - αρχή της δεδηλωμένης (άρθρο 84 παρ. 2)</p>
      <p>Η 4η Θεματική Ενότητα αφορά:</p>
      <p>- Κανόνες του διεθνούς δικαίου και διεθνείς οργανισμοί (άρθρο 28 παρ. 2)</p>
      <p>- Πράξεις νομοθετικού περιεχομένου, ψηφίσματα, διαγγέλματα (άρθρο 44 παρ. 2)</p>
      <p>- Δικαίωμα πρότασης νόμου (άρθρο 73)</p>
      <p>Και η 8η Θεματική Ενότητα περιλαμβάνει την εκλογή Προέδρου της Δημοκρατίας (άρθρο 32 παρ. 4 και 5)</p>
      <p>* Την Πέμπτη 21 Νοεμβρίου, η συνεδρίαση θα αρχίσει στις 12:00 το μεσημέρι και θα συζητηθεί η 5η και η 9η Θεματική Ενότητα και αφορά:</p>
      <p>- Εκλογικό σύστημα, εκλογικές περιφέρειες, βουλευτές επικρατείας (άρθρο 54 παρ. 1, 4 και εισαγωγή ερμηνευτικής δήλωσης)</p>
      <p>- Κωλύματα εκλογιμότητας (άρθρο 56 προσθήκη παραγράφου 5)</p>
      <p>* Την Παρασκευή 22 Νοεμβρίου η συνεδρίαση προγραμματίστηκε για τις 11:00 και θα συζητηθούν η 6η και η 7η Θεματική Ενότητα αναθεωρητέων διατάξεων σχετικά με:</p>
      <p>- Ποινική δικαιοσύνη (στρατιωτικοί δικαστές) (άρθρο 96 παρ.5)</p>
      <p>- Ανεξάρτητες Αρχές (άρθρο 101Α)</p>
      <p>- Διοικητική Αποκέντρωση (άρθρο 101 παρ.1, 4 και εισαγωγή ερμηνευτικής παραγράφου)</p>
      <p>- Οργανισμοί Τοπικής Αυτοδιοίκησης (άρθρο 102 παρ. 2)</p>
      <p>- Έκδοση νόμου που προβλέπεται από το Σύνταγμα (άρθρο 112 κατάργηση παρ. 4)</p>
      <p>- Ισχύς προσωρινού Κανονισμού της Βουλής (άρθρο 113 κατάργηση)</p>
      <p>- Εκλογή πρώτου Προέδρου Δημοκρατίας, προσωρινός πρόεδρος (άρθρο 114 παρ. 1 και κατάργηση παρ. 2)</p>
      <p>- Ειδικό Δικαστήριο που προβλέπει το Σύνταγμα (άρθρο 115 παρ. 1 και 2 και κατάργηση παραγράφων 3 και 4)</p>
      <p>- Ακύρωση Πράξεων που εκδόθηκαν από 21.04.67 έως 23.7.74 (άρθρο 119 παρ. 1 κατάργηση).</p>
      <p>Πηγή: ΑΠΕ-ΜΠΕ</p>
      <related>
        <h4>σχετικά άρθρα</h4>
        <a href="http://www.enikos.gr/politics/684505/enos-leptou-sigi-sti-vouli-gia-tin-epeteio-tou-polytechneiou%0A%20%20%20%20%0A"/>
        <a href="http://www.enikos.gr/politics/684383/psifistike-me-evreia-pleiopsifia-to-nomoschedio-gia-tin-prostasia%0A%20%20%20%20%0A"/>
        <a href="http://www.enikos.gr/politics/684124/velopoulos-afstiropoiisi-poinon-gia-egklimata-paiderastias-kai-na%0A%20%20%20%20%0A"/>
        <a href="http://www.enikos.gr/politics/684132/me-evreia-pleiopsifia-psifistikan-oi-tropopoiiseis-ston-poiniko-k%0A%20%20%20%20%0A"/>
        <a href="http://www.enikos.gr/politics/684080/ypothesi-novartis-ton-papangelopoulo-katonomazei-o-pikrammenos-ti%0A%20%20%20%20%0A"/>
        <a href="http://www.enikos.gr/politics/684043/velopoulos-orismenoi-erchontai-sti-vouli-les-kai-pane-stin-parali%0A%20%20%20%20%0A"/>
        <a href="http://www.enikos.gr/politics/684033/gennimata-anoichta-panepistimia-kai-ochi-fainomena-vias-kai-anomi%0A%20%20%20%20%0A"/>
        <a href="http://www.enikos.gr/politics/683847/apochorisan-oi-vouleftes-tou-syriza-apo-tin-epitropi-morfotikon-y%0A%20%20%20%20%0A"/>
        <a href="http://www.enikos.gr/politics/683786/agria-kontra-sti-vouli-gia-tin-asoee-kerameos-ekopsan-tin-porta-m%0A%20%20%20%20%0A"/>
      </related>
    </article>
  </body>
</html>