<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/presedintele-consiliului-concurentei-bogdan-chiritoiu-a-fost-ales-in-consiliul-de-administratie-al-agentiei-europene-de-reglementare-in-energie-18589757"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-15T19:12:12+00:00"/>
    <meta property="og:title" content="Preşedintele Consiliului Concurenţei Bogdan Chiriţoiu a fost ales în Consiliul de Administraţie al Agenţiei Europene de Reglementare în Energie"/>
    <meta property="og:description" content="Preşedintele Consiliului Concurenţei Bogdan Chiriţoiu a fost ales în Consiliul de Administraţie al Agenţiei Europene de Reglementare în Energie (ACER), conform unui anunţ postat pe Facebook de ministrul economiei Virgil Popescu. "/>
  </head>
  <body>
    <article>
      <h1>Preşedintele Consiliului Concurenţei Bogdan Chiriţoiu a fost ales în Consiliul de Administraţie al Agenţiei Europene de Reglementare în Energie</h1>
      <address>
        <time datetime="2019-11-15T19:12:12+00:00">15 Nov 2019, 19:12</time>
      </address>
      <p>Preşedintele Consiliului Concurenţei Bogdan Chiriţoiu a fost ales în Consiliul de Administraţie al Agenţiei Europene de Reglementare în Energie (ACER), conform unui anunţ postat pe Facebook de ministrul economiei Virgil Popescu. </p>
      <p>„Salut alegerea domnului Bogdan Chiriţoiu la conducerea Agenţiei Europene de Reglementare în Energie (ACER). Votul dat în această seară este o recunoaştere a competenţei profesionale a candidatului propus şi a tradiţiei sectorului energetic românesc care va fi reprezentat în următorii patru ani în Consiliul de Administraţie al ACER. Îl felicit pe domnul Bogdan Chiriţoiu pentru această victorie adusă României, victorie obţinută la capătul unei competiţii de un nivel ridicat”, a scris ministrul.</p>
      <p>Agenţia pentru Cooperarea Autorităţilor de Reglementare din Domeniul Energiei (ACER) este o agenţie a Uniunii Europene şi a fost creată prin cel de-al treilea pachet privind energia, cu scopul de a avansa în direcţia realizării pieţei interne a energiei, atât pentru energia electri​că, cât şi pentru gazele naturale. ACER şi-a început oficial activitatea în martie 2011 şi are sediul în Slovenia, la Ljubljana.</p>
      <p>ACER asigură realizarea integrării pieţei şi a armonizării cadrelor de reglementare în contextul obiectivelor politicii energetice a UE. Aceste obiective vizează crearea: unei pieţe integrate mai competitive, care să le ofere consumatorilor mai multe opţiuni;<br/>unei infrastructuri energetice eficiente, care să garanteze libera circulaţie a energiei peste graniţe şi transportul noilor surse de energie, sporind astfel securitatea aprovizionării cu energie a întreprinderilor şi consumatorilor din UE; unei pieţe a energiei monitorizate şi transparente, care să le garanteze consumatorilor preţuri corecte, ce reflectă costurile reale, şi descurajarea practicilor abuzive.</p>
    </article>
  </body>
</html>