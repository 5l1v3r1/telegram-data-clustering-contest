<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/finove-jsou-poprve-v-historii-na-euru-postoupilo-i-svedsko/1821618?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-15T19:55:00+00:00"/>
    <meta property="og:title" content="Finové jsou poprvé v historii na Euru, postoupilo i Švédsko"/>
    <meta property="og:description" content="Helsinky - Fotbalisté Finska slaví historický postup na mistrovství Evropy. V utkání 9. kola kvalifikace doma porazili Lichtenštejnsko 3:0 a doplnili tak ve skupině J Itálii, která už měla jistotu prvního místa. Pošesté v řadě se na Euro kvalifikovali Švédové, a to díky výhře 2:0 v Rumunsku."/>
  </head>
  <body>
    <article>
      <h1>Finové jsou poprvé v historii na Euru, postoupilo i Švédsko</h1>
      <address><time datetime="2019-11-15T19:55:00+00:00">15 Nov 2019, 19:55</time> by <a rel="author" href="http://www.ctk.cz/" target="_blank">ČTK</a></address>
      <p>Helsinky - Fotbalisté Finska slaví historický postup na mistrovství Evropy. V utkání 9. kola kvalifikace doma porazili Lichtenštejnsko 3:0 a doplnili tak ve skupině J Itálii, která už měla jistotu prvního místa. Pošesté v řadě se na Euro kvalifikovali Švédové, a to díky výhře 2:0 v Rumunsku.</p>
      <p>Už jistý účastník ME Španělsko přehrálo Maltu 7:0, gólově se prosadili dva debutanti. Nejblíže k postupu ve skupině D mají Dánové, kteří zvítězili nad Gibraltarem 6:0, a Švýcaři. Ti až díky brance z 77. minuty zdolali Gruzii 1:0.</p>
      <p>O výhře Finů rozhodl v 21. minutě Jasse Tuominen. Po přestávce se pak dvakrát prosadil Teemu Pukki, nejdříve v 63. minutě z penalty a o necelou čtvrthodinu později z dorážky vlastní střely. Devětadvacetiletý útočník anglického Norwiche dal v kvalifikaci už devět gólů a s 24 brankami se osamostatnil na třetím místě historické střelecké tabulky finské reprezentace.</p>
      <p>Švédští fotbalisté se na ME kvalifikovali pošesté v řadě. Dopomohla jim k tomu v přímém souboji o postup ve skupině F výhra 2:0 v Rumunsku, kterou brankami v prvním poločase zařídili Marcus Berg a Robin Quaison. Největším úspěchem Skandinávců na závěrečném turnaji je třetí místo z Eura 1992, které pořádali.</p>
      <p>Jistým vítězem této skupiny je už Španělsko, které deklasovalo Maltu 7:0. Branky dali v první půli Álvaro Morata a Santi Cazorla, po přestávce pálili debutanti Pau Torres a Dani Olmo, na něž navázali Pablo Sarabia, Gerard Moreno a Jesús Navas.</p>
      <p>K postupu ze skupiny D se přiblížilo Dánsko. Gibraltar porazilo 6:0 díky dvěma brankám Roberta Skova a Christiana Eriksena, dalšími střelci byli Christian Gytkjaer a Martin Braithwaite. Dánové vedou před posledním zápasem tabulku s náskokem jednoho bodu před Švýcarskem a tří před Irskem, na jehož hřišti kvalifikaci v pondělí zakončí. Švýcaři budou hrát proti Gibraltaru.</p>
      <p>Účast na šampionátu, který se premiérově uskuteční ve 12 zemích po celém kontinentu, má po dnešku jistou polovina z 24 týmů. Vedle Švédska a Finska to jsou reprezentace České republiky, Anglie, Turecka, Francie, Belgie, Itálie, Polska, Ruska, Španělska a Ukrajiny.</p>
      <h3>Výsledky kvalifikace fotbalového mistrovství Evropy 2020</h3>
      <h4>Skupina D:</h4>
      <h4>Dánsko - Gibraltar 6:0 (1:0)</h4>
      <p>Branky: 12. a 64. Skov, 85. a 90.+4 Eriksen, 47. Gytkjaer, 51. Braithwaite. </p>
      <h4>Švýcarsko - Gruzie 1:0 (0:0)</h4>
      <p>Branka: 77. Itten.</p>
      <h4>Tabulka:</h4>
      <ul>
        <li>1. | Dánsko | 7 | 4 | 3 | 0 | 22:5 | 15</li>
        <li>2. | Švýcarsko | 7 | 4 | 2 | 1 | 13:5 | 14</li>
        <li>3. | Irsko | 7 | 3 | 3 | 1 | 6:4 | 12</li>
        <li>4. | Gruzie | 8 | 2 | 2 | 4 | 7:11 | 8</li>
        <li>5. | Gibraltar | 7 | 0 | 0 | 7 | 2:25 | 0</li>
      </ul>
      <h4>Skupina F:</h4>
      <h4>Norsko - Faerské ostrovy 4:0 (2:0)</h4>
      <p>Branky: 62. a 65. Sörloth, 4. Reginiussen, 8. Fossum. </p>
      <h4>Španělsko - Malta 7:0 (2:0)</h4>
      <p>Branky: 23. Morata, 41. Cazorla, 62. Torres, 63. Sarabia, 69. Olmo, 71. Moreno, 85. Navas. </p>
      <h4>Rumunsko - Švédsko 0:2 (0:2)</h4>
      <p>Branky: 18. Berg, 34. Quaison.</p>
      <h4>Tabulka:</h4>
      <ul>
        <li>1. | Španělsko | 9 | 7 | 2 | 0 | 26:5 | 23</li>
        <li>2. | Švédsko | 9 | 5 | 3 | 1 | 20:9 | 18</li>
        <li>3. | Norsko | 9 | 3 | 5 | 1 | 17:10 | 14</li>
        <li>| Rumunsko | 9 | 4 | 2 | 3 | 17:10 | 14</li>
        <li>5. | Faerské ostrovy | 9 | 1 | 0 | 8 | 4:27 | 3</li>
        <li>6. | Malta | 9 | 1 | 0 | 8 | 2:25 | 3</li>
      </ul>
      <h4>Skupina J:</h4>
      <h4>Arménie - Řecko 0:1 (0:1)</h4>
      <p>Branka: 34. Limnios. </p>
      <h4>Finsko - Lichtenštejnsko 3:0 (1:0)</h4>
      <p>Branky: 64. z pen. a 75. Pukki, 21. Tuominen. </p>
      <h4>Bosna a Hercegovina - Itálie 0:3 (0:2)</h4>
      <p>Branky: 21. Acerbi, 37. Insigne, 53. Belotti.</p>
      <h4>Tabulka:</h4>
      <ul>
        <li>1. | Itálie | 9 | 9 | 0 | 0 | 28:3 | 27</li>
        <li>2. | Finsko | 9 | 6 | 0 | 3 | 15:8 | 18</li>
        <li>3. | Řecko | 9 | 3 | 2 | 4 | 10:13 | 11</li>
        <li>4. | Bosna a Hercegovina | 9 | 3 | 1 | 5 | 17:17 | 10</li>
        <li>5. | Arménie | 9 | 3 | 1 | 5 | 13:16 | 10</li>
        <li>6. | Lichtenštejnsko | 9 | 0 | 2 | 7 | 2:28 | 2</li>
      </ul>
    </article>
  </body>
</html>