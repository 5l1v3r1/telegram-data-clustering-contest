<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/mari-yovanovich-breshe-lucenko-novini-ukrajini-50053855.html"/>
    <meta property="og:site_name" content="НВ"/>
    <meta property="article:published_time" content="2019-11-15T19:20:00+00:00"/>
    <meta property="og:title" content="Луценко звинуватив Йованович у брехні: «У мене є докази»"/>
    <meta property="og:description" content="Колишній генеральний прокурор України Юрій Луценко відповів на свідчення екс-посла США в Україні Марі Йованович про корупцію в Україні."/>
  </head>
  <body>
    <article>
      <h1>Луценко звинуватив Йованович у брехні: «У мене є докази»</h1>
      <h2>Колишній генеральний прокурор України Юрій Луценко відповів на свідчення екс-посла США в Україні Марі Йованович про корупцію в Україні.</h2>
      <address>
        <time datetime="2019-11-15T19:20:00+00:00">15 Nov 2019, 19:20</time>
      </address>
      <p>У коментарі під постом в Facebook Луценко написав, що високопоставлений американський дипломат бреше.</p>
      <p>"Вона бреше. І у мене є докази», - запевнив він.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/027/368/big/4714eb2b26be8b2a5985c14dd6422a8d.png?stamp=20191115211758&amp;q=85&amp;output=jpg&amp;bg=white"/>
        <figcaption>Фото: скрін сторінки Adrian Karatnycky via Facebook</figcaption>
      </figure>
      <p>Ім'я Луценка кілька разів згадувалося в показаннях Йованович і на попередніх слуханнях у рамках розслідування щодо імпічменту президента США Дональда Трампа. Його називали «корумпованим» прокурором.</p>
      <p>Під час виступу Йованович спростувала звинувачення Луценка в тому, що вона нібито передала вказівки не переслідувати деяких людей.</p>
      <p>«Звинувачення в тому, що я поширювала список тих, кого не можна переслідувати, були вигадкою. Луценко, колишній генпрокурор України, який висунув це твердження, визнав, що список не існував», - сказала екс-посол.</p>
      <p>Читайте також:<br/><a href="https://nv.ua/ukr/world/geopolitics/svidchennya-yovanovich-v-kongresi-pryamiy-efir-video-50053786.html">&amp;nbspКолишній посол США Марі Йованович виступає в Конгресі - трансляція</a></p>
      <p>Нагадаємо, що в березні 2019 року тоді ще <a href="https://nv.ua/ukr/world/geopolitics/lucenko-zvinuvativ-posla-ssha-v-ukrajini-v-peredachi-spisku-nedotorkannih-osib-50011967.html">генеральний прокурор Юрій Луценко заявив, що отримав від посла США в Україні Марі Йованович</a> список осіб, яких не можна переслідувати, і починає кримінальне провадження щодо українського втручання у вибори в США.</p>
    </article>
  </body>
</html>