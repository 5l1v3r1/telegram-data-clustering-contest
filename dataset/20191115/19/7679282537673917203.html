<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-steve-smith-lead-rajasthan-royals-in-ipl-2020-2851524.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T19:18:31+00:00"/>
    <meta property="og:title" content="IPL 2020 में राजस्थान रॉयल्स के कप्तान होंगे स्टीव स्मिथ"/>
    <meta property="og:description" content="स्टीवन स्मिथ इंडियन प्रीमियर लीग (आईपीएल) के 2020 संस्करण में राजस्थान रॉयल्स टीम के कप्तान होंगे। बीते सीजन में अजिंक्य रहाणे इस टीम के कप्तान थे लेकिन टीम की नाकामी को देखते हुए स्मिथ को कप्तानी..."/>
  </head>
  <body>
    <article>
      <h1>IPL 2020 में राजस्थान रॉयल्स के कप्तान होंगे स्टीव स्मिथ</h1>
      <address><time datetime="2019-11-15T19:18:31+00:00">15 Nov 2019, 19:18</time> by <a rel="author">लाइव हिंदुस्तान टीम,नई दिल्ली</a></address>
      <p>स्टीवन स्मिथ इंडियन प्रीमियर लीग (आईपीएल) के 2020 संस्करण में राजस्थान रॉयल्स टीम के कप्तान होंगे। बीते सीजन में अजिंक्य रहाणे इस टीम के कप्तान थे लेकिन टीम की नाकामी को देखते हुए स्मिथ को कप्तानी सौंपी गई थी और स्मिथ ने अपनी टीम को आठ मैचों में सिर्फ दो जीत की स्थिति से उबारते हुए लगातार चार मैचों में जीत दिलाई थी।</p>
      <p>राजस्थान रॉयल्स टीम के मुख्य कोच एंड्रयू मैक्डोनाल्ड ने स्मिथ को कप्तान बनाए जाने की पुष्टि की है। डोनाल्ड ने कहा कि वह ऑस्ट्रेलिया के पूर्व कप्तान के साथ काम करते हुए राजस्थान रॉयल्स को नई ऊंचाई पर ले जाना चाहते हैं।</p>
      <p>
        <a href="https://www.livehindustan.com/cricket/story-ipl-2020-delhi-capitals-squad-hanuma-vihari-chris-morris-release-2851295.html">
          <b>IPL 2020: दिल्ली कैपिटल्स ने विहारी, मौरिस को किया रिलीज; शिखर धवन और ऋषभ पंत बरकरार</b>
        </a>
      </p>
      <p>राजस्थान की टीम ने नए सीजन के लिए एस्टन टर्नर, ओसाने थॉमस, शुभम रंजाने, प्रशांत चोपड़ा, इस सोढ़ी, जयदेव उनादकट, राहुल त्रिपाठी, स्टुअर्ट बिन्नी जैसे खिलाड़ियों को रिलीज कर दिया है जबकि स्मिथ, संजू सैमसन, जोफ्रा आर्चर, बेन स्टोक्स, जोस बटलर, रियान पराग, शशांक सिंह, श्रेयस गोपाल, महिपाल लोमरूर, वरुण एरान और मनन वोहरा जैसे खिलाड़ियों को रीटेन किया है।</p>
      <p>इस साल क्लब के लिए 100 से अधिक मैच खेलने वाले सीनियर खिलाड़ी अजिंक्य रहाणे भी उसके साथ नहीं होंगे क्योंकि उसने रहाणे को दिल्ली कैपिटल्स को ट्रेड कर दिया है। रहाणे सम्भवत: दिल्ली टीम के कप्तान होंगे।</p>
    </article>
  </body>
</html>