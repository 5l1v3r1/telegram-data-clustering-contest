<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/15/ena-dis-evro-to-kostos-ton-zimion-apo-tiosplimmires-sti-veetian"/>
    <meta property="og:site_name" content="euronews"/>
    <meta property="article:published_time" content="2019-11-15T19:33:58+00:00"/>
    <meta property="og:title" content="Ενα δισ. ευρώ το κόστος των ζημιών στην πλημμυρισμένη Βενετία"/>
    <meta property="og:description" content="Καλυμμένο από τα νερά το 70% της περιοχής που παραμένει σε κατάσταση έκτακτης ανάγκης"/>
  </head>
  <body>
    <article>
      <h1>Ενα δισ. ευρώ το κόστος των ζημιών στην πλημμυρισμένη Βενετία</h1>
      <address><time datetime="2019-11-15T19:33:58+00:00">15 Nov 2019, 19:33</time> by <a rel="author">Ioannis Giagkinis</a></address>
      <figure>
        <img src="https://static.euronews.com/articles/stories/04/30/25/22/773x435_cmsv2_4c1a5088-79f2-5222-a220-504182a90d61-4302522.jpg"/>
      </figure>
      <p>Το ένα μέτρο και 54 εκατοστά από την στάθμη της θάλασσας έφτασε το ύψος των υδάτων που κάλυπταν το μεσημέρι της Παρασκευής την πλατεία του Αγίου Μάρκου στη Βενετία.</p>
      <p>Μπορεί να ήταν 30 εκατοστά λιγότερο σε σχέση με το απόγευμα της Τρίτης, ωστόσο και πάλι ήταν αρκετό για να παραμείνουν κλειστά για τρίτη συνεχόμενη μέρα τα σχολεία και να ανασταλεί κάθε δραστηριότητα στα κανάλια της ιταλικής πόλης με τις παραδοσιακές γόνδολες.</p>
      <p>Το 70% της έκτασης της Βενετίας παραμένει πλημμυρισμένο, με την κυβέρνηση να έχει κηρύξει όλη την περιοχή σε κατάσταση έκτακτης ανάγκης και να απελευθερώνει άμεσα 20 εκατομμύρια ευρώ για να καλυφθούν οι πρώτες βασικές ανάγκες και να αποκατασταθούν οι πιο σημαντικές ζημιές.</p>
      <p>Οι τουρίστες που είχαν την έμπνευση να την επισκεφθούν αυτήν την περίοδο βρίσκονται σε απόγνωση, οι μόνιμοι κάτοικοι της πόλης όμως σε ακόμα μεγαλύτερη με τον δήμαρχο Βενετίας να εκτιμά ότι το συνολικό κόστος από τη χειρότερη πλημμύρα στην ιστορία του τελευταίου μισού αιώνα ξεπερνά το ένα δισ. ευρώ.</p>
    </article>
  </body>
</html>