<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/athlhtika/article/2039074/prokrimatika-euro2020-nea-niki-gia-tin-ethniki-1-0-tin-armenia.html"/>
    <meta property="og:site_name" content="News.gr"/>
    <meta property="article:published_time" content="2019-11-15T19:08:20+00:00"/>
    <meta property="og:title" content="Προκριματικά Euro2020: Νέα νίκη για την Εθνική, 1-0 την Αρμενία"/>
    <meta property="og:description" content="Σκόρερ του μοναδικού τέρματος ο Δημήτρης Λημνιός"/>
  </head>
  <body>
    <article>
      <h1>Προκριματικά Euro2020: Νέα νίκη για την Εθνική, 1-0 την Αρμενία</h1>
      <address>
        <time datetime="2019-11-15T19:08:20+00:00">15 Nov 2019, 19:08</time>
      </address>
      <h3>Σκόρερ του μοναδικού τέρματος ο Δημήτρης Λημνιός</h3>
      <p>Η <a href="https://www.news.gr/tag/ethnikh-ellados"><b>Εθνική Ελλάδος</b></a> έδωσε τη συνέχεια που περίμεναν όλοι μετά τον αγώνα με τη Βοσνία και αποδίδοντας ωραίο και επιθετικό ποδόσφαιρο, σε έναν κακό αγωνιστικό χώρο, νίκησε 1-0 την Αρμενία και τελειώνει με θετικό πρόσημο τις υποχρεώσεις της στον 10ο προκριματικό όμιλο του <a href="https://www.news.gr/tag/euro2020"><b>Euro 2020</b></a>, που θα περατωθούν την προσεχή Δευτέρα (18/11, 21:45) στο ΟΑΚΑ, με αντίπαλο τη Φινλανδία.</p>
      <p>Το γκολ σημείωσε στο 34' ο Λημνιός με διαγώνιο σουτ μετά από εξαιρετική ενέργεια του Γιαννούλη, που άλλαξε με τον Μπακασέτα και πάσαρε στον σκόρερ.</p>
      <p>Η Εθνική μας ομάδα μπήκε καλά στο ματς και είχε φάσεις στο ξεκίνημα. Λίγο πριν το 7' ένα σουτ του Μπακασέτα που αποκρούστηκε δύσκολα και στο 7' η Ελλάδα είχε δοκάρι από προσπάθεια και σουτ του Μάνταλου. Στο 21ο λεπτό δεν δόθηκε λανθασμένα πέναλτι υπέρ του Γιαννούλη. Στο 34ο λεπτό μετά από μία πολύ ωραία ενέργεια του Γιαννούλη και συνεργασία με τον Μπακασέτα η μπάλα βγήκε στον Λημνιό που με συρτό σουτ έβαλε το πρώτο του γκολ με την Εθνική. Ο Γιαννούλης πέρασε τον προσωπικό του αντίπαλο, έκανε το ένα δύο με τον Μπακασέτα και μετά έβγαλε στον σκόρερ Λημνιό. Οι Αρμένιοι απείλησαν για πρώτη φορά περισσότερο στο 41ο λεπτό.</p>
      <p>Στο 47ο λεπτό ο Λημνιός είχε διαγώνιο σουτ μετά από ωραία πάσα του Μπακασέτα, με τον αντίπαλο πορτιέρο να βγάζει την μπάλα κόρνερ. Στο 52' ο Μπακασέτας είχε ένα σουτ έξω. Ο ίδιος παίκτης λίγο μετά είχε ένα πλασέ που κόπηκε. Στο 56' ο Παυλίδης έχασε υπό πίεση αντιπάλου βέβαια τετ α τετ από γύρισμα του Λημνιού.</p>
      <p>Στο 66' ο Λημνιός είχε χαμένη φάση με σουτ που αποκρούστηκε ενώ το προηγούμενο διάστημα οι Αρμένιοι πίεζαν αρκετά και απείλησαν περισσότερο. Στο 75' ο Μασούρας είχε ένα σουτ έξω ενώ στο 79' είχε μία μεγάλη χαμένη φάση σε κενή εστία. Η Ελλάδα είχε και άλλες φάσεις με Δώνη και Μασούρα και εν τέλει το ματς έληξε στο 0-1.</p>
      <p><b>ΑΡΜΕΝΙΑ:</b> Αϊραπετιάν, Καλισίρ, Τ. Βοσκαγιάν (83' Αβετισιάν), Α. Γκριγκοριάν, Μπαρσεγκιάν, Κ. Χοβνανισιάν, Ισκχαγιάν, Βαρνταγιάν (59' Σαρκίσοβ), Χαμπαρτσουμιάν, Καραπετιάν και Χοβσεπιάν (78' Εντιγκαριάν).<br/><b>ΕΛΛΑΔΑ:</b> Βλαχοδήμος, Μπακάκης, Σταφυλίδης, Μπακασέτας (81' Δώνης), Γαλανόπουλος, Παυλίδης (74' Κουλούρης), Χατζηδιάκος, Λημνιός, Μάνταλος (67' Μασούρας), Κουρμπέλης και Γιαννούλης.</p>
      <p>πηγή: <a href="http://www.gazzetta.gr/football/euro-2020/article/1414931/armenia-ellada-0-1">gazzetta.gr</a></p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2037854/ethniki-ellados-me-to-vlemma-sto-mellon-kontra-stin-armenia.html"/>
        <a href="https://www.news.gr/ellada/article/2026403/episima-stin-ethniki-omada-o-rik-pitino.html"/>
        <a href="https://www.news.gr/athlhtika/article/2025008/rik-pitino-anipomono-na-analavo-tin-ethniki-to-kinitro-ine-megalo.html"/>
      </related>
    </article>
  </body>
</html>