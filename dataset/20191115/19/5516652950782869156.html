<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425849/monoi-sto-spiti-theatrikh-parastash-sto-dhmotiko-theatro-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-15T19:15:02+00:00"/>
    <meta property="og:title" content="«Μόνοι Στο Σπίτι», θεατρική παράσταση στο Δημοτικό Θέατρο Ρόδου"/>
    <meta property="og:description" content="Για πρώτη φορά στα ελληνικά θεατρικά δρώμενα, η θεατρική μεταφορά της αγαπημένης κινηματογραφικής ταινίας &quot;ΜΟΝΟΣ ΣΤΟ ΣΠΙΤΙ&quot; με την υπογραφή του Θεατρικού Συλλόγου Δωδεκανήσου σε μία διοργάνωση του Δημοτικού Οργανισμού Πολιτισμού και Αθλητισμού Ρόδου."/>
  </head>
  <body>
    <article>
      <h1>«Μόνοι Στο Σπίτι», θεατρική παράσταση στο Δημοτικό Θέατρο Ρόδου</h1>
      <address>
        <time datetime="2019-11-15T19:15:02+00:00">15 Nov 2019, 19:15</time>
      </address>
      <p>
        <b>Για πρώτη φορά στα ελληνικά θεατρικά δρώμενα, η θεατρική μεταφορά της αγαπημένης κινηματογραφικής ταινίας "ΜΟΝΟΣ ΣΤΟ ΣΠΙΤΙ" με την υπογραφή του Θεατρικού Συλλόγου Δωδεκανήσου σε μία διοργάνωση του Δημοτικού Οργανισμού Πολιτισμού και Αθλητισμού Ρόδου.</b>
      </p>
      <p>Η ταινία που έχει αγαπηθεί από μικρούς και μεγάλους και έχει μεγαλώσει σειρές γενεών και παραμένει επίκαιρη μέχρι και σήμερα, έρχεται στη θεατρική σκηνή σε μία πρωτότυπη διασκευή που σκοπό έχει να ψυχαγωγήσει τους θεατές όλων των ηλικιών ενώ παράλληλα εστιάζει στις αξίες της οικογένειας, την αδελφική αγάπη, την αυτοπροστασία και την αντιμετώπιση των παιδικών φόβων.</p>
      <p><u><b>ΥΠΟΘΕΣΗ:</b></u><br/>Ο Κέβιν και η Τσέσι είναι δύο αδέλφια 11 και 9 ετών αντίστοιχα που δεν σταματάνε να πειράζουν ο ένας τον άλλον προκαλώντας σύγχυση και ανησυχία στο σπίτι. Προπαραμονές Χριστουγέννων και ενώ ετοιμάζονται για ταξίδι με όλη την οικογένεια, ξυπνάνε και ανακαλύπτουν ότι είναι ... Μόνοι στο σπίτι!</p>
      <p>Στη γειτιονιά καραδοκούν δύο ληστές οι οποίοι έχουν μαρκάρει την περιοχή για να κάνουν έφοδο το ίδιο βράδυ. Οταν τα παιδιά ανακαλύπτουν το σχέδιό τους, αποφασίζουν να συνεργαστούν και να δράσουν άμεσα. Τα τραγελαφικά ευτράπελα και οι κωμικές ανατροπές συνθέτουν ένα περιβάλον άκρως ψυχαγωγικό και εκπαιδευτικό ταυτόχρονα.</p>
      <p>Θεατρική προσαρμογή και σκηνοθεσία: Βίκυ Θεολόγη</p>
      <p><b>Παίζουν</b>:<br/>Φιλήμονας Μιχαλάκης</p>
      <p>Κατερίνα Τσαβλίδη</p>
      <p>Βαλάντης Κασσανής</p>
      <p>Γιάννης Κούρος</p>
      <p><b>Συμμετέχουν:</b><br/>Αγγελική Γκόγκου</p>
      <p>Στέργος Κασσανής</p>
      <p><b>Τεχνική επιμέλεια:</b><br/>Νίκος Ασκητής</p>
      <p><b>Επιμέλεια αφίσας:</b><br/>Nani Mara</p>
      <figure>
        <img src="https://www.rodiaki.gr/medias/2019/11/14/6d69f31903a63011bec3cbcfbf800aa0.jpg"/>
      </figure>
    </article>
  </body>
</html>