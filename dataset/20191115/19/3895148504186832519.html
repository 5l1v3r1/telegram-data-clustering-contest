<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79479_Bilety_na_mecz_z_Egisem_Kormend_w_FIBA_Europe_Cup.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-15T19:16:40+00:00"/>
    <meta property="og:title" content="Bilety na mecz z Egisem Kormend w FIBA Europe Cup"/>
    <meta property="og:description" content="W najbliższą środę o godzinie 20:00 w hali Koło przy ulicy Obozowej 60, koszykarze Legii rozegrają piąte spotkanie fazy grupowej FIBA Europe Cup, z węgierskim Egisem Kormend. Bilety na mecz można kupować tutaj oraz w dniu meczu w kasach przy wejściu do hali. Posiadacze abonamentów wchodzą na spotkanie bezpłatnie, po wcześniejszym wyborze miejsca w systemie biletowym. Legia po czterech kolejkach ma na swoim koncie jedną wygraną, Węgrzy trzy. Tylko wygrana przedłuży szanse naszej drużyny na wyjście z grupy H."/>
  </head>
  <body>
    <article>
      <h1>Bilety na mecz z Egisem Kormend w FIBA Europe Cup</h1>
      <address><time datetime="2019-11-15T19:16:40+00:00">15 Nov 2019, 19:16</time> by <a rel="author">Bodziach</a></address>
      <p>W najbliższą środę o godzinie 20:00 w hali Koło przy ulicy Obozowej 60, koszykarze Legii rozegrają piąte spotkanie fazy grupowej FIBA Europe Cup, z węgierskim Egisem Kormend. Bilety na mecz można kupować <a href="https://abilet.pl/impreza/legia-warszawa-vs-egis-kormend-6187">tutaj</a> oraz w dniu meczu w kasach przy wejściu do hali. Posiadacze abonamentów wchodzą na spotkanie bezpłatnie, po wcześniejszym wyborze miejsca w systemie biletowym. Legia po czterech kolejkach ma na swoim koncie jedną wygraną, Węgrzy trzy. Tylko wygrana przedłuży szanse naszej drużyny na wyjście z grupy H.<br/><br/>Podczas pierwszego meczu obu drużyn, fani z Kormendu zaprezentowali polsko-węgierską choreografię i regularnie nagradzali brawami zawodników naszego klubu.<br/><br/><b>Ceny biletów są następujące:</b><br/>Kategoria biała: B,C,F,H,I - ulgowy - 15,00 zł/normalny - 20,00 zł<br/>Kategoria czerwona: H, I - ulgowy - 20,00 zł/normalny - 30,00 zł<br/>Kategoria zielona: D,E,G - ulgowy - 30,00 zł/normalny - 40,00 zł<br/><br/><b>Bilety ulgowe przysługują:</b> uczniom i studentom studiów dziennych do 26 lat oraz osobom, które w dniu zakupu biletu ukończyły 65 lat. Dzieci do lat 7. wchodzą na mecz za darmo, ale nie przysługuje im dodatkowe miejsce siedzące. Wszystkim osobom kupującym bilety ulgowe przypominamy, że ważne one są wyłącznie z dokumentem uprawniającym do zniżki. Należy go okazać podczas kontroli karnetów i biletów.<br/><br/><b>Termin meczu:</b> środa, 20 listopada 2019 roku, g.20:00<br/><b>Adres hali:</b> ul. Obozowa 60 (Hala Koło)<br/><b>Ceny biletów:</b> 15 i 20 złotych (sektory B,C,F,H,I), 20 i 30 złotych (sektor H, I), 30 i 40 złotych (sektor D,E,G)<br/><br/><b>Posiadacze karnetów:</b><br/>Przypominamy, że nabywcy karnetów na wszystkie mecze domowe naszej drużyny stają przed koniecznością wpisania kodu w celu odebrania wejściówki w ramach zakupionego karnetu. Kupując karnet otrzymaliście Państwo również kod - TWÓJ KOD, który służy do zakupu biletu w przypadku gdy mecz odbędzie się w innej hali niż ta na Bemowie. Przed każdym meczem, który rozegramy w innej hali (Koło, Arena Ursynów, Torwar) osoby, które zakupiły karnety stoją przed koniecznością wyboru swojego miejsca w ramach tej samej kategorii cenowej.<br/><br/><b>Przykład:</b> kibic decyduje się zakupić karnet kategorii czerwonej, wybrał miejsce w hali Bemowo (np. Sektor E, rząd 1, miejsce 10). Wraz z karnetem otrzymał kod, który będzie mu potrzebny przy okazji nabycia miejsca na mecze rozgrywane w innej hali. Najbliższy mecz koszykarzy Legii ma miejsce w hali Koło, rywalem Egis Kormend. Gdy ruszy sprzedaż biletów na mecz Legia - Egis Kormend, kibic posiadający karnet musi wybrać dla siebie miejsce w hali Koło (również w kategorii czerwonej) oraz wpisać TWÓJ KOD z karnetu co spowoduje, że kibic otrzymuje wejściówkę na mecz Legia - Egis Kormend w ramach wcześniej zakupionego karnetu (nie płaci nic dodatkowo).</p>
    </article>
  </body>
</html>