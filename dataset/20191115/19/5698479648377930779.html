<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/15/qantas-completes-double-sunrise-test-flight-from-london-to-sydney-new-record"/>
    <meta property="og:site_name" content="euronews"/>
    <meta property="article:published_time" content="2019-11-15T19:28:02+00:00"/>
    <meta property="og:title" content="کانتاس‌ایر رکورد طولانی‌ترین پرواز تجاری جهان را دوباره به نام خود زد"/>
    <meta property="og:description" content="سرخلبان پس از فرود هواپیما در سیدنی گفت: «در این پرواز طلوع خورشید را دوبار دیدیم.»"/>
  </head>
  <body>
    <article>
      <h1>کانتاس‌ایر رکورد طولانی‌ترین پرواز تجاری جهان را دوباره به نام خود زد</h1>
      <address><time datetime="2019-11-15T19:28:02+00:00">15 Nov 2019, 19:28</time> by <a rel="author">یورونیوز فارسی </a></address>
      <p>شرکت هواپیمایی کانتاس استرالیا بار دیگر رکورد طولانی‌ترین پرواز تجاری جهان را به نام خود ثبت کرد.</p>
      <p>یک فروند هواپیمای مسافربری بویینگ مدل ۷۸۷ روز جمعه پس از یک پرواز ۱۹ ساعت و ۱۹ دقیقه بدون توقف و پس از طی مسافت نزدیک به ۲۰ هزار کیلومتر از لندن به سیدنی رسید.</p>
      <p>پرواز شرکت هواپیمایی کانتاس پس از طی مسافت ۱۶۹۸۳۴۰۷ کیلومتری با ۵۰ سرنشین در فرودگاه سیدنی بر زمین نشست؛ سفر این هواپیمای بوئینگ ۱۹ ساعت و ۱۹ دقیقه طول کشید. سرخلبان این پرواز پس از فرود گفت: «در این پرواز طلوع خورشید را دوبار دیدیم.»</p>
      <p>پس از پایان مسیر این هواپیما سوخت کافی برای ۹۰ دقیقه پرواز در باک خود داشت.</p>
      <p>این برنامه بلندپروازانه به یاد خلبانان پروازهای طولانی جنگ جهانی دوم «پروژه طلوع خورشید» نام گرفته است. در دوره جنگ دوم پروازهای طولانی به سربازان اجازه می‌داد تا قبل از ورود به میدان نبرد دو طلوع خورشید را ببینند.</p>
      <p>یک پرواز آزمایشی خطوط هواپیمایی کانتاس استرالیا ماه گذشته فاصله نیویورک تا سیدنی را بدون توقف در ۱۹ ساعت و ۱۶ دقیقه طی کرده بود.</p>
      <p>با توجه به افزایش تقاضای جهانی برای انجام سفرهای هوایی و به موازات آن پیشرفت‌های قابل توجه در صنعت هواپیماسازی و کیفیت هواپیماها، شرکت‌های حمل و نقل هوایی بیش از گذشته به پروازهای طولانی مدت گرایش پیدا کرده‌اند. بر این اساس انجمن بین‌المللی حمل و نقل هوایی (IATA) پیش‌بینی می‌کند که تعداد مسافران جهانی این صنعت از ۴.۶ میلیارد نفر در سال جاری میلادی به ۸.۲ میلیارد نفر در سال ۲۰۳۷ افزایش یابد.</p>
      <p>در صورت تصمیم شرکت به انجام چنین پروازهایی، بهره‌برداری از هواپیماهای کانتاس در این ماموریت‌ها از سال ۲۰۲۲ یا ۲۰۲۳ میلادی رسما آغاز خواهد شد.</p>
    </article>
  </body>
</html>