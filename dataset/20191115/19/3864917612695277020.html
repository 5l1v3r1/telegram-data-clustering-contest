<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2819400-ukrainska-psihologicna-drama-so-zacikavila-nvo-vijde-u-prokat-nastupnogo-tizna.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T19:00:00+00:00"/>
    <meta property="og:title" content="Українська психологічна драма, що зацікавила НВО, вийде у прокат наступного тижня"/>
    <meta property="og:description" content="Психологічна драма режисера Олександра Жовни “Історія Лізи” виходить 21 листопада в український прокат."/>
  </head>
  <body>
    <article>
      <h1>Українська психологічна драма, що зацікавила НВО, вийде у прокат наступного тижня</h1>
      <h2>Психологічна драма режисера Олександра Жовни “Історія Лізи” виходить 21 листопада в український прокат.</h2>
      <address>
        <time datetime="2019-11-15T19:00:00+00:00">15 Nov 2019, 19:00</time>
      </address>
      <p>Про це повідомляє <a href="http://dergkino.gov.ua/ua/events/show/810/prespokaz_ta_preskonferentsiya_filmu_istoriya_lizi.html">пресслужба</a> Державного агентства України з питань кіно, за підтримки якого створено фільм.</p>
      <p>“Сценарій картини “Історія Лізи” написав Олександр Жовна за своєю однойменною повістю. 2015 року сценарій отримав спеціальну відзнаку Міжнародного літературного конкурсу “Коронація слова”. Це історія двох закоханих пар: не зовсім звичайної і зовсім незвичайної, яким некомфортно в сучасному, жорстокому й цинічному, світі. До того ж двоє з чотирьох – люди з синдромом Дауна, так звані “сонячні діти”. Та чи достатньо сонячно їм серед нас?”, - ідеться в пресрелізі.</p>
      <figure>
        <iframe src="https://www.youtube.com/embed/fkrKlYYEFGc" width="560" height="315" data-service="Youtube" scrolling="no"/>
      </figure>
      <p>Продюсер стрічки – Валерій Калмиков. Дистриб’ютор – компанія UFD.</p>
      <p>У фільмі знялися професійні актори та люди з синдромом Дауна. Це, зокрема, Маріанна Ахрарова, Владислав Погрібний, Дарія Творонович, Микола Перестюк.</p>
      <p>Влітку цього року американська кабельна і супутникова мережа HBO придбала права на телевізійні покази та розміщення на VoD-платформі “Історії Лізи” в країнах Центральної Європи. Телепокази <a href="https://www.ukrinform.ua/tag-kino">фільму </a>стартують із 1 травня 2020 року в Чехії, Словаччині, Угорщині, Польщі, Румунії, Молдові, Хорватії, Словенії, Сербії, Косово, Чорногорії, Боснії та Герцеговині, Македонії, Болгарії.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2815952-vijsov-miznarodnij-trejler-zahara-berkuta.html">Вийшов міжнародний трейлер "Захара Беркута"</a>
      </blockquote>
      <p>Проєкт психологічної драми з робочою назвою “Солодка ілюзія життя” став одним із переможців дев’ятого конкурсного відбору Держкіно та отримав державну фінансову підтримку розміром 3 млн 704,5 тис. грн при загальній вартості виробництва фільму в 7 млн 409 тис. грн.:</p>
    </article>
  </body>
</html>