<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2575025/voni-mozut-buti-nebezpecnimi-v-ternopoli-masovo-pereviraut-lifti-video"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-15T19:07:00+00:00"/>
    <meta property="og:title" content="&quot;Вони можуть бути небезпечними&quot;: в Тернополі масово перевіряють ліфти (ВІДЕО)"/>
    <meta property="og:description" content="Згідно статистики управління Держпраці в Тернопільській області 297 ліфтів потребують експертного обстеження"/>
  </head>
  <body>
    <article>
      <h1>"Вони можуть бути небезпечними": в Тернополі масово перевіряють ліфти (ВІДЕО)</h1>
      <address><time datetime="2019-11-15T19:07:00+00:00">15 Nov 2019, 19:07</time> by <a rel="author">Олег Давибіда</a></address>
      <p>
        <i>Ліфти в Тернополі потребують ремонту і обстеження. Про це під час засідання колегії ОДА розповіла начальниця управління Держпраці в області Наталія Рус. Вона зазначила, що наразі в у Тернополі 297 ліфтів потребують експертного обстеження.</i>
      </p>
      <p>Тернопільські ліфти можуть бути небезпечними для мешканців. Згідно статистики управління Держпраці в Тернопільській області 297 ліфтів потребують експертного обстеження та перевірки технічного стану. Із 761, які є в Тернополі, 525 перевищили граничний строк експлуатації - а це 25 років. А ряд ОСББ у Тернополі взагалі не отримали в органах Держпраці дозвіл на експлуатацію ліфтів відповідно до чинного законодавства. Проте, це проблема не лише Тернополя, а всієї України.</p>
      <p>"Управлінням Держпраці в Тернопільській області за цей рік проведено перевірки цих організацій, які займаються обслуговуванням ліфтів, таких організацій перевірено 11. Відповідно, під час перевірок виявлені порушення і вказано підприємствам щодо усунення тих недоліків, які були виявлені під час перевірок", - каже перший заступник начальника управління Держпраці в Тернопільській області Володимир Гузенков.</p>
      <p>Серед порушень, фахівці називають найголовніші.</p>
      <p>"Машинне приміщення не прибирається, в машинному приміщенні немає природної вентиляції, електромеханіки не проводять запис огляду. Не опломбовані обмежувачі швидкості ліфта", - каже головний державний інспектор управління Держпраці в Тернопільській області Богдан Коропатниський.</p>
      <p>Директор приватного підприємства "Тернопільліфт" Петро Майкович розповідає, замінити ліфт справа не проста, адже на це потрібні великі кошти. Відтак щодо ліфтів, де є укладені угоди, проводяться регламентні роботи, тобто один раз на місяць ліфт перевіряють, ремонтують та модернізують. Завдяки таким роботам експлуатацію підйомників можна продовжити ще на кілька років. Як виконуються ці роботи, журналісти вирішили перевірити у будинку на вулиці Громницького, 2. Вони зайшли в під'їзд, піднялися на восьмий поверх до машинного відділення. Там вже працював механік Михайло Кіцак. Він показує, що перевіряє в першу чергу. Наразі питання щодо ліфтів, строк експлуатації яких перевищив 25 річний термін - відкрите.</p>
      <p>Фахівці кажуть, оскільки зараз актуальна термомодернізація будинків та співфінансування ОСББ, то ймовірно по ліфтах теж можна запровадити подібну програму. Це б врятувало життя.</p>
      <p>Детальніше дивіться у відео "Т1".</p>
      <figure>
        <iframe src="https://www.youtube.com/embed/kATbDLss4PI" width="560" height="315" data-service="Youtube" scrolling="no"/>
      </figure>
    </article>
  </body>
</html>