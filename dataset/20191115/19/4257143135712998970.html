<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/15/robbanasveszelyes-sort-kellett-kivonni-a-forgalombol-svedorszagban"/>
    <meta property="og:site_name" content="infostart"/>
    <meta property="article:published_time" content="2019-11-15T19:35:25+00:00"/>
    <meta property="og:title" content="Robbanásveszélyes sört kellett kivonni a forgalomból Svédországban"/>
    <meta property="og:description" content="Robbanásveszély miatt kivont a forgalomból egy dobozos sört a Systembolaget svéd alkoholmonopólium."/>
  </head>
  <body>
    <article>
      <h1>Robbanásveszélyes sört kellett kivonni a forgalomból Svédországban</h1>
      <address><time datetime="2019-11-15T19:35:25+00:00">15 Nov 2019, 19:35</time> by <a rel="author">Infostart / MTI</a></address>
      <h3>Robbanásveszély miatt kivont a forgalomból egy dobozos sört a Systembolaget svéd alkoholmonopólium.</h3>
      <p>A cég pénteki közleménye szerint fennáll a veszély, hogy az Omnipollo Tetragrammaton sörösdobozok felrobbannak, néhány esetben ez már meg is történt az elárusítóhelyeken. Felszólították a fogyasztókat, hogy a már megvásárolt sört vigyék vissza a legközelebbi szeszesitalboltba.</p>
      <p>A robbanásveszélyes sört a monopolvállalat 445 üzletéből 128-ban árusították. A cég nem közölte, hogy mitől robbanhatnak fel a dobozok.</p>
      <p>Svédországban kizárólag a Systembolaget állami vállalat jogosult 3,5 százalékosnál magasabb alkoholtartalmú italok árusítására.</p>
    </article>
  </body>
</html>