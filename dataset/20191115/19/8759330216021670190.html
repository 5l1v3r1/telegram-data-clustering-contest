<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903892/racisme-in-itali-verraste-lukaku-niet-wist-dat-het-ging-gebeuren-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T19:20:00+00:00"/>
    <meta property="og:title" content="Racisme in Italië verraste Lukaku niet: &quot;Wist dat het ging gebeuren&quot;"/>
    <meta property="og:description" content="Romelu Lukaku heeft veel ups, maar ook al enkele downs gehad in Italië. Het grootste minpuntje was ongetwijfeld"/>
  </head>
  <body>
    <article>
      <h1>Racisme in Italië verraste Lukaku niet: "Wist dat het ging gebeuren"</h1>
      <address>
        <time datetime="2019-11-15T19:20:00+00:00">15 Nov 2019, 19:20</time>
      </address>
      <p>
        <b>Romelu Lukaku heeft veel ups, maar ook al enkele downs gehad in Italië. Het grootste minpuntje was ongetwijfeld <a href="https://www.voetbalprimeur.be/nieuws/895709/-italiaanse-bond-bestraft-cagliari-niet-voor-racisme-tegen-lukaku-.html?utm_source=doorlink&amp;utm_medium=doorlink&amp;utm_campaign=doorlink">de racistische bejegingen</a> die hij te horen kreeg in de partij tegen Cagliari. Dat hij daarmee te maken kreeg, was niet zo onverwacht voor hem.</b>
      </p>
      <p>Lukaku had zich wel aan de racistische bejegingen verwacht in Italië. "Ik wist dat dit ging gebeuren. Ik was erop voorbereid, want ik sprak met enkele voetballers die er spelen", citeert <a href="https://www.hln.be/sport/voetbal/buitenlands-voetbal/serie-a/-ik-wist-dat-dit-ging-gebeuren-lukaku-was-voorbereid-op-het-racisme-in-italie~a893b717/"><i>Het Laatste Nieuws</i></a> Lukaku.</p>
      <p>Ondanks het feit dat het niet onverwacht was, wil dat voor Lukaku niet zeggen dat het ook getolereerd moet worden. "De UEFA moet hard optreden. We kunnen wel een bordje met ‘No to Racism’ omhooghouden, maar als er geen actie wordt ondernomen heeft het geen zin", klinkt het.</p>
      <p>Toch beleeft Lukaku vooral leuke tijden in Italië. "De mensen op straat zijn zeer lief tegen mij. Daarop wil ik mij focussen", geeft hij aan. Sportief doet Lukaku het alvast bijzonder goed. In twaalf competitiewedstrijden kon hij al negen keer scoren voor Internazionale.</p>
      <aside>Lees meer<br/><a href="https://www.voetbalprimeur.be/nieuws/903868/claeys-praat-over-strijd-tegen-depressie-bij-feyenoord-anderlecht-en-moeskroen.html?itm_source=www.voetbalprimeur.be&amp;itm_medium=highlighted-content">Claeys praat over strijd tegen depressie bij Feyenoord, Anderlecht en Moeskroen</a></aside>
    </article>
  </body>
</html>