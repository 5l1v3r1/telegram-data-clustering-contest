<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/15/la-nuova-modalita-ambient-google-assistant-raggiunge-piu-dispositivi-foto-682243/"/>
    <meta property="og:site_name" content="AndroidWorld"/>
    <meta property="article:published_time" content="2019-11-15T19:07:03+00:00"/>
    <meta property="og:title" content="La nuova modalità Ambient di Google Assistant raggiunge più dispositivi (foto)"/>
    <meta property="og:description" content="Allo scorso IFA Google ha presentato una nuova funzione di Google Assistant chiamata Ambient Mode. Essenzialmente si tratta della possibilità..."/>
  </head>
  <body>
    <article>
      <h1>La nuova modalità Ambient di Google Assistant raggiunge più dispositivi (foto)</h1>
      <address><time datetime="2019-11-15T19:07:03+00:00">15 Nov 2019, 19:07</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>Allo scorso IFA <a href="https://www.androidworld.it/tag/google/">Google</a> ha presentato una <b>nuova funzione di <a href="https://www.androidworld.it/tag/google-assistant/">Google Assistant</a> chiamata Ambient Mode</b>. Essenzialmente si tratta della possibilità di <b>trasformare il vostro dispositivo mobile in uno smart display</b> da cui ricevere informazioni di varia natura, eventi in calendario, notifiche, promemoria, controlli di riproduzione musicale e anche una galleria fotografica. La nuova modalità <b>si innesca solo quando il telefono o il tablet sono in carica</b>.</p>
      <p>Sin dall’inizio la novità è stata esclusiva di un paio di tablet (Lenovo Smart Tab M8 HD e Lenovo Yoga Smart Tab) e altrettanti smartphone (<a href="https://www.androidworld.it/tag/nokia-6-2/">Nokia 6.2</a> e <a href="https://www.androidworld.it/tag/nokia-7-2/">Nokia 7.2</a>), ma sembra che ora <b>si stia diffondendo anche su altri dispositivi</b>. I colleghi di <i>XDA</i> infatti hanno raccolto segnalazioni della Ambient Mode da parte di possessori di <a href="https://www.androidworld.it/tag/redmi-k20-pro/">Xiaomi Redmi K20 Pro</a> e <a href="https://www.androidworld.it/tag/nokia-6-1/">Nokia 6.1</a>.</p>
      <p>Quando la novità viene abilitata, l’utente viene avvisato con una <b>notifica nell’app Google</b> e successivamente può disattivarla recandosi nelle impostazioni &gt; Assistente &gt; “Hey Google”. Trattandosi di una sottosezione presente solo in <a href="https://www.androidworld.it/tag/android-10/">Android 10</a>, non sappiamo darvi indicazioni più precise su dove trovarla in telefoni con Android Pie o precedenti e ci spinge a pensare che questa nuova Ambient mode <b>potrebbe conoscere diffusione limitata ancora per un po’ di tempo</b>.</p>
      <p>Via: <a href="https://www.xda-developers.com/google-assistant-ambient-mode-rolling-out/">XDA Developers</a></p>
    </article>
  </body>
</html>