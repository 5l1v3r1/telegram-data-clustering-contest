<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718489/logitech-circle-2-homekit-secure-video"/>
    <meta property="og:site_name" content="iPhone Italia"/>
    <meta property="article:published_time" content="2019-11-15T08:30:17+00:00"/>
    <meta property="og:title" content="La videocamera di sicurezza Logitech Circle 2 supporta HomeKit Secure Video"/>
    <meta property="og:description" content="HomeKit Secure Video arriva sulle videocamera di sicurezza Circle 2 di Logitech, rendendo ancora più interessante questo dispositivo per gli utenti iOS"/>
  </head>
  <body>
    <article>
      <h1>La videocamera di sicurezza Logitech Circle 2 supporta HomeKit Secure Video</h1>
      <address>
        <time datetime="2019-11-15T08:30:17+00:00">15 Nov 2019, 08:30</time>
      </address>
      <p>Logitech ha annunciato il supporto a <a href="https://www.iphoneitalia.com/711005/prima-immagine-homekit-secure-video">HomeKit Secure Video</a> per la sua videocamera di sicurezza Circle 2 Wired, uno dei migliori dispositivi di questo tipo attualmente in commercio. Con questo aggiornamento, gli utenti possono accedere al proprio archivio iCloud per registrare e salvare le attività della telecamera di sicurezza.</p>
      <p>Logitech aveva annunciato questa novità già nel mese di giugno, subito dopo la presentazione da parte di Apple di <b>HomeKit Secure Video</b> alla WWDC. La novità è ora disponibile sui modelli <b>Circle 2</b> tramite aggiornamento firmware, che si può eseguire direttamente dall’app <a href="https://apps.apple.com/it/app/logi-circle-security-camera/id1018340690">Logitech Circle</a>.</p>
      <p>Una volta effettuato l’aggiornamento, sempre dall’app è sufficiente andare in <i>Impostazioni</i>, selezionare <i>Integrazioni Smart Home</i> e attivare HomeKit<i>. </i>Da qui, vedrai l’elenco delle telecamere presenti nell’app che supportano HomeKit: tocca <i>Converti</i> per attivare il supporto ad HomeKit Secure Video. Da questo momento in poi, i video registrati dalla telecamera saranno archiviati su iCloud, con tutti i vantaggi anche in termini di sicurezza e privacy.</p>
      <blockquote>Con HomeKit Secure Video, l’attività rilevata dalle telecamere supportate viene analizzata privatamente dall’hub di casa utilizzando l’intelligenza sul dispositivo per determinare se sono presenti persone, animali domestici o automobili. Quando viene rilevata un’attività importante, tu e le persone con cui condividi la tua app Casa riceverete una notifica che consente di visualizzare la clip direttamente dalla schermata di blocco.</blockquote>
      <p>Il video registrato è <b>disponibile per la visualizzazione per dieci giorni tramite l’app Casa</b>. HomeKit Secure Video richiede un piano di archiviazione iCloud da 200 GB o 2 TB, sebbene i dati registrati non interferiscono sullo spazio a disposizione.</p>
      <p>Se non vedi ancora questa opzione nell’app Logi Circle, l’aggiornamento è in fase di roll-out e potrebbe essere disponibile tra qualche giorno.</p>
      <figure>
        <img src="https://ir-it.amazon-adsystem.com/e/ir?t=ipit-pb-21&amp;l=alb&amp;o=29&amp;a=B072BWHV22"/>
      </figure>
      <figure>
        <img src="https://ir-it.amazon-adsystem.com/e/ir?t=ipit-pb-21&amp;l=alb&amp;o=29&amp;a=B072BWX1QX"/>
      </figure>
      <h3>
        <a href="https://www.amazon.it/Logitech-Videocamera-Sorveglianza-Resistente-Atmosferici/dp/B072BWHV22?psc=1&amp;SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B072BWHV22">Logitech Circle 2 Sistema Cablato di Videocamera di Sorveglianza Domestica, Interni/Esterni, Resistente agli Agenti Atmosferici, Bianco</a>
      </h3>
      <p>EUR 208,99 EUR 174,26 <a href="https://www.amazon.it/Logitech-Videocamera-Sorveglianza-Resistente-Atmosferici/dp/B072BWHV22?psc=1&amp;SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B072BWHV22">Vedi su Amazon</a></p>
      <h3>
        <a href="https://www.amazon.it/Logitech-Videocamera-Sorveglianza-Resistente-Atmosferici/dp/B072BWX1QX?psc=1&amp;SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B072BWX1QX">Logitech Circle 2 Sistema Wireless di Videocamera di Sorveglianza Domestica, Interni/Esterni, Resistente agli Agenti Atmosferici, Bianco</a>
      </h3>
      <p>EUR 239,99 EUR 153,99 <a href="https://www.amazon.it/Logitech-Videocamera-Sorveglianza-Resistente-Atmosferici/dp/B072BWX1QX?psc=1&amp;SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B072BWX1QX">Vedi su Amazon</a> <a href="https://www.iphoneitalia.com/category/news">News</a></p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>