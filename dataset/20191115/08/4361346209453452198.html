<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/fesus-nelly-ma-is-ostromoljak-a-nok-lajost/186630"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T08:00:00+00:00"/>
    <meta property="og:title" content="Fésűs Nelly: Ma is ostromolják a nők Lajost!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Fésűs Nelly: Ma is ostromolják a nők Lajost!</mark>
      </h1>
      <address><time datetime="2019-11-15T08:00:00+00:00">15 Nov 2019, 08:00</time> by <a rel="author">Bors</a></address>
      <p>
        <b>A színésznő a Live TV műsorában elárulta: nők tucatja ácsingózik férje kegyeiért, de úgy érzi, senki nem ingathatja mega párját. Érzelmeik atombiztosak, és nincs, aki ezt tönkretehetné. </b>
        <b>A színésznő a Live TV műsorában elárulta: nők tucatja ácsingózik férje kegyeiért, de úgy érzi, senki nem ingathatja mega párját. Érzelmeik atombiztosak, és nincs, aki ezt tönkretehetné.</b>
      </p>
      <p>Kilenc éve él boldog párkapcsolatban Fésűs Nelly és Vajtó Lajos, tavaly ősszel hivatalosan is összekötötték az éle­tüket. Esküvőjük azonban sokakat, köztük magát a színésznőt is meglepte, hiszen a Nemzeti Lóverseny Kft. volt ügyvezetője mindig is azt hangoztatta: nem hisz a házasság intézményében. Ötvennégy évesen azonban úgy érezte, megtalálta a nőt, aki Vajtóné lehet, és még Nelly előtt is titokban szervezett ceremónián feleségül vette. Négy évvel a nagy nap előtt, közös kislányuk, Elza Zorka azonban már megpecsételte a szerelmüket, amibe – a színésznő szerint – soha senki nem rondíthat bele.</p>
      <p>– Nem született meg az a nő, aki a köztünk lévő szimbiózisra veszélyt jelentene. Lajos nagyon sokat keresgélt, és pontosan tudom, hogy bennem találta meg azt, akire igazán szüksége van. Másrészt pedig az én kezemben van az ütőkártya, és őt úgy hívják: Vajtó Elza Zorka – kezdte a Borsnak Nelly, aki bár abszolút bizalmat szavazott a ma is sármos üzletember férjének, jól tudja, sok nő ácsingózik érte.</p>
      <figure>
        <img src="http://media.borsonline.hu/cikk/20/192219/gallery-picture/645w/2023915_kepernyofoto-2019-11-14-110250.jpg"/>
        <figcaption>A Nyerő páros című műsorban a nézők beleláthattak a pár életébe</figcaption>
      </figure>
      <figure>
        <img src="http://media.borsonline.hu/cikk/20/192219/gallery-picture/645w/2023913_kepernyofoto-2019-11-14-110029.jpg"/>
      </figure>
      <p>– Lajost ma is ostromolják a nők, és szeretnék elmarni tőlem, és azt kell mondjam, a nők sokkal gátlástalanabbak, mint a férfiak. De nem félek, és egy percig sem bizonytalanodom el bennünk, hiszen szerelmének legnagyobb tanúbizonysága, hogy elveit feladva, 54 évesen házas ember lett miattam – szögezte le magabiztosan a színésznő, akivel a Life TV Nyugi! Köztünk marad című tegnapi műsorában olyan párkapcsolaton belüli bosszantó dolgok, mint a rendetlenség és féltékenység is terítékre került.</p>
      <p>A Borsnak Nelly még azt is elárulta, kettőjük közül ő az, akinél inkább előjöhet a zöld szemű szörny, férje ugyanis kiválóan leplezi azt.</p>
      <figure>
        <img src="http://media.borsonline.hu/cikk/20/192219/big-lead/650x360/2023928_rtl-nyeroparos9436.jpg"/>
      </figure>
      <p>– Úgy tűnik, Lajos egyáltalán nem féltékeny, de szerintem csak nem mutatja. De jó is így. A munkámból adódóan elég közeli kapcsolatba kerülök a férfi kollé­gáimmal a színpadon, és meg is bolondulnék, ha emiatt féltékeny lenne a párom.</p>
      <p>A színésznő tehát 47 évesen elmondhatja, ami sokaknak nem adatik meg: idilli házasságban él, két szép gyermek anyukája, és ünnepelt színésznő is.</p>
      <p>– Tudom, hogy a férjem büszke rám, még ha csak a hátam mögött is zeng ódákat rólam. Van egy gyönyörű nagy- és egy pici lányom, és bár, ha kisbabát látok, mindig elgondolkozom rajta, hogy de jó lenne még egy, rájövök, hogy ez így kerek, ahogy van.</p>
    </article>
  </body>
</html>