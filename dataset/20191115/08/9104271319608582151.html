<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/francese-ubriaco-alla-guida-di-un-tir-cerca-di-eludere-i-controlli"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-15T08:38:43+00:00"/>
    <meta property="og:title" content="Francese ubriaco alla guida di un tir cerca di eludere i controlli"/>
    <meta property="og:description" content="E' stato fermato a Villanova Biellese"/>
  </head>
  <body>
    <article>
      <h1>Francese ubriaco alla guida di un tir cerca di eludere i controlli</h1>
      <h2>E' stato fermato a Villanova Biellese</h2>
      <address>
        <time datetime="2019-11-15T08:38:43+00:00">15 Nov 2019, 08:38</time>
      </address>
      <p>Una pattuglia della Sezione Polizia Stradale di Biella, nel tardo pomeriggio di ieri era in servizio di Vigilanza Stradale in località Villanova Biellese, quando ha intimato l’alt ad un autotreno di proprietà di una ditta francese.</p>
      <h3>Il conducente cerca di evitare i controlli</h3>
      <p>Il conducente, un 37enne di nazionalità francese, dapprima ha tentato di eludere il controllo entrando nel centro abitato di Villanova, tuttavia è stato costretto a fermarsi alla fine della strada dove è stato controllato dagli Agenti.</p>
      <h3>Sottoposto all’alcol test</h3>
      <p>Sottoposto  a controllo mediante etilometro è stato trovato positivo con un tasso pari a 1,50 g/l. Il tasso limite consentito  per gli autisti professionali è pari a zero per cui il 37enne è stato denunciato per guida in stato di ebbrezza e gli stata ritirata la patente per la sospensione.</p>
      <h3>Tir sequestrato</h3>
      <p>L’autotreno è stato fatto recuperare e ricoverato presso un custode giudiziario. Per questa volta gli agenti hanno scongiurato il pericolo di un autista di autotreno ubriaco sulla strada.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/ubriaco-e-senza-patente-nei-guai-un-38enne-di-biella-fermato-in-via-cernaia"/>
        <a href="https://laprovinciadibiella.it/cronaca/ubriaca-fa-guidare-la-sua-auto-ad-un-amico-ubriaco-anche-lui-e-senza-patente"/>
        <a href="https://laprovinciadibiella.it/cronaca/tir-come-ciminiere-lungo-la-a4-motori-inquinanti-per-risparmiare"/>
      </related>
    </article>
  </body>
</html>