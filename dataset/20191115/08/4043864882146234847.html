<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232036/"/>
    <meta property="og:site_name" content="Українська правда"/>
    <meta property="article:published_time" content="2019-11-15T08:27:00+00:00"/>
    <meta property="og:title" content="&quot;Слуга народу&quot; виключила Скороход і Полякова із фракції"/>
    <meta property="og:description" content="15 листопада фракція “Слуга народу” вирішила виключили народних депутатів Анну Скороход і Антона Полякова."/>
  </head>
  <body>
    <article>
      <h1>"Слуга народу" виключила Скороход і Полякова із фракції</h1>
      <address>
        <time datetime="2019-11-15T08:27:00+00:00">15 Nov 2019, 08:27</time>
      </address>
      <p>15 листопада фракція "Слуга народу" вирішила виключили народних депутатів Анну Скороход і Антона Полякова.</p>
      <p><b>Джерело:</b> <a href="https://t.me/dubinskypro">Telegram</a>-канал нардепа "Слуги народу" Олександра Дубінського, поінформоване джерело "Української правди"</p>
      <p><b>Дослівно:</b> "Виключили Полякова та Скороход. Проголосували більшістю за НЕ виключення 2 кнопкодавів".</p>
      <figure>
        <img src="https://img.pravda.com/images/doc/3/6/36a5891-skorohod.jpg"/>
        <figcaption>Анна Скороход</figcaption>
      </figure>
      <p><b>Деталі:</b> За словами співрозмовника УП, Полякова виключили через порушення домовленості про спільне голосування по ряду чутливих питань.</p>
      <p>Також на засіданнях фракції він конфліктував з керівництвом, на одному із засідань сварився з главою офісу президента Андрієм Богданом, який дорікав йому в тому, що депутат дозволяє собі пропускати засідання.</p>
      <p><a href="https://itd.rada.gov.ua/mps/info/page/21147">Скороход</a> потрапила у Раду після перемоги на <a href="https://www.pravda.com.ua/articles/2019/07/21/7221526/">окрузі № 93</a>. Суб'єкт висування - "Слуга народу". <a href="https://itd.rada.gov.ua/mps/info/page/21273">Поляков</a> також потрапив у парламент по мажоритарці - виграв вибори на окрузі <a href="https://www.pravda.com.ua/articles/2019/07/21/7221526/">№ 206. </a></p>
      <figure>
        <img src="https://img.pravda.com/images/doc/f/6/f6c03d3-poliakov-anton-deputat.jpg"/>
        <figcaption>Антон Поляков</figcaption>
      </figure>
      <p><b>Що було раніше: </b>14 листопада народна депутатка від "Слуги народу" Анна <a href="https://www.pravda.com.ua/news/2019/11/14/7231943/">Скороход</a> звинуватила владу у затриманні свого чоловіка Олексія Алякіна через її голосування всупереч позиції фракції.</p>
      <p>Скороход пов'язує затримання з тим, що вона голосувала проти законопроєкту щодо відкриття ринку землі у першому читанні.</p>
      <p>Водночас, голова фракції Давид Арахамія звинуватив Скороход у пропонуванні хабарів. Крім того, <a href="https://www.pravda.com.ua/news/2019/11/14/7231956/">Арахамія</a> стверджував, що Скороход у Раді лобіює інтереси "конкретних олігархічних груп". Він попереджав, що буде ініціювати її виключення з депутатського об'єднання.</p>
      <p>
        <i>
          <b>Читайте також: <a href="https://www.pravda.com.ua/articles/2019/11/14/7231968/">"Плакуча Анна". Хто така Скороход, яку хочуть виключити зі "Слуги народу"</a></b>
        </i>
      </p>
      <p>
        <b>Передісторія: </b>
      </p>
      <ul>
        <li>Анна Скороход – член парламентського комітету з питань енергетики та житлово-комунальних послуг. 31 жовтня вона <a href="https://www.pravda.com.ua/news/2019/10/31/7230637/">розплакалася</a> в сесійній залі нібито через те, що на засіданні їй відмовили в розгляді поправок до закону про ГТС.</li>
        <li>Поляков – член комітету Верховної Ради з питань антикорупційної політики.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/15/7232040/"/>
        <a href="https://www.pravda.com.ua/articles/2019/11/14/7231968/"/>
        <a href="https://www.pravda.com.ua/news/2019/11/14/7231978/"/>
      </related>
    </article>
  </body>
</html>