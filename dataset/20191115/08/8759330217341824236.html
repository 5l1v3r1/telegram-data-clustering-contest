<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903814/-voetbalcel-schakelt-media-in-om-fans-te-identificeren-na-antwerp-club-brugge-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T08:16:00+00:00"/>
    <meta property="og:title" content="Antwerp-Club Brugge krijgt staartje: 'Voetbalcel op zoek naar relschoppers'"/>
    <meta property="og:description" content="De topper tussen Royal Antwerp FC en Club Brugge werd even stilgelegd na wangedrag van de thuissupporters. De voetbalcel laat alvast weten dat het vuurwerk-incident een staartje krijgt. Het rekent daarvoor op de steun van de Belgische media."/>
  </head>
  <body>
    <article>
      <h1>Antwerp-Club Brugge krijgt staartje: 'Voetbalcel op zoek naar relschoppers'</h1>
      <address>
        <time datetime="2019-11-15T08:16:00+00:00">15 Nov 2019, 08:16</time>
      </address>
      <p>
        <b>De topper tussen Royal Antwerp FC en Club Brugge werd even stilgelegd na wangedrag van de thuissupporters. De voetbalcel laat alvast weten dat het vuurwerk-incident een staartje krijgt. Het rekent daarvoor op de steun van de Belgische media.</b>
      </p>
      <p>De politie is namelijk op zoek naar de supporters die Bengaals vuur afstaken en met bierbekers gooiden. De geaccrediteerde journalisten kregen volgens <i>Het Laatste Nieuws</i> een mailtje over het onderzoek naar de gebeurtenissen.</p>
      <aside>Lees meer<br/><a href="https://www.voetbalprimeur.be/nieuws/903419/schrijvers-geeft-toe-dat-antwerp-fans-rol-speelde-in-nederlaag-uit-het-ritme-.html?itm_source=www.voetbalprimeur.be&amp;itm_medium=highlighted-content">Schrijvers geeft toe dat Antwerp-fans rol speelde in nederlaag: "Uit het ritme"</a></aside>
      <p>Zo hoopt de voetbalcel dat de Belgische media over beelden beschikken die kunnen helpen om de daders te identificeren. "Wie ergens een beeld heeft waar daders van deze feiten opstaan, gelieve dit met ons te delen."</p>
      <p>Ondanks de grote politiemacht, de vele camera’s en stewards konden de daders nog niet allemaal geïdentificeerd worden. "Jullie blik richt zich natuurlijk in eerste instantie tot het veld en wat er daar gebeurt", kregen de journalisten nog mee in hun mailbox.</p>
      <aside>Lees meer<br/><a href="https://www.voetbalprimeur.be/nieuws/903320/antwerp-fans-laten-zich-opnieuw-negatief-opmerken-dat-is-echt-verschrikkelijk-.html?itm_source=www.voetbalprimeur.be&amp;itm_medium=highlighted-content">Antwerp-fans laten zich opnieuw negatief opmerken: "Dat is echt verschrikkelijk"</a></aside>
    </article>
  </body>
</html>