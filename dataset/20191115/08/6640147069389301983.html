<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/qsan-lancia-il-nuovo-sistema-operativo-xcubenas/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T08:20:00+00:00"/>
    <meta property="og:title" content="Qsan lancia il nuovo sistema operativo XCubeNas | B2BLabs"/>
    <meta property="og:description" content="Il nuovo QSM 3.2 ottimizza le prestazioni e introduce nuove funzionalità che permettono un più ampio controllo sui dispositivi dell’azienda taiwanese"/>
  </head>
  <body>
    <article>
      <h1>Qsan lancia il nuovo sistema operativo XCubeNas | B2BLabs</h1>
      <address>
        <time datetime="2019-11-15T08:20:00+00:00">15 Nov 2019, 08:20</time>
      </address>
      <p><b>Qsan ha rilasciato il nuovo sistema operativo QSM 3.2</b>, che andrà a equipaggiare i Nas della serie XCubeNas di QSAN. L’azienda con sede a Taipei, nata nel 2004 e specializzata nel settore storage a livello enterprise, ha introdotto con <b>la nuova versione di QSM una serie di funzionalità che permettono di aumentare le prestazioni</b> e fornire alle aziende nuovi strumenti per la gestione “intelligente” dei dati.</p>
      <p>Quando si parla di storage, spesso si è portati a pensare che il livello delle prestazioni sia determinato quasi esclusivamente dall’hardware. Vero, ma non del tutto. Se l’uso di unità di memoria a stato solido e dei più avanzati controller disponibili sul mercato sono garanzia di affidabilità ed efficienza, <b>l’adozione di un software avanzato può infatti introdurre un vero “cambio di passo”</b> nell’utilizzo dei dispositivi.</p>
      <figure>
        <img src="https://www.tomshw.it/images/images/2019/11/qsan-01-62806.jpg"/>
      </figure>
      <p>Sotto il profilo tecnico, il software ottimizza sia l’allocazione delle risorse, sia le performance nella gestione dei file di grandi dimensioni. <b>Il nuovo sistema di gestione della memoria</b>, inoltre, garantisce il mantenimento delle prestazioni e un eccezionale livello di stabilità anche quando i dispositivi sono sottoposti a carichi di lavoro “estremi”.</p>
      <p>La maggiore velocità si traduce anche nelle operazioni di ricostruzione dei dati, con <b>un miglioramento del 180% nella velocità</b>, così come nelle operazioni di backup e sincronizzazioni, che registrano un + 150% a livello di prestazioni nella trasmissione dati Rsync e XMirror.</p>
      <p>Il nuovo sistema operativo, inoltre, introduce il supporto per la funzionalità RESTful API (Application Programming Interface), <b>attraverso la quale le aziende possono utilizzare le API sviluppate da QSAN</b> per integrare i dispositivi dell’azienda nel loro sistema di management centralizzato.</p>
      <p>L’aggiornamento è <b>disponibile per tutti i clienti Qsan attraverso lo strumento di update integrato</b> nel pannello di controllo di XCubeNAS. Il nuovo sistema operativo può anche essere provato in anteprima attraverso il XCubeNas Demo Site.</p>
    </article>
  </body>
</html>