<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/sporocila-za-javnost/operacijski-sistem-emui-10-kako-je-ozivela-cudezna-dezela.html?RSSc09a74a1fadfa0c874e996a16f4912c7"/>
    <meta property="og:site_name" content="Računalniške novice"/>
    <meta property="article:published_time" content="2019-11-15T08:00:00+00:00"/>
    <meta property="og:title" content="Operacijski sistem EMUI 10: Kako je oživela čudežna dežela"/>
    <meta property="og:description" content="Emma je slikarka. Njena tiha narava je lahko zavajajoča, saj v mislih ves čas ustvarja barvite in fantastične svetove. Na svojem balkonu lahko preživi cel dan le s papirjem in svin"/>
  </head>
  <body>
    <article>
      <h1>Operacijski sistem EMUI 10: Kako je oživela čudežna dežela</h1>
      <address>
        <time datetime="2019-11-15T08:00:00+00:00">15 Nov 2019, 08:00</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/prilagojenipoloajbesedilavemui10.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/slikapo2din3ddigitalniobdelavi.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/revijalniprikaz.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/2_huawei_p30_pro.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/emminedigitalneskicepovzorualfonsamariamuche.jpg"/>
        </figure>
        <figcaption> </figcaption>
      </slideshow>
      <p>Emma je slikarka. Njena tiha narava je lahko zavajajoča, saj v mislih ves čas ustvarja barvite in fantastične svetove. Na svojem balkonu lahko preživi cel dan le s papirjem in svinčnikom, ko želi uresničiti svojo vizijo vzporednega vesolja. Drugič jo srečate na javnih mestih, ko stoji in opazuje ljudi, ter skicira zanimive vizualne pojave. </p>
      <p>Najbolj od vsega pa Emma uživa v opazovanju in možnosti, da se kot umetnica izogne resničnosti. Pojasnila nam je, da ji risanje daje občutek lebdenja nad množico pred seboj. Sposobna je miselno izključiti ves hrup okoli sebe in v tišini zaznavati tankočutne spremembe. Rada pa opazuje tudi odsev neba v lužah po deževju, da v celoti dojame prostranstvo okoliškega sveta. Emma uporabi vsakodnevne prizore, ki jih opazi, jih obarva s svojo domišljijo in ustvari svoj sanjski svet.</p>
      <p>Risati je začela, ko je bila stara šest let. Najprej je vadila s črtami, nato so prišle na vrsto površine, preden je razvila sposobnost v mislih oblikovati vzporedne svetove. Močan vpliv nanjo je imel češki umetnik Alfons Maria Mucha, predvsem zaradi poguma preizkušanje različnih slikarskih slogov. Kljub temu pa je za Emmo skiciranje najbolj neposreden in avtentičen način izražanja. Njene risbe niso omejene z resničnostjo, temveč z njeno na videz brezmejno domišljijo. Kadar pri sebi nima svinčnika, tedaj riše v mislih.</p>
      <p>Risbe, ki izstopajo na papirju, pa so lahko videti manj impresivno v digitalni obliki. Po digitalizaciji jih je zato potrebno modificirati na 2D ali 3D raven. Emma potem, ko risbo fotografira ali skenira, uporabi vse grafične tehnike, ki so ji na voljo, da ji doda izboljšane teksture in brezhibno kompozicijo. Tako lahko izdela brezhibno umetniško delo tudi v digitalni obliki.</p>
      <p>Emmi je uspelo združiti izpopolnjeno tehniko risanja z naprednimi 2D in 3D učinki. Tako je oblikovala edinstveni slog, ki vključuje imitacijo 3D učinkov z ročnim risanjem ali imitiranje ročnega risanja v digitalnem 3D računalniškem okolju. Vse svoje znanje in veščine pa je uporabila tudi pri oblikovanju sistema EMUI 10.</p>
      <p>Med delom se ji je zdelo najbolj zahtevno prizemljiti domišljijo. Huawei si namreč prizadeva, da bi EMUI 10 postal vodilni sistem in upa, bodo to dosegli s pogumnim in trendovskim oblikovanjem.</p>
      <p>Emma ima zelo raznolike umetniške izkušnje, od tradicionalnega kitajskega slikarstva in risanja, do nam bolj pozanega slikanja z oljem. Vsak od umetniških slogov zahteva svojo lastno barvno shemo. Oljne slike imajo po navadi visoko nasičene barve, tradicionalne Kitajske pa nizko. Ravno ta raznolikost je bila navdih za uporabniški vmesnik z visoko nasičenimi barvami na omejenih območjih in nizko nasičenostjo na velikih, kar uporabniku ponuja udobne in visoko estetske vizualne učinke. Zato je v sistemu EMUI 10 uporabila barvno shemo, imenovano po italijanskem slikarju Morandiju. Je namreč elegantna, podcenjena in popolnoma skladna z identiteto Huaweievega sistema. Nove barve so do zdaj že uporabili za zaslona »Imenika« in »Beležka«, kasneje pa jih nameravajo vključiti še drugam.</p>
      <p>Druga ključna izboljšava pa je bila sprememba prikaza z vsebino bogatih zaslonov. V prejšnjih različicah sistema so bile pri prikazu na primer »Nastavitev« poudarjene možnosti, vendar prostor ni bil učinkovito optimiziran. Umetnik na sliki opozori na glavni predmet ali na ozadje, s spreminjanjem relativne lokacije, barv in obsega tega elementa. Načelo, ki je uporabno tudi pri oblikovanju revij, od tod ime »revijalni prikaz oziroma slog«. Emma je za EMUI 10 pripravila štiri glavne zahteve: večje pisave za naslove, več praznega prostora na zaslonu, vpeljava mrežnih črt in več okrasnih elementov. Zaradi njihovega vključevanja uporabniški vmesnik ni samo vizualno prijetnejši, ampak uporabnika vodi do najbolj uporabnih in pomembnih podatkov na zaslonu. Z novim slogom so že nadgradili nastavitve sistema, pa tudi aplikacijo za elektronsko pošto in beležnico.</p>
      <p>Da bi dodatno prilagodila revijalni slog zaslona pametnega telefona, je Emma uporabila algoritem umetne inteligence, ki analizira ozadje revijalnega prikaza in določi položaj slike na zaslonu v skladu z njeno kompozicijo, hkrati pa po naprednih estetskih načelih določi optimalni položaj besedila. Algoritem nato samodejno spremeni njegov kontrast ter prikaz na zaslonu, da je videti, kot da bi bil vzet iz revije.</p>
      <p>Emma delo pri vizualnem oblikovanju sistema EMUI 10 ocenjuje kot svoj največji in tudi najbolj odmeven izziv. Operacijski sistem pametnega telefona mora biti privlačen raznolikim uporabnikom, ki živijo v različnih delih sveta in v različnih kulturnih okoljih. Njegov videz zato ne more biti preprost in svoboden, kot sta lahko skiciranje in slikanje, če to počnemo za zabavo. Podrobnosti figur za ilustracijo, vključno s stasom in oblačili, morajo biti univerzalne, ustrezati prevladujočim estetskim standardom in vsebovati optimistični etos. To odraža tudi glavno načelo sistema EMUI 10, omogočanje kakovostnega življenja.</p>
      <p>Za sistem EMUI si Emma nadvse želi, da bi spodbujal domišljijo in iz vsakega uporabnika potegnil le tisto najboljše, kar se skriva v njem. Ne glede ali gre za starejše, ki uživajo v zasluženi upokojitvi ali mlade, polnih ambicij in pripravljenih na vse, kar jim bo življenje vrglo pod noge, EMUI vsem ponuja pobeg in možnost izhoda v sanjski svet na dlani.</p>
      <p>
        <b>Kdaj bo na voljo nova različica EMUI?</b>
      </p>
      <p>Nekatere beta verzije za razvijalce so že na voljo, stabilna različica pa bo v Slovenij na voljo konec meseca, ko se začne prodaja Huawei P30</p>
    </article>
  </body>
</html>