<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/dreigt-avondklok-in-hongkong/"/>
    <meta property="og:site_name" content="SCEPTR"/>
    <meta property="article:published_time" content="2019-11-15T08:01:00+00:00"/>
    <meta property="og:title" content="Dreigt avondklok in Hongkong?"/>
    <meta property="og:description" content="De Chinese krant Global Times tweette dat de Hongkongse autoriteiten van plan waren om een avondklok af te kondigen."/>
  </head>
  <body>
    <article>
      <h1>Dreigt avondklok in Hongkong?</h1>
      <address><time datetime="2019-11-15T08:01:00+00:00">15 Nov 2019, 08:01</time> by <a rel="author" href="https://sceptr.net/author/pietervanberkel/" target="_blank">Pieter Van Berkel</a></address>
      <p>
        <b>Terwijl het protest in Hongkong steeds grimmiger wordt, tweette een Chinese krant <a href="https://www.reuters.com/article/us-hongkong-protests/hong-kong-students-hunker-down-as-government-dismisses-curfew-rumors-idUSKBN1XO06C">dat de Hongkongse autoriteiten van plan waren om een avondklok af te kondigen</a>. De tweet werd echter snel verwijderd.</b>
      </p>
      <p>De Global Times tweette dat de Hongkongse regering een avondklok zou afkondigen, nadat het geweld in de stad toeneemt. De tweet werd kort nadien verwijderd. De Global Times is eigendom van de People’s Daily, de officiële krant van de Chinese Communistische Partij. De Hongkongse regering noemde de geruchten <i>“totaal ongegrond”</i>.</p>
      <figure>
        <iframe data-src="https://twitter.com/HuXijin_GT/status/1194903054706864128?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Situatie worden steeds grimmiger</h3>
      <p><i>“Ik heb net gecontroleerd hoe de informatie werd verkregen. Mijn conclusie is dat de informatie niet voldoende is om dit exclusieve nieuws te ondersteunen. Ik heb gevraagd om de tweet te verwijderen”</i>, zei hoofdredacteur <a href="https://sceptr.net/tag/hu-xijin/">Hu Xijin</a>.</p>
      <p>Het is al vijf dagen bijzonder onrustig in Hongkong. Het toenemende geweld is van die aard dat buitenlandse studenten – waaronder ook Belgen – worden gerepatrieerd uit Hongkong. Ook op universiteiten wordt er gevochten tussen politie en de betogers. De betogingen in Hongkong houden intussen al vijf maanden aan. Aanvankelijk waren de betogingen gericht tegen een controversieel wetsvoorstel dat uitleveringen aan het Chinese vasteland mogelijk zou maken. </p>
      <p>Het protest wordt echter steeds grimmiger na de dood van een betoger op vrijdag. Maandag werd 21-jarige student van dichtbij in de maag geschoten door de politie. Dezelfde dag werd een 57-jarige man in brand gestoken. Ook de afgelopen dagen vielen er tal van gewonden.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/man-valt-betogers-in-hongkong-aan-met-mes/"/>
        <a href="https://sceptr.net/2019/09/leider-hongkong-zal-controversiele-uitleveringswet-formeel-intrekken/"/>
        <a href="https://sceptr.net/2019/09/leider-hongkong-zou-aftreden-als-ik-keuze-had/"/>
      </related>
    </article>
  </body>
</html>