<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/vampire-the-masquerade-blood-feud-finalmente-partito-il-kickstarter/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T08:46:00+00:00"/>
    <meta property="og:title" content="Vampire: the Masquerade - Blood Feud, finalmente partito il Kickstarter | Cultura Pop"/>
    <meta property="og:description" content="Al via la campagna Kickstarter di Vampire: the Masquerade - Blood Feud, un Mega Board Game ambientato nel Mondo di Tenebra di Vampiri: la Masquerade."/>
  </head>
  <body>
    <article>
      <h1>Vampire: the Masquerade - Blood Feud, finalmente partito il Kickstarter | Cultura Pop</h1>
      <address>
        <time datetime="2019-11-15T08:46:00+00:00">15 Nov 2019, 08:46</time>
      </address>
      <p>È partita già da qualche giorno la campagna <i>Kickstarter</i> per finanziare il progetto <b>Vampire: the Masquerade – Blood Feud</b>, il <b>Mega Board Game</b> di <b>Everything Epic</b>, una casa di produzione indipendente americana, ambientata <b>nel Mondo di Tenebra di Vampiri: la Masquerade</b>.</p>
      <p>In ritardo su quanto annunciato mesi fa, la campagna doveva infatti partire a giugno e il gioco consegnato in autunno, il <i>Kickstarter</i> non sembra aver entusiasmato, per il momento, gli appassionati di <i>boardgame</i>. Al momento in cui scriviamo, infatti, a undici giorni dalla fine della campagna solo <b>duecentosessantaquatro</b> sostenitori stanno finanziando il progetto, che non ha ancora raggiunto l’ammontare prefissato.</p>
      <figure>
        <img src="https://www.tomshw.it/images/images/2019/11/vampire-the-masquerade-blood-feud-63122.jpg"/>
      </figure>
      <p>Probabilmente la <b>particolare e ambiziosa</b> formula del gioco non ha del tutto convinto la community o l’ha addirittura intimorita. <b>Vampire: the Masquerade – Blood Feud</b>, infatti, viene definito un <b>MegaGame </b>in grado di far giocare contemporaneamente <b>da 4 a 32 giocatori</b>, divisi in squadre, su più tavoli da gioco suddivisi in due stanze.</p>
      <blockquote>
        <i>Sei a New York City, 2016, e ora è il momento… l’opportunità di impadronirsi della città è a portata di mano. Tutto quello che devi fare è prendere il comando, lanciarti sui nemici, negoziare con i tuoi “alleati” e mantenere le tue ambizioni. Diventa un personaggio nell’universo immortale di Vampire: the Masquerade, come un vampiro o un essere umano. Collabora con i membri della tua fazione per raggiungere i tuoi obiettivi prima dell’alba. Una città fatta di intrighi, morte, sangue e conflitti si trova sulla tua strada.<br/></i>
        <i>Sta a te – e alla tua fazione – emergere e raggiungere la vetta. Chi schiaccerai sotto il tallone per arrivarci? Chi impiegherai come tuo alleato per raggiungere i tuoi obiettivi? Chi ti ostacolerà e metterà alla prova la tua ascensione? E chi devi uccidere per arrivarci?</i>
      </blockquote>
      <p>Questo il <i>metaplot</i> che si cela dietro a <b>Vampire: the Masquerade – Blood Feud</b>, che comprende quattro stazioni di gioco uniche con quattro stili di gioco diversi.</p>
      <ol>
        <li>
          <p><b>Il Consiglio</b>: politica, negoziazione, pianificazione e strategia in un mega gioco da tavolo. I giocatori potranno utilizzare le carte ambizione per guidare le proprie scelte strategiche e significative, ma dovranno usare anche la diplomazia e l’intrigo politico per giocare e fare accordi con gli altri partecipanti al gioco, per fare alleati e sconfiggere i nemici. Restando fedeli alla tua parola data o tradendo gli alleati in modo furtivo.</p>
          <figure>
            <img src="https://www.tomshw.it/images/images/2019/11/vampire-the-masquerade-blood-feud-63124.jpg"/>
          </figure>
        </li>
        <li><b>Il mercato</b>: per far salire di livello i personaggi e le risorse della propria fazione. Sul mercato è possibile ottenere nuovi titoli per i propri compagni giocatori che non solo li renderanno più potenti, ma anche più difficili da uccidere e da sconfiggere in battaglia, oltre a conferire loro abilità speciali uniche. Inoltre, sarà possibile fare affari con altre squadre, sfruttando il potere del proprio team per ottenere risorse gratuite che verranno utilizzate per le negoziazioni.</li>
        <li>
          <p><b>La Orders Board</b>: per controllare la città e dominare il proprio territorio. In questa stazione di gioco, si potrà muovere strategicamente le proprie unità sul tabellone, bloccando in modo ottimale i propri avversari e mantenendo i propri territori per aumentare il proprio livello di potenza. Ciò farà guadagnare alla propria squadra un grande vantaggio sul mercato e altro ancora. Sarà possibile impartire ordini alle proprie unità sulla mappa per ottenere risorse più preziose, reclutare nuove unità, sconfiggere le unità nemiche e mantenere posizioni strategiche.</p>
          <figure>
            <img src="https://www.tomshw.it/images/images/2019/11/vampire-the-masquerade-blood-feud-63123.jpg"/>
          </figure>
        </li>
        <li><b>Il Cityscape</b>: un paesaggio urbano tentacolare di New York. Qui sarà possibile viaggiare verso aree famose della città e mantenere le loro posizioni di potere sulla mappa, così da avere il miglior punto d’appoggio e affossare gli avversari. Sarà importante far crescere le proprie unità nel paesaggio urbano per prendere il controllo e sconfiggere i nemici, combattendo per le strade e gli edifici di New York.</li>
      </ol>
      <p>Per maggiori informazioni, vi rimandiamo alla pagina web della campagna <a href="https://www.kickstarter.com/projects/everythingepicgames/vampire-the-masquerade-blood-feud-a-mega-board-game?ref=user_menu&amp;fbclid=IwAR1lZxiUS3QpN8X3JRbHpWTgDyZa15gmQhMqqSIM7sFS9xIvwYNeEe6aEw4">Kickstarter</a>, in cui è possibile anche scaricare una versione prototipo del regolamento, che è ancora in via di sviluppo. Non vi sarà alcuna impaginazione né illustrazione, ma consentirà ai curiosi di dare un’occhiata alle regole generali di <b>Vampire: the Masquerade – Blood Feud.</b></p>
      <blockquote>Sei un appassionato di Vampiri: la Masquerade? Su <a href="https://toms.it/LEFvV">Amazon</a> trovi tutto quello che fa per te!</blockquote>
    </article>
  </body>
</html>