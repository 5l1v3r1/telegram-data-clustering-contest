<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/15/sluga-narodu-vyklyuchyla-z-fraktsiyi-dvoh-deputaiv/"/>
    <meta property="og:site_name" content="Рубрика"/>
    <meta property="article:published_time" content="2019-11-15T08:38:39+00:00"/>
    <meta property="og:title" content="&quot;Слуга народу&quot; виключила з фракції двох депутатів"/>
    <meta property="og:description" content="Фракція “Слуги народу” в п’ятницю виключила зі свого складу депутатів Анну Скороход та Антона Полякова. Про це вони розповіли журналістам в кулуарах, пише LB. “Конкретних доказів моїх неголосувань, що я гірше всіх голосую або що я не так голосую, або що я прогулюю засідання, надано не було”, – обурився Поляков. Скороход в свою чергу сказала, […]"/>
  </head>
  <body>
    <article>
      <h1>"Слуга народу" виключила з фракції двох депутатів</h1>
      <address><time datetime="2019-11-15T08:38:39+00:00">15 Nov 2019, 08:38</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/08/sluga-narodu-860x580-c-1.jpeg"/>
      </figure>
      <p>Фото: Главком<br/><b><b>Фракція “Слуги народу” в п’ятницю виключила зі свого складу депутатів Анну Скороход та Антона Полякова.</b></b></p>
      <p>Про це вони розповіли журналістам в кулуарах, пише <a href="https://lb.ua/news/2019/11/15/442320_sluga_naroda_isklyuchila.html">LB.</a></p>
      <p>“Конкретних доказів моїх неголосувань, що я гірше всіх голосую або що я не так голосую, або що я прогулюю засідання, надано не було”, – обурився Поляков.</p>
      <p>Скороход в свою чергу сказала, що тепер вона вільна “голосувати за програму президента, а не ті лобістські закони, які нам пхають під гаслом законопроектів президента”.</p>
      <p>Поляков і Скороход заявили, що мають намір і далі підтримувати президента Володимира Зеленського як позафракційні депутати.</p>
      <p>
        <b>Після виключення двох депутатів в “Слузі народу” залишиться 250 осіб.</b>
      </p>
      <p>Нагадаємо, Анна Скороход на виборах 2019 пройшла до Верховної Ради IX скликання від партії “Слуга народу” по 93 мажоритарному округу Київської області.</p>
      <p>14 листопада на засіданні Верховної Ради Скороход <a href="https://rubryka.com/2019/11/14/anna-shorohod-sluga-narodu/">заявила,</a> що її цивільного чоловіка затримали в помсту за її відмову голосувати разом з фракцією.</p>
      <p>Глава фракції “Слуга народу” Давид Арахамія <a href="https://rubryka.com/2019/11/14/arahamiya-hoche-vyklyuchyty-skorohod-z-fraktsiyi-sluga-narodu/">заявив</a>, що Скороход виключать з фракції, а її чоловіком Олексієм Алякіним займуться правоохоронні органи за погрози депутатам профільного комітету з енергетики.</p>
    </article>
  </body>
</html>