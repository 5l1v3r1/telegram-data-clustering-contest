<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/15/denisova-prosyt-konstytutsijnyj-sud-pereglyanuty-zupynennya-vyplat-pensij-derzhsluzhbovtsyam/"/>
    <meta property="og:site_name" content="Рубрика"/>
    <meta property="article:published_time" content="2019-11-15T08:18:49+00:00"/>
    <meta property="og:title" content="Денісова просить Конституційний суд переглянути зупинення виплат пенсій держслужбовцям"/>
    <meta property="og:description" content="Уповноважена Верховної Ради з прав людини Людмила Денісова підписала конституційне подання, яким просить Конституційний суд відновити права держслужбовців на отримання пенсії та її перерахунку. Про це Денісова повідомила у Facebook. Вона зазначила, що закон не врегулював порядок та умови перерахунку пенсій державних службовців, які на час набуття його чинності не мали необхідного стажу держслужби. Останній […]"/>
  </head>
  <body>
    <article>
      <h1>Денісова просить Конституційний суд переглянути зупинення виплат пенсій держслужбовцям</h1>
      <address><time datetime="2019-11-15T08:18:49+00:00">15 Nov 2019, 08:18</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/04/Denisova-860x580-c-1.jpg"/>
      </figure>
      <p>
        <b>
          <b>Уповноважена Верховної Ради з прав людини Людмила Денісова підписала конституційне подання, яким просить Конституційний суд відновити права держслужбовців на отримання пенсії та її перерахунку.</b>
        </b>
      </p>
      <p>Про це Денісова повідомила у <a href="https://www.facebook.com/denisovaombudsman/posts/3152025438203517?__tn__=-R">Facebook.</a></p>
      <p>Вона зазначила, що закон не врегулював порядок та умови перерахунку пенсій державних службовців, які на час набуття його чинності не мали необхідного стажу держслужби. Останній перерахунок розміру пенсій проводився у лютому 2008 року.</p>
      <p>“Сподіваюся, що судді КСУ винесуть справедливе рішення стосовно поновлення соціальних прав держслужбовців та посадових осіб місцевого самоврядування”, — зазначила Денісова.</p>
      <p>Припинення пенсій для певних категорій держслужбовців пов’язане зі вступом в дію з 1 травня 2016 року нового закону “Про державну службу”. Пенсійне забезпечення державних службовців здійснюється відповідно до закону «Про загальнообов’язкове державне пенсійне страхування”.</p>
      <p><b>Лише державні службовці, які мали необхідний стаж держслужби на день набрання чинності закону, можуть отримати пенсію на попередніх умовах</b>. Розміри їх пенсій, як додала Денісова, щороку не індексувалися та не осучаснювалися, як це здійснювалося для усіх інших категорій пенсіонерів.</p>
      <p>
        <a href="https://rubryka.com/2019/11/04/uryad-pereviv-vsi-vyplaty-chynovnykam-u-bezgotivkovu-formu/">Уряд перевів всі виплати чиновникам у безготівкову форму.</a>
      </p>
    </article>
  </body>
</html>