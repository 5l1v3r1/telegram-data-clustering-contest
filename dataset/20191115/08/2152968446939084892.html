<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/balkani/2019/11/15/gyrciia-podkrepia-severna-makedoniia-i-albaniia-za-es.429700"/>
    <meta property="og:site_name" content="Dnes.bg"/>
    <meta property="article:published_time" content="2019-11-15T08:00:00+00:00"/>
    <meta property="og:title" content="Гърция подкрепя Северна Македония и Албания за ЕС"/>
    <meta property="og:description" content="Южната ни съседка ще разубеждава Франция | Dnes.bg"/>
  </head>
  <body>
    <article>
      <h1>Гърция подкрепя Северна Македония и Албания за ЕС</h1>
      <h2>Южната ни съседка ще разубеждава Франция</h2>
      <address><time datetime="2019-11-15T08:00:00+00:00">15 Nov 2019, 08:00</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Гръцкият премиер Кириакос Мицотакис подкрепи усилията на Република Северна Македония и Албания за присъединяване към ЕС, предаде Асошиейтед прес.</p>
      <related>
        <a href="https://www.dnes.bg/obshtestvo/2019/11/14/makedonskoto-obrazovanie-75-godini-lyji-kym-bylgariia.429658"/>
      </related>
      <p>На Четвъртата среща на високо равнище в Солун Мицотакис каза, че "въпреки резервите", вратите на ЕС остават отворени за двете страни.</p>
      <p>Миналия месец ЕС не спази обещанието си да започне преговори по присъединяване с Тирана и Скопие, заради резервите на няколко страни, начело с Франция, предава БТА.</p>
      <p>Кириакос Мицотакис каза, че Гърция иска и двете й съседки да влязат в ЕС и изрази увереност, че техните усилия ще донесат резултат в определен момент.</p>
      <p>Гръцкият премиер говори на форум в Солун, на който присъства и премиерът на Северна Македония Зоран Заев. България е представена на срещата от премиера Бойко Борисов.</p>
      <p>Зоран Заев каза пред журналисти, че Мицотакис е обещал да говори с други европейски лидери, включително с президента на Франция Еманюел Макрон, за кандидатурата на Северна Македония.</p>
    </article>
  </body>
</html>