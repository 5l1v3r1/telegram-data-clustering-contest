<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/914015.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-15T08:30:00+00:00"/>
    <meta property="og:title" content="Един от големите асове на Лудогорец пропуска супердербито с Локо"/>
    <meta property="og:description" content="Контузията на най-постоянния играч на Лудогорец - Антон Недялков, не е е никак лека. Той има проблем..."/>
  </head>
  <body>
    <article>
      <h1>Един от големите асове на Лудогорец пропуска супердербито с Локо</h1>
      <address>
        <time datetime="2019-11-15T08:30:00+00:00">15 Nov 2019, 08:30</time>
      </address>
      <p>Контузията на най-постоянния играч на Лудогорец - Антон Недялков, не е е никак лека. Той има проблем с адукторите, заради които тренира на облекчен режим от началото на седмицата и отделно от останалите футболисти. Към днешна дата участието му в супердербито с Локомотив (Пловдив) е под въпрос.</p>
      <p>Заради тази контузия, която се усложни в двубоя с Витоша (Бистрица), Недялков дори отпадна от състава на националния тим за двубоите с Парагвай и Чехия, а на неговото място бе повикан Петър Занев.</p>
      <p>Ако Антон Недялков не може да играе срещу Локо (Пд) на 23 ноември, то позицията на ляв бек ще заеме един измежду <a href="https://www.plovdiv24.bg/sport/persons/558.html">Станислав Манолев</a> и Талеб Тауата, пише "Меридиан мач".</p>
    </article>
  </body>
</html>