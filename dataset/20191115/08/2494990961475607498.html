<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cronache/2019/11/15/news/acqua-alta-venezia-piazza-san-marco-allarme-rosso-sirene-picco-marea-eccezionale-160-centimetri-1240613/"/>
    <meta property="og:site_name" content="Il Tempo"/>
    <meta property="article:published_time" content="2019-11-15T08:21:00+00:00"/>
    <meta property="og:title" content="Incubo acqua alta: la marea di 160 centimetri invade Venezia"/>
    <meta property="og:description" content="Il 70 per cento della città è allagato. Chiusa piazza San Marco"/>
  </head>
  <body>
    <article>
      <h6 class="kicker">ALLARME ROSSO</h6>
      <h1>Incubo acqua alta: la marea di 160 centimetri invade Venezia</h1>
      <h2>Il 70 per cento della città è allagato. Chiusa piazza San Marco</h2>
      <address>
        <time datetime="2019-11-15T08:21:00+00:00">15 Nov 2019, 08:21</time>
      </address>
      <p>Venezia è allagata per il 70% e con la marea arrivata 152 cm è stata sospesa la circolazione dei vaporetti in tutta la città. Il sindaco Brugnaro e il governatore Luca Zaia stanno effettuando un sopralluogo nelle zone più allagate, quelle attorno a piazza San Marco. Ma il 70% della città è allagato, con i turisti chiusi negli alberghi e i negozianti che tentano di limitare i danni. </p>
      <figure>
        <video src="https://www.iltempo.it/upload/20191115_video_11070083.mp4"/>
      </figure>
      <p>Dopo un giorno di tregua torna l'acqua alta a Venezia. Le prime sirene di allarme hanno cominciato a suonare alle 6.39 di questa mattina. L'ultimo bollettino (ore 8:15) del Centro maree di Venezia ha rivisto al rialzo la previsione dell'acqua alta di questa mattina: per le 11:20 è prevista una marea eccezionale ("codice rosso") da 160 centimetri, 10 in più della precedente previsione. Confermate le previsioni per sabato e domenica, con un'acqua alta di 110 cm domani alle 11:55 e 120 cm dopodomani alle 2 (entrambe "codice arancio").</p>
      <figure>
        <video src="https://www.iltempo.it/upload/9f601d9109f9ec1e5bbed4bf616c3dcf.mp4"/>
      </figure>
      <related>
        <h4>Articoli Correlati</h4>
        <a href="https://tv.iltempo.it/video-news-by-vista/2019/11/14/video/maltempo-venezia-conte-subito-5mila-euro-ai-privati-e-20mila-a-esercenti-1240255/"/>
        <a href="https://www.iltempo.it/politica/2019/11/14/news/venezia-acqua-alta-emergenza-governo-conte-stanzia-fondi-20-mila-euro-esercenti-privati-spitz-commissaria-mose-1240257/"/>
      </related>
    </article>
  </body>
</html>