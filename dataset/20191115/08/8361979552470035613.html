<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/verhovna-rada-15-listopada-divitisya-onlayn-video-novini-ukrajini-50053646.html"/>
    <meta property="og:site_name" content="НВ"/>
    <meta property="article:published_time" content="2019-11-15T08:00:00+00:00"/>
    <meta property="og:title" content="Онлайн-трансляція Ради. На порядку денному — друге читання реформи ДБР від Зеленського"/>
    <meta property="og:description" content="У п’ятницю, 15 листопада, Верховна Рада проводить своє останнє осіннє пленарне засідання — наступного разу депутати зберуться під куполом парламенту 3 грудня."/>
  </head>
  <body>
    <article>
      <h1>Онлайн-трансляція Ради. На порядку денному — друге читання реформи ДБР від Зеленського</h1>
      <h2>У п’ятницю, 15 листопада, Верховна Рада проводить своє останнє осіннє пленарне засідання — наступного разу депутати зберуться під куполом парламенту 3 грудня.</h2>
      <address>
        <time datetime="2019-11-15T08:00:00+00:00">15 Nov 2019, 08:00</time>
      </address>
      <p>Найближчі два тижні до цього часу в їхньому графіку заплановано роботу з виборцями і в комітетах.</p>
      <p>Сьогодні ж, 15 листопада, Рада традиційно для п’ятниці розпочне засідання з години запитань до уряду.</p>
      <p>Крім того, на порядку денному у другому читанні - законопроект Володимира Зеленського про реформу Державного бюро розслідувань (ДБР). Покликаний «перезапустити» цей антикорупційний орган, він значно розширює повноваження глави ДБР. Зокрема, скасовується колективне прийняття рішень директором бюро і його заступниками. Крім того, передбачається, що директор ДБР зможе сам призначати своїх заступників, тоді як зараз для цього передбачений спеціальний конкурс.</p>
      <p>НВ веде відеотрансляцію засідання.</p>
      <figure>
        <iframe src="https://www.youtube.com/embed/Fn_UawbgW18" width="956" height="538" data-service="Youtube" scrolling="no"/>
      </figure>
      <p>Крім цього, депутати мають намір провести низку кадрових змін у парламентських комітетах і в складі кількох тимчасових слідчих комісій Ради.</p>
      <p>Вони також розглянуть законопроект про лібералізацію діяльності у сфері виробництва етилового спирту (№ 2300), кілька законопроектів про усунення технічних і логічних неузгодженостей в податковому законодавстві та понад 10 інших.</p>
    </article>
  </body>
</html>