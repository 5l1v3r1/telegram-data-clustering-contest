<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/15/perde-il-controllo-dellauto-e-finisce-fuori-strada-55enne-al-pronto-soccorso/1325199/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-15T08:27:56+00:00"/>
    <meta property="og:title" content="Perde il controllo dell’auto e finisce fuori strada: 55enne al pronto soccorso"/>
    <meta property="og:description" content="CIVITANOVA - L'incidente è avvenuto nella zona sud, poco prima del ponte sul Chienti"/>
  </head>
  <body>
    <article>
      <h1>Perde il controllo dell’auto e finisce fuori strada: 55enne al pronto soccorso</h1>
      <h2>CIVITANOVA - L'incidente è avvenuto nella zona sud, poco prima del ponte sul Chienti</h2>
      <address><time datetime="2019-11-15T08:27:56+00:00">15 Nov 2019, 08:27</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F15%2Fperde-il-controllo-dellauto-e-finisce-fuori-strada-55enne-al-pronto-soccorso%2F1325199%2F">Condividi56</a><a href="https://twitter.com/intent/tweet?text=Perde+il+controllo+dell%27auto++e+finisce+fuori+strada%3A++55enne+al+pronto+soccorso&amp;url=https%3A%2F%2Fwww.cronachemaceratesi.it%2F2019%2F11%2F15%2Fperde-il-controllo-dellauto-e-finisce-fuori-strada-55enne-al-pronto-soccorso%2F1325199%2F">Tweet</a>Email56 Condivisioni</p>
      <p> </p>
      <p> </p>
      <p>
        <b>Malore alla guida, 55enne finisce fuori strada. È stato portato al pronto soccorso un uomo di 55 anni. Era alla guida della sua Bmw station wagon quando questa mattina, poco dopo le 8, ha iniziato a sbandare travolgendo due bidoni della spazzatura che si trovavano ai margini della strada e finendo nel fossato.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/incidente-rotonda-pellegrini-civitanova-2-325x244.jpg"/>
      </figure>
      <p><b>È successo a pochi metri dalla rotatoria ex Pellegrini, nella zona sud di Civitanova poco prima del ponte sul Chienti.</b> L’automobilista viaggiava in direzione sud quando, probabilmente a causa di un malore, ha perso il controllo dell’auto. La Bmw ha sbandato, ha evitato un muretto, per poi prendere il marciapiede e finire nel fossato che costeggia la strada. Circa un metro e mezzo di dislivello. Sul posto sono intervenuti i vigili del fuoco di Civitanova, la polizia municipale per ricostruire la dinamica dell’incidente e la Croce Verde di Civitanova che ha trasportato il 55enne in codice giallo all’ospedale.</p>
      <p>(Foto <b>Federico De Marco</b>)</p>
      <figure>
        <img src="https://cdn.cronachemaceratesi.it/wp-content/uploads/2019/11/auto-fuori-strada-rotonda-ex-pellegrini-civitanova-FDM-2-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/auto-fuori-strada-rotonda-ex-pellegrini-civitanova-FDM-3-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/auto-fuori-strada-rotonda-ex-pellegrini-civitanova-FDM-1-650x433.jpg"/>
      </figure>
    </article>
  </body>
</html>