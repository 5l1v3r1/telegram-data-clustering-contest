<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2574217/pracivniki-lvivskoi-zaliznici-majnili-na-pidpriemstvi-bitkoini"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-15T08:48:00+00:00"/>
    <meta property="og:title" content="Працівники Львівської залізниці майнили на підприємстві біткоїни"/>
    <meta property="og:description" content="Посадовці Львівської залізниці на Тернопільщині організували криптоферму, яка працювала від електроенергії підприємства."/>
  </head>
  <body>
    <article>
      <h1>Працівники Львівської залізниці майнили на підприємстві біткоїни</h1>
      <address><time datetime="2019-11-15T08:48:00+00:00">15 Nov 2019, 08:48</time> by <a rel="author">Юлія Лавришин</a></address>
      <p>
        <i>Посадовці Львівської залізниці на Тернопільщині організували криптоферму з генерування біткоїнів, яка працювала від електроенергії підприємства.</i>
      </p>
      <p>Як повідомила 15 листопада пресслужба “Укрзалізниці” з посиланням на інформацію директора департаменту економічної та інформаційної безпеки АТ «Укрзалізниця» Олега Назарука, аферу виявив внутрішній департамент безпеки підприємства.</p>
      <p>За його словами, під час огляду приміщення, де була розташована так звана ферма, виявлено понад 100 одиниць комп’ютерного обладнання, за допомогою якого генерували біткоїни. Уся техніка живилась від електромережі Укрзалізниці.</p>
      <p>Упродовж 2019 року криптоферма використала електроенергії на 1 млн грн. Вартість одного біткоїна на сьогодні становить майже 210 тис. грн. Однак не відомо, скільки саме криптовалюти намайнили вказані працівники залізниці за цей час.</p>
      <p>Матеріали перевірки скерували до одного з відділів Нацполіції в Тернопільській області. За фактом відкрито кримінальне провадження.</p>
      <p>Нагадаємо, у Львові на 170 тис. грн <a href="https://www.032.ua/news/2556466/u-lvovi-na-170-tis-grn-ostrafuvali-adiministratorku-klubu-sportivnogo-pokeru">оштрафували</a> адіміністраторку клубу спортивного покеру, яка брала з клієнтів додаткову комісію.</p>
      <p>
        <i>Джерело інформації <a href="https://www.uz.gov.ua/press_center/up_to_date_topic/505428/">пресслужба “Укрзалізниці”</a></i>
      </p>
    </article>
  </body>
</html>