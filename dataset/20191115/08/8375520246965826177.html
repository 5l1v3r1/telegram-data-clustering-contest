<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/centralniy-ofis-prominvestbanku-u-kijevi-vistavleno-na-prodazh-za-40-mln-640097.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T08:13:28+00:00"/>
    <meta property="og:title" content="Центральний офіс Промінвестбанку у Києві виставлено на продаж за $40 млн"/>
    <meta property="og:description" content="Будівля Промінвестбанку перейшла у власність Альфа-Банку три місяці тому"/>
  </head>
  <body>
    <article>
      <h1>Центральний офіс Промінвестбанку у Києві виставлено на продаж за $40 млн</h1>
      <address>
        <time datetime="2019-11-15T08:13:28+00:00">15 Nov 2019, 08:13</time>
      </address>
      <h4>Будівля Промінвестбанку перейшла у власність Альфа-Банку три місяці тому</h4>
      <p>Будівлю центрального офісу Промінвестбанку, що розташована у провулку Шевченка поблизу Майдану Незалежності в Києві, Альфа-Банк продає за $40 млн.</p>
      <p>Згідно з оголошенням на веб-майданчику Альфа-Банку з продажу власних об'єктів нерухомості Apstore, об'єкт складається з 12-поверхової будівлі Промінвестбанку, земельної ділянки площею 0,36 га, зони паркування на 20 машиномісць.</p>
      <p>Менеджер з продажу розповів, що об'єкт перейшов у власність Альфа-Банку три місяці тому, зараз в ньому продовжує працювати на умовах оренди персонал Промінвестбанку.</p>
      <p>«Офіс включає в себе комплекс з трьох будівель, які пов'язані внутрішніми переходами. Продаж кожного будинку окремо поки не розглядається, але можливий. Але тоді спочатку – продаж найбільшої будівлі», — пояснив він.</p>
      <p>Передача в оренду площ в будівлі поки що не розглядається. В оголошенні зазначається, що Альфа-Банк готовий надати кредитування покупцеві.</p>
      <p>Нагадаємо, Печерський райсуд Києва за клопотанням Генеральної прокуратури <a href="https://glavcom.ua/news/sud-zaareshtuvav-centralniy-ofis-prominvestbanku-625641.html">заарештував центральний офіс Промінвестбанку у столиці і ще 15 об'єктів нерухомості</a>, які йому належать, зазначено в ухвалі суду від 10 вересня, оприлюдненій у Єдиному державному реєстрі судових рішень 13 вересня.</p>
      <footer>Джерело: <a href="http://ua.interfax.com.ua/">Інтерфакс-Україна</a></footer>
      <related>
        <a href="https://glavcom.ua/news/fond-garantuvannya-vkladiv-prodovzhiv-likvidaciyu-dvoh-bankiv-449225.html"/>
        <a href="https://glavcom.ua/economics/finances/fond-garantuvannja-vkladiv-provodit-auditi-vsih-velikih-bankiv-628677.html"/>
        <a href="https://glavcom.ua/economics/finances/odin-iz-bankiv-otrimav-vid-nacbanku-refinansuvannya-na-3-mlrd-grn-452154.html"/>
      </related>
    </article>
  </body>
</html>