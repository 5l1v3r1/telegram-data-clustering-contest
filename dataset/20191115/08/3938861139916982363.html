<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_sprava-gongadze-majzhe-beznadijna-za-seremeta-poboremos-genprokuror-ryaboshapka/938287"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T08:15:00+00:00"/>
    <meta property="og:title" content="Справа Ґонґадзе майже безнадійна. За Шеремета поборемось - генпрокурор Рябошапка"/>
    <meta property="og:description" content="Справа вбивства журналіста Георгія Ґонґадзе має малі шанси на розкриття. Проте справа щодо вбивства Павла Шеремета найближчим часом має дійти фіналу. Про це заявив генеральний прокурор України Руслан Рябошапка, передає УНН. &quot; Я вважаю, що дуже складно буде тут досягти процесуального ..."/>
  </head>
  <body>
    <article>
      <h1>Справа Ґонґадзе майже безнадійна. За Шеремета поборемось - генпрокурор Рябошапка</h1>
      <address><time datetime="2019-11-15T08:15:00+00:00">15 Nov 2019, 08:15</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938287_w_300.jpg?v=0"/>
        <figcaption>Розповіли про справи щодо вбивства Георгія Гонгадзе та Павла Шеремета. Фото: obozrevatel.com</figcaption>
      </figure>
      <p>Справа вбивства журналіста Георгія Ґонґадзе має малі шанси на розкриття. Проте справа щодо вбивства Павла Шеремета найближчим часом має дійти фіналу.</p>
      <p>Про це заявив генеральний прокурор України Руслан Рябошапка, передає <a href="https://www.unn.com.ua/">УНН</a>.</p>
      <p>" Я вважаю, що дуже складно буде тут досягти процесуального результату і вийти на замовників практично через 20 років після скоєння злочину. Злочин розслідується 20 років різними прокурорами, заступниками прокурорів, багато було втрачено, багато було зроблено так, щоб потім нічого не можна довести. Звичайно, ми будемо намагатися фіналізувати розслідування щодо замовників. Але, чесно кажучи, це буде неймовірно складно. Малоймовірно. Розслідування справи про замовників триває", — прокоментував щодо справи Гонгадзе.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_minulo-19-rokiv-yak-ya-vostannye-bachila-svogo-cholovika-rokovini-georgiya-gongadze/927851"/>
      </related>
      <p>Також зазначив, що найближчим часом мають розкрити справу щодо вбивства Шеремета.</p>
      <blockquote>Посольство США в Україні закликає розслідувати вбивства Георгія Ґонґадзе , Павла Шеремета<a href="https://gazeta.ua/articles/world-life/_posolstvo-ssa-zaklikaye-rozsliduvati-vbivstva-gongadze-i-seremeta/936226"> та інших журналістів.</a></blockquote>
    </article>
  </body>
</html>