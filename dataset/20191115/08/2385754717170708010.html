<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597428/to-savvato-stirizoume-tin-ethniki-mas"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T08:36:00+00:00"/>
    <meta property="og:title" content="Το Σάββατο στηρίζουμε την Εθνική μας"/>
    <meta property="og:description" content="Το Σάββατο, 16 Νοεμβρίου πάμε  ΓΣΠ και στηρίζουμε την ομάδα που μας ενώνει, στηρίζουμε την Εθνική Κύπρου στο δύσκολο αγώνα με την Σκωτία ο οποίος αρχίζει..."/>
  </head>
  <body>
    <article>
      <h1>Το Σάββατο στηρίζουμε την Εθνική μας</h1>
      <address><time datetime="2019-11-15T08:36:00+00:00">15 Nov 2019, 08:36</time> by <a rel="author">SigmaliveSports</a></address>
      <p>Το Σάββατο, 16 Νοεμβρίου πάμε  ΓΣΠ και στηρίζουμε την ομάδα που μας ενώνει, στηρίζουμε την Εθνική Κύπρου στο δύσκολο αγώνα με την Σκωτία ο οποίος αρχίζει στις 16:00!<br/> <br/>Η Εθνική μας χρειάζεται τον κόσμο δίπλα της, στον τελευταίο εντός έδρας αγώνα της στα προκριματικά του EURO 2020, ενός αγώνα ο οποίος θα καθορίσει αν η ομάδα μας θα τερματίσει στην τρίτη θέση του ομίλου της. <br/> <br/>Η ΚΟΠ καλεί τον κόσμο να προμηθευτεί εγκαιρα το εισιτήριο του για να μην υπάρξει συνωστισμός στα εκδοτήρια και στα συνεργεία έκδοσης κάρτας φιλάθλου πριν τον αγώνα, κάτι που είχε συμβεί στους προηγούμενους αγώνες της Εθνικής μας στο ΓΣΠ. <br/> <br/>Σήμερα Παρασκευή, εισιτήρια πωλούνται μέχρι τις 15:00 στα Γραφεία της ΚΟΠ και από τις 14:00 μέχρι τις 18:00 στο ΓΣΠ. <br/>Αύριο Σάββατο, ημέρα του αγώνα, θα υπάρχουν ανοικτά ταμεία στο ΓΣΠ από τις 11:00 μέχρι και τις 16:00 που αρχίζει ο αγώνας. <br/> <br/>Η προπώληση των εισιτηρίων συνεχίζεται επίσης  ηλεκτρονικά στην ιστοσελίδα της ΚΟΠ www.cfa.com.cy και εδώ: <br/><a href="https://online.theasis.cy.net/ticketonline/cyprus/">https://online.theasis.cy.net/ticketonline/cyprus/<br/></a> <br/>Η ΚΟΠ θέλοντας να προσελκύσει όσο το δυνατό περισσότερα παιδιά αλλά και οικογένειες στο γήπεδο, όπως έχει ανακοινωθεί έχει καθορίσει την τιμή του οικογενειακού πακέτου στην ανατολική κερκίδα στα 15 ευρώ.<br/> <br/>Με το ποσό αυτό, εισέρχονται στο γήπεδο δύο ενήλικες και μέχρι τρία παιδιά ως 14 ετών. <br/> <br/>Από τις 14:00 έξω από το ΓΣΠ θα λειτουργήσει fun zone (ζώνη φιλάθλων), με διάφορες εκδηλώσεις για όλη την οικογένεια και κυρίως για τα παιδιά. Θα υπάρχουν ψυχαγωγικά παιγνίδια ποδοσφαίρου, DJ, face  painting και πολλά άλλα.  Επίσης, θα υπάρχει περίπτερο της ΚΟΠ όπου θα πωλούνται προϊόντα της Εθνικής μας ομάδας όπως φανέλες, καπελάκια και κασκόλ.  <br/> <br/>Αναλυτικά οι τιμές των εισιτηρίων:<br/> <br/>Δυτική κερκίδα:<br/>-Γενική είσοδος 10 ευρώ<br/>-Παιδικό εισιτήριο 10 ευρώ<br/> <br/>Ανατολική κερκίδα<br/>-Γενική είσοδος για ενήλικες 10 ευρώ, με δικαίωμα έκδοσης μέχρι τριών τιμητικών παιδικών εισιτηρίων για παιδιά κάτω των 14 ετών.<br/>-Οικογενειακό πακέτο 15 ευρώ που περιλαμβάνει δύο εισιτήρια για ενήλικες και δικαίωμα έκδοσης μέχρι τριών τιμητικών παιδικών εισιτηρίων για παιδιά κάτω των 14 ετών.<br/>•Παιδιά μέχρι 14 ετών δωρεάν<br/> <br/>Το Σάββατο, πάμε όλοι ΓΣΠ για να υποστηρίξουμε την ομάδα που μας ενώνει, την Εθνική μας!</p>
    </article>
  </body>
</html>