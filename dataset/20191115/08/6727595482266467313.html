<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/karmasamithi-will-block-woman-in-sabarimala-report.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T08:47:00+00:00"/>
    <meta property="og:title" content="വിധി നടപ്പിലാക്കുമെന്ന് സര്‍ക്കാര്‍; തടയാന്‍ കര്‍മസമിതി; സന്നിധാനത്ത് ഇനിയെന്ത്?"/>
    <meta property="og:description" content="Sabarimala Sabarimala Karma Samithi Sabarimala Women Entry Kerala പത്തനംതിട്ട: ശബരിമല യുവതീപ്രവേശ വിധിക്ക് സ്റ്റേ ഇല്ലാത്ത സാഹചര്യത്തില്‍ ആശങ്കയൊഴിയാതെ സന്നിധാനം. തീര്‍ഥാ"/>
  </head>
  <body>
    <article>
      <h1>വിധി നടപ്പിലാക്കുമെന്ന് സര്‍ക്കാര്‍; തടയാന്‍ കര്‍മസമിതി; സന്നിധാനത്ത് ഇനിയെന്ത്?</h1>
      <address><time datetime="2019-11-15T08:47:00+00:00">15 Nov 2019, 08:47</time> by <a rel="author">ന്യൂസ് ഡെസ്‌ക്</a></address>
      <p>പത്തനംതിട്ട: ശബരിമല യുവതീപ്രവേശ വിധിക്ക് സ്റ്റേ ഇല്ലാത്ത സാഹചര്യത്തില്‍ ആശങ്കയൊഴിയാതെ സന്നിധാനം. തീര്‍ഥാടനകാലത്തിന് നാളെ നട തുറക്കാനിരിക്കുമ്പോള്‍ ദര്‍ശനത്തിനായി ഇത്തവണയും സ്ത്രീകളെത്താന്‍ സാധ്യതയുണ്ടെന്നാണ് പൊലീസ് കരുതുന്നത്.</p>
      <p>ദര്‍ശനത്തിന് യുവതികള്‍ എത്തിയാല്‍ തടയും എന്ന ഉറച്ച നിലപാടില്‍ തന്നെയാണ് കര്‍മസമിതിയും. കര്‍മസമിതി ഒന്നും പരസ്യമായി പറയുന്നില്ല എന്നേയുള്ളു. രഹസ്യനീക്കമാണ് കര്‍മസമിതിയും ആചാര സംരക്ഷണ സമിതിയും നടത്തുന്നതെന്നാണ് റിപ്പോര്‍ട്ട്.</p>
      <related>
        <a href="https://www.doolnews.com/other-petitions-which-considers-with-sabarimala-review-petitions289.html?utm_source=doolnews&amp;utm_medium=related"/>
      </related>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>സുപ്രീംകോടതി വിധി എന്താണോ അത് നടപ്പാക്കും എന്ന നിലപാടില്‍ത്തന്നെയാണ് സര്‍ക്കാര്‍. ഒരുക്കങ്ങളെല്ലാം പൂര്‍ത്തിയായി എന്നാണ് സര്‍ക്കാരും ദേവസ്വം ബോര്‍ഡും അവകാശപ്പെടുന്നത്. കഴിഞ്ഞ തീര്‍ഥാടനകാലത്ത് ഉണ്ടായ വരുമാന നഷ്ടവും തീര്‍ഥാടകരുടെ കുറവും ഇത്തവണ പരിഹരിക്കാം എന്ന പ്രതീക്ഷയുമുണ്ട്.</p>
      <p>പക്ഷേ ഇത്തവണ പമ്പയിലും, നിലയ്ക്കലും, സന്നിധാനത്തും കടമുറികളോ, വഴിപാടിനങ്ങളോ ലേലത്തില്‍ പോവുന്നത് താരതമ്യേന കുറവാണ് എന്നാണ് പുറത്തുവരുന്ന വാര്‍ത്ത. അതുകൊണ്ടുതന്നെ, സര്‍ക്കാര്‍ വരുമാന നഷ്ടത്തില്‍ ജാഗ്രത പുലര്‍ത്തുന്നുണ്ട്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/VagkJ0Tc7f8" width="500" height="281" data-service="Youtube" scrolling="no"/>
      </figure>
    </article>
  </body>
</html>