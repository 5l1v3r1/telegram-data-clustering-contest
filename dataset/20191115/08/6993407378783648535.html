<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-lytva-pomyluvannia-rosiyany-shpygunstvo/30273177.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-15T08:24:38+00:00"/>
    <meta property="og:title" content="Президент Литви помилував двох засуджених за шпигунство росіян"/>
    <meta property="og:description" content="Президент Литви Ґітанас Науседа помилував засуджених за шпигунство росіян Миколу Філіпченка і Сергія Мойсеєнка. Відповідний указ підписаний 15 листопада і опублікований на сайті президента Литви. Пі"/>
  </head>
  <body>
    <article>
      <h1>Президент Литви помилував двох засуджених за шпигунство росіян</h1>
      <address>
        <time datetime="2019-11-15T08:24:38+00:00">15 Nov 2019, 08:24</time>
      </address>
      <p>Президент Литви Ґітанас Науседа помилував засуджених за шпигунство росіян Миколу Філіпченка і Сергія Мойсеєнка. Відповідний указ підписаний 15 листопада і опублікований на <a href="https://www.lrp.lt/lt/ziniasklaidos-centras/naujienos/prezidentas-suteike-malone-5-asmenims/33380">сайті </a>президента Литви.</p>
      <p>Після процедури помилування Росія і Литва можуть провести обмін громадянами, засудженими за шпигунство.</p>
      <p>Литовський суд у 2017 році засудив Філіпченка, визнаного співробітником російської ФСБ, до 10 років ув’язнення за шпигунство. Сторона обвинувачення заявила, що Філіпченко намагався завербувати вищих посадових осіб у Прибалтиці. Мойсеєнко був засуджений до 10 років і 6 місяців після винесення рішення у Вільнюсі. Він, як повідомлялося, прийняв на роботу литовського офіцера, який служив на авіабазі Шауляй. Мойсеєнко не визнав своєї провини.</p>
      <p>Раніше Балтійська служба новин (BNS) повідомила, що Литва може обміняти своїх громадян Євгена Матайтіса і Арстідаса Тамошайтіса, засуджених в Росії за держзраду і шпигунство, на двох росіян. За даними видання, Росія може також видати Литві колишнього норвезького прикордонника Фроде Берга, засудженого російським судом за збір інформації про російські атомні підводні човни за завданням норвезької розвідки.</p>
    </article>
  </body>
</html>