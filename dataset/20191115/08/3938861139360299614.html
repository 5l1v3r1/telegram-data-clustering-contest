<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_putin-zapevniv-scho-bojoviki-vvedut-policiyu-u-zonu-rozvedennya-yakscho-ce-zrobit-ukrayina/938285"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T08:00:00+00:00"/>
    <meta property="og:title" content="Путін запевнив, що бойовики введуть &quot;поліцію&quot; у зону розведення, якщо це зробить Україна"/>
    <meta property="og:description" content="Якщо Україна введе на ділянки розведення сил на Донбасі свою поліцію та Нацгвардію, то окупанти також поставлять туди свої формування. Про це заявив російський президент Володимир Путін журналістам після саміту БРІКС у Бразилії, передає &quot;Громадське&quot;. &quot;Ми бачимо заяви офіційних осіб, ..."/>
  </head>
  <body>
    <article>
      <h1>Путін запевнив, що бойовики введуть "поліцію" у зону розведення, якщо це зробить Україна</h1>
      <address><time datetime="2019-11-15T08:00:00+00:00">15 Nov 2019, 08:00</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938285_w_300.jpg?v=0"/>
        <figcaption>Путін каже, що окупанти також введуть поліцію у зону розведення, якщо це зробить Україна. Фото:gdb.rferl.org</figcaption>
      </figure>
      <p>Якщо Україна введе на ділянки розведення сил на Донбасі свою поліцію та Нацгвардію, то окупанти також поставлять туди свої формування.</p>
      <p>Про це заявив російський президент <b>Володимир Путін</b> журналістам після саміту БРІКС у Бразилії, передає <a href="https://hromadske.ua/posts/putin-yaksho-ukrayina-vvede-policiyu-ta-nacgvardiyu-u-zonu-rozvedennya-lnr-i-dnr-zroblyat-tak-samo">"Громадське".</a></p>
      <p>"Ми бачимо заяви офіційних осіб, що в зону, звідки вже відвели війська з важким озброєнням, можуть повернутися інші озброєні формування — і поліція, і Нацгвардія України. Ну тоді все теж саме буде зроблено з боку ополченців ЛНР і ДНР", — сказав він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_rosiya-galmuye-zustrich-u-normandskomu-formati-pristajko/938107"/>
      </related>
      <p>Він також згадав слова міністра закордонних справ України <b>Вадима Пристайка</b> про те, що Київ може відмовитися від Мінських угод.</p>
      <p>"Про що ми тоді взагалі будемо говорити у "нормандському форматі"? Про що у ньому взагалі може йтися, я не дуже розумію", — зазначив Путін.</p>
      <blockquote>Президент Росії Володимир Путін закликав Україну та бойовиків розвести <a href="https://gazeta.ua/articles/politics/_rozvesti-sili-na-donbasi-potribno-vzdovzh-vsiyeyi-liniyi-zitknennya-putin/938272">війська </a>на Донбасі уздовж усієї лінії зіткнення, "щоб гармати не стріляли".</blockquote>
    </article>
  </body>
</html>