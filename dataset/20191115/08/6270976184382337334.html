<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/15/tramp-zayavyv-shho-jomu-ne-potribna-dopomoga-ukrayiny-shhob-peremogty-bajdena/"/>
    <meta property="og:site_name" content="Рубрика"/>
    <meta property="article:published_time" content="2019-11-15T08:01:32+00:00"/>
    <meta property="og:title" content="Трамп заявив, що йому не потрібна допомога України, щоб перемогти Байдена"/>
    <meta property="og:description" content="Президент США Дональд Трамп заявив, що не потребує допомоги України для перемоги на президентських виборах у 2020 році. Повідомляє “Укрінформ” з посиланням на трансляцію каналу Fox News Трамп під час мітингу в штаті Луїзіана: “Чи потрібна нам допомога (України, – ред.), щоб перемогти сонного Джо Байдена? Я так не думаю!”. Трамп також зачитав публіці озвучену […]"/>
  </head>
  <body>
    <article>
      <h1>Трамп заявив, що йому не потрібна допомога України, щоб перемогти Байдена</h1>
      <address><time datetime="2019-11-15T08:01:32+00:00">15 Nov 2019, 08:01</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/03/2018-03-22T184634Z_1716511792_RC13E2FAF280_RTRMADP_3_USA-TRUMP-860x580-c-1.jpg"/>
      </figure>
      <p>Фото Reuters<br/><b><b>Президент США Дональд Трамп заявив, що не потребує допомоги України для перемоги на президентських виборах у 2020 році.</b></b></p>
      <p>Повідомляє <a href="https://www.ukrinform.ua/rubric-world/2818714-tramp-zaaviv-so-peremoze-bajdena-na-viborah-bez-dopomogi-ukraini.html">“Укрінформ”</a> з посиланням на трансляцію каналу Fox News</p>
      <p>Трамп під час мітингу в штаті Луїзіана: “Чи потрібна нам допомога (України, – ред.), щоб перемогти сонного Джо Байдена? Я так не думаю!”.</p>
      <p>Трамп також зачитав публіці озвучену напередодні заяву міністра закордонних справ України Вадима Пристайка про те, що посол США в ЄС Сондленд не пов’язував затримку військової допомоги Україні та проведення розслідування справи щодо компанії Burisma Holdings, де працював син Джо Байдена.</p>
      <p>Президент США додав, що зачитав слова Пристайка, оскільки ЗМІ “не люблять висвітлювати такі історії”, посилаючись на фейкові новини, боротися з якими “ще складніше, ніж з демократами”.</p>
      <p>За словами Трампа, історія про імпічмент тільки додала рейтингу Республіканської партії. Мовляв, тепер республіканці просять його зберегти процедуру імпічменту, ініційовану демократами.</p>
    </article>
  </body>
</html>