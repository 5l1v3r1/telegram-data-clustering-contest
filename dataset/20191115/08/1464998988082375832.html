<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/chief-justice-ranjan-gogoi-retirement"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-15T08:38:00+00:00"/>
    <meta property="og:title" content="ചീഫ് ജസ്റ്റിസ് രഞ്‌ജൻ ഗൊഗോയ് ഞായറാഴ്ച വിരമിക്കും; ഇന്ന് അവസാന പ്രവർത്തി ദിവസം"/>
    <meta property="og:description" content="ന്യൂഡല്‍ഹി: ചീഫ് ജസ്റ്റിസ് രഞ്‌ജൻ ഗൊഗോയ് ഞായറാഴ്ച വിരമിക്കും. ഇന്ന് അദ്ദേഹത്തിന്റെ അവസാന പ്രവര്‍ത്തി ദിനമാണ്. ഏറെ കോളിളക്കം സൃഷ്‌ടിച്ച അയോദ്ധ്യ, ശബരിമല പോലുള്ള കേസുകൾക്ക് തീർപ്പുകൽപ്പിച്ചാണ് അദ്ദേഹം പടിയിറങ്ങുന്നത്. വിരമിക്കേണ്ട ദിവസം ഞായറാഴ്ച..."/>
  </head>
  <body>
    <article>
      <h1>ചീഫ് ജസ്റ്റിസ് രഞ്‌ജൻ ഗൊഗോയ് ഞായറാഴ്ച വിരമിക്കും; ഇന്ന് അവസാന പ്രവർത്തി ദിവസം</h1>
      <address><time datetime="2019-11-15T08:38:00+00:00">15 Nov 2019, 08:38</time> by <a rel="author" href="http://anweshanam.com/author/Muhammed" target="_blank">Muhammed Salavudheen</a></address>
      <p>ന്യൂഡല്‍ഹി: ചീഫ് ജസ്റ്റിസ് രഞ്‌ജൻ ഗൊഗോയ് ഞായറാഴ്ച വിരമിക്കും. ഇന്ന് അദ്ദേഹത്തിന്റെ അവസാന പ്രവര്‍ത്തി ദിനമാണ്. ഏറെ കോളിളക്കം സൃഷ്‌ടിച്ച അയോദ്ധ്യ, ശബരിമല പോലുള്ള കേസുകൾക്ക് തീർപ്പുകൽപ്പിച്ചാണ് അദ്ദേഹം പടിയിറങ്ങുന്നത്. വിരമിക്കേണ്ട ദിവസം ഞായറാഴ്ച ആണെങ്കിലും അവസാന പ്രവർത്തി ദിനമായ ഇന്ന് അദ്ദേഹം സുപ്രീം കോടതിയുടെ പടികളിറങ്ങും. വൈകീട്ട് സുപ്രീംകോടതി അങ്കണത്തില്‍ ജസ്റ്റിസ് ഗൊഗോയിക്ക് യാത്രയയപ്പ് നല്‍കും. </p>
      <p>ഇന്ത്യയുടെ 46ാം ചീഫ് ജസ്റ്റിസായിരുന്ന രഞ്‌ജൻ ഗോഗോയ് അസം സ്വദേശിയാണ്. വടക്കുകിഴക്കന്‍ സംസ്ഥാനങ്ങളില്‍നിന്നു രാജ്യത്തിന്റെ പരമോന്നത നീതിപീഠത്തിന്റെ ചീഫ് ജസ്റ്റിസായി ചുമതലയേല്‍ക്കുന്ന ആദ്യ വ്യക്തിയാണ്. ദീപക് മിശ്രയുടെ പകരക്കാരനായി 2018 ഒക്ടോര്‍ മൂന്നിനാണ് ഗൊഗോയ് അധികാരമേറ്റത്.</p>
      <p>ശരദ് അരവിന്ദ് ബോബ്‌ഡെയാണ് ഗൊഗോയ്ക്ക് പകരക്കാരനായി ചീഫ് ജസ്റ്റിസ് സ്ഥാനത്തെത്തുക.</p>
    </article>
  </body>
</html>