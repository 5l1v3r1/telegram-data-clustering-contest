<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/4d8fc06d2d53b898/patru-cetateni-afgani-urmau-sa-achite-doua-mii-de-euro-de-fiecare-pentru-a-ajunge-ilegal-in-romania-planurile-deconspirate.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-15T08:29:42+00:00"/>
    <meta property="og:title" content="Patru cetățeni afgani urmau să achite două mii de euro de fiecare pentru a ajunge ilegal în România; Planurile, deconspirate"/>
    <meta property="og:description" content="Forțele de ordine au neutralizat planurile a patru cetățeni ai Afganistanului, printre care doi minori, care intenționau să ajungă ilegal în una din țările Uniunii Europene. Reținerea a avut loc în zona de competență a Sectorului Poliției de Frontieră Valea Marea, după ce au fost filați."/>
  </head>
  <body>
    <article>
      <h1>Patru cetățeni afgani urmau să achite două mii de euro de fiecare pentru a ajunge ilegal în România; Planurile, deconspirate</h1>
      <address><time datetime="2019-11-15T08:29:42+00:00">15 Nov 2019, 08:29</time> by <a rel="author">Jurnal.md</a></address>
      <p>
        <b>Forțele de ordine au neutralizat planurile a patru cetățeni ai Afganistanului, printre care doi minori, care intenționau să ajungă ilegal în una din țările Uniunii Europene. Reținerea a avut loc în zona de competență a Sectorului Poliției de Frontieră Valea Marea, după ce au fost filați.</b>
      </p>
      <p>Conform unei informații operative privind intențiile unor familii de cetățeni străini, de a traversa clandestin frontiera moldo - română, împreună cu copii minori, reprezentanții Centrului Antiterorist al SIS au întreprins acțiuni de cercetare pe acest caz.</p>
      <p>În repercursiunea valorificării informațiilor deținute în comun cu Poliția de Frontieră și sub coordonarea Procuraturii municipiului Chișinău, s-a aflat data când prima familie formată din doi maturi și doi minori de 17 și respectiv 2 ani, urma să părăsească teritoriul Republicii Moldova.</p>
      <p>Mai mult, ca urmare a complexului de acțiuni procesual penale desfășurate s-a stabilit că unii cetățeni străini după ce ajung ilegal pe teritoriul național solicită ulterior azil politic.</p>
      <p>Astfel, conform atribuțiilor de serviciu a instituțiilor responsabile s-a decis de a preveni comiterea infracțiunii prevăzute de art. 362 al. 1 Cod Penal, cât și a exclude orice risc în adresa copiilor minori legat de eventuala tentativă de transportare ilegală peste râul Prut.</p>
      <p>Ca rezultat, membrii familiei de origine afgană a fost stopati în zona de frontieră și anume în proximitatea satului Costuleni, raionul Ungheni.</p>
      <p>Audiați, cetățenii au comunicat că orașul de origine al acestora este cu o prezență mare a elementelor teroriste, iar unele rude s-au confruntat deja cu astfel de riscuri. Pentru a ajunge în România aceștia trebuiau să achite fiecare câte două mii de euro, însă țara de destinație era Germania. De asemenea, s-a constatat că inclusiv minorul de 17 ani, anterior a mai încercat să traverseze ilegal hotarul moldo-român. </p>
      <p>În această ordine de idei Poliția de Frontieră, Serviciul de Informații și Securitate și Procuratura municipiului Chișinău intervine cu un mesaj către cetățenii care au intenția de a comite infracțiuni similare să refuze în favoarea excluderii oricărui risc la adresa lor, cât și a membrilor familiilor, inclusiv celor minori.</p>
    </article>
  </body>
</html>