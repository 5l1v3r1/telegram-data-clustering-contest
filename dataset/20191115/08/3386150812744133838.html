<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/crime/17-accused-charged-crime-forcibly-taking-possession-home/"/>
    <meta property="og:site_name" content="Lokmat"/>
    <meta property="article:published_time" content="2019-11-15T08:11:25+00:00"/>
    <meta property="og:title" content="जबरदस्तीने घराचा ताबा घेतल्याने १७ आरोपींवर गुन्हा"/>
    <meta property="og:description" content="घरातील सर्व सदस्यांना शिवीगाळ व मारहाण करून घरातून बाहेर काढले..."/>
  </head>
  <body>
    <article>
      <h1>जबरदस्तीने घराचा ताबा घेतल्याने १७ आरोपींवर गुन्हा</h1>
      <h2>घरातील सर्व सदस्यांना शिवीगाळ व मारहाण करून घरातून बाहेर काढले...</h2>
      <address><time datetime="2019-11-15T08:11:25+00:00">15 Nov 2019, 08:11</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>पिंपरी : घरातील सर्व सदस्यांना शिवीगाळ व मारहाण करून घरातून बाहेर काढले. त्यानंतर त्यांच्याकडील मोबाइल काढून घेतले. तसेच घरगुती साहित्य घराबाहेर टाकून नुकसान केले व घराचा ताबा घेतला. चिखली प्राधिकरण येथे गुुरुवारी (दि. १४) दुपारी एकच्या सुमारास ही घटना घडली. याप्रकरणी सुमारे १७ जणांविरोधात गुन्हा दाखल करण्यात आला असून, एका आरोपीला अटक करण्यात आली आहे.<br/><a href="https://www.lokmat.com/topics/police/">पोलिसांनी</a> दिलेल्या माहितीनुसार, याप्रकरणी आरती संजय चौगुले (वय ४३, रा. चिखली प्राधिकरण) यांनी चिखली पोलीस ठाण्यात फिर्याद दिली आहे. त्यानुसार महादेव येडगे, संतोष येडगे व इतर १० ते १५ आरोपींविरोधात गुन्हा दाखल केला आहे. यातील आरोपी महादेव येडगे याला <a href="https://www.lokmat.com/topics/police/">पोलिसांनी</a> अटक केली आहे.<br/>फिर्यादी आरती चौगुले यांच्या घरी आरोपी आले. त्यांनी चौगुले यांच्या घरातील सर्व सदस्यांचे मोबाइल काढून घेतले. त्यानंतर धक्काबुक्की करून शिवीगाळ व मारहाण केली. तसेच जबरदस्तीने घरगुती साहित्य घराबाहेर काढून टाकून नुकसान केले. त्यानंतर घराचा ताबा घेतला. चिखली पोलीस तपास करीत आहेत.</p>
    </article>
  </body>
</html>