<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741821"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T08:45:00+00:00"/>
    <meta property="og:title" content="'นิชิโนะ'เข้ม! ปิดสนามซ้อมลับ'ช้างศึก'ก่อนลุย'เวียดนาม'"/>
    <meta property="og:description" content="'นิชิโนะ' เครียด ปิดสนามซ้อมลับ 'ช้างศึก' ก่อนบินไปเวียดนามวันพรุ่งนี้"/>
  </head>
  <body>
    <article>
      <h1>'นิชิโนะ'เข้ม! ปิดสนามซ้อมลับ'ช้างศึก'ก่อนลุย'เวียดนาม'</h1>
      <address>
        <time datetime="2019-11-15T08:45:00+00:00">15 Nov 2019, 08:45</time>
      </address>
      <p>
        <b>"นิชิโนะ" เครียด ปิดสนามซ้อมลับ "ช้างศึก" ก่อนบินไปเวียดนามวันพรุ่งนี้</b>
      </p>
      <p>อากิระ นิชิโนะ หัวหน้าโค้ชทีมชาติไทย ซ้อมเข้มทีมช้างศึก ไม่อนุญาตให้สื่อมวลชนเข้าทำข่าว<br/>    <br/>หลังจากเมื่อ 14 พ.ย. ทีมไทย แพ้ มาเลเซีย 1-2 ที่บูกิตจาลิล ในฟุตบอลโลก 2022 รอบคัดเลือก โซนเอเชีย กลุ่ม G ซึ่งพลพรรคช้างศึก มีโปรแกรมนัดต่อไป พบ เวียดนาม ที่มีดิงห์สเตเดียม วันที่ 19 พ.ย.<br/><br/>อย่างไรก็ตาม  เมื่อ 15 พ.ย. ทีมชาติไทยยังปักหลักที่มาเลเซีย ซึ่งช่วงเที่ยง สถานเอกอัครราชทูต ณ กรุงกัวลาลัมเปอร์ พร้อมด้วยหน่วยงานต่างๆ เป็นเจ้าภาพ เลี้ยงอาหารมื้อเที่ยงให้กับ คณะนักฟุตบอลทีมชาติไทย ที่ร้านอาหารไทย มหานคร<br/><br/>จากนั้นช่วงเย็น อากิระ นิชิโนะ จะนำทีมลงซ้อม ซึ่งวันนี้ไม่เปิดให้บุคคลภายนอก หรือสื่อมวลชนไทย เข้าชมการซ้อมแม้แต่นาทีเดียว หลังจากก่อนหน้านี้ นิชิโนะ มักให้เวลาสื่อไทยทำข่าวได้ 15 นาทีแรก<br/><br/>ทีมไทยจะเดินทางไป เวียดนาม วันที่ 16 พ.ย. เพื่อเตรียมดวลแข้งกับทีมดาวทองต่อไป<br/> </p>
    </article>
  </body>
</html>