<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/ncr/story-solution-of-pollution-65-years-ago-also-suggested-about-artificial-rain-to-control-smog-2850257.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T08:42:15+00:00"/>
    <meta property="og:title" content="पॉल्यूशन का सॉल्यूशन : 65 साल पहले भी दिया था कृत्रिम बारिश का सुझाव"/>
    <meta property="og:description" content="दिल्ली में जहरीली धुंध से निपटने के लिए आज कृत्रिम बारिश कराने का सुझाव दिया जा रहा है, लेकिन यह नया नहीं है। करीब 65 साल पहले भी इसी तरह का सुझाव प्रदूषण से निपटने के लिए दिया गया था, जिस पर अमल..."/>
  </head>
  <body>
    <article>
      <h1>पॉल्यूशन का सॉल्यूशन : 65 साल पहले भी दिया था कृत्रिम बारिश का सुझाव</h1>
      <address><time datetime="2019-11-15T08:42:15+00:00">15 Nov 2019, 08:42</time> by <a rel="author">नई दिल्ली | मदन जैड़ा</a></address>
      <p>दिल्ली में जहरीली धुंध से निपटने के लिए आज कृत्रिम बारिश कराने का सुझाव दिया जा रहा है, लेकिन यह नया नहीं है। करीब 65 साल पहले भी इसी तरह का सुझाव प्रदूषण से निपटने के लिए दिया गया था, जिस पर अमल नहीं हुआ।</p>
      <p>वैज्ञानिक एवं औद्यौगिक अनुसंधान परिषद (सीएसआईआर) के पोर्टल पर जारी एक शोध से यह खुलासा हुआ है। पोर्टल पर प्रदूषण से जुड़े हुए तीन हजार से ज्यादा वैज्ञानिक शोध हैं।</p>
      <p><b>आजादी के बाद पैदा हुई समस्या :</b> प्रदूषण से निपटने के लिए सरकारी एजेंसियां नए-नए तरीके बताती हैं, मगर या तो वे क्रियान्वित नहीं हो पाते या सफल नहीं होते।</p>
      <p>सीएसआईआर के अनुसार, दिल्ली में प्रदूषण की समस्या आजादी के बाद से ही पैदा हो गई थी। मगर जो उपाय तब सुझाए गए थे, उन्हीं उपायों पर आज भी चर्चा हो रही है। हालांकि, इसके क्रियान्वयन की कोई योजना नहीं है।</p>
      <p>
        <b>तब गर्मियों में परेशानी</b>
      </p>
      <p>इस पोर्टल पर इंडियन जर्नल ऑफ मीटरोलॉजी एंड जियोफिजिक्स का जनवरी 1954 का अंक मौजूद है। यह शोध दिल्ली के ऊपर मई-जून में छाने वाली प्रदूषण की परत पर केंद्रित है। तब मई-जून में राजस्थान से धूल भरी आंधी आती थीं और दिल्ली को अपनी चपेट में ले लेती थीं।</p>
      <p>
        <b>अभी तक अमल नहीं हुआ</b>
      </p>
      <p>तब वैज्ञानिकों ने इस धूल से निपटने के लिए दिल्ली के ऊपर कृत्रिम बारिश का विकल्प सुझाया। कई देशों में इसका प्रयोग हो रहा था। सीएसआईआर के एक वैज्ञानिक ने कहा कि जो हल वैज्ञानिक वर्ष 1954 में सुझा चुके हैं, उस पर सरकार आज भी अमल करने की स्थिति में नहीं है।</p>
    </article>
  </body>
</html>