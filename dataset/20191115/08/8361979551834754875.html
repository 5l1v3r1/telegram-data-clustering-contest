<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/nardep-pro-rozvedennya-sil-niyakih-novih-dilyanok-do-zustrichi-v-normandskomu-formati-novini-ukrajini-50053679.html"/>
    <meta property="og:site_name" content="НВ"/>
    <meta property="article:published_time" content="2019-11-15T08:56:00+00:00"/>
    <meta property="og:title" content="Не буде до нормандської зустрічі. Нардеп від Слуги народу виключив розведення сил на нових ділянках Донбасу"/>
    <meta property="og:description" content="Разведення сил в зоні Операції Об'єднаних сил на нових ділянках на Донбасі не відбудеться до зустрічі в нормандському форматі."/>
  </head>
  <body>
    <article>
      <h1>Не буде до нормандської зустрічі. Нардеп від Слуги народу виключив розведення сил на нових ділянках Донбасу</h1>
      <h2>Разведення сил в зоні Операції Об'єднаних сил на нових ділянках на Донбасі не відбудеться до зустрічі в нормандському форматі.</h2>
      <address>
        <time datetime="2019-11-15T08:56:00+00:00">15 Nov 2019, 08:56</time>
      </address>
      <p>Про це повідомив нардеп від Слуги народу і глава комітету Верховної Ради з питань нацбезпеки, оборони та розвідки Олександр Завітневич.</p>
      <p>«Наказ чіткий - три населених пункти і далі чекаємо зустрічі нашого президента в нормандському форматі. За її результатами вже, напевно, буде прийматися рішення про розведення», - сказав він в інтерв'ю <a href="https://www.bbc.com/ukrainian/features-50415491">ВВС Україна</a>.</p>
      <p>У той же час, Завітневич додав, що Генштаб ЗСУ вивчає інші ділянки на 400 км фронту. Але ніяких завдань ні верховний головнокомандувач, ні міністр, ні начальник Генштабу по інших ділянках не ставили.</p>
      <p>На питання про те, чи планується зустріч в нормандському форматі до кінця року, нардеп відповів ствердно.</p>
      <p>«За моєю інформацією - повинна, і ми очікуємо, що вона відбудеться», - резюмував він.</p>
      <p>Нагадаємо, українська сторона заявила, що на засіданні Тристоронньої контактної групи 12 листопада <a href="https://nv.ua/ukr/ukraine/politics/pereshkod-dlya-zustrichi-normandskoji-chetvirki-nemaye-darka-olifer-novini-ukrajini-50053100.html">були зняті всі перешкоди</a> <a href="https://nv.ua/ukr/ukraine/politics/pereshkod-dlya-zustrichi-normandskoji-chetvirki-nemaye-darka-olifer-novini-ukrajini-50053100.html">на шляху до зустрічі в нормандському форматі</a>.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/374/original/88c654d98c05a4e94d3f5d56a9100fe7.png?stamp=1&amp;q=85&amp;w=115"/>
      </figure>
      <p>Володимир Огризко<br/>Думаєте, Путіну потрібен Донбас?</p>
      <p>РФ назвала умовою проведення нормандської зустрічі розведення сил і засобів на трьох ділянках на Донбасі.</p>
      <p>Українські військові і контрольовані Кремлем бойовики «ДНР/ЛНР» відійшли від лінії зіткнення в Станиці Луганській, Золотому, а також в Богданівці та Петровському.</p>
      <p>Пізніше президент РФ Володимир Путін висунув нову умову для зустрічі. Він також заявив, що <a href="https://nv.ua/ukr/world/geopolitics/video-putin-zayaviv-shcho-vin-i-zelenskiy-ne-zustrinutsya-do-normandskogo-formatu-novini-svitu-50053627.html">про зустріч з президентом України Володимиром Зеленським до нормандського формату «мова не йде»,</a> але вони зараз «в контакті».</p>
    </article>
  </body>
</html>