<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/15/novyna/bezpeka/zvedennya-oos-novi-obstrily-ye-poraneni"/>
    <meta property="og:site_name" content="Слово і Діло"/>
    <meta property="article:published_time" content="2019-11-15T08:13:04+00:00"/>
    <meta property="og:title" content="Зведення ООС: нові обстріли, один військовослужбовець загинув"/>
    <meta property="og:description" content="14 листопада, внаслідок обстрілів, поранення несумісні з життям отримав один військовослужбовець Об'єднаних сил."/>
  </head>
  <body>
    <article>
      <h1>Зведення ООС: нові обстріли, один військовослужбовець загинув</h1>
      <address>
        <time datetime="2019-11-15T08:13:04+00:00">15 Nov 2019, 08:13</time>
      </address>
      <p>
        <b>14 листопада збройні формування Російської Федерації 15 разів порушили режим припинення вогню.</b>
      </p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, гранатометів різних систем, великокаліберних кулеметів та іншої стрілецької зброї. Окрім того, ворог вів вогонь з гармат БМП, фнформуэ штаб ООС.</p>
      <related>
        <a href="https://www.slovoidilo.ua/2019/11/14/novyna/suspilstvo/oon-nazvala-konflikt-donbasi-najstarshym"/>
      </related>
      <p>У районі відповідальності оперативно-тактичного угруповання «Схід» російські окупаційні війська здійснили 8 обстрілів:</p>
      <ul>
        <li>двічі біля Кам'янки – з автоматичних та ручних протитанкових гранатометів і стрілецької зброї;</li>
        <li>два рази неподалік Пісків – з мінометів калібру 82 мм, станкових протитанкових гранатометів та великокаліберних кулеметів; поблизу Новомихайлівки – з підствольних гранатометів і великокаліберних кулеметів.</li>
        <li>біля Широкиного і Гнутового – зі стрілецької зброї та автоматичних гранатометів;</li>
        <li>неподалік Красногорівки – з великокаліберних кулеметів та іншої стрілецької зброї.</li>
      </ul>
      <p>у районі відповідальності оперативно-тактичного угруповання «Північ» зафіксовано 7 ворожих обстрілів:</p>
      <ul>
        <li>біля Жолобка – зі стрілецької зброї та підствольних і ручних протитанкових гранатометів;</li>
        <li>неподалік Новолуганського і Луганського - з гранатометів різних систем та великокаліберних кулеметів;</li>
        <li>поблизу Майорська – з РПГ та великокаліберних кулеметів;</li>
        <li>двічі біля Новотошківського – з гранатометів різних систем і стрілецької зброї;</li>
        <li>у районі Оріхового – з мінометів калібру 82 мм, озброєння БМП-1, гранатометів різних систем та великокаліберних кулеметів.</li>
      </ul>
      <p>Вчора, 14 листопада, внаслідок обстрілів, поранення несумісні з життям отримав один військовослужбовець Об'єднаних сил.</p>
      <p>З початку цієї доби російські окупаційні війська один раз обстрілювали наші позиції. Неподалік Новолуганського ворог вів вогонь з ручних протитанкових гранатометів і стрілецької зброї. Втрат немає.</p>
      <p>Раніше <a href="https://www.slovoidilo.ua/2019/11/14/novyna/suspilstvo/oon-nazvala-konflikt-donbasi-najstarshym">ООН назвала конфлікт на Донбасі «старим</a>».</p>
      <p>Також нагадаємо, <a href="https://www.slovoidilo.ua/2019/11/11/novyna/polityka/putin-obhovoryv-merkel-donbas-tranzyt-hazu">Путін обговорив з Меркель Донбас</a> і транзит газу.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/14/novyna/suspilstvo/oon-nazvala-konflikt-donbasi-najstarshym"/>
        <a href="https://www.slovoidilo.ua/2019/11/14/novyna/bezpeka/sytuacziya-donbasi-8-obstriliv-vtrat-nemaye"/>
        <a href="https://www.slovoidilo.ua/2019/11/11/novyna/polityka/putin-obhovoryv-merkel-donbas-tranzyt-hazu"/>
        <a href="https://www.slovoidilo.ua/2019/11/14/novyna/polityka/obsye-zafiksuvala-cherhovyj-humkonvoj-rosiyi-donbasi"/>
      </related>
    </article>
  </body>
</html>