<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Nu-pogodi-se-zavrushta-914006"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-15T08:18:00+00:00"/>
    <meta property="og:title" content="&quot;Ну, погоди!&quot; се завръща"/>
    <meta property="og:description" content="Филмовото студио &quot;Союзмултфилм“ стартира разработката на нова поредица на анимационния сериал &quot;Ну, п..."/>
  </head>
  <body>
    <article>
      <h1>"Ну, погоди!" се завръща</h1>
      <address>
        <time datetime="2019-11-15T08:18:00+00:00">15 Nov 2019, 08:18</time>
      </address>
      <p>Филмовото студио "Союзмултфилм“ стартира разработката на нова поредица на анимационния сериал "Ну, погоди!“, Първата серия ще излезе през лятото на 2020 г., каза Юлияна Слащева, председател на филмовото студио, предаде БГНЕС.</p>
      <p>Първата серия може да бъде видяна в началото на лятото догодина, след което планираме 26 нови епизода на "Ну, погоди!“, каза Слащева пред репортери на културния форум в Санкт Петербург.</p>
      <p>Културният форум се провежда в Санкт Петербург за осми път от 14 до 16 ноември. Основната му тема е "Културни кодове в условия на глобализация“.</p>
      <p>"Ну, погоди!“, е съветски анимационен сериал на московското студио "Союзмультфильм“, с режисьор Вячеслав Котьоночкин, създаден и излъчван в периода 1969 – 1986 г. Допълнителни серии са създадени през 1993 и 2006 година.</p>
      <p>Класиката е наситена с изключителна динамика и разказва за Вълка, който иска да хване Заека, за да го изяде, но все не успява. За разлика от американската анимация с участието на Том и Джери, тук Заекът не върти подли номера на Вълка, а вместо това е добродушен, понякога дори наивен, и винаги е готов да помогне на Вълка в беда.</p>
      <p>На български "Ну погоди!" означава "Само почакай".</p>
      <figure>
        <iframe src="https://www.youtube.com/embed/njewnXDtLO8" width="640" height="360" data-service="Youtube" scrolling="no"/>
      </figure>
      <p>"Ну погоди!" се завръща</p>
    </article>
  </body>
</html>