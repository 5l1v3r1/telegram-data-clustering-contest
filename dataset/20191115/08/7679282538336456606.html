<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/ncr/story-meeting-on-metro-from-noida-sector-62-to-ghaziabad-today-2850223.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T08:17:03+00:00"/>
    <meta property="og:title" content="नोएडा से गाजियाबाद तक जल्द दौड़ सकती है मेट्रो, प्रस्ताव पर चर्चा आज"/>
    <meta property="og:description" content="मेट्रो फेज-तीन कॉरिडोर (नोएडा सेक्टर-62 से मोहननगर) के स्वरूप और फंडिंग को लेकर प्रमुख सचिव आवास की अध्यक्षता में शुक्रवार को बैठक होगी। यूपीएमआरसी की फंडिंग की मुख्य शर्त रखी है। इस दौरान..."/>
  </head>
  <body>
    <article>
      <h1>नोएडा से गाजियाबाद तक जल्द दौड़ सकती है मेट्रो, प्रस्ताव पर चर्चा आज</h1>
      <address><time datetime="2019-11-15T08:17:03+00:00">15 Nov 2019, 08:17</time> by <a rel="author">गाजियाबाद | कार्यालय संवाददाता</a></address>
      <p>मेट्रो फेज-तीन कॉरिडोर (नोएडा सेक्टर-62 से मोहननगर) के स्वरूप और फंडिंग को लेकर प्रमुख सचिव आवास की अध्यक्षता में शुक्रवार को बैठक होगी। यूपीएमआरसी की फंडिंग की मुख्य शर्त रखी है। इस दौरान मेट्रो फेज-तीन के स्वरूप, फंडिंग पैटर्न के विभिन्न विकल्पों पर मंथन किया जाएगा।</p>
      <p>यूपीएमआरसी की फंडिंग की मुख्य शर्त में मेट्रो फेज-तीन कॉरिडोर की लाइन का डीएमआरसी की लाइन से अलग होना अनिवार्य है। यूपीएमआरसी के शर्तों के तहत मेट्रो फेज-तीन का कॉरिडोर सेक्टर-62 में नोएडा मेट्रो और मोहननगर में मेट्रो फेज-2 से सीधे न जुड़कर पैदल पारपाथ (स्काई-वे) की मदद से जुड़ा होगा।</p>
      <p>बैठक में अगर जीडीए के इस प्रस्ताव को मंजूरी मिलती है तो प्रोजेक्ट के लिए फंडिंग का मामला काफी हद तक दूर हो जाएगा। इसके अलावा बैठक में सेक्टर-62 नोएडा से मोहननगर तक मेट्रो फेज-तीन के अलाइनमेंट पर मंथन किया जाएगा।</p>
    </article>
  </body>
</html>