<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/corsair-icue-ql-rgb-pwm-nuove-ventole-per-pc-con-stile/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T08:45:00+00:00"/>
    <meta property="og:title" content="Corsair iCUE QL RGB PWM, nuove ventole per PC con stile | Tom's Hardware"/>
    <meta property="og:description" content="Sono disponibili le nuove ventole Corsair RGB indirizzabili nei modelli da 120 e 140mm."/>
  </head>
  <body>
    <article>
      <h1>Corsair iCUE QL RGB PWM, nuove ventole per PC con stile | Tom's Hardware</h1>
      <address>
        <time datetime="2019-11-15T08:45:00+00:00">15 Nov 2019, 08:45</time>
      </address>
      <p><b>Corsair</b> ha annunciato la nuova linea di <b>ventole iCUE QL RGB PWM</b>. Disponibili nelle versioni da <b>120 e 140 mm</b>, tutte le ventole QL RGB sono progettate con<b> quattro anelli luminosi ed un totale di 34 LED RGB regolabili</b> singolarmente.</p>
      <p>Le ventole raggiungono rispettivamente valori di <b>1500 e 1250 giri/min (RPM)</b>, gestibili tramite il controllo PWM dei connettori a 4 pin della scheda madre o controller dedicati. I pad in gomma antivibrazione integrati contribuiscono a mantenere contenuta la rumorosità anche nel caso di una rotazione elevata.</p>
      <figure>
        <img src="https://www.tomshw.it/images/images/2019/11/corsair-icue-rgb-pwm-63084.768x432.jpg"/>
      </figure>
      <p>I <b>kit multi-ventola</b> della linea QL RGB (<b>3 x 120 mm o 2 x 140 mm</b>) sono inoltre dotati del controller <b>Corsair iCUE Lighting Node Core</b>, che consente tramite il software iCUE di gestire l’illuminazione di<b> fino a sei ventole QL RGB contemporaneamente.</b></p>
      <p>Dal punto di vista del design, le pale semi-trasparenti consentono alla luce RGB passare, mentre la copertura in alluminio del perno ne completa il look. Grazie al controller iCUE Lighting Node Core è possibile collegare tutti i dispositivi al PC mediante delle connessioni USB e SATA, <b>gestendo fino ad un totale di 204 LED con sei ventole QL RGB collegate</b>. Il software iCUE consente di creare complessi effetti di illuminazione dinamica personalizzati e sincronizzarli con tutti i componenti e le periferiche compatibili.</p>
      <p>Le ventole QL RGB sono coperte da una garanzia di 2 anni. Le ventole QL RGB sono già disponibili negli Stati Uniti e arriveranno a breve anche in <b>Italia</b>: i kit 3 x 120 mm e 2 x 140 mm costeranno rispettivamente 115 / 100 euro, mentre le singole ventole avranno un prezzo di 33 / 40 euro.</p>
      <figure>
        <img src="https://www.tomshw.it/images/images/2019/11/corsair-icue-rgb-pwm-63083.768x432.jpg"/>
      </figure>
    </article>
  </body>
</html>