<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76606-Pocet-obeznych-ludi-vo-svete-narasta-hovori-anglicka-studia-Nemame-vsak-vinit-jednotlivcov-moze-za-to-vlada"/>
    <meta property="og:site_name" content="REFRESHER"/>
    <meta property="article:published_time" content="2019-11-15T08:42:00+00:00"/>
    <meta property="og:title" content="Počet obéznych ľudí vo svete narastá, hovorí anglická štúdia. Nemáme však viniť jednotlivcov, môže za to vláda"/>
    <meta property="og:description" content=",,Obezita je novodobé fajčenie,&quot; hovorí výkonný riaditeľ anglickej národnej zdravotnej služby, Simon Stevens."/>
  </head>
  <body>
    <article>
      <h1>Počet obéznych ľudí vo svete narastá, hovorí anglická štúdia. Nemáme však viniť jednotlivcov, môže za to vláda</h1>
      <address><time datetime="2019-11-15T08:42:00+00:00">15 Nov 2019, 08:42</time> by <a rel="author">Alexandra Murajdová</a></address>
      <p>
        <b>,,Obezita je novodobé fajčenie," hovorí výkonný riaditeľ anglickej národnej zdravotnej služby, Simon Stevens.</b>
      </p>
      <p>K obezite sa človek dostane jednoduchšie než sa môže zdať. Najčastejšou príčinou obezity je zvýšený príjem jedál bohatých na energiu, teda s vysokým obsahom tukov a cukrov a znížená fyzická aktivita.</p>
      <p>Dnes, keď je množstvo prác sedavých <b>je jednoduché dostať sa k tejto nerovnosti príjmu a výdaja</b> <b>energie, </b>bez toho, aby si to človek vôbec uvedomil. Portál <a href="http://protiobezite.sk/co-je-obezita/">protiobezite</a> upozorňuje, že obezita je predovšetkým choroba, ktorá náramne zvyšuje pravdepodobnosť iných ochorení, znižuje kvalitu života a skracuje jeho dĺžku.</p>
      <figure>
        <img src="https://i.refresher.sk/public/alexandra-murajdova/pizza-2618726_1280_1.jpg"/>
        <figcaption>
          <cite>pixabay</cite>
        </figcaption>
      </figure>
      <p>Nárast počtu obéznych ľudí je skutočne alarmujúci, svedčia o tom aj nedávne výsledky štúdie z Anglicka, inforumuje <a href="https://www.theguardian.com/society/2019/nov/14/obesity-almost-doubles-in-20-years-to-affect-13-million-people?CMP=fb_gu&amp;utm_medium=Social&amp;utm_source=Facebook#Echobox=1573716962">The Guardian</a>. Zatiaľ čo v roku 1997 bolo v Anglicku obéznych menej ako 7 miliónov ľudí starších ako 16 rokov, v roku 2018 sa toto číslo zdvihlo na 13 miliónov.</p>
      <p>To znamená, že sa za <b>posledných 20 rokov toto číslo takmer zdvojnásobilo</b>. V štúdii dodávajú, že množstvo ďalších ľudí je tesne pod hranicou obezity, ktorú človek dosiahne, ak je jeho BMI (index telesnej hmotnosti) vyššie než 30%.</p>
      <related>
        <a href="https://refresher.sk/76339-Si-jedinacik-Podla-vedcov-mas-vacsiu-sancu-na-obezitu-nez-deti-so-surodencami-dovodom-je-vraj-vychova-od-rodicov"/>
      </related>
      <p><i>„Je jednoduché viniť konkrétne osoby, ale v skutočnosti sa musíme pozrieť na prostredie, v ktorom všetci žijeme, aby sme si naozaj uvedomili, ako sme sa k týmto výsledkom dostali,“</i> hovorí Chris Askew, výkonný riaditeľ boja proti obezite v Spojenom kráľovstve. „<i>Nie jednotlivci, ale vláda môže mať vplyv na potravinové prostredie."</i> Chris odkazuje na to, že sa za posledných 20 rokov naše potravinové prostredie zaplavilo kalorickými jedlami a jedlami plnými cukru.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/32364-9rocne-dievcatko-ktore-pokorilo-zavod-zostavovany-prislusnikmi-specialnych-jednotiek-Milla-chce-inspirovat-svojich-rovesnikov"/>
        <a href="https://refresher.sk/28497-Tinedzeri-kvoli-socialnym-sietam-vstavaju-v-skorych-rannych-hodinach-co-im-sposobuje-tazkosti-Spoznavas-sa-aj-ty"/>
        <a href="https://refresher.sk/37315-Cestujuci-v-rannych-portugalskych-vlakoch-odpadavali-zeleznicna-spolocnost-im-teda-zacala-rozdavat-ranajky"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
      </related>
    </article>
  </body>
</html>