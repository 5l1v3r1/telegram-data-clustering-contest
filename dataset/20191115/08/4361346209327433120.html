<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/megfiatalodnak-az-idos-kutyak-az-erzekenyito-gepben/186671"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T08:56:00+00:00"/>
    <meta property="og:title" content="Megfiatalodnak az idős kutyák az „Érzékenyítő-gépben”"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Megfiatalodnak az idős kutyák az „Érzékenyítő-gépben”</mark>
      </h1>
      <address><time datetime="2019-11-15T08:56:00+00:00">15 Nov 2019, 08:56</time> by <a rel="author">Bors</a></address>
      <p>
        <b>A Vigyél Haza Alapítvány kampányában olyan idős kutyákat fiatalítanak meg, akik koruk miatt már nehezen találnak otthonra, sokszor hosszú éveken vagy egy életen át kell várniuk. A figyelemfelkeltő videó elsődleges célja, hogy bemutassa, hogy az idős kutyák is voltak egyszer tündéri kölykök, és pont annyira szerethetők és ragaszkodók, mint fiatalabb társaik. </b>
        <b>A Vigyél Haza Alapítvány kampányában olyan idős kutyákat fiatalítanak meg, akik koruk miatt már nehezen találnak otthonra, sokszor hosszú éveken vagy egy életen át kell várniuk. A figyelemfelkeltő videó elsődleges célja, hogy bemutassa, hogy az idős kutyák is voltak egyszer tündéri kölykök, és pont annyira szerethetők és ragaszkodók, mint fiatalabb társaik.</b>
      </p>
      <p>Az alapítvány mindig is szívesen nyúlt újszerű és figyelemfelkeltő kommunikációs eszközökhöz. Új kampányában a mai divatos alkalmazásokat megfordítva, nem idősebbé,<br/>hanem fiatalabbá tette néhány gondozottját, így szó szerint visszarepítette az örökbefogadásra vágyó négylábúkat az időben.</p>
      <figure>
        <img src="http://media.borsonline.hu/cikk/20/192263/gallery-picture/645w/2024665_1-1.jpg"/>
      </figure>
      <p>Az állatvédők tapasztalatai alapján az idős kutyák örökbefogadásától sokan tartanak koruk miatt, mivel úgy vélik, már nem tudnának megszokni egy új környezetet, vagy nem lesznek olyan ragaszkodók, mint a fiatalok. De ez egy hatalmas tévedés, hiszen egy idős kutya is néhány hét alatt pont ugyanúgy megszereti új családját, mintha mindig velük élt volna.</p>
      <figure>
        <iframe src="https://www.youtube.com/embed/b2Q0hPg7ybM" width="650" height="360" data-service="Youtube" scrolling="no"/>
      </figure>
      <p>„A kampánnyal szerettük volna a fiatalabb, mobilabb generációt is elérni ezzel a megoldással, mert azt tapasztaljuk, hogy a fiatalok sokszor nyitottabbak egy-egy idősebb kutya örökbe fogadására.”</p>
      <figure>
        <img src="http://media.borsonline.hu/cikk/20/192263/gallery-picture/645w/2024667_2.jpg"/>
      </figure>
      <p>Az Érzékenyítő-gép kampányban önfeledt kölyökkutyaként láthatjuk Gombócot, Karcsi bácsit és Leilát, aki több mint 5 éve vár szerető gazdira németjuhász párjával, Macival együtt, illetve megismerhetjük Merlint is, akinek igazi sikertörténete van, hiszen éppen a világhálón talált rá 10 hónap után elveszettnek vélt, eredeti gazdija.</p>
      <figure>
        <img src="http://media.borsonline.hu/cikk/20/192263/gallery-picture/645w/2024663_6.jpg"/>
      </figure>
      <p>A Vigyél Haza Alapítvány célja, hogy a bemutatott, nyugdíjaskorú ebek fiatal mása rávilágítson – az idős kutyusok is megérdemelnek még egy esélyt a boldog öregkorra. A kisfilm narrátora Fekete Ernő, a Katona József Színésze, aki szintén az alapítványnál találta meg négylábú kedvencét. A kedves grafikákat Suhai Dóra készítette.</p>
      <p>Ha a film nyomán bárki – ténylegesen, vagy akár virtuálisan – örökbe fogadná bármelyik idős barátunkat, az <a href="https://vigyelhaza.hu/virtualis-orokbefogadas/">itt is megteheti</a>.</p>
    </article>
  </body>
</html>