<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191115-rozvedennya-syl-na-donbasi-do-normandskogo-samitu-bilshe-ne-bude-zavitnevych/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T08:37:41+00:00"/>
    <meta property="og:title" content="Розведення сил на Донбасі до нормандського саміту більше не буде – Завітневич"/>
    <meta property="og:description" content="Генштаб отримав наказ більше не проводити розведення сил на Донбасі до зустрічі лідерів країн нормандської четвірки."/>
  </head>
  <body>
    <article>
      <h1>Розведення сил на Донбасі до нормандського саміту більше не буде – Завітневич</h1>
      <address>
        <time datetime="2019-11-15T08:37:41+00:00">15 Nov 2019, 08:37</time>
      </address>
      <p>Генштаб отримав наказ більше не проводити розведення сил на Донбасі до зустрічі лідерів країн нормандської четвірки.</p>
      <p>Голова парламентського Комітету з питань нацбезпеки, оборони та розвідки Олександр Завітневич заявив, що Генеральний штаб ЗСУ вивчає інші ділянки на фронті, на яких можливо провести розведення сил.</p>
      <p>Проте зараз було отримано чіткий наказ: провести розведення сил на трьох ділянках і чекати зустрічі у нормандському форматі.</p>
      <p>Завітневич вважає, що після зазначеної зустрічі ухвалюватимуть ті чи інші рішення.</p>
      <p>
        <b>Читайте: </b>
        <a href="https://fakty.com.ua/ua/ukraine/20191111-praktychnu-fazu-rozvedennya-vijsk-u-petrivskomu-zaversheno-shtab/">Практичну фазу розведення військ у Петрівському завершено – штаб</a>
      </p>
      <p>Він додав, що ніхто з військових не дорікав через розведення сил на кількох ділянках.</p>
      <p>За словами Завітневича, бійців деморалізує те, що деякі особи ставлять під сумнів їхній професіоналізм і здатність захищати Україну.</p>
      <p>До слова, СММ ОБСЄ підтвердила, що поблизу Петрівського <a href="https://fakty.com.ua/ua/ukraine/20191114-rozvedennya-syl-v-petrivskomu-pidtverdyla-smm-obsye/">відбулося повне розведення сил і засобів.</a></p>
    </article>
  </body>
</html>