<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640200/%D8%AF%DB%8C%D8%AF%D8%A7%D8%B1-%D9%88%D8%B2%DB%8C%D8%B1-%D8%AE%D8%A7%D8%B1%D8%AC%D9%87-%D8%B9%D8%B1%D8%A7%D9%82-%D8%A8%D8%A7-%D9%85%D9%82%D8%A7%D9%85-%D8%A2%D9%84%D9%85%D8%A7%D9%86%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T23:43:00+00:00"/>
    <meta property="og:title" content="دیدار وزیر خارجه عراق با مقام آلمانی"/>
    <meta property="og:description" content="وزیر امور خارجه عراق در دیدار با وزیر مشاور در امور خارجه آلمان توسعه روابط دو کشور را بررسی کردند."/>
  </head>
  <body>
    <article>
      <h1>
        <a href="https://www.bultannews.com/fa/news/640200/%D8%AF%DB%8C%D8%AF%D8%A7%D8%B1-%D9%88%D8%B2%DB%8C%D8%B1-%D8%AE%D8%A7%D8%B1%D8%AC%D9%87-%D8%B9%D8%B1%D8%A7%D9%82-%D8%A8%D8%A7-%D9%85%D9%82%D8%A7%D9%85-%D8%A2%D9%84%D9%85%D8%A7%D9%86%DB%8C">دیدار وزیر خارجه عراق با مقام آلمانی</a>
      </h1>
      <h2>وزیر امور خارجه عراق در دیدار با وزیر مشاور در امور خارجه آلمان توسعه روابط دو کشور را بررسی کردند.</h2>
      <address><time datetime="2019-11-15T23:43:00+00:00">15 Nov 2019, 23:43</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری عراقی واع، محمد علی حکیم، وزیر امور خارجه عراق امروز جمعه در دیدار با «نیلز آنین» وزیر مشاور در امور خارجه آلمان در حاشیه نشست کوچک ائتلاف بین المللی برای شکست گروه تروریستی داعش که در واشنگتن، پایتخت آمریکا برگزار شد، توسعه و پیشبرد روابط دو کشور را مورد بحث و تبادل نظر قرار دادند.</p>
      <p>دو طرف در این دیدار مهمترین مسائل مربوط به عراق، آلمان و راه‌های پیشرفت روابط دوجانبه را بررسی کردند.</p>
      <p>وزیر امور خارجه عراق از مواضع آلمان در حمایت از عراق و حمایت از اتباع این کشور قدردانی و ابراز امیدواری کرد آلمان بتواند در بازسازی مناطق آزاد شده عراق کمک شایانی کند و همچنین شرکت‌های سرمایه گذاری وارد بازار‌های عراق شوند.</p>
      <p>او افزود: بغداد تلاش می‌کند از تجربیات آلمان در تمامی زمینه‌ها استفاده کند.</p>
      <p>دو طرف همچنین به برخی از مسائل مهم در منطقه پرداختند و دیدگاه‌ها و ایده‌های خود را در این باره مطرح کردند و بر رایزنی‌های سیاسی و هماهنگی بیشتر برای تقویت همکاری‌های دوجانبه تاکید کردند.</p>
    </article>
  </body>
</html>