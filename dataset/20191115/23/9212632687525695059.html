<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/517587/kanak-kanak-cedera-digigit-anjing-liar"/>
    <meta property="og:site_name" content="HM Online"/>
    <meta property="article:published_time" content="2019-11-15T23:49:28+00:00"/>
    <meta property="og:title" content="Kanak-kanak cedera digigit anjing liar"/>
    <meta property="og:description" content="KANAK-KANAK lelaki berusia enam tahun cedera digigit anjing liar di Sekolah Agama Rakyat Haji Awaluddin, Telok Kemang, Port Dickson, hari ini."/>
  </head>
  <body>
    <article>
      <h1>Kanak-kanak cedera digigit anjing liar</h1>
      <address><time datetime="2019-11-15T23:49:28+00:00">15 Nov 2019, 23:49</time> by <a rel="author">Mohd Khidir Zakaria</a></address>
      <p>KANAK-KANAK lelaki berusia enam tahun cedera digigit anjing liar di Sekolah Agama Rakyat Haji Awaluddin, Telok Kemang, Port Dickson, hari ini.</p>
      <p>Ketua Polis Daerah Port Dickson, Superintendan Aidi Sham Mohamed berkata, dalam kejadian 2.20 petang itu mangsa sedang menunggu kelas dibuka.</p>
      <p>“Mangsa dipercayai diserang anjing itu dan kejadian disedari seorang guru. Mangsa cedera di leher dan tangan dihantar ke Hospital Port Dickson (HPD) untuk rawatan lanjut.</p>
      <p>“Polis menerima maklumat kejadian dan segera ke lokasi menjalankan siasatan. Berdasarkan siasatan, anjing itu sering memasuki kawasan sekolah,” katanya dalam kenyataan, malam ini.</p>
      <p>Aidi Sham berkata, polis memaklumkan kejadian itu kepada Bahagian Penguatkuasa Majlis Daerah Port Dickson (MPPD) untuk tindakan lanjut.</p>
      <p>Beliau berkata, mangsa dilaporkan stabil, namun masih dirawat di wad HPD.</p>
      <related>
        <h4>Berita Berkaitan</h4>
        <a href="https://www.hmetro.com.my/mutakhir/2019/11/517771/cukuplah-anak-saya-jadi-mangsa"/>
        <a href="https://www.hmetro.com.my/mutakhir/2019/06/465470/penolong-pengurus-maut-kereta-bertembung"/>
        <a href="https://www.hmetro.com.my/mutakhir/2019/07/473284/lelaki-disyaki-cabul-anak-angkat-ditahan"/>
        <a href="https://www.hmetro.com.my/mutakhir/2019/07/476820/24-murid-terhidu-racun-serangga"/>
        <a href="https://www.hmetro.com.my/mutakhir/2019/04/443177/jumpa-mayat-rakan-tergantung"/>
        <a href="https://www.hmetro.com.my/mutakhir/2019/11/514677/janin-dalam-tandas-wanita"/>
        <a href="https://www.hmetro.com.my/mutakhir/2019/06/467650/polis-kesan-premis-jual-arak-beracun"/>
        <a href="https://www.hmetro.com.my/mutakhir/2019/07/479366/ekau-dah-kenapo"/>
      </related>
    </article>
  </body>
</html>