<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76664-V-nove-hre-budes-hrat-za-historicky-prvniho-transgender-hrdinu-od-velkeho-studia"/>
    <meta property="og:site_name" content="REFRESHER"/>
    <meta property="article:published_time" content="2019-11-15T23:46:00+00:00"/>
    <meta property="og:title" content="V nové hře budeš hrát za historicky prvního transgender hrdinu od velkého studia"/>
    <meta property="og:description" content="Epizodický titul Tell Me Why přináší zajímavou novinku. Jedním z jeho protagonistů totiž bude transgender postava."/>
  </head>
  <body>
    <article>
      <h1>V nové hře budeš hrát za historicky prvního transgender hrdinu od velkého studia</h1>
      <address><time datetime="2019-11-15T23:46:00+00:00">15 Nov 2019, 23:46</time> by <a rel="author">Ondřej Jarůšek</a></address>
      <p>
        <b>Epizodický titul Tell Me Why přináší zajímavou novinku. Jedním z jeho protagonistů totiž bude transgender postava.</b>
      </p>
      <p>Úspěšné studio DONTNOD Entertainment, které se proslavilo titulem <i>Life Is Strange</i>, přichází s další zajímavou hrou. Tou je epizodická příběhová adventura <b><i>Tell Me Why</i></b>, která hráče zavede do malého městečka na Aljašce, kde se po 10 letech shledají 21letá dvojčata Tyler a Alyson. Ti spolu dokáží<b> sdílet myšlenky a vzpomínky</b>, což má být jednou z klíčových mechanik při řešení záhady, která sahá až do jejich dětství.</p>
      <related>
        <a href="https://refresher.cz/76124-Death-Stranding-je-dechberouci-zazitek-a-zhavy-kandidat-na-nejlepsi-hru-roku-Recenze"/>
      </related>
      <p>Pozornost hra upoutala ovšem z jiného důvodu. Jedná se totiž o první titul od velkého studia a vydavatele, ve které budeme hrát za<b> transgender postavu</b>. Tou má být právě Tyler a jak uvádí <a href="https://mashable.com/article/tell-me-why-game-transgender/?europe=true">server Mashable</a>, na jeho ztvárnění autoři spolupracovali s LGBT organizací GLAAD. Jejich cílem prý bylo, aby sexuální identita protagonisty působila<b> autentickým dojmem </b>a zároveň aby se jednalo o <b>komplexní, dobře napsanou postavu</b>.</p>
      <p><i>„Povedlo se nám něco unikátního. Jedná se o vůbec první hratelnou postavu v dějinách videoher,“</i> řekl Aaron Greenberg z herní divize Microsoftu s tím, že věří, že si hru oblíbí jak členové LGBT komunity, tak i všichni ostatní hráči.</p>
      <figure>
        <iframe src="https://www.youtube.com/embed/JVXqGQC9J2o" width="700" height="394" data-service="Youtube" scrolling="no"/>
      </figure>
      <p>Před pár dny Microsoft ke hře vypustil do světa výše přiložený <b>debutový trailer</b>, který ti nastíní, co ve hře můžeš zhruba očekávat. A vzhledem k tomu, jak povedenou hrou bylo <i>Life is Strange</i>, věříme, že i v tomto případě si pro nás tvůrci připravili velmi<b> silný zážitek</b>.</p>
      <p>Hra <i>Tell Me Why</i> bude k mání na Xbox One a PC v<b> létě příštího roku</b>. Celkem se máme dočkat tří kapitol, není však zatím známo, jak velké rozestupy mezi jejich vydáním budou. Tvůrci však tvrdí, že ne příliš velké. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76638-Takto-vyzera-pokracovanie-legendarnej-hry-Age-of-Empires-Stvrty-diel-predstavili-v-kratkom-gameplay"/>
        <a href="https://refresher.sk/76494-Co-prezradili-o-festivale-YFest-hviezdy-ako-Kazma-Exploited-Duklock-MenT-Strapo-a-mnohi-zahranicni-cosplayeri"/>
        <a href="https://refresher.sk/76502-Buducorocny-sampionat-v-League-of-Legends-ma-konkurovat-olympiade-alebo-majstrovstvam-sveta-vo-futbale"/>
        <a href="https://refresher.sk/76476-Zabanovany-placuci-Fortnite-streamer-musi-opustit-luxusnu-vilu-za-13-milionov-eur-Byval-v-nej-vdaka-hraniu"/>
        <a href="https://refresher.sk/76482-Zahrame-si-MAFIA-IV-uz-v-roku-2021-Siria-sa-famy-ze-na-nej-maka-cele-studio"/>
        <a href="https://refresher.sk/76360-Placuceho-cheatera-vo-Fortnite-sa-zastal-najsledovanejsi-streamer-Ninja-Vraj-je-to-len-hlupe-dieta-a-ban-je-prisny"/>
        <a href="https://refresher.sk/76332-Cina-razne-zakroci-proti-PC-hram-maximalne-90-minut-denne-a-najneskor-do-2200-vecer"/>
        <a href="https://refresher.sk/76262-Nadaval-na-FIFU-a-potom-oplul-sal-s-logom-EA-Profesionalny-hrac-za-to-dostal-ban-spolocnosti-dosla-trpezlivost"/>
      </related>
    </article>
  </body>
</html>