<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/klyuchov-lider-na-islyamska-drzhava-e-zaloven-v-ukrayna_news709578.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T23:24:00+00:00"/>
    <meta property="og:title" content="Ключов лидер на Ислямска държава е заловен в Украйна"/>
    <meta property="og:description" content="През 2013 г. той е бил на един от висшите постове в Ислямска държава – заместник на военния амир"/>
  </head>
  <body>
    <article>
      <h1>Ключов лидер на Ислямска държава е заловен в Украйна</h1>
      <h2>През 2013 г. той е бил на един от висшите постове в Ислямска държава – заместник на военния амир</h2>
      <address>
        <time datetime="2019-11-15T23:24:00+00:00">15 Nov 2019, 23:24</time>
      </address>
      <p>https://blitz.bg/svyat/klyuchov-lider-na-islyamska-drzhava-e-zaloven-v-ukrayna_news709578.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573853019-1.jpg"/>
      </figure>
      <p>
        <b>Службата за сигурност на Украйна е заловила в Киев един от лидерите на международната терористична организация Ислямска държава с прозвището Ал Бара Шишани, съобщава „Украински новини“.</b>
      </p>
      <p>Според съобщението на службата, от 2012 г. гражданинът на Грузия с въпросното прозвище е заемал длъжността амир на джамаата „Ахадун Ахат“ в провинция Латакия в Сирия.</p>
      <p>През 2013 г. той е бил на един от висшите постове в Ислямска държава – заместник на военния амир. През 2016 г. се установил в Турция, където продължил да координира дейността на терористичната организация. През лятото на 2018 г. е пристигнал в Украйна с фалшив паспорт, където продължил с координацията.</p>
      <p>Ал Бара Шишани е задържан до частния дом, където живеел. Портретната експертиза доказала, че заловеният чужденец действително е издирван лидер на Ислямска държава.</p>
      <p>В момента той е в ареста в очакване на екстрадиция. Коя страна обаче ще го приеме, Службата за сигурност на Украйна не съобщава. Проверява се информация за негово участие в извършени престъпления на украинска територия.</p>
    </article>
  </body>
</html>