<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741757"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T23:00:00+00:00"/>
    <meta property="og:title" content="เช็กดวงประจำวันที่ 16 พฤศจิกายน 2562"/>
    <meta property="og:description" content="สุริยคติกาล วันที่ 16 พฤศจิกายน พ.ศ. 2562 ค.ศ. 2019 จันทรคติกาล ตรงกับวันเสาร์ แรม 5 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.18 น. เที่ยงจริง เวลา 12.03 น."/>
  </head>
  <body>
    <article>
      <h1>เช็กดวงประจำวันที่ 16 พฤศจิกายน 2562</h1>
      <address>
        <time datetime="2019-11-15T23:00:00+00:00">15 Nov 2019, 23:00</time>
      </address>
      <p>
        <b>สุริยคติกาล วันที่ 16 พฤศจิกายน พ.ศ. 2562 ค.ศ. 2019 จันทรคติกาล ตรงกับวันเสาร์ แรม 5 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.18 น. เที่ยงจริง เวลา 12.03 น.</b>
      </p>
      <p><i><b>สุริยคติกาล</b></i> วันที่ 16 พฤศจิกายน พ.ศ. 2562 ค.ศ. 2019 <i><b>จันทรคติกาล </b></i>ตรงกับวันเสาร์ แรม 5 ค่ำ เดือน 12 ปีกุน เอกศก จุลศักราช 1381 <i><b>อาทิตย์อุทัย</b></i> เวลา 06.18 น. <i><b>เที่ยงจริง</b></i> เวลา 12.03 น. <i><b>อาทิตย์ตก</b></i> เวลา 17.48 น. <i><b>จันทร์ขึ้น </b></i>เวลา 21.32 น.<br/><br/><i><b>วันนี้ </b></i>เวลา 00.00-22.18 น. ดาวจันทร์เสวยอารทรานักษัตรฤกษ์ที่ 6 ประกอบด้วยเทวีแห่งฤกษ์ เทวี แปลว่า นางพญา หมายถึง สตรีผู้มีฐานะและตำแหน่งสูง เวลา 22.19-24.00 น. ดาวจันทร์เสวยปุนนัพสุนักษัตรฤกษ์ที่ 7 ประกอบด้วยเพชฌฆาตแห่งฤกษ์ เพชฌฆาต แปลว่า ผู้ฆ่า ทำการเพื่อให้สิ่งที่เข้ามาพ่ายแพ้ ข่มขวัญ น่ายำเกรง มีความขลังและมีความศักดิ์สิทธิ์ เวลา 00.00-16.44 น.-ห้ามทำการมงคล เวลา 16.45-22.18 น.-ทำการมงคลได้สารพัดตามฤกษ์บนหมวดเทวีฤกษ์ เวลา 22.19-24.00 น.-ทำการมงคลได้ตามฤกษ์บนหมวดเพชฌฆาตฤกษ์ ทิศที่เป็นมงคล-เหนือ ทิศอัปมงคล-ใต้ สีประจำวัน-ดำ สีสิริมงคล-ฟ้า น้ำเงิน สีอัปมงคล-เขียวสด ราศีที่ดาวศรีสถิต-พิจิก ราศีที่ดาวกาลีสถิต-ตุล<br/><br/><i><b>เกิดวันนี้ เด็กชาย</b></i> กล้าหาญ เมื่อเด็กเลี้ยงยาก มักจากถิ่นที่อยู่เติบโตจะบริบูรณ์ด้วยทรัพย์สิน ใจคอกว้างขวาง เปิดเผย ซื่อสัตย์ รักเกียรติ รักศักดิ์ศรี เฉลียวฉลาด ความจำดี มีสติปัญญาดี ตรงไปตรงมา ไม่ก้มหัวให้ใคร พูดจากินใจคน มีลางสังหรณ์ คาดการณ์ได้แม่นยำ รอบ คอบ มีความรู้ดี ชอบต่อสู้ <i><b>เด็กหญิง</b></i> มีจิตใจหนักแน่น มีคุณธรรม จริงใจ รักเกียรติ ใจบุญสุนทาน พึ่งตนเอง มีขันติ กล้าคิด กล้าทำ ชอบการศึกษาเล่าเรียน มีเหตุผล ละเอียดลออมัธยัสถ์ มีความรับผิดชอบสูง จะมีชื่อเสียง ชอบอยู่เบื้องหลังและเก็บเนื้อเก็บตัว</p>
      <figure>
        <img src="https://www.dailynews.co.th/admin/upload/20191115/news_phhZbztMFC172804_533.jpg?v=20191116104?v=5251"/>
      </figure>
      <p><i><b>เกิดวันอาทิตย์ </b></i>การไม่ยับยั้งชั่งใจหรือเอาแต่อารมณ์หรือมีโทสะบ่อยครั้งจะทำให้มีปัญหากับเพื่อนร่วมงานได้ง่าย จะได้รับมอบหมายให้วิ่งเต้นติดต่อเจรจาประสานงานสำคัญ งานเก่าที่คั่งค้างจะถูกสะสางลง ควรอยู่อย่างสงบและรู้จักวางเฉย แกล้งทำเป็นโง่เสียบ้างก็จะไม่เกิดปัญหาอะไร จะได้รับของฝากของขวัญ<br/><br/><i><b>เกิดวันจันทร์ </b></i>จะได้ร่วมงานองค์กรการกุศล มีการริเริ่มโครงการใหม่ ๆ เพื่อนฝูงแนะนำงานใหม่ ๆ เข้ามาให้ทำ มีโอกาสได้พบญาติมิตรที่ดี จะมีการเดินทางหรือติดต่อกับชาวต่างชาติ มีการปรับปรุงเปลี่ยนแปลงที่อยู่อาศัย ควรตรวจสภาพยวดยานพาหนะให้ดี มีคนต่างถิ่นเข้ามาคบหาสมาคมด้วย ระวังรักษาสุขภาพให้ดี<br/><br/><i><b><mark>เกิดวันอังคาร</mark></b></i>รายจ่ายส่วนมากจะเป็นเรื่องเพศตรงข้าม ค่าภาษีสังคมและกิจกรรมสาธารณประโยชน์ การลงทุนและการสำรองจ่ายควรจะพิจารณาให้รอบคอบ มีความจำเป็นในการใช้จ่าย ผู้ใหญ่เพื่อนร่วมงานจะให้การสนับสนุนด้วยดี ไม่ควรใช้จ่ายฟุ่มเฟือยอย่างไม่มีเหตุผล มีการศึกษาอบรมเพิ่มเติม<br/><br/><i><b><mark>เกิดวันพุธ</mark></b></i>ความสัมพันธ์กับบุคคลอื่นควรสืบดูประวัติความเป็นมาให้ดี รู้เขารู้เราไว้เป็นดีที่สุด จะได้ทรัพย์สินเงินทอง มีความรอบคอบรู้ผิดชอบชั่วดี รู้เห็นตามความเป็นจริง ทำกิจการใด ๆ จะสำเร็จสมความประสงค์ มีโอกาสได้ช่วยเหลือบุคคลอื่นบ้าง การใช้จ่ายควรประหยัดและเก็บออมไว้บ้าง ศัตรูจะแพ้ภัยไปเอง<br/><br/><i><b>เกิดวันพฤหัสบดี </b></i>ผู้ใหญ่และเพื่อนร่วมงานให้การสนับสนุน สามารถทำงานร่วมกับผู้อื่นได้ดีมีโอกาสได้ใช้ความรู้ความสามารถ สามารถแก้ปัญหาเฉพาะหน้าได้ดี มีความรู้มีหลักวิชาการมากขึ้น มีโชคด้านอาหารการกิน จะได้ทรัพย์สินเงินทอง ศัตรูจะพ่ายแพ้ ทรัพย์สินที่สูญหายหรือหาไม่พบจะได้คืน ได้ฟังคำสอนที่ดี<br/><br/><i><b>เกิดวันศุกร์ </b></i>มีโอกาสได้ศึกษาวิชาการที่แปลก ๆ จะได้ร่วมงานในองค์กรการกุศล การติดต่อประสานงานประสบความสำเร็จ ไม่ควรไว้วางใจคู่แข่ง คิดมากเรื่องครอบครัวคนรัก ประสบกับความวุ่นวายไม่น้อย จะได้ลาภเป็นทรัพย์สินเงินทอง ควรดูแลรักษาสุขภาพให้ดี จะเกิดทุกข์และโรคภัยไข้เจ็บ โรคที่หายไปแล้วจะกลับเป็นขึ้นอีก<br/><br/><i><b>เกิดวันเสาร์ </b></i>โชคดีได้ลาภเป็นของเก่า ผลงานเก่า ๆ ที่ทำไว้ มีงานมาให้ทำเพิ่มขึ้น คิดจะถือศีลบำเพ็ญภาวนา เอาใจใส่บริวาร สิ่งที่เคยทำไว้แต่ก่อนจะส่งผล จะได้รับผลประโยชน์ตอบแทนเป็นที่พอใจ ปัญหาที่คาราคาซังหากได้รับการแก้ไขได้ทันท่วงที เรื่องร้าย ๆ ก็จะกลายเป็นดี คนใกล้ตัวทำให้เสียเงินทอง มีงานใหม่ ๆ เข้ามาให้ทำ.</p>
      <figure>
        <img src="https://www.dailynews.co.th/admin/upload/20191115/news_vFRzxUwXcu172804_533.jpg?v=20191116104?v=4823"/>
      </figure>
    </article>
  </body>
</html>