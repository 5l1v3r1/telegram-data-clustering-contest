<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/soldi/economia/2019/11/15/dbrs-conferma-rating-bbb-per-italia-con-trend-stabile_oLy5oEoMHERYdSTnGLm7pM.html"/>
    <meta property="og:site_name" content="Adnkronos"/>
    <meta property="article:published_time" content="2019-11-15T23:13:00+00:00"/>
    <meta property="og:title" content="Dbrs conferma rating BBB per l'Italia, trend stabile"/>
    <meta property="og:description" content="&quot;Il livello di incertezza politica rimane ancora alto&quot;"/>
  </head>
  <body>
    <article>
      <h1>Dbrs conferma rating BBB per l'Italia, trend stabile</h1>
      <address>
        <time datetime="2019-11-15T23:13:00+00:00">15 Nov 2019, 23:13</time>
      </address>
      <p>L'agenzia canadese Dbrs conferma il rating BBB per l'Italia, con trend stabile. La conferma del rating "riflette - spiega l'agenzia - i progressi realizzati dalle banche italiane nel miglioramento della qualità del credito, e una più moderata strategia di bilancio del Governo per mitigare i rischi legati alla sostenibilità del debito, nonostante il livello di incertezza politica che rimane ancora alto e una crescita economica stagnante". Analizzando anche la situazione politica attuale in Italia, l'agenzia ritiene "improbabile che l'attuale governo arrivi a fine legislatura, nel 2023 ma le elezioni presidenziali nel 2022 insieme alla forte leadership della Lega nei sondaggi possono rappresentare due importanti disincentivi per i partiti di governo rispetto all'intraprendere la via di una crisi".</p>
    </article>
  </body>
</html>