<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903926/ex-coach-van-genk-bijna-aan-de-slag-bij-feyenoord-advocaat-dacht-aan-hem-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T23:44:00+00:00"/>
    <meta property="og:title" content="Ex-coach van Genk bijna aan de slag bij Feyenoord: 'Advocaat dacht aan hem'"/>
    <meta property="og:description" content="Feyenoord nam onlangs John de Wolf aan als assistent-trainer onder Dick Advocaat, maar was volgens René van der Gijp niet de eerste keus van De Kleine Generaal. Mario Been, ex-trainer van KRC Genk is ook benaderd door de oud-bondscoach van België, liet de Veronica Inside-analist weten tijdens de uitzending van vrijdagavond."/>
  </head>
  <body>
    <article>
      <h1>Ex-coach van Genk bijna aan de slag bij Feyenoord: 'Advocaat dacht aan hem'</h1>
      <address>
        <time datetime="2019-11-15T23:44:00+00:00">15 Nov 2019, 23:44</time>
      </address>
      <p>
        <b>Feyenoord nam onlangs John de Wolf aan als assistent-trainer onder Dick Advocaat, maar was volgens René van der Gijp niet de eerste keus van De Kleine Generaal. Mario Been, ex-trainer van KRC Genk is ook benaderd door de oud-bondscoach van België, liet de Veronica Inside-analist weten tijdens de uitzending van vrijdagavond.</b>
      </p>
      <p>Van der Gijp besprak het optreden van De Wolf bij het Nederlandse programma <i>Pauw </i>van maandagavond en bracht vervolgens Been ter sprake. "Hij (Advocaat, red.) heeft eerst Mario gevraagd als assistent", aldus de analist over zijn goede vriend. Waarom Been bedankte voor de eer, weet Van der Gijp niet. "Misschien gezichtsverlies, dat hij zich hier lullig bij voelde omdat hij eerder ergens hoofdtrainer was geweest."</p>
      <p>Tijdens het seizoen 2016/2017 was Been nog wél assistent van Advocaat: beiden waren toen werkzaam bij Fenerbahçe. "Ik denk dat het van Dick uit wel gemeend was: joh, ik heb leuk met je gewerkt in Turkije", vermoedt Van der Gijp.</p>
      <p>Been was van 2011 tot 2014 actief als coach van Genk. Daarna was de Nederlander af en toe nog te zien als analist op de Belgische televisie.</p>
      <figure>
        <iframe src="https://www.youtube.com/embed/UOx4BIXGHrQ" width="560" height="315" data-service="Youtube" scrolling="no"/>
      </figure>
    </article>
  </body>
</html>