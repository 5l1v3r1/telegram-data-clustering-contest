<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640191/%D8%B1%D8%A6%DB%8C%D8%B3-%D8%B3%D8%A7%D8%A8%D9%82-%D8%B3%DB%8C%D8%A7-%D8%B0%D8%AE%D8%A7%DB%8C%D8%B1-%D8%A7%D8%B1%D8%B2%DB%8C-%D8%B3%D8%B9%D9%88%D8%AF%DB%8C%E2%80%8C%D9%87%D8%A7-%D8%AF%D8%B1-%D8%AD%D8%A7%D9%84-%D8%AA%D9%85%D8%A7%D9%85-%D8%B4%D8%AF%D9%86-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T23:12:00+00:00"/>
    <meta property="og:title" content="رئیس سابق سیا: ذخایر ارزی سعودی‌ها در حال تمام شدن است"/>
    <meta property="og:description" content="رئیس سابق سیا هشدار داد که کسری بودجه و درگیری در جنگ‌های منطقه‌ای سبب شده تا ذخایر ارزی سعودی‌ها رو به اتمام بگذارد."/>
  </head>
  <body>
    <article>
      <h1>
        <a href="https://www.bultannews.com/fa/news/640191/%D8%B1%D8%A6%DB%8C%D8%B3-%D8%B3%D8%A7%D8%A8%D9%82-%D8%B3%DB%8C%D8%A7-%D8%B0%D8%AE%D8%A7%DB%8C%D8%B1-%D8%A7%D8%B1%D8%B2%DB%8C-%D8%B3%D8%B9%D9%88%D8%AF%DB%8C%E2%80%8C%D9%87%D8%A7-%D8%AF%D8%B1-%D8%AD%D8%A7%D9%84-%D8%AA%D9%85%D8%A7%D9%85-%D8%B4%D8%AF%D9%86-%D8%A7%D8%B3%D8%AA">رئیس سابق سیا: ذخایر ارزی سعودی‌ها در حال تمام شدن است</a>
      </h1>
      <h2>رئیس سابق سیا هشدار داد که کسری بودجه و درگیری در جنگ‌های منطقه‌ای سبب شده تا ذخایر ارزی سعودی‌ها رو به اتمام بگذارد.</h2>
      <address><time datetime="2019-11-15T23:12:00+00:00">15 Nov 2019, 23:12</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «دیوید پترائوس» <b>رئیس</b> سابق <b>سازمان سیا</b> روز جمعه در مصاحبه با شبکه خبری سی‌ان‌بی‌سی درباره اتمام منابع مالی عربستان سعودی هشدار داد.</p>
      <p>وی در این مصاحبه و درباره چشم‌انداز 2030 «محمد بن سلمان» ولیعهد سعودی درباره آینده عربستان گفت: «اگر سعودی‌ها خواستار موفقیت چشم‌انداز 2030 که زاییده افکار ولیعهد سعودی است، هستند پارامترهای متعددی تعیین کننده است و این بن سلمان می‌باشد که نیروی محرکه این چشم انداز است.»</p>
      <p>پترائوس در ادامه گفت: «واقعیت این است که ثروت عربستان سعودی به تدریج در حال از بین رفتن است. آنها اولین کسی هستند که می‌دانند ثروت حاکمیتی آنها کاهش یافته است. ذخیره ارزی سعودی‌ها کمتر از 500 میلیارد دلار است و در حال حاضر کسری بودجه این کشور با توجه به قیمت نفت هر سال از 40 تا 60 میلیارد دلار است و همچنین فعالیت‌های این کشور در کشورهای منطقه باعث کاهش آن می‌شود.»</p>
      <p>وی اضافه کرد: «در نهایت آنها نیازمند پول هستند. آنها برای پیشبرد چشم‌انداز 2030 نیازمند سرمایه‌گذاری خارجی هستند که این چشم انداز بدون سرمایه گذاری خارجی قابل درک نیست.»</p>
    </article>
  </body>
</html>