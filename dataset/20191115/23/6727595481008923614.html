<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/manual-scavenging-still-continues-in-india-due-to-weak-laws-un-study6778698.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T23:06:00+00:00"/>
    <meta property="og:title" content="നിയമം മൂലം നിരോധിച്ചിട്ടും തോട്ടിപണി രാജ്യത്ത് തുടരുകയാണെന്ന് ലോകാരോഗ്യ സംഘടന റിപ്പോര്‍ട്ട്"/>
    <meta property="og:description" content="Manual Scavenging National News India ന്യൂദല്‍ഹി: 2013 ല്‍ രാജ്യത്ത് നിയമനിര്‍മ്മാണത്തിലൂടെ നിര്‍ത്തിയ തോട്ടിപ്പണി ഇപ്പോഴും തുടരുകയാണെന്ന് പഠന റിപ്പോര്‍ട്ട്. ലോകാരോഗ്യ സം"/>
  </head>
  <body>
    <article>
      <h1>നിയമം മൂലം നിരോധിച്ചിട്ടും തോട്ടിപണി രാജ്യത്ത് തുടരുകയാണെന്ന് ലോകാരോഗ്യ സംഘടന റിപ്പോര്‍ട്ട്</h1>
      <address><time datetime="2019-11-15T23:06:00+00:00">15 Nov 2019, 23:06</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: 2013 ല്‍ രാജ്യത്ത് നിയമനിര്‍മ്മാണത്തിലൂടെ നിര്‍ത്തിയ തോട്ടിപ്പണി ഇപ്പോഴും തുടരുകയാണെന്ന് പഠന റിപ്പോര്‍ട്ട്. ലോകാരോഗ്യ സംഘടനയുടെ റിപ്പോര്‍ട്ടിലാണ് ഇക്കാര്യം പറയുന്നത്. നിയമങ്ങളുടെ നടപ്പിലാക്കുന്നതിലെ വീഴ്ച്ചയാണ് തോട്ടിപണി ഇപ്പോഴും രാജ്യത്ത് തുടരുന്നതിന് കാരണമായി റിപ്പോര്‍ട്ടില്‍ പറയുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>നവംബര്‍ 19 ന് ലോകശൗചാലയ ദിനം ആചരിക്കാനിരിക്കെയാണ് പഠന റിപ്പോര്‍ട്ട് പുറത്ത് വിടുന്നത്. ഇന്ത്യയെ കൂടാതെ ബംഗ്ലാദേശ്, ബൊളീവിയ, ബുര്‍ക്കിനിയ ഫാസോ, ഹൈദി, കെനിയ, സെനെഗള്‍, സൗത്ത് ആഫ്രിക്ക, ഉഗാണ്ട എന്നീ രാജ്യങ്ങളിലും തോട്ടിപ്പണി ഇപ്പോഴും തുടരുന്നുണ്ടെന്നും റിപ്പോര്‍ട്ടില്‍ പറയുന്നു.</p>
      <p>ഇന്ത്യയില്‍ 2013 മുതല്‍ നിയമം മൂലം നിരോധിച്ച തോട്ടിപ്പണി ജാതീയമായ കാരണങ്ങളാല്‍ ഓരോ തലമുറകളായി ഈ പണി തുടരാന്‍ നിര്‍ബന്ധിതരാകുന്നതായും പഠനത്തില്‍ വ്യക്തമാക്കുന്നു.</p>
      <related>
        <a href="https://www.doolnews.com/shiv-sena-will-not-have-any-problem-with-congress-ncp-over-the-reservation-for-muslims.html?utm_source=doolnews&amp;utm_medium=related"/>
      </related>
      <p>തോട്ടിപ്പണി ചെയ്യുന്നവര്‍ക്ക് വ്യക്തമായ കൂലി ലഭിക്കാത്തതും, ചിലയിടങ്ങളില്‍ കൂലിയായി പണത്തിന് പകരം ഭക്ഷണം മാത്രം നല്‍കുന്ന സംഭവങ്ങളും രാജ്യത്ത് റിപ്പോര്‍ട്ട് ചെയ്യപ്പെട്ടതായി സംഘടന പറയുന്നു.</p>
      <p>സെപ്റ്റിക് ടാങ്കിലെ വിഷാംശമുള്ള വാതകങ്ങളും മറ്റും വലിയ ആരോഗ്യപ്രശ്‌നങ്ങളാണ് ജോലിക്കാര്‍ക്കും അവരുടെ കുടുംബത്തിനും ഉണ്ടാക്കുന്നതെന്നും റിപ്പോര്‍ട്ടില്‍ പറയുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/UJYpEXojRo0" width="500" height="281" data-service="Youtube" scrolling="no"/>
      </figure>
    </article>
  </body>
</html>