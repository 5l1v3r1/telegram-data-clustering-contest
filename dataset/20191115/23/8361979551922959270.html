<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr//gidazepam-yak-priymati-komu-priznachayut-instrukciya-cina-protipokazannya-50053114.html"/>
    <meta property="og:site_name" content="НВ"/>
    <meta property="article:published_time" content="2019-11-15T23:51:00+00:00"/>
    <meta property="og:title" content="Не треба нервувати. Гідазепам для лікування тривоги і дратівливості"/>
    <meta property="og:description" content="Препарат Гідазепам застосовують для лікування страху, тривожності, дратівливості і порушення сну."/>
  </head>
  <body>
    <article>
      <h1>Не треба нервувати. Гідазепам для лікування тривоги і дратівливості</h1>
      <h2>Препарат Гідазепам застосовують для лікування страху, тривожності, дратівливості і порушення сну.</h2>
      <address>
        <time datetime="2019-11-15T23:51:00+00:00">15 Nov 2019, 23:51</time>
      </address>
      <p>Гідазепам - це лікарський препарат, транквілізатор з групи <a href="https://www.ncbi.nlm.nih.gov/pubmed/12503630">бензодіазепінових</a>, який має протисудомну і анксіолітичну дію. Гідазепам послаблює тривогу, страхи, зменшує емоційне напруження.</p>
      <p>Читайте також:</p>
      <ul>
        <li>
          <a href="https://nv.ua/ukr/health/medicines/hlorgeksidin-chto-eto-kak-ispolzovat-instrukciya-cena-50050843.html">Універсальний антисептик. В яких випадках використовують Хлоргексидин</a>
        </li>
        <li>
          <a href="https://nv.ua/ukr//glicin-instrukciya-yak-priymati-tabletki-cina-50051467.html">Солодка пігулка. Гліцин при стресах і поганому сні</a>
        </li>
        <li>
          <a href="https://nv.ua/ukr//omeprazol-komu-priznachayut-preparat-instrukciya-cina-protipokazannya-50052152.html">При виразці і не тільки. Що таке Омепразол і як його приймати</a>
        </li>
      </ul>
      <h3>Гідазепам: інструкція</h3>
      <p>Гідазепам призначають при різних невротичних і неврозоподібних станах - страхи (в тому числі перед операціями чи болючими обстеженнями), тривога, безсоння, підвищена дратівливість, психопатія, мігрень і логоневроз.</p>
      <p>Згідно з дослідженнями, <a href="https://www.ncbi.nlm.nih.gov/pubmed/9575408">Гідазепам застосовується для лікування деяких серцево-судинних захворювань</a> у пацієнтів з невротичними реакціями.</p>
      <p>Препарат також застосовують при абстинентному алкогольному синдромі і комплексному лікуванні алкоголізму.</p>
      <p>
        <b>Протипоказаннями до прийому препарату є:</b>
      </p>
      <ul>
        <li>ниркова недостатність</li>
        <li>міастенія</li>
        <li>підвищена чутливість до компонентів препарату</li>
      </ul>
      <p>Також Гідазепам заборонено приймати при вагітності і в період лактації. При відкритокутовій глаукомі препарат застосовують з обережністю.</p>
      <p>При прийомі Гідазепаму можуть виникати сонливість, зниження концентрації уваги, уповільнення швидкості реакцій, нудота, алергічні реакції, зниження лібідо, міастенія, а також порушення короткочасної пам'яті.</p>
      <p>З огляду на можливість розвитку побічних ефектів при прийомі Гідазепаму, слід дотримуватися обережності при керуванні автомобілем і при заняттях, що вимагають підвищеної концентрації уваги.</p>
      <h3>Гідазепам: як приймати</h3>
      <p><a href="https://ad.admitad.com/g/2tfvvt69s5e4339c87f04eb18bd82b/?ulp=https%3A%2F%2Fwww.apteka24.ua%2F%3Fq%3D%25D0%2593%25D0%25B8%25D0%25B4%25D0%25B0%25D0%25B7%25D0%25B5%25D0%25BF%25D0%25B0%25D0%25BC&amp;subid=Gidazepam">Ліки Гідазепам</a> швидко всмоктуються і розподіляються в організмі. Ефект від прийому препарату настає протягом 1-4 годин.</p>
      <p>Курс лікування препаратом може становити 1-4 місяці.</p>
      <p>Гідазепам призначають 3 рази на добу по 20-50 мг за прийом.</p>
      <p>При необхідності дозування може бути збільшено до 200 мг на добу, але оптимальне дозування - 100 мг на добу.</p>
      <p>При лікуванні <i>депресивних, астенічних і іпохондріальніх розладів</i> призначають по 60-120 мг на добу.</p>
      <p>При лікуванні <i>невротичних, неврозоподібних, психопатичних станів</i> призначають по 60-200 мг, при мігрені - 40-60 мг.</p>
      <p>При <i>алкогольній абстиненції</i> призначають по 50 мг, середня добова доза - 150 мг.</p>
      <p>
        <i>Правова інформація. Ця стаття містить загальні відомості довідкового характеру і не повинна розглядатися як альтернатива рекомендацій лікаря. НВ не несе відповідальності за будь-який діагноз, поставлений читачем на основі матеріалів сайту. НВ також не несе відповідальності за зміст інших інтернет-ресурсів, посилання на які присутні в цій статті. Якщо вас турбує стан вашого здоров'я, зверніться до лікаря.</i>
      </p>
      <p>Читайте також:<br/><a href="https://nv.ua/ukr/health/medicines/loratadin-instrukciya-k-preparatu-kak-i-komu-prinimat-cena-50050375.html">&amp;nbspШвидка дія. Лоратадин при алергії і укусах комах</a></p>
    </article>
  </body>
</html>