<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621710/%D8%B7%D8%B1%D8%AD-%D9%85%D8%AF%DB%8C%D8%B1%DB%8C%D8%AA-%D9%85%D8%B5%D8%B1%D9%81-%D8%B3%D9%88%D8%AE%D8%AA-%D8%AA%D8%A7%DA%A9%D8%B3%DB%8C-%D8%A7%D8%AC%D8%B1%D8%A7%DB%8C%DB%8C-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-15T23:27:00+00:00"/>
    <meta property="og:title" content="طرح مدیریت مصرف سوخت تاکسی اجرایی شد"/>
    <meta property="og:description" content="در پی ابلاغ شرکت ملی پخش فرآورده‌های نفتی کشور مدیر عامل اتحادیه تاکسیرانی‌های شهری کشور از اجرایی شدن طرح مدیریت مصرف سوخت تاکسی و نحوه سهمیه اختصاصی در این حوزه خبر داد."/>
  </head>
  <body>
    <article>
      <h1>طرح مدیریت مصرف سوخت تاکسی اجرایی شد</h1>
      <h2>مرتضی ضامنی اعلام کرد:</h2>
      <address>
        <time datetime="2019-11-15T23:27:00+00:00">15 Nov 2019, 23:27</time>
      </address>
      <p>
        <i>در پی ابلاغ شرکت ملی پخش فرآورده‌های نفتی کشور مدیر عامل اتحادیه تاکسیرانی‌های شهری کشور از اجرایی شدن طرح مدیریت مصرف سوخت تاکسی و نحوه سهمیه اختصاصی در این حوزه خبر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>مرتضی ضامنی مدیر عامل اتحادیه تاکسیرانی‌های شهری کشور در پی ابلاغ شرکت ملی پخش فراورده‌های نفتی کشور در رابطه با اجرایی شدن طرح مدیریت مصرف سوخت اظهار داشت : براساس مصوبه شورای عالی هماهنگی اقتصادی سران قوا از ساعت صفر بامداد 24 آبان، سهمیه بندی بنزین برای همه وسایل نقلیه عمومی بنزین سوز اجرایی گردید که حمل و نقل عمومی هم از این قائده مستثنی نمی‌باشد.</p>
      <p>ضامنی از سهمیه تعلق گرفته برای تاکسی‌ها چنین گفت: سهمیه تعلق گرفته جهت تاکسی‌های بنزینی ماهانه 400 لیتر و تاکسی‌های گاز سوز ماهانه 200 لیتر اختصاص یافته است.</p>
      <p>وی در مورد خودروهای سرویس مدارس افزود: تامین سوخت خودروهای سرویس مدارس که در سامانه سپند ثبت نام نمودند در کارگروه مربوطه این موضوع در دست بررسی می باشد، که نتیجه آن متعاقبا اعلام خواهد شد.</p>
      <p>مدیر عامل اتحادیه تاکسیرانی‌های شهری کشوردر رابطه با افزایش کرایه تاکسی ها بیان داشت: در حال حاضر هیچ گونه افزایش کرایه را نداریم، با عنایت به تخصیص سهمیهسوخت به تاکسی‌ها از رانندگان محترم درخواست می‌شود تا ضمن ارایه خدمات مناسب از هرگونه افزایش کرایه خارج از چارچوب قانونی آن جدا خودداری نمایند.</p>
      <p>این مسئول در ادامه گفت: قیمت سی ان جی هیچ گونه افزایش و تغییری ندارد و همچنین تاکسی‌های اینترنتی به شرط فعالیت در چارچوب دستورالعمل ساماندهی و نظارت شهرداری ها بر این حوزه، مطابق با پیمایش انجام شده تا سقف مشخص اعتباری معادل سهمیه مورد نظر دریافت می‌کنند.</p>
    </article>
  </body>
</html>