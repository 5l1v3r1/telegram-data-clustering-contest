<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/svetoven-futbol/shvetsiya-na-evro-2020-sled-pobeda-nasred-rumniya_443278.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-15T23:50:00+00:00"/>
    <meta property="og:title" content="Швеция на Евро 2020 след победа насред Румъния"/>
    <meta property="og:description" content="Разочарование за Кешерю и компания "/>
  </head>
  <body>
    <article>
      <h1>Швеция на Евро 2020 след победа насред Румъния</h1>
      <h2>Разочарование за Кешерю и компания </h2>
      <address>
        <time datetime="2019-11-15T23:50:00+00:00">15 Nov 2019, 23:50</time>
      </address>
      <figure>
        <img src="https://static.blitz.bg/documents/thumbnails/sport/780/201911/1573854616vdv.jpg"/>
      </figure>
      <p>Швеция се класира за финалите на Евро 2020 след като победи като гост с 2:0 Румъния в директна битка за второто място в група "F". Маркус Берг и Робин Куайсон вкараха головете за тима на Яне Андерсон. По този начин шведите събраха 18 точки с четири повече от Румъния и Норвегия.<br/><br/>Нападателят на Лудогорец Клаудиу Кешерю бе титуляр за домакините и остана на терена до 57-ата минута, когато бе заменен от Коман.<br/><br/>Швеция поведе в 18-ата минута с гол на Берг, който засече с глава центриране на Форсберг. И след попадението гостите бяха по-активният тим и логично стигнаха до нов гол.<br/><br/>В 34-ата минута Берг намери Робин Куайсон, който вкара за крайното 2:0.<br/><br/>В края на полувремето Кешерю получи шанс и стреля, но топката мина покрай вратата. Скандинавците изцяло контролираха мача през втората част, а румънците се обезверяваха с всяка изминала минута. Гостите можеха да вкарат и трети гол, но Екдал нацели напречната греда.<br/><br/>В другия двубой от групата лидерът Испания записа голяма победа със 7:0 над Малта. "Ла Фурия" вече си бе осигурила класиране на финалите, но това не попречи да скъса мрежата на гостите. Точни бяха Алваро Мората и Санти Касорла през първата част. След почивката се разписаха Торес, Сарабия, Олмо, Морено и Навас. <br/><br/>Преди последните мачове от кръга има интрига единствено за третото и последното място. Испания е лидер с 23 точки, а Швеция има 18. Румъния и Норвегия са с по 14, а на дъното са Малта и Фарьорски острови с по 3 точки. </p>
    </article>
  </body>
</html>