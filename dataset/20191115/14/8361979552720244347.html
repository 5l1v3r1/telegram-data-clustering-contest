<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/svidchennya-yovanovich-v-kongresi-pryamiy-efir-video-50053786.html"/>
    <meta property="og:site_name" content="НВ"/>
    <meta property="article:published_time" content="2019-11-15T14:32:00+00:00"/>
    <meta property="og:title" content="Колишній посол США Марі Йованович виступає в Конгресі - трансляція"/>
    <meta property="og:description" content="У п’ятницю, 15 листопада, в комітеті з розвідки Палати представників Конгресу США дає свідчення колишній посол США в Україні Марі Йованович."/>
  </head>
  <body>
    <article>
      <h1>Колишній посол США Марі Йованович виступає в Конгресі - трансляція</h1>
      <h2>У п’ятницю, 15 листопада, в комітеті з розвідки Палати представників Конгресу США дає свідчення колишній посол США в Україні Марі Йованович.</h2>
      <address>
        <time datetime="2019-11-15T14:32:00+00:00">15 Nov 2019, 14:32</time>
      </address>
      <p>Марі Йованович виступає на публічних слуханнях в рамках розслідування щодо імпічменту президента Дональда Трампа.</p>
      <p>Читайте також:<br/><a href="https://nv.ua/ukr/world/countries/impichment-trampa-u-ssha-pochinayutsya-vidkriti-sluhannya-yak-voni-prohodyat-novini-svitu-50053257.html">&amp;nbspСвітло, камера, імпічмент. У США стартують публічні слухання у справі Трампа — як вони проходять і що ми дізнаємося</a></p>
      <p>Перед виступом Йованович в Палаті представників зачитали оприлюднену Білим домом стенограму першої телефонної розмови Трампа з президентом Володимиром Зеленським.</p>
      <p>Настоящее Время веде пряму трансляцію слухань з перекладом російською мовою:</p>
      <p>Скарга інформатора, який повідомив про липневу телефонну розмову між Дональдом Трампом і Володимиром Зеленським, привела до <a href="https://nv.ua/world/countries/impichment-trampa-palata-predstaviteley-prinyala-rezolyuciyu-v-podderzhku-novosti-ssha-50050930.html">запуску процедури імпічменту.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Демократи з Палати представників апелювали до поняття quid pro quo (послуга за послугу) при описі ймовірного тиску команди Трампа на Україну з метою почати розслідування проти сім'ї Джо Байдена і втручання у вибори 2016 року.</p>
      <p>Після перших публічних слухань спікер Палати представників США Ненсі Пелосі <a href="https://nv.ua/ukr/world/geopolitics/impichment-trampa-prezidenta-ssha-zvinuvatili-v-pidkupi-ukrajinu-50053594.html">звинуватила Трампа в спробі підкупити Україну</a>. За її словами, очільник Білого дому сам розписався в цьому.</p>
    </article>
  </body>
</html>