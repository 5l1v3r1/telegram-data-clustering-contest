<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980824062.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T14:30:00+00:00"/>
    <meta property="og:title" content="کدام خودروها سهمیه بنزین نمی‌گیرد؟"/>
    <meta property="og:description" content="به گزارش تسنیم، فاطمه کاهی، سخنگوی شرکت ملی پخش فرآورده‌های نفتی در گفت‌وگو با خبرنگار اقتصادی خبرگزاری تسنیم در خصوص وضعیت جایگاه‌های عرضه بنزین اظهار داشت: همه چیز در شرایط عادی به سر می‌برد و هیچ مشکلی نه در تأمین سوخت و نه در توزیع سوخت نداریم."/>
  </head>
  <body>
    <article>
      <h1>کدام خودروها سهمیه بنزین نمی‌گیرد؟</h1>
      <address>
        <time datetime="2019-11-15T14:30:00+00:00">15 Nov 2019, 14:30</time>
      </address>
      <p>سخنگوی شرکت ملی پخش فرآورده‌های نفتی با بیان اینکه "هیچ مشکلی نه در تأمین سوخت و نه در توزیع سوخت نداریم"، گفت: شرایط تمامی جایگاه‌ها در حال رصد بوده و تحت کنترل است و خروج از مدار، در هیچ کدام از جایگاه‌های کشور گزارش نشده است.</p>
      <p>به گزارش تسنیم، فاطمه کاهی، سخنگوی شرکت ملی پخش فرآورده‌های نفتی در گفت‌وگو با خبرنگار اقتصادی خبرگزاری تسنیم در خصوص وضعیت جایگاه‌های عرضه بنزین اظهار داشت: همه چیز در شرایط عادی به سر می‌برد و هیچ مشکلی نه در تأمین سوخت و نه در توزیع سوخت نداریم.</p>
      <p>وی افزود: شرایط تمامی جایگاه‌ها در حال رصد بوده و تحت کنترل است و هیچ مشکلی نیز تا این لحظه وجود نداشته است.</p>
      <p>
        <b>* تمامی جایگاه‌های عرضه بنزین در مدار هستند</b>
      </p>
      <p>سخنگوی شرکت ملی پخش فرآورده‌های نفتی در پاسخ به اینکه "آیا جایگاهی در کشور بوده که به دلیل ازدحام زیاد و یا هر مشکل فنی احتمالی از مدار خارج شود؟"، گفت: نه به هیچ وجه؛ خروج از مدار، در هیچ کدام از جایگاه‌های کشور گزارش نشده است.</p>
      <p>وی ادامه داد: جزئیات سهمیه بنزین خودروهای مسافر برخطی و بین شهری، آژانس های مسافربری و آموزشگاه های رانندگی به زودی و در زمانی که تصمیمات نهایی اخذ شد، طی اطلاعیه ای اعلام می شود.</p>
      <p>
        <b>* مالکان موتورسیکلت‌ها و خودروهای فرسوده بنزین آزاد بزنند</b>
      </p>
      <p>کاهی همچنین در خصوص مالکان موتورسیکلت‌ها با سن بالای ۱۰ سال و خودروهایی با سن بالای ۲۵ سال، گفت: طبق قانون به این وسایل نقلیه به علت فرسودگی، سهمیه بنزین تعلق نمی گیرد؛ در صورتی که در این زمینه نیز، تصمیم جدیدی اتخاذ شود، ما مجری قانون هستیم و هرنوع تصمیم جدید را اطلاع رسانی خواهیم کرد.</p>
      <p>وی افزود: با آغاز سهمیه بندی بنزین، محدودیت ۲۰ لیتری سوخت گیری با کارت جایگاه‌ها برداشته شده و مردم در صورت استفاده از کارت جایگاه‌ها می توانند در هر نوبت تا ۶۰ لیتر سوخت‌گیری کنند.</p>
    </article>
  </body>
</html>