<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/shhodennyj-ekspres-grayemo-koefitsiyent-2-89-4/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-15T14:15:00+00:00"/>
    <meta property="og:title" content="Щоденний експрес: граємо коефіцієнт 2.89"/>
    <meta property="og:description" content="Сьогоднішні заключні матчі відбору на Євро-2020 мають розставити крапки над рядом питань. Португалія повинна забезпечити собі путівку на чемпіонат у виїзній грі проти Люксембурга. Англія теж не проти покращити свою статистику та повторно обіграти Косово. Але найбільше мене цікавить розв’язка у гонці найкращих бомбардирів відбору, де Кейн та Роналду можуть визначити найкращого. Граємо двійник із коефіцієнтом 2.89."/>
  </head>
  <body>
    <article>
      <h1>Щоденний експрес: граємо коефіцієнт 2.89</h1>
      <address><time datetime="2019-11-15T14:15:00+00:00">15 Nov 2019, 14:15</time> by <a rel="author">Михайло Кузьменко</a></address>
      <p>Сьогоднішні заключні матчі відбору на Євро-2020 мають розставити крапки над рядом питань. Португалія повинна забезпечити собі путівку на чемпіонат у виїзній грі проти Люксембурга. Англія теж не проти покращити свою статистику та повторно обіграти Косово. Але найбільше мене цікавить розв’язка у гонці найкращих бомбардирів відбору, де Кейн та Роналду можуть визначити найкращого. Граємо двійник із коефіцієнтом 2.89.</p>
      <p>
        <b>16:00, 17 лис 2019</b>
      </p>
      <p>
        <b>Люксембург – Португалія</b>
      </p>
      <p>Сьогодні гості мають перемагати господарів та гарантувати собі другу сходинку в нашій групі. Так, за умови поразки Сербії від України чи нічиєї збірну Португалії влаштує навіть мирова, але я сумніваюся, що чинний чемпіон Європи не обіграє колектив Люка Хольца.</p>
      <p>Люксембург у четвер весело з’їздив у гості до Белграду. Сербія обіграла гостей із рахунком 3:2. Варто відмітити відкриту гру обох суперників, яка і гарантувала нам аж п’ять забитих голів. Відмітився голом і новачок «Динамо» Київ Жерсон Родрігес. Гадаю, вінгер «Біло-Синіх» знову проявить себе у фінальній грі відбору проти португальців. Так, для Люксембурга гра проти такого потужного опонента стає чудовою нагодою зіграти у своє задоволення перед рідними вболівальниками. Відзначу, що Люксембург забивав у всіх зустрічах на «Жозі Бартель» і кожен матч був «верховим» (2:1, 1:2, 1:3).</p>
      <p>Португалія усі виїзди у відборі провела через «верх» і з взаємним обміном голами (4:2, 5:1, 1:2). Крайня гра вдома проти Литви завершилась розгромною перемогою 6:0. Нестримний Кріштіану Роналду оформив свій 55 хет-трик у кар’єрі і досягнув позначки у 98 голів за збірну. Більше того, зірка «Ювентуса» має наразі десять голів у відборі і відстає від лідерів гонки Кейна та Захаві на один влучний постріл. Мотивація саме в Роналду має зашкалювати. Він може записати собі в актив сотню голів за Португалію та посперечатися із конкурентами за звання найкращого голеадора відбору.</p>
      <p>В такій грі варто знову очікувати на голи, як на мене. Двобій результативних команд має подарувати нам мінімум три забиті м’ячі, тому для двійника пропоную взяти азіатський тотал 2.75 на більше за коефіцієнт 1.57 від БК <a href="https://bookmaker-ratings.com.ua/review/obzor-bukmekerskoy-kontory-favoritbet/">Favbet</a>.</p>
      <p>
        <b>Косово – Англія</b>
      </p>
      <p>Товариська гра за турнірним становищем для обох збірних. Косово може записати собі в актив даний відбір, адже лише поразка від Чехії у Пльзені 1:2 завадила «Синім» продовжити боротьбу за другу сходинку в групі «А». Все ж, колектив Бернара Шалланда має шанс потрапити на Євро через стикові зустрічі Ліги Націй.</p>
      <p>Косово вдома має феноменальний показник – одинадцять матчів у ряд без поразок. Більше того, що гри господарі неодмінно відзначалися. Але рівень опонентів теж був не топовим. Саме збірна України у жовтні 2017 року останньою завдала поразки Косово на їх полі 0:2.</p>
      <p>Англія розбила в пух і прах Чорногорію цього четверга 7:0, забезпечивши собі вихід на Євро-2020. Хет-трик записав до свого активу Гарі Кейн. Для нападника «Тоттенхема» даний успіх став знаковим. Англієць зрівнявся із форвардом збірної Ізраїлю Ераном Захаві у списку найкращих бомбардирів відбору. У обох гравців по одинадцять влучних пострілів.</p>
      <p>Перемога дозволить Англії гарантувати собі місце у першій корзині жеребкування Євро-2020. «Три Леви» зможуть за таких умов провести мінімум дві гри групового етапу на рідному «Уемблі». Ну а для Кейна черговий дубль чи навіть гол стає стимулом виграти бомбардирську гонку. Так само можна очікувати на появу швидкого Стерлінга, який пропускав матч проти Чорногорії. У Саутгемптоні Англія перемогла Косово 5:3. Переконаний, британці зможуть повторити свій успіх і в Прштині та нарешті перервати безпрограшну серію косоварів. За розхідну позицію «перемога Англії із форою (-1)» нам пропонують коефіцієнт 1.84.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-lyuksemburg-portugaliya-vyrishal-ni-pivtory-godyny-dlya-chempioniv-yevropy/"/>
        <a href="https://bookmaker-ratings.com.ua/tips/rosiya-bel-giya-prognoz-i-stavka-oleksiya-andronova/"/>
        <a href="https://bookmaker-ratings.com.ua/tips/rosiya-bel-giya-prognoz-i-stavka-zhordi-gratakosa/"/>
      </related>
    </article>
  </body>
</html>