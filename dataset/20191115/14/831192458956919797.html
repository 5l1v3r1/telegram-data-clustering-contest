<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/salos-sta-latin-grammy-awards-chiliani-tragoydistria-mprosta-sta-flas-katevase-to-panofori-tis-kai-apokalypse-to-gymno-tis-stithos-giati-to-ekane-foto-kai-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-15T14:30:46+00:00"/>
    <meta property="og:title" content="Σάλος στα Latin Grammy Awards: Χιλιανή τραγουδίστρια, μπροστά στα φλας, κατέβασε το πανωφόρι της και αποκάλυψε το γυμνό της στήθος! Γιατί το έκανε?… (Φωτο και βίντεο)"/>
    <meta property="og:description" content="Η Χιλιανή τραγουδίστρια Mon Laferte εκμεταλλεύτηκε την ευκαιρία προβολής που της εξασφάλισε η παρουσία της στα 20ά Latin Grammy Awards και έστειλε ένα ηχηρό μήνυμα στη διεθνή κοινότητα, αποκαλύπτοντας το στήθος της και τραβώντας πάνω"/>
  </head>
  <body>
    <article>
      <h1>Σάλος στα Latin Grammy Awards: Χιλιανή τραγουδίστρια, μπροστά στα φλας, κατέβασε το πανωφόρι της και αποκάλυψε το γυμνό της στήθος! Γιατί το έκανε?… (Φωτο και βίντεο)</h1>
      <address>
        <time datetime="2019-11-15T14:30:46+00:00">15 Nov 2019, 14:30</time>
      </address>
      <p>Η Χιλιανή τραγουδίστρια Mon Laferte εκμεταλλεύτηκε την ευκαιρία προβολής που της εξασφάλισε η παρουσία της στα 20ά Latin Grammy Awards και έστειλε ένα ηχηρό μήνυμα στη διεθνή κοινότητα, αποκαλύπτοντας το στήθος της και τραβώντας πάνω της όλα τα φλας.</p>
      <p>Η καλλιτέχνιδα με καταγωγή από τη Χιλή και το Μεξικό δεν περιορίστηκε σε ένα απλό fashion statement για τη μεγάλη βραδιά της διοργάνωσης, αλλά θέλησε να διαμαρτυρηθεί έντονα για την καταπάτηση των δικαιωμάτων των πολιτών σε μία από τις δύο «πατρίδες» της.</p>
      <p>Αφού περπάτησε στο κόκκινο χαλί, ντυμμένη με μια μαύρη καμπαρτίνα και ένα μαύρο παντελόνι, και βρέθηκε μπροστά στα φλας των φωτογράφων, η 36χρονη κατέβασε το πανωφόρι της και αποκάλυψε το γυμνό της στήθος και το μήνυμα που ήταν γραμμένο πάνω του.</p>
      <figure>
        <img src="https://europost.gr/wp-content/uploads/2019/11/laferte-1-300x233.jpg"/>
      </figure>
      <p>«Στη Χιλή βασανίζουν, σκοτώνουν και βιάζουν» ανέφεραν οι λέξεις που ήταν γραμμένες με μαύρο μαρκαδόρο στο κορμί της τραγουδίστριας, ενώ το πράσινο φουλάρι που φορούσε στο λαιμό της αποτελεί σύμβολο του κινήματος για τη νομιμοποίηση της άμβλωσης.</p>
      <figure>
        <iframe src="https://www.youtube.com/embed/ZHcRY3DwhCs" width="696" height="392" data-service="Youtube" scrolling="no"/>
      </figure>
      <p>Η γυμνή διαμαρτυρία της Mon (πλήρες όνομα Norma Monserrat Bustamante Laferte) ήταν μια ένδειξη συμπαράστασης στους Χιλιανούς που αγωνίζονται για τα δικαιώματά τους και αναφέρεται πιθανώς στη χρήση αστυνομικής βίας στη χώρα της.</p>
      <figure>
        <img src="https://europost.gr/wp-content/uploads/2019/11/laferte-2-300x199.jpg"/>
      </figure>
      <p>Υπενθυμίζεται ότι η χώρα της Λατινικής Αμερικής βιώνει μια σοβαρή κοινωνική κρίση, με μαζικές εκδηλώσεις διαμαρτυρίας και ταραχές που κοντεύουν να συμπληρώσουν έναν μήνα. Τουλάχιστον 20 άτομα έχουν σκοτωθεί στα επεισόδια που ξέσπασαν τον Οκτώβριο, όταν η κυβέρνηση αύξησε την τιμή του εισιτηρίου του μετρό.</p>
      <p>Πηγή: Daily Mail, EtOnline</p>
    </article>
  </body>
</html>