<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547452.html/%D8%A8%D8%A7-%D8%B7%D8%B1%D8%AD-%D8%AF%D9%88%D9%84%D8%AA-%D8%A8%D8%B1%D8%A7%DB%8C-%D8%B3%D9%87%D9%85%DB%8C%D9%87-%D8%A8%D9%86%D8%AF%DB%8C-%D8%A8%D9%86%D8%B2%DB%8C%D9%86-%D8%AD%D9%82-%D8%A8%D9%87-%D8%AD%D9%82-%D8%AF%D8%A7%D8%B1-%D9%85%DB%8C-%D8%B1%D8%B3%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T14:46:00+00:00"/>
    <meta property="og:title" content="با طرح دولت برای سهمیه بندی بنزین حق به حق دار می رسد!"/>
    <meta property="og:description" content="اشرف بروجردی، رئیس کتابخانه ملی و یکی از چهره‌های شناخته شده اصلاح طلب درباره افزایش قیمت بنزین توسط دولت و آن هم در اقدامی شبانه گفت: افزایش مبلغ هم به نظرم زیاد نیست زیرا قیمت دونرخی شده است و نرخ بنزین سهمیه ای 1500 تومان است."/>
  </head>
  <body>
    <article>
      <h1>با طرح دولت برای سهمیه بندی بنزین حق به حق دار می رسد!</h1>
      <h2>اشرف بروجرودی در گفتگو با دانا:</h2>
      <address>
        <time datetime="2019-11-15T14:46:00+00:00">15 Nov 2019, 14:46</time>
      </address>
      <p>اشرف بروجردی، رئیس کتابخانه ملی و یکی از چهره‌های شناخته شده اصلاح طلب درباره افزایش قیمت بنزین توسط دولت و آن هم در اقدامی شبانه گفت: افزایش مبلغ هم به نظرم زیاد نیست زیرا قیمت دونرخی شده است و نرخ بنزین سهمیه ای 1500 تومان است.</p>
      <p>اشرف بروجردی، رئیس کتابخانه ملی و یکی از چهره‌های شناخته شده اصلاح طلب در گفت و گو با <a href="http://www.dana.ir/">شبکه اطلاع رسانی راه دانا</a> درباره علت گران شدن قیمت بنزین گفت: این اتفاق در سیاست های بودجه ای کشور گنجانده شده و منحصر به این دولت نیست؛ دولت های قبل هم بر اساس قانون برنامه در واقع باید درصدی افزایش قیمت بنزین داشته باشند.</p>
      <p>بروجردی در ادامه افزود: 3 سال بود دولت به دلیل فشاری اقتصادی بر روی مردم این کار را متوقف کرده بود اما حالا باید آرام آرام به سمت اجرای این سیاست حرکت کنیم و دولت به مرور آن را اجرایی و عملیاتی کند.</p>
      <p>وی در پاسخ به این سئوال که "چرا به جای ماشین ها  ناظر به برخی طرح های پیشنهادی در مجلس این سهمیه به همه مردم حتی آنها که خودروی شخصی ندارند تعلق نگرفت که خودشان بتوانند درباره آن تصمیم بگیرند؟" گفت: افزایش مبلغ هم به نظرم زیاد نیست زیرا قیمت دونرخی شده است و نرخ بنزین سهمیه ای 1500 تومان است. الان هم حق به حق دار می رسد؛ کسانی که کمتر بنزین مصرف می کنند معمولا دهک های پایین جامعه و یارانه بگیر هستند و در این روش مبلغ یارانه شان اضافه می شود که این جبران آن گرانی را خواهد کرد.</p>
      <p>وی افزود: دولت با اطلاعات رسانی مناسب و تببین این مسئله مردم را به این سمت ببرد که این واقعیت را دریابند.</p>
      <p>وی در پاسخ به سئوالی درباره زمان نامناسب اجرای این طرح آن هم نیمه شب و در شب ولادت پیامبر گفت: چه اشکالی داشت؟ نیمه سال است و بحث شب و روزش مهم نیست. باید به سمت اجرای قانون برنامه پیش برویم. هر زمانی انجام می شد ممکن بود این سئوال پرسیده شود.</p>
      <p>انتهای پیام/</p>
    </article>
  </body>
</html>