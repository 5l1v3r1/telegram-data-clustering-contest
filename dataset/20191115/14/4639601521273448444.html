<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/15/sports/se-mia-allagi-proxora-o-fant-sip-enopsei-armenias/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-15T14:41:31+00:00"/>
    <meta property="og:title" content="Σε μία αλλαγή προχωρά ο Φαν’τ Σιπ ενόψει Αρμενίας"/>
    <meta property="og:description" content="Με μοναδική αλλαγή τον Βλαχοδήμο, ο οποίος θα πάρει τη θέση του Πασχαλάκη κάτω από την εστία, αναμένεται να παρατάξει την Εθνική ο Τζον Φαν’τ Σιπ στο σημερινό ματς με την Αρμενία."/>
  </head>
  <body>
    <article>
      <h1>Σε μία αλλαγή προχωρά ο Φαν’τ Σιπ ενόψει Αρμενίας</h1>
      <h2>Με μοναδική αλλαγή τον Βλαχοδήμο, ο οποίος θα πάρει τη θέση του Πασχαλάκη κάτω από την εστία, αναμένεται να παρατάξει την Εθνική ο Τζον Φαν’τ Σιπ στο σημερινό ματς με την Αρμενία.</h2>
      <address><time datetime="2019-11-15T14:41:31+00:00">15 Nov 2019, 14:41</time> by <a rel="author">ΤοΒΗΜΑ Team</a></address>
      <p>Η Εθνική αντιμετωπίζει την Αρμενία για την ένατη αγωνιστική του δέκατου ομίλου των προκριματικών του Euro 2020.</p>
      <p>Στην εθνική ομάδα υπάρχει αρκετά καλό κλίμα μετά τη νίκη επί της Βοσνίας με 2-1, αλλά και της εμφάνισης με την Ιταλία παρά την ήττα με 2-0. Η ομάδα καλείται να δώσει συνέχεια στις εμφανίσεις του Οκτωβρίου και να αποδείξει πως αυτές δεν ήταν απλά ένα «πυροτέχνημα».</p>
      <p>
        <a href="https://www.in.gr/2019/11/15/economy/liksiprothesma-katatethike-rythmisi-gia-ofeiles-tou-dimosiou-se-idiotes/">Ληξιπρόθεσμα : Κατατέθηκε ρύθμιση για οφειλές του Δημοσίου σε ιδιώτες</a>
      </p>
      <p>Ο Τζον Φαν’τ Σιπ ετοιμάζει τα πλάνα του ενόψει της αποψινής αναμέτρησης (19:00), εμπιστεύεται την ομάδα που έφερε την πρώτη νίκη μετά από καιρό και αναμένεται να παρατάξει τους ίδιους παίκτες με μία αλλαγή. Αυτή θα είναι ο Βλαχοδήμος αντί του Πασχαλάκη.</p>
      <p>Ο Ολλανδός, λοιπόν, αναμένεται να παρατάξει σε σύστημα 4-2-3-1 τους Μπακάκη, Χατζηδιάκο, Σταφυλίδη και Γιαννούλη από δεξιά προς τα αριστερά στην άμυνα. Μπουχαλάκης και Γαλανόπουλος θα είναι οι δύο κόφτες.</p>
      <p>Μπροστά τους θα είναι ο Μπακασέτας σαν 10αρι, με τους Μανταλό και Λημνιό στα άκρα της επίθεσης και σέντερ φορ θα είναι ο Παυλίδης.</p>
      <p>
        <a href="https://www.tovima.gr/2019/11/15/science/algorithmos-gia-asfaleis-eidopoiiseis/">Αλγόριθμος για… ασφαλείς ειδοποιήσεις</a>
      </p>
    </article>
  </body>
</html>