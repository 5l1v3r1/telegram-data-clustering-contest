<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yerin-21-metre-altina-2-bin-araclik-otopark-215201h.htm"/>
    <meta property="og:site_name" content="OLAY"/>
    <meta property="article:published_time" content="2019-11-15T14:59:51+00:00"/>
    <meta property="og:title" content="Yerin 21 metre altına 2 bin araçlık otopark"/>
    <meta property="og:description" content="Osmangazi Belediyesi'nin şehrin merkezinde 40 dönüm alan üzerinde yapımına başladığı Osmangazi Meydanı'nda çalışmalar sürüyor."/>
  </head>
  <body>
    <article>
      <h1>Yerin 21 metre altına 2 bin araçlık otopark</h1>
      <h2>Osmangazi Belediyesi'nin şehrin merkezinde 40 dönüm alan üzerinde yapımına başladığı Osmangazi Meydanı'nda çalışmalar sürüyor.</h2>
      <address>
        <time datetime="2019-11-15T14:59:51+00:00">15 Nov 2019, 14:59</time>
      </address>
      <p>150 milyon lira bedel ödenerek kamulaştırılan 100'den fazla binanın yıkılmasıyla elde edilen arazide yükselen  proje için hafriyat çalışmalarına hız verildi. Meydanın altında inşa edilecek 2 bin araç kapasiteli 4 katlı kapalı otopark için 21 metre derinliğe kadar kazı yapacak olan belediye ekipleri, kısa sürede 9 metreye kadar inmeyi başardı. Yapılacak otoparkla şehrin trafik sorununa büyük ölçüde çare olacak Osmangazi Meydanı; sosyal ve kültürel tesislerin yanı sıra millet kıraathanesi ve aktivite alanlarıyla Bursa'nın yeni marka değeri olacak.</p>
      <p>
        <b>‘MUHTEŞEM BİR GÖRÜNTÜ ORTAYA ÇIKACAK...'</b>
      </p>
      <p>Osmangazi Belediye Başkanı Mustafa Dündar, dün AK Parti İl Başkanı Ayhan Salman ile birlikte Osmangazi Meydanı şantiyesini gezdi. Çalışmalar hakkında bilgiler veren Dündar, bölgenin yayalaşmasını sağlayacaklarını, hafriyat çalışmalarının tamamlanmasının ardından otopark ve meydanın inşaatına geçileceğini söyledi.</p>
      <p>Bursa'nın çöküntü alanı haline gelmiş merkezini yeniden canlandıracağını ifade eden Dündar, ‘‘Bursa denilince akla Osmangazi Meydanı gelecek. Ayrıca Ulubatlı Hasan Bulvarı'nda trafiği yer altına alacağız. Osmangazi Meydanı ile Demiryolu ve Merinos birleşiyor. Muhteşem bir görüntü ortaya çıkacak'' diye konuştu.</p>
      <p>AK Parti Bursa İl Başkanı Ayhan Salman da, çalışmalarından dolayı Dündar ve ekibini tebrik etti. </p>
    </article>
  </body>
</html>