<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/15/na-skladah-boyeprypasiv-bilya-balakliyi-progrymily-vybuhy/"/>
    <meta property="og:site_name" content="Рубрика"/>
    <meta property="article:published_time" content="2019-11-15T14:16:14+00:00"/>
    <meta property="og:title" content="На складах боєприпасів біля Балаклії прогриміли вибухи"/>
    <meta property="og:description" content="Неподалік від міста Балаклія Харківської області відбуваються поодинокі вибухи на складах зберігання боєприпасів. Про це 15 листопада повідомляють місцеві видання UA:Харків, 057.U. Зокрема, директорка департаменту науки і освіти Лариса Карпова на питання, чи відбувається евакуація і чи задіяні в цьому школи, повідомила суспільному: “Ніякої евакуації зараз немає. Ні в яких установах”. За інформацією ексначальника районного ДСНС […]"/>
  </head>
  <body>
    <article>
      <h1>На складах боєприпасів біля Балаклії прогриміли вибухи</h1>
      <address><time datetime="2019-11-15T14:16:14+00:00">15 Nov 2019, 14:16</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/Vybuhy-Harkiv-860x580-c-1.jpg"/>
      </figure>
      <p>
        <b>Неподалік від міста Балаклія Харківської області відбуваються поодинокі вибухи на складах зберігання боєприпасів.</b>
      </p>
      <p>Про це 15 листопада повідомляють місцеві видання<a href="https://www.facebook.com/suspilne.kharkiv/photos/a.1789016534684721/2328178467435189/?type=3&amp;__xts__%5B0%5D=68.ARAu_OF6VXkwT10DTxB9E43pY1PEPKeMWyBxc0PCgwkETPkD_KGf_Yc1hjC8cMbBB91NARLTJqkKpig6EZVr7ge6iVQF9-x4Sci5D_SxcdLtJdXEw2rluicRGL4ihM-aDbNArj6icX0peNR-LEa4qgMF1sLeB8KrjXmNfScMQ0nOPTwwlWo9itDLABY4jITsjlTkHEBDFKEFpbue4Akh3wI7sjIsBPiiH3BYn_LujWmYEuTi-gbBppjRQTH0R6qLHOS2wc37qY5-aWZqPf8NcZnMIKEz1KoSuBkrN8hqO78DG3RCtxVqmnpRdAAbOE3zWZ4_JtOM8CKmKwYrc71rp2uMnzyY&amp;__tn__=-R"> UA:Харків, </a><a href="https://www.057.ua/news/2574653/v-balaklee-snova-vzryvautsa-boepripasy-est-postradavsij-video?fbclid=IwAR1psTcATwUN4XTcB2nZkKnVQqfPuC-jjHRSV5HHHhu9b9PMAN1-jM__6b0">057.U.</a></p>
      <p>Зокрема, директорка департаменту науки і освіти Лариса Карпова на питання, чи відбувається евакуація і чи задіяні в цьому школи, повідомила суспільному: “Ніякої евакуації зараз немає. Ні в яких установах”.</p>
      <p>За інформацією ексначальника районного ДСНС Сергія Черепахи, відбуваються поодинокі вибухи на території арсеналу, розліт уламків 20-30 метрів, горить трава.</p>
      <p><b>Мер міста Іван Столбовий також підтвердив інформацію: одиничні вибухи сталися на території військового арсеналу</b>. Зараз мер з’ясовує із військовою частиною, що сталося.</p>
      <p>Місцеве видання з посиланням на Міноборони повідомляє, що надзвичайна подія у Балаклії сталася при вивезенні снарядів. Один з них вибухнув. Попередньо повідомляється, що <b>один з саперів був поранений.</b></p>
      <p>Рятувальники також підтвердили інформацію, але пообіцяли розповісти подробиці пізніше.</p>
      <p>“Нас викликали на суху траву. Там же на території є містечко, яке відноситься до Балаклії. Подробиці будуть пізніше”, – розповів прес-секретар ДСНС в Харківській області Ігор Лупандін.</p>
      <figure>
        <iframe src="https://www.youtube.com/embed/vS4mB7XrNlc" width="500" height="281" data-service="Youtube" scrolling="no"/>
      </figure>
      <p>Раніше: <a href="https://rubryka.com/article/nikoly-takogo-ne-bulo-i-os-znovu-vse-pro-vybuh-skladu-boyeprypasiv-v-ichni/">Ніколи такого не було, і ось знову: все про вибух складу боєприпасів в Ічні.</a></p>
    </article>
  </body>
</html>