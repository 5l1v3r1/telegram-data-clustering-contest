<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/sud-u-krimu-vidhiliv-skargu-na-prodovzhennya-areshtu-figurantam-bilogirskoyi-spravi-hizb-ut-tahrir-329784_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T14:13:00+00:00"/>
    <meta property="og:title" content="&quot;Суд&quot; у Криму відхилив скаргу на продовження арешту фігурантам білогірської &quot;справи Хізб ут-Тахрір&quot;"/>
    <meta property="og:description" content="За словами адвоката одного з кримчан, суд не взяв до уваги той факт, що у його підзахисного є важка хвороба."/>
  </head>
  <body>
    <article>
      <h1>"Суд" у Криму відхилив скаргу на продовження арешту фігурантам білогірської "справи Хізб ут-Тахрір"</h1>
      <h2>За словами адвоката одного з кримчан, суд не взяв до уваги той факт, що у його підзахисного є важка хвороба.</h2>
      <address>
        <time datetime="2019-11-15T14:13:00+00:00">15 Nov 2019, 14:13</time>
      </address>
      <p>Підконтрольний Росії "Верховний суд" анексованого Криму відхилив апеляції на <b><a href="https://dt.ua/UKRAINE/krimskiy-sud-zaareshtuvav-chotiroh-krimskih-tatar-do-5-serpnya-314082_.html">продовження арешту</a> </b>до 5 лютого фігурантам білогірської "справи Хізб ут-Тахрір", повідомила у Facebook "Кримська солідарність". У одного з кримчан у білогірській групі є важке захворювання.</p>
      <p>"Тільки що Верховним Судом Республіки Крим були розглянуті апеляційні скарги трьох адвокатів і одного підсудного на постанову Київського районного суду від 31 жовтня 2019 року, на продовження терміну утримання під вартою на три місяця до 5 лютого 2020 року. Усі чотири апеляційні скарги судом були відхилені. Не були прийняті до уваги всі основні доводи, які вже неодноразово нами викладалися", - процитували у громадському об'єднанні адвоката Костянтина Рустемова.</p>
      <p>Він також звернув увагу, що у його підзахисного Енвера Омерова є важке захворювання, "що робить практично нестерпним його перебування в СІЗО". Адвокат повідомив, що суд також не взяв цей факт до уваги.</p>
      <p>"Зі свого боку я подав клопотання на адресу слідчого, щоб було проведено відповідне медосвідчення. Якщо дане клопотання слідчим буде задоволено, то тоді буде проведено медобстеження, і за висновком буде вирішуватися питання, чи може Енвер Омеров перебувати в СІЗО чи не може", - додав Рустемов.</p>
      <p>31 жовтня "Київський районний суд" окупованого Сімферополя продовжив до 5 лютого 2020 року незаконний арешт Енвера Омерова, Різи Омерова і Айдера Джаппарова.</p>
      <p>10 червня, <b><a href="https://zn.ua/UKRAINE/%D0%9D%D0%B0%D0%BF%D0%BE%D0%BC%D0%BD%D0%B8%D0%BC,%20%D0%BD%D0%B0%20%D1%82%D0%B5%D1%80%D1%80%D0%B8%D1%82%D0%BE%D1%80%D0%B8%D0%B8%20%D0%BE%D0%BA%D0%BA%D1%83%D0%BF%D0%B8%D1%80%D0%BE%D0%B2%D0%B0%D0%BD%D0%BD%D0%BE%D0%B3%D0%BE%20%D0%9A%D1%80%D1%8B%D0%BC%D0%B0%20%D0%B7%D0%B0%20%D0%BF%D0%B5%D1%80%D0%B2%D1%8B%D0%B9%20%D0%BA%D0%B2%D0%B0%D1%80%D1%82%D0%B0%D0%BB%20%D1%8D%D1%82%D0%BE%D0%B3%D0%BE%20%D0%B3%D0%BE%D0%B4%D0%B0%20%D0%BF%D1%80%D0%BE%D0%B8%D0%B7%D0%BE%D1%88%D0%BB%D0%BE%2045%20%D0%BE%D0%B1%D1%8B%D1%81%D0%BA%D0%BE%D0%B2,%2097%20%D0%B0%D1%80%D0%B5%D1%81%D1%82%D0%BE%D0%B2,%2032%20%D1%8D%D1%82%D0%B0%D0%BF%D0%B8%D1%80%D0%BE%D0%B2%D0%B0%D0%BD%D0%B8%D1%8F%20%D0%BF%D0%BE%D0%BB%D0%B8%D1%82%D0%B7%D0%B0%D0%BA%D0%BB%D1%8E%D1%87%D1%91%D0%BD%D0%BD%D1%8B%D1%85%20%D0%B2%20%D0%A0%D0%BE%D1%81%D1%81%D0%B8%D1%8E%20%D0%B8%2060%20%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D1%8B%D1%85%20%D0%B7%D0%B0%D1%85%D0%BE%D0%B4%D0%BE%D0%B2%20%D1%81%D1%83%D0%B4%D0%BE%D0%B2%20%D0%B2%20%D0%BF%D0%BE%D1%80%D1%82%D1%8B.%20%D0%A2%D0%B0%D0%BA%D0%B6%D0%B5%20%D0%B7%D0%B0%20%D1%83%D0%BA%D0%B0%D0%B7%D0%B0%D0%BD%D0%BD%D1%8B%D0%B9%20%D0%BF%D0%B5%D1%80%D0%B8%D0%BE%D0%B4%20%D0%B1%D1%8B%D0%BB%D0%BE%20%D0%B7%D0%B0%D1%84%D0%B8%D0%BA%D1%81%D0%B8%D1%80%D0%BE%D0%B2%D0%B0%D0%BD%D0%BE%2052%20%D0%B7%D0%B0%D0%B4%D0%B5%D1%80%D0%B6%D0%B0%D0%BD%D0%B8%D1%8F,%2061%20%D0%B4%D0%BE%D0%BF%D1%80%D0%BE%D1%81%20%D0%B8%20171%20%D1%81%D0%BB%D1%83%D1%87%D0%B0%D0%B9%20%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F%20%D0%BF%D1%80%D0%B0%D0%B2%D0%B0%20%D0%BD%D0%B0%20%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D1%8B%D0%B9%20%D1%81%D1%83%D0%B4.%20%20%D0%9E%D1%82%D0%BC%D0%B5%D1%82%D0%B8%D0%BC,%20%D1%87%D1%82%D0%BE%20%D0%93%D0%B5%D0%BD%D0%B5%D1%80%D0%B0%D0%BB%D1%8C%D0%BD%D0%B0%D1%8F%20%D0%90%D1%81%D1%81%D0%B0%D0%BC%D0%B1%D0%BB%D0%B5%D1%8F%20%D0%9E%D0%9E%D0%9D%20%D0%B2%20%D1%81%D0%B2%D0%BE%D0%B8%D1%85%20%D1%80%D0%B5%D0%B7%D0%BE%D0%BB%D1%8E%D1%86%D0%B8%D1%8F%D1%85%20%D0%BD%D0%B5%D0%BE%D0%B4%D0%BD%D0%BE%D0%BA%D1%80%D0%B0%D1%82%D0%BD%D0%BE%20%D0%BE%D1%81%D1%83%D0%B6%D0%B4%D0%B0%D0%BB%D0">російські силовики в окупованому Криму провели ряд обшуків" у кримських татар</a></b>. За даними активістів, так звані "слідчі дії" відбулися за трьома адресами. Після цього трьох кримських татар окупанти затримали і перевезли в місцевий "відділ" Федеральної служби безпеки РФ.</p>
      <p>Після обшуків у кримських татар, прокуратура АР Крим відкрила справу за ч. 2 ст. 162 (порушення недоторканності житла) Кримінального кодексу України.</p>
      <p>Генеральна Асамблея ООН у своїх резолюціях неодноразово засуджувала незаконні дії країни-окупанта і закликала її дотримуватися прав людини. 22 грудня 2018 року Генеральна Асамблея ООН прийняла нову <b><a href="https://dt.ua/POLITICS/genasambleya-oon-priynyala-rezolyuciyu-pro-porushennya-prav-lyudini-v-krimu-297818_.html">резолюцію "Ситуація з правами людини в Автономній Республіці Крим і місті Севастополь, Україна"</a></b>.</p>
      <p>Вона стала третьою ініційованої Україною і прийнятою Генасамблеєю ООН за останні два роки. При цьому Росія не виконала жодної вимоги попередніх резолюцій, ситуація лише погіршилася. У зв'язку з чим у новій резолюції вперше окремо міститься заклик до Генерального секретаря ООН підготувати спеціальну доповідь про її виконання до наступної сесії ГА ООН.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>