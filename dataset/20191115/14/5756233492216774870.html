<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621648/%D8%AA%D8%A7-%D8%A2%D8%AE%D8%B1-%D9%87%D9%85%D8%B1%D8%A7%D9%87-%D8%B2%D9%84%D8%B2%D9%84%D9%87%E2%80%8C%D8%B2%D8%AF%DA%AF%D8%A7%D9%86-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86%E2%80%8C%D8%B4%D8%B1%D9%82%DB%8C-%D9%87%D8%B3%D8%AA%DB%8C%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-15T14:13:00+00:00"/>
    <meta property="og:title" content="تا آخر همراه زلزله‌زدگان آذربایجان‌شرقی هستیم"/>
    <meta property="og:description" content="فرمانده سپاه پاسداران انقلاب اسلامی با اشاره به فعالیت ۲۰ دستگاه ماشین‌آلات مهندسی سپاه در مناطق زلزله‌زده آذربایجان‌شرقی اعلام کرد: تا آخر در کنار زلزله‌زدگان هستیم."/>
  </head>
  <body>
    <article>
      <h1>تا آخر همراه زلزله‌زدگان آذربایجان‌شرقی هستیم</h1>
      <address>
        <time datetime="2019-11-15T14:13:00+00:00">15 Nov 2019, 14:13</time>
      </address>
      <p>
        <i>فرمانده سپاه پاسداران انقلاب اسلامی با اشاره به فعالیت ۲۰ دستگاه ماشین‌آلات مهندسی سپاه در مناطق زلزله‌زده آذربایجان‌شرقی اعلام کرد: تا آخر در کنار زلزله‌زدگان هستیم.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سردار سرلشکر حسین سلامی امروز جمعه در حاشیه بازدید از روستای زلزله‌زده ورنکش در گفت‌وگو با خبرنگاران اظهار داشت: در روستاهای زلزله‌زده میانه ۲۰ دستگاه مهندسی سنگین سپاه پاسداران در حال فعالیت است.</p>
      <p>وی افزود: از ۱۰۵ خانه آواربرداری شده در منطقه ۵۰ خانه توسط نیروهای سپاه آواربرداری شده است و طی ۱۰ تا ۱۵ روز آینده آواربرداری خانه‌های تخریب شده به اتمام خواهد رسید.</p>
      <figure>
        <img src="https://aftabnews.ir/files/fa/news/1398/8/24/359577_395.jpg"/>
      </figure>
      <p>فرمانده کل س‍پاه پاسداران تصریح کرد: با تجربیات از حوادث و بلایای گذشته در کشور ما تا آخر حادثه در کنار مردم می‌ایستیم.</p>
      <p>وی خاطرنشان کرد: سپاه و بسیج به عنوان اولین گروه وارد منطقه شده‌اند و آخر از همه خارج خواهیم شد.</p>
      <p>سردار سلامی صبح امروز به همراه فرمانده قرارگاه سازندگی خاتم الانبیا و فرمانده سپاه عاشورا به منظور نظارت بر روند آواربرداری و امدادرسانی به زللزه زدگان آذربایجان شرقی وارد روستای زلزله‌زده‌ ورنکش در ۲۲ کیلومتری شمال شهر میانه شد.</p>
    </article>
  </body>
</html>