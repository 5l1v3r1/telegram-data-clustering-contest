<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/rada-uhvalila-za-osnovu-zakonoproekt-pro-skasuvannya-derzhavnoyi-monopoliyi-na-virobnictvo-spirtu-329789_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T14:52:00+00:00"/>
    <meta property="og:title" content="Рада ухвалила за основу законопроект про скасування державної монополії на виробництво спирту"/>
    <meta property="og:description" content="За документ проголосували майже 300 депутатів."/>
  </head>
  <body>
    <article>
      <h1>Рада ухвалила за основу законопроект про скасування державної монополії на виробництво спирту</h1>
      <h2>За документ проголосували майже 300 депутатів.</h2>
      <address>
        <time datetime="2019-11-15T14:52:00+00:00">15 Nov 2019, 14:52</time>
      </address>
      <p>Під час засідання 15 листопада, народні депутати прийняли за основу в першому читанні законопроект №2300 про скасування з 1 січня 2020 року державної монополії на виробництво спирту. За документ віддали свої голоси 293 парламентарія.</p>
      <p>Крім того, депутати проголосували за скорочення наполовину терміну підготовки законопроекта до другого читання .</p>
      <p>Законопроект передбачає скасування державної монополії на виробництво спирту з 1 січня 2020 року, можливість суб'єктам господарювання будь-якої форми виробляти спирт за умови отримання відповідної ліцензії, а також повну лібералізацію експорту спирту з України.</p>
      <p>Крім того, для захисту вітчизняного товаровиробника законопроект передбачає, що імпорт спирту до 1 січня 2022 року зможуть здійснювати тільки уповноважені Кабінетом міністрів держпідприємства.</p>
      <p>Раніше президент України Володимир Зеленський заявив про те, <b><a href="https://dt.ua/ECONOMICS/v-ukrayini-55-virobnictva-spirtu-znahoditsya-v-tini-zelenskiy-328234_.html">що 55% виробництва "Укрспирту" перебуває в тіні</a></b>. У той же час заступник керівника Офісу президента Юлія Ковалів розповіла, що, починаючи з 2016 року, фінасовий результат держпідприємства скоротився в 5 разів, а бюджет недоотримав 8 млрд грн за тіньового ринку спирту.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>