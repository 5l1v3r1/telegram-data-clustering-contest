<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640137/%D9%87%D9%85%E2%80%8C%D8%AD%D8%B2%D8%A8%DB%8C-%D9%85%D9%88%D8%B1%D8%A7%D9%84%D8%B3-%D8%B1%D8%A6%DB%8C%D8%B3-%D8%AC%D8%AF%DB%8C%D8%AF-%D8%B3%D9%86%D8%A7%DB%8C-%D8%A8%D9%88%D9%84%DB%8C%D9%88%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T14:47:00+00:00"/>
    <meta property="og:title" content="هم‌حزبی «مورالس» رئیس جدید سنای بولیوی شد"/>
    <meta property="og:description" content="یکی از هم حزبی‌های رئیس جمهور بولیوی که این هفته در پی بالا گرفتن اعتراضات مجبور به استعفا شده بود، به‌عنوان رئیس مجلس سنای این کشور انتخاب شد."/>
  </head>
  <body>
    <article>
      <h1>
        <a href="https://www.bultannews.com/fa/news/640137/%D9%87%D9%85%E2%80%8C%D8%AD%D8%B2%D8%A8%DB%8C-%D9%85%D9%88%D8%B1%D8%A7%D9%84%D8%B3-%D8%B1%D8%A6%DB%8C%D8%B3-%D8%AC%D8%AF%DB%8C%D8%AF-%D8%B3%D9%86%D8%A7%DB%8C-%D8%A8%D9%88%D9%84%DB%8C%D9%88%DB%8C-%D8%B4%D8%AF">هم‌حزبی «مورالس» رئیس جدید سنای بولیوی شد</a>
      </h1>
      <h2>یکی از هم حزبی‌های رئیس جمهور بولیوی که این هفته در پی بالا گرفتن اعتراضات مجبور به استعفا شده بود، به‌عنوان رئیس مجلس سنای این کشور انتخاب شد.</h2>
      <address><time datetime="2019-11-15T14:47:00+00:00">15 Nov 2019, 14:47</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، قانون‌گذاران بولیویایی در رأی‌گیری پنجشنبه شب در مجلس سنا، رئیس و دو معاون این نهاد را تعیین کردند.</p>
      <p>به نوشته خبرگزاری «رویترز»، در نتیجه این رأی‌گیری، «مونیکا اوا کوپا مورگا» از اعضای حزب جنبش سوسیالیم بولیوی به رهبری «اوو مورالس» رئیس‌جمهور مستعفی بولیوی، به ریاست مجلس سنای این کشور منتسب شد.</p>
      <p>مورالس که از سوی کمیسیون انتخابات بولیوی برنده انتخابات ریاست جمهوری این کشور در ماه اکتبر اعلام شده بود، پس از اعتراضات خشونت آمیز مخالفان و اتهامات آنها علیه وی روز یکشنبه از سمتش استعفا داد.</p>
      <p>«ژیناین آنز» که روز سه‌شنبه خودش را رئیس‌جمهور موقت بولیوی اعلام کرد مدعی شده مورالس صلاحیت شرکت در انتخابات برای چهارمین دوره را که در آینده نزدیک برگزار خواهد شد، ندارد. با این حال بیان داشت، حزب مورالس که اکثریت کرسی‌ها در کنگره بولیوی را در اختیار دارد می‌تواند برای انتخابات نامزد معرفی کند.</p>
      <p>دولت‌های کوبا و ونزوئلا فشارها برای کناره گیری مورالس از قدرت را کودتا علیه وی خوانده و خواستار حمایت جامعه بین‌المللی از رئیس جمهور منتخب بولیوی شده‌اند.</p>
    </article>
  </body>
</html>