<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2574465/ak-kolis-vigladav-mist-u-davnomu-misti-ternopilsini-akij-zaraz-remontuut-za-1-mln-grn-fotofakt"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-15T14:01:00+00:00"/>
    <meta property="og:title" content="Як колись виглядав міст у давньому місті Тернопільщини, який зараз ремонтують за 1 млн грн (ФОТОФАКТ)"/>
    <meta property="og:description" content="Як колись виглядав міст у давньому місті Тернопільщини"/>
  </head>
  <body>
    <article>
      <h1>Як колись виглядав міст у давньому місті Тернопільщини, який зараз ремонтують за 1 млн грн (ФОТОФАКТ)</h1>
      <address><time datetime="2019-11-15T14:01:00+00:00">15 Nov 2019, 14:01</time> by <a rel="author">Тетяна Питак</a></address>
      <p>
        <i>Через широку та повноводну річку Гнізна в Теребовлі на Тернопільщині було прокладено міст, який був головним мостом, що з’єднував Старе Місто з центральною вулицею. Пишуть <a href="https://ternopoliany.te.ua/40902-yak-kolys-vyhliadav-mist-u-davnomu-misti-ternopilshchyny-iakyi-zaraz-v-avariinomu-stani-fotofakt">Тернополяни</a>.</i>
      </p>
      <p>Про це повідомив у соцмережі Фейсбук ініціатор екопроєкту, мешканець Теребовлі Володимир Войтович. Чоловік опублікував стару світлину моста на вулиці Шевченка, зроблену ще в часи юності пана Володимира.</p>
      <p>Краянин згадує, що десятками років тому міст був не в такому занедбаному стані, як тепер. Він був акуратним, з світильниками. З двох сторін на мості були тротуари. Був єдиний дорожній знак, який обмежував завантаженість автомашин. Можна було проїхати машинам з вантажем не більше 8 тонн. На жаль, сьогодні споруда потребує значного ремонту.</p>
      <p>— Сьогодні міст, побудований за часів Австро-Угорської імперії переживає нелегкі часи. Знак, який закривав шлях великовантажним машинам щез. Опорна стіна від православної церкви в тріщинах, бетонні плити знизу в тріщинах. Балки перекриття осипаються.. Стовпці падають.Світильники пропали, — повідомив Володимир Войтович.</p>
      <p>Чимало мешканців Теребовлі в коментарях поділилися, що колись місто було миловиднішим, річка чистішою, а міст справді цілішим.</p>
      <p>—  Моє подружнє життя починалось у 1968 році. Річка була чиста ,а жили за парканом ялинкової фабрики, купалися, був задіяний млин,водилася риба... А було колись,а було... За все болить... —  пригадала Богдана Гумницька.</p>
      <p>—  Навіть не віриться, що наша річка справді була Річкою, а не брудним, смердючим потічком. А ще трохи поїздять по тому мості важковагові машини, то він розвалиться, — обурилася Natalia Kozak.</p>
      <p>—  Діти купалися, колись була краса. Маймо надію, що наше місто буде дуже гарне! — додала Євгенія Бучковска.</p>
      <p>—  А тепер це стічна канава в повному розумінні цього слова. Вся каналізація тече прямо в річку і ніяких очисних споруд. А що залишиться наступним поколінням? —  звернувся Роман Орлов.</p>
      <p>—  Вам мало "історичної" бруківки? Закрийте ще той міст для авто! Зробіть його пішохідним! І настане Щастя! — обурився Vitalii Liebiediev.</p>
      <figure>
        <img src="https://s.0352.ua/section/newsInText/upload/images/news/intext/000/051/446/efe74cef7b80eaebdcada177304b5ec7xl_5dce83e747d5b.jpg"/>
      </figure>
    </article>
  </body>
</html>