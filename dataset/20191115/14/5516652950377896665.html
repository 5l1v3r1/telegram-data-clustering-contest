<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425877/ypodoxh-timiwn-leipsanwn-ag-gewrgioy-en-iwanninois"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-15T14:40:42+00:00"/>
    <meta property="og:title" content="Υποδοχή τιμίων Λειψάνων Αγ. Γεωργίου Εν Ιωαννίνοις"/>
    <meta property="og:description" content="Σήμερα Παρασκευή 15 Νοεμβρίου 2019 στις 5 μ.μ. θα λάβει χώρα η τελετή υποδοχής των τιμίων Λειψάνων του Αγίου Νεομάρτυρος Γεωργίου του εν Ιωαννίνοις πλησίον του Ενοριακού Ιερού Ναού Αγίας Σκέπης-Αγίου Ευθυμίου πόλεως Ρόδου, στην αρχή της οδού Ακραμήτου. Στη συνέχεια, η ιερά Πομπή θα κατευθυνθεί προς τον Ιερό Ναό Αγίας Σκέπης όπου θα τελεστεί ο Εσπερινός των Εγκαινίων του ιερού Ναού χοροστατούντος του Σεβασμιωτάτου Μητροπολίτου Ιωαννίνων κ. Μαξίμου."/>
  </head>
  <body>
    <article>
      <h1>Υποδοχή τιμίων Λειψάνων Αγ. Γεωργίου Εν Ιωαννίνοις</h1>
      <address>
        <time datetime="2019-11-15T14:40:42+00:00">15 Nov 2019, 14:40</time>
      </address>
      <p>
        <b>Σήμερα Παρασκευή 15 Νοεμβρίου 2019 στις 5 μ.μ. θα λάβει χώρα η τελετή υποδοχής των τιμίων Λειψάνων του Αγίου Νεομάρτυρος Γεωργίου του εν Ιωαννίνοις πλησίον του Ενοριακού Ιερού Ναού Αγίας Σκέπης-Αγίου Ευθυμίου πόλεως Ρόδου, στην αρχή της οδού Ακραμήτου. Στη συνέχεια, η ιερά Πομπή θα κατευθυνθεί προς τον Ιερό Ναό Αγίας Σκέπης όπου θα τελεστεί ο Εσπερινός των Εγκαινίων του ιερού Ναού χοροστατούντος του Σεβασμιωτάτου Μητροπολίτου Ιωαννίνων κ. Μαξίμου.</b>
      </p>
      <p>Την επομένη, Σάββατο 16 Νοεμβρίου, ο Σεβασμιώτατος Μητροπολίτης μας θα χοροστατήσει του Όρθρου, θα τελέσει την Ακολουθία των Εγκαινίων και θα προστεί της Θείας Λειτουργίας στον Ενοριακό Ιερό Ναό Αγίας Σκέπης-Αγίου Ευθυμίου πόλεως Ρόδου συμμετεχόντων των Σεβασμιωτάτων Μητροπολιτών Νουβίας κ. Σάββα και Ιωαννίνων κ. Μαξίμου και των Θεοφιλεστάτων Επισκόπων Γκούλου κ. Σιλβέστρου και Ολύμπου κ. Κυρίλλου.</p>
    </article>
  </body>
</html>