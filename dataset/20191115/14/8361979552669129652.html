<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/katastrofa-mn17-nimechchina-prokomentuvala-zvinuvachennya-na-adresu-rosiji-50053787.html"/>
    <meta property="og:site_name" content="НВ"/>
    <meta property="article:published_time" content="2019-11-15T14:41:00+00:00"/>
    <meta property="og:title" content="Катастрофа МН17: Німеччина назвала нові звинувачення на адресу Росії «дуже серйозними»"/>
    <meta property="og:description" content="Офіційний представник МЗС Німеччини Марія Адебар заявила, що Берлін вважає «дуже серйозними» нові дані спільної слідчої групи щодо катастрофи літака рейсу МН17."/>
  </head>
  <body>
    <article>
      <h1>Катастрофа МН17: Німеччина назвала нові звинувачення на адресу Росії «дуже серйозними»</h1>
      <h2>Офіційний представник МЗС Німеччини Марія Адебар заявила, що Берлін вважає «дуже серйозними» нові дані спільної слідчої групи щодо катастрофи літака рейсу МН17.</h2>
      <address>
        <time datetime="2019-11-15T14:41:00+00:00">15 Nov 2019, 14:41</time>
      </address>
      <p>Про це повідомляє <a href="https://www.ukrinform.ua/rubric-world/2819129-berlin-vvazae-serjoznimi-novi-zvinuvacenna-proti-rosii-u-spravi-mn17.html">Укрінформ</a>.</p>
      <p>"З нашої точки зору, нові звинувачення в бік Росії дуже серйозні", - сказала вона.</p>
      <p>За словами дипломата, Росія повинна конструктивно співпрацювати з міжнародною слідчою групою для розслідування злочину.</p>
      <p>Раніше <a href="https://nv.ua/ukr/ukraine/events/video-rozmova-boyovikiv-dnr-pro-moskovske-komanduvannya-novini-ukrajini-50053541.html">об'єднана слідча група з розслідування катастрофи рейса МН17</a> оприлюднила нові записи перехоплених розмов бойовиків «ДНР», які свідчать про контроль Росії на окупованому Донбасі.</p>
      <p>Представник МЗС Росії Марія Захарова вважає, що <a href="https://nv.ua/ukr/world/geopolitics/katastrofa-mh17-rosiya-vidreaguvala-na-rozsliduvannya-novini-svitu-50053617.html">об'єднана слідча група (JIT), яка розслідує катастрофу рейсу MH17</a>, нібито «підганяє матеріали» під дане рішення.</p>
      <p>Катастрофа малайзійського Boeing сталася 17 липня 2014 року. Літак авіакомпанії Malaysia Airlines летів з Амстердама в Куала-Лумпур. Загинули всі 298 чоловік, що знаходилися на борту. У серпні 2014 року була створена Міжнародна слідча група, до якої увійшли представники Росії. У липні 2015 року Росія заблокувала в Раді Безпеки ООН пропозицію створити міжнародний трибунал з розслідування аварії MH17.</p>
      <p>У 2016 році Міжнародна слідча група офіційно оприлюднила <a href="https://nv.ua/ukr/world/countries/opublikovanij-povnij-tekst-zvitu-mizhnarodnoji-grupi-z-krahu-mn17-231220.html">результати розслідування катастрофи Boeing Малазійських авіаліній рейсу МН17</a>, згідно з якими літак збили з ЗРК Бук, який доставили на Донбас з території Росії.</p>
    </article>
  </body>
</html>