<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/imalo-e-opit-za-provokaciq-za-rasizym-i-na-kontrolata-s-paragvaj-1406587.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-15T14:58:00+00:00"/>
    <meta property="og:title" content="Имало е опит за провокация за расизъм и на контролата с Парагвай"/>
    <meta property="og:description" content="Преди контролата в четвъртък между България и Парагвай е имало е опит да се направи нова провокация за расизъм Няколко часа преди началото се появили уж представители на антирасистки организации, които поискали да присъстват на мача като наблюдатели"/>
  </head>
  <body>
    <article>
      <h1>Имало е опит за провокация за расизъм и на контролата с Парагвай</h1>
      <address><time datetime="2019-11-15T14:58:00+00:00">15 Nov 2019, 14:58</time> by <a rel="author">Sportlive.bg</a></address>
      <p>Преди <a href="https://www.sportlive.bg/bgfootball/national-team/Koshmaren-debyut-za-Dermenzhiev-i-mach-%E2%84%9612-bez-pobeda-za-Bylgariq-1406295.html"><b>контролата в четвъртък между България и Парагвай</b></a> е имало е опит да се направи нова провокация за расизъм. Няколко часа преди началото се появили уж представители на антирасистки организации, които поискали да присъстват на мача като наблюдатели.</p>
      <p>В БФС обаче нямало никаква заявка от подобно естество, информира "24 часа". Липсвали и всякакви документи, които да удостоверяват, че те работят към организация, свързана с УЕФА или ФИФА. Дори се опитали да твърдят, че <a href="https://www.sportlive.bg/bgfootball/national-team"><b>националите</b></a> били под мониторинг, което е абсолютна лъжа.</p>
      <p>Подобно положение е очаквано след наказанието, което отнесохме заради изстъплението на 20-ина фенове на мача с Англия. Няколко неправителствени организации се опитаха да повлияят на дисциплинарния комитет на УЕФА да бъдем изхвърлени от евроквалификациите, защото имаме шанс да се класираме през плейофите на най-добрите останали отбори от Лигата на нациите. </p>
      <p>Евроцентралата обаче спази буквата на дисциплинарната си харта, като ни наказа 1 мач на затворен стадион и 1 мач условно за следващите 2 години. Сега, сигурно идва натискът да бъде задействан двубоят, който е условен, за да се доближим до изключването от всякакви турнири. Интересно е, че и записите, които се появиха в английските медии, са направени от хора, близки до сектор “Б”, защото на стадиона никакви расистки скандирания не бяха чути. Тогава обаче имаше агенти, които бяха пратени от УЕФА сред феновете.</p>
      <figure>
        <img src="https://i.actualno.com/actualno_2013/upload/2019/10/28/0840326001572257690_big.jpg"/>
      </figure>
      <p>Руският рефер Сергей Карасьов пък бе назначен от УЕФА за главен съдия на последната ни евроквалификация срещу Чехия в неделя. Това е мачът, който ще се играе на закрити врати, само пред журналисти и официални лица и евентуално деца до 14 години, ако бъдат намерени. Засега липсват желаещи да подкрепят тима на <a href="https://www.sportlive.bg/tags/30661"><b>Георги Дерменджиев</b></a>. Мачът е от значение единствено за чехите, които имат шансове за класиране на европейското, докато нашите са си твърдо последни. Дори за България е по-добре да прати напред Чехия, за да не бъдат разместени отборите в плейофите.</p>
      <p>
        <i>А какво е първото нещо, което е казал Дерменджиев на своите футболисти след назначаването му за селекционер на България - <b><a href="https://www.sportlive.bg/bgfootball/national-team/Chorbadzhijski-razkri-kakvo-e-pyrvoto-neshto-koeto-Dermendzhiev-e-kazal-na-nacionalite-ni-1405597.html">четете в този материал на SportLive.bg</a></b></i>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Strahil-Popov-Ne-sme-autsajderi-ne-biva-da-oklyumvame--1406390.html"/>
        <a href="https://www.sportlive.bg/bgfootball/national-team/Marselinxo-S-Dermendzhiev-se-poznavame-otdavna-no-otboryt-ne-e-samo-edin-futbolist-1406389.html"/>
        <a href="https://www.sportlive.bg/bgfootball/national-team/Debyutantyt-Georgiev-Zlopoluchen-mach-blagodaren-sym-za-doverieto-1406387.html"/>
        <a href="https://www.sportlive.bg/bgfootball/national-team/Despodov-Veche-12-macha-ne-mozhem-da-se-usmihnem-tova-e-katastrofalno-1406380.html"/>
        <a href="https://www.sportlive.bg/bgfootball/national-team/Dermendzhiev-Tova-e-realnostta-naprezhenieto-v-otbora-trqbva-da-spadne-1406378.html"/>
      </related>
    </article>
  </body>
</html>