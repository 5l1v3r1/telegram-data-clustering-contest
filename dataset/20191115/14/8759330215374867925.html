<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903869/officieel-jongste-carcela-krijgt-contractverlenging-bij-standard.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T14:54:00+00:00"/>
    <meta property="og:title" content="OFFICIEEL: Jongste Carcela kan technisch staf van Standard overtuigen"/>
    <meta property="og:description" content="Standard Luik beschikt dit seizoen over heel wat talent. Daar behoren ook twee leden uit de familie Carcela bij. Er is uiteraard Mehdi Carcela, maar ook neefje Joachim. Die kon de technische staf ervan overtuigen om zijn contract te verlengen."/>
  </head>
  <body>
    <article>
      <h1>OFFICIEEL: Jongste Carcela kan technisch staf van Standard overtuigen</h1>
      <address>
        <time datetime="2019-11-15T14:54:00+00:00">15 Nov 2019, 14:54</time>
      </address>
      <p>
        <b>Standard Luik beschikt dit seizoen over heel wat talent. Daar behoren ook twee leden uit de familie Carcela bij. Er is uiteraard Mehdi Carcela, maar ook neefje Joachim. Die kon de technische staf ervan overtuigen om zijn contract te verlengen.</b>
      </p>
      <p>Dat meldt Standard via <i>de officiële kanalen</i>. De negentienjarige Carcela kreeg de voorbije maanden al een kans om zich te bewijzen op de training met de A-kern. Op 30 oktober mocht hij uiteindelijk ook debuteren bij Standard, wat hem een contractverlenging opleverde.</p>
      <p>'Standard de Liège feliciteert Joachim met zijn nieuw contract en wenst hem veel succes verder in onze clubkleuren', schrijft men bij <i>de Rouches</i>. Carcela werd in de zomer van 2018 door Standard overgenomen van Club Brugge. Daar speelde hij anderhalf seizoen. Daarvoor kwam Carcela nog uit voor Anderlecht en Standard zelf.</p>
      <figure>
        <iframe data-src="https://twitter.com/Standard_RSCL/status/1195338843500810240?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>