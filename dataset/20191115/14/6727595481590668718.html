<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/govt-with-shiv-sena-cm-to-be-formed-in-20-days-says-ncp.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T14:02:00+00:00"/>
    <meta property="og:title" content="മഹാരാഷ്ട്രാ സര്‍ക്കാര്‍ 20 ദിവസത്തിനുള്ളിലെന്ന് എന്‍.സി.പി; 'മുഖ്യമന്ത്രി ശിവസേനയില്‍ നിന്നുതന്നെ'"/>
    <meta property="og:description" content="Congress Maharashtra National News NCP Sharad Pawar Shiv Sena India മുംബൈ: മഹാരാഷ്ട്രയില്‍ 20 ദിവസത്തിനുള്ളില്‍ സര്‍ക്കാരുണ്ടാക്കുമെന്ന് എന്‍.സി.പി നേതാവ് നവാബ് മാലിക്. മ"/>
  </head>
  <body>
    <article>
      <h1>മഹാരാഷ്ട്രാ സര്‍ക്കാര്‍ 20 ദിവസത്തിനുള്ളിലെന്ന് എന്‍.സി.പി; 'മുഖ്യമന്ത്രി ശിവസേനയില്‍ നിന്നുതന്നെ'</h1>
      <address><time datetime="2019-11-15T14:02:00+00:00">15 Nov 2019, 14:02</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ 20 ദിവസത്തിനുള്ളില്‍ സര്‍ക്കാരുണ്ടാക്കുമെന്ന് എന്‍.സി.പി നേതാവ് നവാബ് മാലിക്. മുഖ്യമന്ത്രി ശിവസേനയില്‍നിന്നായിരിക്കുമെന്നും മാലിക് വ്യക്തമാക്കി.</p>
      <p>കോണ്‍ഗ്രസ് അധ്യക്ഷ സോണിയ ഗാന്ധിയും എന്‍.സി.പി നേതാവ് ശരദ് പവാറും തമ്മില്‍ കൂടിക്കാഴ്ച നടത്തിയ ശേഷമായിരിക്കും അന്തിമ തീരുമാനമെന്നും അദ്ദേഹം പറഞ്ഞു.</p>
      <p>സഖ്യസര്‍ക്കാരിനുള്ള സാധ്യതകള്‍ ഉറപ്പിച്ചാണ് എന്‍.സി.പിയുടെ നീക്കം. മഹാരാഷ്ട്രയില്‍ സര്‍ക്കാര്‍ രൂപീകരിക്കാനുള്ള നടപടികള്‍ ആരംഭിച്ചെന്ന് എന്‍.സി.പി അധ്യക്ഷന്‍ ശരദ് പവാര്‍ പറഞ്ഞിരുന്നു. പുതിയ സര്‍ക്കാര്‍ അഞ്ചുവര്‍ഷം തികയ്ക്കുമെന്നും പവാര്‍ പറഞ്ഞു.</p>
      <related>
        <a href="https://www.doolnews.com/ncp-chief-sharad-pawar-has-said-the-process-to-form-the-government-has-begun.html?utm_source=doolnews&amp;utm_medium=related"/>
      </related>
      <p>സര്‍ക്കാര്‍ രൂപീകരണവുമായി ബന്ധപ്പെട്ട് എന്‍.സി.പി നാളെ ഗവര്‍ണര്‍ ഭഗത് സിങ് കോശ്യാരിയെ കാണും.</p>
      <p>അതേസമയം സഖ്യസര്‍ക്കാരിനെക്കുറിച്ചുള്ള പുതിയ വിവരങ്ങളൊന്നും എന്‍.സി.പി പുറത്തുവിട്ടിട്ടില്ല. മന്ത്രിസ്ഥാനം പങ്കിടുന്നതിനെച്ചൊല്ലി ശിവസേനയും കോണ്‍ഗ്രസും അന്തിമ തീരുമാനത്തിലെത്തിയിട്ടില്ലെന്നാണ് റിപ്പോര്‍ട്ട്. മന്ത്രിസ്ഥാനം തുല്യമായി വീതിക്കണമെന്ന ആവശ്യത്തില്‍ കോണ്‍ഗ്രസ് ഇപ്പോഴും ഉറച്ചുനില്‍ക്കുന്നതായി സി.എന്‍.എന്‍-ന്യൂസ് 18 റിപ്പോര്‍ട്ട് ചെയ്തു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/no-hearing-against-proposed-post-poll-alliance-in-supreme-court.html?utm_source=doolnews&amp;utm_medium=related"/>
      </related>
      <p>നിലവില്‍ മുഖ്യമന്ത്രിസ്ഥാനം കൂടാതെ 16 മന്ത്രിസ്ഥാനമാണു തങ്ങള്‍ക്കു വേണ്ടതെന്ന നിലപാടിലാണ് ശിവസേന. എന്‍.സി.പിക്ക് 14 സ്ഥാനം ലഭിക്കുമ്പോള്‍ കോണ്‍ഗ്രസിന് 12 സ്ഥാനം മാത്രമാണു ലഭിക്കുക. ഇപ്രകാരമാണ് പൊതുമിനിമം പദ്ധതിതയ്യാറായിരിക്കുന്നത്.</p>
      <related>
        <a href="https://www.doolnews.com/o-matter-who-forms-the-government-in-maharashtra-says-gadkari-456.html?utm_source=doolnews&amp;utm_medium=related"/>
      </related>
      <p>ഇന്ന് മൂന്ന് പാര്‍ട്ടികളുടെയും ദേശീയ നേതാക്കള്‍ തമ്മില്‍ നടത്തുന്ന കൂടിക്കാഴ്ച ഇക്കാര്യം ചര്‍ച്ച ചെയ്യുകയും തീരുമാനമെടുക്കുകയും ചെതേക്കും. ശിവസേനാ അധ്യക്ഷന്‍ ഉദ്ധവ് താക്കറെ, എന്‍.സി.പി അധ്യക്ഷന്‍ ശരദ് പവാര്‍, കോണ്‍ഗ്രസ് അധ്യക്ഷ സോണിയാ ഗാന്ധി എന്നിവരാണ് കൂടിക്കാഴ്ച നടത്തുക.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/VagkJ0Tc7f8" width="500" height="281" data-service="Youtube" scrolling="no"/>
      </figure>
    </article>
  </body>
</html>