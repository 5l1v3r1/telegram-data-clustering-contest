<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158468_1010.html"/>
    <meta property="og:site_name" content="Novsport"/>
    <meta property="article:published_time" content="2019-11-15T14:18:00+00:00"/>
    <meta property="og:title" content="Арбитражът отмени наказание на Берое"/>
    <meta property="og:description" content="Вижте подробности"/>
  </head>
  <body>
    <article>
      <h1>Арбитражът отмени наказание на Берое</h1>
      <address>
        <time datetime="2019-11-15T14:18:00+00:00">15 Nov 2019, 14:18</time>
      </address>
      <p>Арбитражната комисия при Българската федерация по баскетбол отмени санкцията в размер на 1000 лв., наложена на Берое. До това решение на органа от 13 ноември се стигна след жалба от страна на старозагорци.</p>
      <p> <br/>Санкцията за тима бе наложена с решение на Дисциплинарно-административния съвет на НБЛ на 25 октомври, в което, на основание чл.40, т.26 от Дисциплинарно-административния правилник, се посочва, че отборът е глобен заради непоставяне на логото на НБЛ върху официалния състезателен екип на отбора на срещата със Спартак Плевен от 19 октомври.<br/> <br/>Мотивите, с които Арбитражната комисия при Българската федерация по баскетбол взима под внимание жалбата на Берое са, че никъде в посочената разпоредба не се открива описание на нарушение, изразяващо се в „липса на лого на НБЛ върху представителните екипи на състезателите“. С това наложената имуществена санкция на старозагорци в размер на 1000 лева бива отменена.</p>
    </article>
  </body>
</html>