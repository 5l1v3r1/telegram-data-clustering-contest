<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640133/%D9%86%D8%B4%D8%B3%D8%AA-%D8%A8%DB%8C%E2%80%8C%D8%AB%D9%85%D8%B1-%D9%88%D8%B2%D8%B1%D8%A7%DB%8C-%D8%AE%D8%A7%D8%B1%D8%AC%D9%87-%D8%A7%D8%A6%D8%AA%D9%84%D8%A7%D9%81-%D8%B6%D8%AF-%D8%AF%D8%A7%D8%B9%D8%B4"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T14:25:00+00:00"/>
    <meta property="og:title" content="نشست بی‌ثمر وزرای خارجه ائتلاف ضد داعش"/>
    <meta property="og:description" content="نشست وزرای امور خارجه کشورهای عضو ائتلاف آمریکایی علیه داعش در واشنگتن در خصوص چگونگی بازگرداندن جنگجویان خارجی به کشورهایشان به دلیل اختلافات..."/>
  </head>
  <body>
    <article>
      <h1>
        <a href="https://www.bultannews.com/fa/news/640133/%D9%86%D8%B4%D8%B3%D8%AA-%D8%A8%DB%8C%E2%80%8C%D8%AB%D9%85%D8%B1-%D9%88%D8%B2%D8%B1%D8%A7%DB%8C-%D8%AE%D8%A7%D8%B1%D8%AC%D9%87-%D8%A7%D8%A6%D8%AA%D9%84%D8%A7%D9%81-%D8%B6%D8%AF-%D8%AF%D8%A7%D8%B9%D8%B4">نشست بی‌ثمر وزرای خارجه ائتلاف ضد داعش</a>
      </h1>
      <h2>نشست وزرای امور خارجه کشورهای عضو ائتلاف آمریکایی علیه داعش در واشنگتن در خصوص چگونگی بازگرداندن جنگجویان خارجی به کشورهایشان به دلیل اختلافات...</h2>
      <address><time datetime="2019-11-15T14:25:00+00:00">15 Nov 2019, 14:25</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وزرای امور خارجه ائتلاف آمریکایی علیه داعش پنجشنبه شب در واشنگتن گرد هم آمدند تا به تصمیم‌گیری درخصوص جنگجویان خارجی بازداشت شده این گروه تروریستی تصمیم‌گیری کنند اما نتوانستند به جمع‌بندی قابل اتکایی دست پیدا کنند.</p>
      <p>واشنگتن خواهان بازگردانده شدن جنگجویان داعشی به کشورهایشان است اما کشورهای اروپایی به‌دلیل هراس از وقوع حملات ترویستی جدید در خاک اروپا تمایلی به پذیرش این شهروندانشان ندارند.</p>
      <p>به نوشته خبرگزاری «رویترز»، «نیتان سِیلز» مسئول هماهنگی امور ضد تروریسم آمریکا در نشستی خبری در وزارت امور خارجه این کشور در این باره گفت:‌ «هیچ‌کس نباید از آمریکا یا هر کشور دیگری انتظار داشته باشد این مشکل را برای آن‌ها حل کند. از دید ما درخواست از دیگر کشورهای منطقه (غرب آسیا) برای پذیرفتن جنگجویان خارجی و محاکمه و حبس آن‌ها امکان‌پذیر نیست».</p>
      <p>سیلز هشدار داد شرایط با ثباتی که نیروهای کُرد متحد آمریکا با حبس داعشی‌ها ایجاد کرده‌اند، ممکن است مدت زیادی دوام پیدا نکند. او گفت: «آنجا سوریه است، همه ما می‌دانیم ممکن است اوضاع در یک چشم بر هم زدن عوض شود».</p>
      <p>وی با تأکید بر موضع «ژان ایو لودریان»، وزیر امور خارجه فرانسه گفت: «جنگجویان [داعشی] باید به‌خاطر جنایاتی که مرتکب شده‌اند هرچه سریع‌تر به دست قانون سپرده شوند».</p>
      <p>با این‌که داعش بخش اعظم قلمرو خود در سوریه و عراق را از دست داده است و رهبر آن‌ها نیز هفته گذشته کشته شد، همچنان به‌عنوان تهدیدی بین المللی تلقی می‌شود. چیزی حدود ۱۰ هزار نیروی داعشی و خانواده‌هایشان در شمال سوریه زندانی شده‌اند.</p>
    </article>
  </body>
</html>