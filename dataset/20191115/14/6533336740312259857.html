<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/ldquo-cosi-rsquo-smetti-scrivere-quei-pezzi-rdquo-ndash-spari-219143.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-15T14:51:40+00:00"/>
    <meta property="og:title" content="'cosi’ smetti di scrivere quei pezzi'-spari contro il direttore di campania notizie: illeso"/>
    <meta property="og:description" content="“COSI’ SMETTI DI SCRIVERE QUEI PEZZI” – 7 SPARI CONTRO IL DIRETTORE DI CAMPANIA NOTIZIE, MARIO DE MICHELE: COLPITA L’AUTO, LUI SI E’ SALVATO - IL GIORNALISTA AVEVA GIÀ DENUNCIATO UN'INTIMIDAZIONE TRE GIORNI FA. DUE PERSONE A BORDO DI UNA MOTO E COPERTE DA CASCO INTEGRALE, LO AVREBBERO COSTRETTO A… - INDAGANO I CARABINIERI DI AVERSA"/>
  </head>
  <body>
    <article>
      <h1>'cosi’ smetti di scrivere quei pezzi'-spari contro il direttore di campania notizie: illeso</h1>
      <address>
        <time datetime="2019-11-15T14:51:40+00:00">15 Nov 2019, 14:51</time>
      </address>
      <p>
        <b>“COSI’ SMETTI DI SCRIVERE QUEI PEZZI” – 7 SPARI CONTRO IL DIRETTORE DI CAMPANIA NOTIZIE, MARIO DE MICHELE: COLPITA L’AUTO, LUI SI E’ SALVATO - IL GIORNALISTA AVEVA GIÀ DENUNCIATO UN'INTIMIDAZIONE TRE GIORNI FA. DUE PERSONE A BORDO DI UNA MOTO E COPERTE DA CASCO INTEGRALE, LO AVREBBERO COSTRETTO A… - INDAGANO I CARABINIERI DI AVERSA</b>
      </p>
      <hr/>
      <p>
        <b>RAFFAELE SARDO per <a href="http://www.repubblica.it/">repubblica.it</a></b>
      </p>
      <p>Spari contro l'auto del direttore di Campania Notizie, Mario De Michele. L'episodio è avvenuto nel pomeriggio di ieri nella zona periferica di Gricignano di Aversa. Secondo quanto afferma il sito Campania Notizie, il giornalista sarebbe "stato raggiunto da alcune persone che hanno esploso 6-7 colpi di pistola.</p>
      <figure>
        <a href="https://www.dagospia.com/mediagallery/Dago_fotogallery-255568/1238800.htm">
          <img src="https://cdn-static.dagospia.com/img/foto/11-2019/mario-de-michele-1238800.png"/>
        </a>
        <figcaption>mario de michele</figcaption>
      </figure>
      <p>Due di questi all'indirizzo del parabrezza che hanno attraversato l'abitacolo della vettura a pochi centimetri dal giornalista. Nel tentativo di fuga di De Michele i criminali hanno esploso altri 3-4 colpi che hanno mandato in frantumi anche il lunotto posteriore della vettura. Solo il caso ha fatto sì che ne uscisse illeso."</p>
      <p>De Michele tre giorni fa aveva denunciato un altro episodio avvenuto tra Sant'Arpino e Succivo. Due persone a bordo di un motociclo e coperte da casco integrale, lo avrebbero costretto a fermarsi e mente uno di loro con una mazza colpiva ripetutamente la carrozzeria dell'auto, l'altro lo costringeva a scendere e lo schiaffeggiava e mentre lo faceva gli gridava: "Per colpa tua il consiglio comunale di Orta è stato sciolto. Ci hai inguaiato. Ora smettila di scrivere sul campo sportivo di Succivo".</p>
      <p>Su entrambi gli episodi indagano i carabinieri del Gruppo di Aversa che stanno cercando di ricostruire la dinamica dei fatti e accertare il movente alla base dei due episodi.</p>
    </article>
  </body>
</html>