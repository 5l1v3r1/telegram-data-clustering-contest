<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/15/wings-for-life-world-run-2020-trekse-gia-osoud-de-mporun-apo-opou-ki-an-briskesai/"/>
    <meta property="og:site_name" content="neolaia.gr"/>
    <meta property="article:published_time" content="2019-11-15T14:54:59+00:00"/>
    <meta property="og:title" content="Wings for Life World Run 2020: Τρέξε για όσους δεν μπορούν από όπου και αν βρίσκεσαι!"/>
    <meta property="og:description" content="Μόλις άνοιξαν οι εγγραφές για τον παγκόσμιο αγώνα δρόμου Wings for Life World Run 2020. Δήλωσε συμμετοχή μέσω του Αpp Run και τρέξε για όσους δεν μπορούν από οποιοδήποτε μέρος της Ελλάδας. Κάθε εγγραφή δίνει ελπίδα στους ανθρώπους που έχουν τραυματισμό στη σπονδυλική στήλη. Οι 100 πρώτοι συμμετέχοντες κερδίζουν ένα t-shirt της εταιρείας 4F."/>
  </head>
  <body>
    <article>
      <h1>Wings for Life World Run 2020: Τρέξε για όσους δεν μπορούν από όπου και αν βρίσκεσαι!</h1>
      <h2>Ο φετινός αγώνας θα πραγματοποιηθεί για έβδομη συνεχόμενη χρονιά στις 3 Μαΐου 2020, στις 14:00 ώρα Ελλάδας!</h2>
      <address><time datetime="2019-11-15T14:54:59+00:00">15 Nov 2019, 14:54</time> by <a rel="author">neolaia.gr Team</a></address>
      <p>Μόλις άνοιξαν οι εγγραφές για τον παγκόσμιο αγώνα δρόμου <b>Wings for Life World Run 2020</b>. Δήλωσε συμμετοχή μέσω του <b>Αpp Run</b> και τρέξε για όσους δεν μπορούν από οποιοδήποτε μέρος της Ελλάδας. Κάθε εγγραφή δίνει ελπίδα στους ανθρώπους που έχουν τραυματισμό στη σπονδυλική στήλη. Οι 100 πρώτοι συμμετέχοντες κερδίζουν ένα t-shirt της εταιρείας 4F.</p>
      <p>Ο φετινός αγώνας θα πραγματοποιηθεί για έβδομη συνεχόμενη χρονιά στις <b>3 Μαΐου 2020, στις 14:00 ώρα Ελλάδας,</b> παρακινώντας εκατομμύρια κόσμο ανά την υφήλιο να τρέξουν για αυτούς που δεν μπορούν!</p>
      <p>Ο αγώνας είναι η βασική εκδήλωση συγκέντρωσης χρημάτων για το Wings for <b>Life Spinal Cord Research Foundation,</b> και το 100% των εσόδων προσφέρεται για σημαντικές έρευνες για την εύρεση θεραπείας σε τραυματισμούς του νωτιαίου μυελού. Το περσινό Wings for Life World Run είχε περισσότερους από 120.000 συμμετέχοντες από 186 χώρες, οι οποίοι σε 323 τοποθεσίες κάλυψαν 1.103.276 χλμ., συγκεντρώνοντας πάνω από 3,5 εκατομμύρια ευρώ για την έρευνα θεραπείας.</p>
      <figure>
        <img src="https://neolaia.gr/wp-content/uploads/2019/11/WingsForLifeWorldRun2_Credits_RedBullContentPool-1.jpg"/>
      </figure>
      <p>
        <b>Πώς λειτουργεί ο παγκόσμιος αγώνας δρόμου Wings for Life World Run:</b>
      </p>
      <p>Σε αντίθεση με έναν κλασικό αγώνα, η γραμμή τερματισμού του Wings for Life World Run κινείται. Το Catcher Car ξεκινάει 30 λεπτά μετά την εκκίνηση του αγώνα κυνηγώντας τους δρομείς, μέχρι να «πιάσει» και τον τελευταίο. Είτε οι συμμετέχοντες θέλουν να περάσουν μια διασκεδαστική ημέρα με τους φίλους τους, είτε θέλουν να σπάσουν ρεκόρ με την απόδοσή τους, ο ενθουσιασμός του να προσπαθούν να παραμείνουν μπροστά από το Catcher Car τους παρακινεί να πετύχουν περισσότερα από όσα είχαν φανταστεί.</p>
      <p>Μπορείς να λάβεις μέρος στους οργανωμένους αγώνες Flagship Runs που θα πραγματοποιηθούν σε 13 χώρες σε όλο τον κόσμο ή να τρέξεις μέσω του App Run από οποιοδήποτε μέρος βρίσκεσαι, ακολουθώντας τη διαδρομή που επιθυμείς.</p>
      <p>Περισσότερες πληροφορίες για το Wings For Life World Run και τους πολλαπλούς τρόπους να στηρίξεις την ενέργεια<b><a href="https://www.wingsforlifeworldrun.com/en?viewerCountry=GR"> εδώ.</a></b></p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/16/emi-pws-tha-einai-o-kairos-to-sabbatokyriako/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/16/17-noemvri-kikloforiakes-rithmiseis-sti-thessaloniki/"/>
        <a href="https://neolaia.gr/2019/11/16/pagkosmia-imera-anektikotitas-2019/"/>
        <a href="https://neolaia.gr/2019/11/16/17-noemvri-anoixto-mexri-tis-2100-to-polytexneio/"/>
        <a href="https://neolaia.gr/2019/11/16/vasika-systatika-mias-sxesis-des-poia-einai/"/>
        <a href="https://neolaia.gr/neo/eidiseis"/>
      </related>
    </article>
  </body>
</html>