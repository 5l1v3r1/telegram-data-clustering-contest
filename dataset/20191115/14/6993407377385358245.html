<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-vybuhy-v-balaklii-zahybli/30273973.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-15T14:37:25+00:00"/>
    <meta property="og:title" content="Вибухи в Балаклії: Генштаб повідомляє про двох загиблих саперів"/>
    <meta property="og:description" content="Двоє військових саперів отримали смертельні поранення внаслідок вибухів на території колишніх артилерійських складів в Балаклії, повідомляє Генеральний штаб Збройних сил України з посиланням на чергов"/>
  </head>
  <body>
    <article>
      <h1>Вибухи в Балаклії: Генштаб повідомляє про двох загиблих саперів</h1>
      <address>
        <time datetime="2019-11-15T14:37:25+00:00">15 Nov 2019, 14:37</time>
      </address>
      <p>Двоє військових саперів отримали смертельні поранення внаслідок вибухів на території колишніх артилерійських складів в Балаклії, повідомляє Генеральний штаб Збройних сил України з посиланням на чергового Центральної артилерійської бази.</p>
      <p>«За уточненою інформацією від чергового Центральної артилерійської бази забезпечення боєприпасами, на превеликий жаль, двоє військових саперів зазнали поранень, не сумісних із життям. Четверо військовослужбовців ЗС України, про яких повідомлялось раніше, перебувають у медичних закладах. За уточненою інформацією медиків, троє з поранених – у важкому стані, один – середньої важкості», – йдеться в <a href="https://www.facebook.com/GeneralStaff.ua/posts/1411927145643205?__xts__[0]=68.ARAQTETucekVigHhT46AwRBn96RVKTvnMjmU3cJN-RKciet_gEyrZ9auage3LdcAfGAXzjpHnlCWD1LttEK7XO850h-AMNc8Nd1cc5In3xTgBf9qybzvd6Z_wJoeGShb3qIN9sgdvO7ZLXNB8ZtGRKfbNdPxL2dtdeQ7wkcDNRSczczepLkdY3u8o8u8qjBLerzE733lW5CFgEMNclZmnPF85ahMgKoseJfSAOM2_Afglk4H-Bv_mpnh6_Yri7X51QdNHr8H9Uzij8ZEqZl4KPT5cBqOqfDIE5yOKqlQ-Qz_GQYjLmFmSr_LZZ_XEqPSMI8kGEHasF-gjNOa8clJYQ&amp;__tn__=-R">заяві</a> Генштабу.</p>
      <p>За даними Генштабу, з 15:13 нових вибухів на технічній території військової частини не фіксували.</p>
      <p>15 листопада на території колишніх артилерійських складів у Балаклії на Харківщині 15 листопада <a href="https://www.radiosvoboda.org/a/news-balaklija-vybuhy/30273745.html">пролунало кілька поодиноких </a>вибухів.</p>
      <p>Як розповів Радіо Свобода офіцер інформаційного агентства Міністерства Оборони України Дмитро Чалий, за попереднім даними на території арсеналу проводились планові роботи з розмінування, під час яких один зі снарядів здетонував.</p>
      <p>Як <a href="https://www.radiosvoboda.org/a/28385794.html">повідомляло Радіо Свобода</a>, у ніч на 23 березня 2017 року на артилерійських складах у місті Балаклія у Харківській області розпочалася пожежа, через яку почали детонувати снаряди, що зберігалися на складах. Масштабну пожежу гасили кілька діб, у радіусі 10 кілометрів евакуювали близько 20 тисяч людей. Внаслідок вибухів загинула одна людина, ще п'ятеро зазнали поранень.</p>
    </article>
  </body>
</html>