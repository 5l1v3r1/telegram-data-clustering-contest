<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547451.html/%D8%AC%D8%A7%D9%85%D8%B9%D9%87-%DA%AF%D8%B1%D9%81%D8%AA%D8%A7%D8%B1-%D8%A8%D9%84%D8%A7%DB%8C--%DA%AF%D8%B1%D8%AF%D8%A7%D8%A8-%D8%B3%DA%A9%D9%88%D8%AA--%D8%B4%D8%AF%D9%87-%D8%A7%D8%B3%D8%AA---%D9%85%D9%88%D9%85%D9%86-%D8%B2%DB%8C%D8%B3%D8%AA%DB%8C--%DA%A9%D8%A7%D9%81%DB%8C-%D9%86%DB%8C%D8%B3%D8%AA--%D8%A8%D8%A7%DB%8C%D8%AF--%D9%85%D9%88%D9%85%D9%86-%D8%A2%D9%81%D8%B1%DB%8C%D9%86--%D8%A8%D8%A7%D8%B4%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T14:57:00+00:00"/>
    <meta property="og:title" content="جامعه گرفتار بلای &quot;گرداب سکوت&quot; شده است/ &quot;مومن زیستی&quot; کافی نیست، باید &quot;مومن آفرین&quot; باشیم"/>
    <meta property="og:description" content="امام جمعه موقت سمنان &quot;گرداب سکوت&quot; را یکی از بلاهای گریبانگیر خواند و گفت: گاهی در فضای مجازی و حقیقی، جوی نسبت به فردی ایجاد می شود که اگر نسبت به او اعتماد هم وجود داشته باشد جرات نام بردن از او هم وجود نخواهد داشت و این خطرناک است."/>
  </head>
  <body>
    <article>
      <h1>جامعه گرفتار بلای "گرداب سکوت" شده است/ "مومن زیستی" کافی نیست، باید "مومن آفرین" باشیم</h1>
      <h2>امام جمعه موقت سمنان:</h2>
      <address>
        <time datetime="2019-11-15T14:57:00+00:00">15 Nov 2019, 14:57</time>
      </address>
      <p>امام جمعه موقت سمنان "گرداب سکوت" را یکی از بلاهای گریبانگیر خواند و گفت: گاهی در فضای مجازی و حقیقی، جوی نسبت به فردی ایجاد می شود که اگر نسبت به او اعتماد هم وجود داشته باشد جرات نام بردن از او هم وجود نخواهد داشت و این خطرناک است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از مرآت، حجت الاسلام محمدباقر عبدوس امام جمعه موقت سمنان در خطبه های این هفته نماز جمعه سمنان با تبریک فرار رسیدن میلاد پیامبر اکرم (ص) و امام جعفر صادق (ع) گفت: حضرت محمد(ص) پیامبر اخلاق، مهربانی و رحمت است و یکی از درسهایی که از ایشان می گیریم این است که در هر شرایطی حسن خلق را رعایت کنیم.</p>
      <p>  عبدوس با بیان اینکه امام صادق (ع)، امام حسین ثانی است اظهار کرد: تمام سرمایه گذاری هایی که سیدالشهدا(ع) برای حفظ اسلام کرده بود، امام صادق (ع) در بعد فرهنگی و ساختار فکری و اعتقادی ادامه دادند.   وی ددر ادامه اظهار کرد: ایشان در میان 4هزار شاگردی که تربیت کردند هیچگونه دسته بندی و قطب بندی نداشتند و هرکس با هر اعتقادی از محضر ایشان بهره می برد.   امام جمعه موقت سمنان با اشاره به بیانات رهبر انقلاب مبنی بر پرهیز از دوقطبی کرن جامعه و اختلاف افکنی گفت: متاسفانه گرفتار این موضوع هستیم و هرچقدر به انتخابات نزدیک می شویم برخی با تهمت زدن یکدیگر را متهم به فساد و بی دینی می کنند.   عبدوس تصریح کرد: امام صادق (ع) بنیانگذار مکتب وحدت بود و سفارش می کردند که در تشییع پیکرهایشان شرکت و از مریض هایشان عیادت کنید.   وی در ادامه گفت: این صمیمیت ها و رفاقت ها برای اقتدار داشتن در مقابل دشمن حفظ شود.   امام جمعه موقت سمنان با تاکید بر اینکه مومنانه زندگی کردن کافی نیست اظهار کرد: فقط خودرا حفظ کردن مهم نیست، بلکه باید "مومن آفرین" باشیم.   عبدوس اضافه کرد: هنر این است که اگر در عین اینکه خودرا حفظ می کنید، کسی را هم در جرگه انقلاب و امام و ولایت اضافه کنیم.   وی خاطرنشان کرد: متاسفانه در بعد جذب، ضعف داریم و بجای اینکه دست کسی را بگیریم با مشاهده کوچکترین اشکال و ضعف در یک فرد یا گروه، اورا دفع کرده و له می کنیم.   امام جمعه موقت سمنان "گرداب سکوت" را یکی از بلاهای گریبانگیر خواند و گفت: گاهی در فضای مجازی و حقیقی، جوی نسبت به فردی ایجاد می شود که اگر نسبت به او اعتماد هم وجود داشته باشد جرات نام بردن از او هم وجود نخواهد داشت و این خطرناک است.   عبدوس افزود: ابوذر در اوج فشارها حق را بیان می کرد و گرفتار گرداب سکوت نشد.   وی همچنین خاطرنشان کرد: این فرهنگ و جسارت باید در جامعه بوجود بیاید تا حرف حق با وجئ فشارها و تهدیدها هم بیان شود.   انتهای پیام/</p>
    </article>
  </body>
</html>