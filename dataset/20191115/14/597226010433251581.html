<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10081966-kremenchuzhanina-atovcya-andrya-smrnova-nagorodili-ordenom-posmertno.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-15T14:04:00+00:00"/>
    <meta property="og:title" content="Кременчужанина-АТОвця Андрія Смірнова нагородили орденом посмертно"/>
    <meta property="og:description" content=" Орден «За мужність та відвагу» вручили вдові загиблого представники ГО «Країна» Кременчужанина-АТОвця Андрія Смірнова нагородили посмертно орден «За мужність та відвагу». Нагороду вдові бійця"/>
  </head>
  <body>
    <article>
      <h1>Кременчужанина-АТОвця Андрія Смірнова нагородили орденом посмертно</h1>
      <address><time datetime="2019-11-15T14:04:00+00:00">15 Nov 2019, 14:04</time> by <a rel="author">Татьяна Донченко</a></address>
      <figure>
        <img src="https://www.telegraf.in.ua/uploads/posts/2019-11/1573817736_smirnov1.jpg"/>
      </figure>
      <p>
        <b>Орден «За мужність та відвагу» як знак пошани вручили вдові загиблого представники ГО «Країна»</b>
      </p>
      <p>Кременчужанина-АТОвця Андрія Смірнова нагородили посмертно орден «За мужність та відвагу». Нагороду вдові бійця Віталіні Смірновій під час засідання виконкому вручили АТОвці - представники громадського об'єднання «Країна», які сьогодні завітали до Кременчука.</p>
      <p>Вона відзначила, що це велика честь – прийняти нагороду чоловіка, бо він був справжнім офіцером, який захищав країну. До речі, син Андрія наслідував батьківський приклад: теж служив в АТО у складі 107-ї ракетної бригади, зараз навчається у Львові, пов’язав своє життя із захистом Вітчизни, зазначив міський голова Віталій Малецький під час нагородження.</p>
      <p>Мер подякував усім АТОвцям за службу Україні та захист.</p>
      <figure>
        <img src="https://www.telegraf.in.ua/uploads/posts/2019-11/1573817664_smirnov.jpg"/>
      </figure>
      <p><b>Андрій Смірнов</b>, боєць військової частини А0340, помер у шпиталі Харкова, куди потрапив з ознаками побоїв. Військовослужбовець родом з Костромської області. Школу закінчив у Глобиному Полтавської області. Після навчання в артилерійському училищі та проходження служби в Чехії жив у Глобиному. З 2016 року служив у зоні АТО начальником штабу 53-ї ОМБР. Брав участь у бойових діях поблизу Зайцево.</p>
      <blockquote>
        <a href="https://www.telegraf.in.ua/kremenchug/10068819-u-kremenchuc-poproschalisya-z-bycem-ato-andryem-smrnovim.html">У Кременчуці попрощалися з бійцем АТО Андрієм Смірновим</a>
      </blockquote>
      <p>Андрій Смірнов похований на меморіальному секторі Свіштовського кладовища.</p>
      <p>Автор: <a href="https://www.telegraf.in.ua/user/%D2%E0%F2%FC%FF%ED%E0+%C4%EE%ED%F7%E5%ED%EA%EE/">Татьяна Донченко</a></p>
    </article>
  </body>
</html>