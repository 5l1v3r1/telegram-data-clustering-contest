<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158474_1.html"/>
    <meta property="og:site_name" content="Novsport"/>
    <meta property="article:published_time" content="2019-11-15T14:34:00+00:00"/>
    <meta property="og:title" content="Фандъкова: НСА има огромен принос за утвърждаването на София като европейска столица на спорта"/>
    <meta property="og:description" content="Кметът на Столична община беше сред официалните гости в Деня на Академията"/>
  </head>
  <body>
    <article>
      <h1>Фандъкова: НСА има огромен принос за утвърждаването на София като европейска столица на спорта</h1>
      <address>
        <time datetime="2019-11-15T14:34:00+00:00">15 Nov 2019, 14:34</time>
      </address>
      <p>Национална спортна академия „Васил Левски“ е с огромен и много ценен принос за това, София да спечели и да запази за постоянно титлата „Европейска столица на спорта, заяви Йорданка Фандъкова в приветствието си към делегатите и гостите на Втория международен научен конгрес „Приложни науки в спорта“ и Първи балкански научен конгрес „Физическо възпитание, спорт и здраве“, съобщава БГНЕС.</p>
      <p> <br/>Кметът на Столична община бе сред официалните гости в Деня на Академията в препълнената Аула Максима на Ректората.<br/> <br/>„Чувствам се у дома. НСА е важен партньор на Столична община и вдъхновител на учителите. Приемете искрени благодарности за това, че през НСА са преминали 40 насители на олимпийски титли, 90 световни шампиони и няколко стотин европейски медалисти,“ каза още Фандъкова преди да връчи на ректора проф. Пенчо Гешев изработения от скулптора<br/> <br/>Георги Чапкънов специален жезъл, символизиращ общочовешките ценности и олимпийските принципи. Кметът на Столична община връчи още и наградата „Млад учен“ на студента от IV курс Специалност „Баскетбол“ Христо Белчев.<br/> <br/>Ректорът на НСА връчи дипломите на придобилите научни степени и на изявени спортисти, завършили своето обучение в последните месеци, след което отличи най-активните в учебната, състезателна и научна дейности.</p>
    </article>
  </body>
</html>