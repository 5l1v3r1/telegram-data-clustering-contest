<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sostenibilita/csr/2019/11/15/eco-packaging-cassette-riutilizzabili-due-super-premi-per-coop_01OMZPD7mmQIUOex3CnmeL.html"/>
    <meta property="og:site_name" content="Adnkronos"/>
    <meta property="article:published_time" content="2019-11-15T14:55:00+00:00"/>
    <meta property="og:title" content="Eco-packaging e cassette riutilizzabili, due Super Premi per Coop"/>
    <meta property="og:description" content="Packaging green per la mozzarella e cassette riutilizzabili per il pesce. Coop si aggiudica due Super Premi al 'Bando per la Prevenzione 2019' promosso da Conai (Consorzio Nazionale Imballaggi) e patrocinato dal ministero dell’Ambiente."/>
  </head>
  <body>
    <article>
      <h1>Eco-packaging e cassette riutilizzabili, due Super Premi per Coop</h1>
      <address>
        <time datetime="2019-11-15T14:55:00+00:00">15 Nov 2019, 14:55</time>
      </address>
      <p>Packaging green per la mozzarella e cassette riutilizzabili per il pesce. Coop si aggiudica due Super Premi al 'Bando per la Prevenzione 2019' promosso da Conai (Consorzio Nazionale Imballaggi) e patrocinato dal ministero dell’Ambiente.</p>
      <p>I due premi speciali sono stati assegnati rispettivamente a Coop Italia per la riduzione del packaging dei bocconcini di mozzarella di bufala campagna Dop 'Fior Fiore' (progetto vincitore nella filiera plastica) e a Unicoop Firenze per l’uso di casette riutilizzabili al posto delle cassette di polistirolo usa e getta negli imballaggi dei reparti pescheria (uno dei tre progetti vincitori della categoria 'economia circolare').</p>
      <p>Coop Italia si aggiudica anche altri 18 riconoscimenti, in varie categorie, riferiti ad altrettanti prodotti a marchio sui quali si è intervenuti in ottica di economia circolare, riciclo, eco-design e riduzione di materiali. Come lo sgrassatore Coop con contenitore al 100% di plastica riciclata e le vaschette per ortofrutta con coperchio Pet e contenitore in plastica riciclata almeno dell’80%.</p>
      <p>A ritirare i premi Renata Pascarelli Direttore Qualità Coop Italia, mentre per Unicoop Firenze sono intervenuti Giovanni Maria Petrelli, responsabile Ambiente ed Energia di Unicoop Firenze e Carlo Calusi, Business Manager Carni e Pesce. "Premi che per il loro valore e per la quantità dimostrano l’impegno dell’insegna sul versante dell’eco-compatibilità dei nostri prodotti", hanno dichiarato.</p>
      <p>Sono stati circa 250 i casi presentati al vaglio della giuria nell’edizione 2019 da 136 imprese (+52% delle candidature rispetto all’edizione precedente), 86 sono risultate all’avanguardia nel rinnovare i loro imballaggi in 'chiave verde' e hanno ottenuti i riconoscimenti, nove i Super Premi, sei per i migliori casi identificati per ogni filiera di materiale e tre per l’economia circolare.</p>
      <p>In totale un montepremi di 500mila euro assegnati da una giuria formata da esperti del mondo accademico, giornalistico e dalle associazioni ambientaliste e dei consumatori.</p>
    </article>
  </body>
</html>