<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/altro/5g-a-x-factor-in-onda-la-prima-performance-olografica-live-in-europa-grazie-a-vodafone/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T14:08:00+00:00"/>
    <meta property="og:title" content="5G, a X Factor in onda la prima performance olografica live in Europa grazie a Vodafone | Tom's Hardware"/>
    <meta property="og:description" content="In occasione della quarta puntata di X Factor, è stata trasmessa live la versione olografica di Gianna Nannini che da Berlino si è esibita in diretta davanti al pubblico dell’X Factor Dome, grazie alla rete 5G di Vodafone."/>
  </head>
  <body>
    <article>
      <h1>5G, a X Factor in onda la prima performance olografica live in Europa grazie a Vodafone | Tom's Hardware</h1>
      <address>
        <time datetime="2019-11-15T14:08:00+00:00">15 Nov 2019, 14:08</time>
      </address>
      <p><b>L’intrattenimento di X Factor e il 5G di Vodafone hanno dato vita a un evento unico</b>. Durante la quarta puntata del talent di Sky prodotto da Fremantle, <b>è andata in onda la prima performance olografica live in Europa su rete 5G</b>. Gianna Nannini, infatti, si è esibita fisicamente al Bikers Club di Berlino, ma il suo ologramma è comparso direttamente sul palco dell’X Factor Dome di Monza permettendole di cantare sulle note del suo successo Ragazzo dell’Europa, insieme ai concorrenti del talent.</p>
      <p><b>Una straordinaria esibizione resa possibile dalla Giga Network 5G di Vodafone</b> che, grazie alla bassissima latenza e al trasferimento ultrarapido di flussi video in alta definizione, ha garantito una performance di altissima qualità audio-video e l’interazione in tempo reale tra la cantante e i ragazzi in gara. Il flusso video in alta qualità ha attraversato in roaming la rete Vodafone da Berlino a Monza dove, ha preso forma l’ologramma di Gianna Nannini che, proiettato sul palco di X Factor, ha potuto cantare e muoversi liberamente insieme ai concorrenti dello show.</p>
      <figure>
        <img src="https://www.tomshw.it/images/images/2019/11/ologramma-2-63266.768x432.jpg"/>
      </figure>
      <p>Un evento unico nel suo genere che apre le porte a nuovi scenari di intrattenimento e che avviene sul palco di uno show da sempre all’avanguardia dal punto di vista tecnologico. <b>Il 5G porterà nuove modalità di interazione del pubblico all’interno dei live show musicali, di attualità e sportivi, non solo grazie agli ologrammi ma anche attraverso la Realtà Virtuale e la Realtà Aumentata</b>.</p>
      <p>Già durante X Factor Daily, l’appuntamento quotidiano con X Factor, è stata realizzata la proiezione olografica 5G della presentatrice Luna Melis che, in diretta da una location remota, è apparsa in ologramma all’interno del loft dove vivono i ragazzi per salutarli e rispondere alle loro domande. Inoltre, Vodafone ha lanciato Ready for X Factor, una sfida canora che darà la possibilità al vincitore del contest di duettare ologrammato con uno dei concorrenti finalisti grazie alla Giga Network 5G di Vodafone. Per partecipare basta iscriversi attraverso il form online e caricare un video canoro sul proprio profilo Instagram utilizzando #ReadyforXFactor e taggando @VodafoneIt.</p>
    </article>
  </body>
</html>