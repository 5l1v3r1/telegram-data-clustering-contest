<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/sud-piddubna-proti-avtografu-advokat-porushiv-cpk"/>
    <meta property="og:site_name" content="Кременчугская газета"/>
    <meta property="article:published_time" content="2019-11-15T14:00:00+00:00"/>
    <meta property="og:title" content="Суд «Піддубна проти Автографу»: адвокат порушив ЦПК"/>
    <meta property="og:description" content="Суддя відмовила в клопотанні."/>
  </head>
  <body>
    <article>
      <h1>Суд «Піддубна проти Автографу»: адвокат порушив ЦПК</h1>
      <address>
        <time datetime="2019-11-15T14:00:00+00:00">15 Nov 2019, 14:00</time>
      </address>
      <p>
        <b>Суддя відмовила в клопотанні.</b>
      </p>
      <p>Сьогодні,15 листопада у Крюківському райсуді під головуванням судді Діани Зоріної відбулося підготовче судове засідання цивільної справи за позовом кременчуцької депутатки Оксани Піддубної про захист честі, гідності та ділової репутації. У ньому вона просить суд зобов'язати спростувати окрему інформацію. За словами пані Піддубної, саме брехня відносно неї розміщена в газеті «Автограф» (№33 від 15.08.2019 року) в статті під назвою «ДО АФЕРИ З БАНКОМ ЖЕВАГО ПРИЧЕТНА Й ПІДДУБНА?» в рубриці «Кримінал». Позивається вона до редакції та редактора видання Романа Кацая.</p>
      <p>На засіданні був присутнім представник редакції-відповідача Костянтин Михайлюк, а сам редактор видання не з'явився.</p>
      <p>На стадії підготовчо-судового розгляду у позивача клопотань не було. О.Піддубна розповіла, що лише сьогодні вона отримала відзив на свою позовну заяву та ще не встигла ознайомитися.</p>
      <p>Представник відповідача зазначив, що має два клопотання. По-перше, просив викликати в якості свідка голову одного із ОСББ міста Світлану Костик.</p>
      <p>Також адвокат оголосив клопотання про долучення до матеріалів справи ряду документації.</p>
      <p>А саме: скарги до міського голови Віталія Малецького, відповідні заяви, копії розрахункових квитанцій та інше.</p>
      <p>На це у О.Піддубної виникло питання.</p>
      <blockquote><i>«Яким чином, враховучи, що статтю в Автографі опублікували 15 серпня, ви отримали документи після виходу матеріалу?»</i> - запитала О.Піддубна.</blockquote>
      <p>Вона наполягала на тому, що редакція мусила адвокату перед судом надати всі необхідні документи, адже, писавши матеріал, журналісти мали десь брати дані.</p>
      <blockquote><i>«Це моє особисте рішення звернутися із адвокатським запитом до міськвиконкому»</i>, - сказав захисник.</blockquote>
      <p>Виявилося, що адвокат зібрані в якості доказів документи не надіслав ні позивачеві, ні іншому відповідачу.</p>
      <p>О.Піддубна наголосила, що такі дії є порушенням Цивільний процесуальний кодексу України.</p>
      <p>Суддя Д.Зоріна, повернувшись із нарадчої кімнати, зачитала відмову представнику відповідача в обох клопотаннях. Мотивувала це неналежною підготовкою матеріалів.</p>
      <p>Нагадаємо, <a href="https://kg.ua/news/sud-piddubna-proti-avtografu-ne-rozpochavsya-predstavnik-gore-vidannya-poprohav-vidklasti"><b>Суд «Піддубна проти Автографу» не розпочався: представник горе-видання попрохав відкласти справу та суддя захворіла.</b></a></p>
      <p>Нагадаємо, раніше <b><a href="https://kg.ua/news/kasacionnyy-sud-otkazal-avtografu-v-otkrytie-proizvodstva-po-delu-o-klevete-na-poddubnuyu">касаційний суд відмовив «Автографу» у відкритті провадження у справі про наклеп на Піддубну.</a></b></p>
      <p><b><a href="https://kg.ua/news/sud-36">«Автограф» програв суд Піддубній</a></b>: Крюківський суд не знайшов у депутата «королівства».</p>
      <p> </p>
      <p> </p>
      <p>Антоніна Озерна</p>
    </article>
  </body>
</html>