<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/proposito-fake-news-notizie-che-vengono-nascoste-se-dirle-sono-219136.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-15T14:01:00+00:00"/>
    <meta property="og:title" content="Prodi d"/>
    <meta property="og:description" content="A PROPOSITO DI FAKE NEWS E NOTIZIE NASCOSTE SE RIGUARDANO CERTI FETICCI: AVETE LETTO SUI QUOTIDIANI CHE PRODI, NELL'ANNIVERSARIO DELLA BOLOGNINA, HA DETTO CHE ''LA SINISTRA PERDE PERCHÉ MOLTI EX ELETTORI PENSANO CHE SI OCCUPI DEI DIRITTI DEI GAY E NON DEGLI OPERAI''? NO! QUESTA BOMBETTA È USCITA SOLO SU SITI LGBT, SUI QUOTIDIANI SI TITOLAVA SOBRIAMENTE: ''PRODI È SICURO: VINCE IL CENTROSINISTRA'' - COMMENTO: ''IN 30 ANNI ABBIAMO OTTENUTO SOLO LE UNIONI CIVILI MA CI DANNO LA COLPA DEI LORO FALLIMENTI''"/>
  </head>
  <body>
    <article>
      <h1>Prodi d</h1>
      <address>
        <time datetime="2019-11-15T14:01:00+00:00">15 Nov 2019, 14:01</time>
      </address>
      <p>
        <b>A PROPOSITO DI FAKE NEWS E NOTIZIE NASCOSTE SE RIGUARDANO CERTI FETICCI: AVETE LETTO SUI QUOTIDIANI CHE PRODI, NELL'ANNIVERSARIO DELLA BOLOGNINA, HA DETTO CHE ''LA SINISTRA PERDE PERCHÉ MOLTI EX ELETTORI PENSANO CHE SI OCCUPI DEI DIRITTI DEI GAY E NON DEGLI OPERAI''? NO! QUESTA BOMBETTA È USCITA SOLO SU SITI LGBT, SUI QUOTIDIANI SI TITOLAVA SOBRIAMENTE: ''PRODI È SICURO: VINCE IL CENTROSINISTRA'' - COMMENTO: ''IN 30 ANNI ABBIAMO OTTENUTO SOLO LE UNIONI CIVILI MA CI DANNO LA COLPA DEI LORO FALLIMENTI''</b>
      </p>
      <hr/>
      <figure>
        <iframe data-src="https://twitter.com/DarioBallini/status/1194705311480844289?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Da <a href="http://www.gaynews.it/">http://www.gaynews.it/</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255561/1238768.htm">
          <img src="https://cdn-static.dagospia.com/img/foto/11-2019/unioni-civili-monica-cirinna-a-fontana-di-trevi-1238768.jpg"/>
        </a>
        <figcaption>unioni civili monica cirinna a fontana di trevi</figcaption>
      </figure>
      <p>Un Auditorium Biagi stracolmo ieri a Bologna in occasione del 30° anniversario della cosiddetta <b>svolta della Bolognina</b>, con cui <b>Achille Occhetto</b> decretò la fine della storia pluridecennale del <b>Partito Comunista Italiano</b>.</p>
      <p>E all’incontro <b><i>1989. Cade il muro, cambia il mondo</i></b>, organizzato da Fondazione Duemila e associazione Berlinguer, c’era proprio l’ultimo segretario del Pci che ha presentato il suo libro <i>Il crollo del muro e la svolta della Bolognina</i>. Nella platea tanti ex compagni celebri come <b>Claudio Petruccioli</b>, <b>Ugo Sposett</b>i, <b>Fabio Mussi</b> mentre tra i relatori l’ex premier <b>Romano Prodi</b> e il deputato del Pd <b>Piero Fassino</b>, all’epoca coordinatore della Segreteria nazionale del Pci e successivamente, fra l’altro, ministro della Giustizia.</p>
      <figure>
        <a href="https://www.dagospia.com/mediagallery/Dago_fotogallery-255561/1238764.htm">
          <img src="https://cdn-static.dagospia.com/img/foto/11-2019/romano-prodi-1238764.jpg"/>
        </a>
        <figcaption>romano prodi</figcaption>
      </figure>
      <p>«Oggi siamo in uno scenario del tutto diverso – ha puntualizzato il parlamentare piemontese – ma che richiede alle f<b>orze progressiste e alla sinistra</b> una capacità di innovazione forte».</p>
      <p>Fassino non è mancato di intervenire anche sul tema dei <b>diritti civili</b> replicando a Prodi. L’ex presidente del Consiglio, <b>contrapponendoli ai diritti sociali</b>, aveva infatti sostenuto che il fallimento della socialdemocrazia sarebbe da addebitarsi al fatto che molti degli <b>ex elettori percepiscono che essa ha difeso le persone omosessuali e non gli operai</b>.</p>
      <p>Fassino ha fatto garbatamente notare l’infondatezza di tale assunto, mettendo fra l’altro in luce come non ci sia alcuna contrapposizione tra diritti sociali e civili, perché – secondo un pensiero caro a <b>Franco Grillini</b>, che era seduto in prima fila – non si possono dare gli uni senza gli altri.</p>
      <figure>
        <a href="https://www.dagospia.com/mediagallery/Dago_fotogallery-255561/1238763.htm">
          <img src="https://cdn-static.dagospia.com/img/foto/11-2019/roma-pride-1238763.jpg"/>
        </a>
        <figcaption>roma pride</figcaption>
      </figure>
      <p>Ma per un tweet lanciato ieri è montata oggi una<b> polemica all’incontrario che ha attribuito a Fassino quanto detto da Prodi</b>.</p>
      <p>Interpellato da <i>Gaynews</i>, l’ex guardasigilli ha preferito non commentare quanto avvenuto sui social dichiarando: «Il riconoscimento del diritto di ogni persona a vivere il proprio orientamento sessuale liberamente e senza discriminazioni è un’<b>acquisizione di civiltà, da cui in nessun modo si deve recedere</b>. <b>Diritti civili e diritti sociali sono inscindibili dimensioni di una societa che voglia essere libera, giusta e equa</b>».</p>
      <figure>
        <a href="https://www.dagospia.com/mediagallery/Dago_fotogallery-255561/1238766.htm">
          <img src="https://cdn-static.dagospia.com/img/foto/11-2019/romano-prodi-on-the-beach-1238766.jpg"/>
        </a>
        <figcaption>romano prodi on the beach</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255561/1238770.htm">
          <img src="https://cdn-static.dagospia.com/img/foto/11-2019/bolognina-trent-anni-dopo-prodi-occhetto-fassino-1238770.jpg"/>
        </a>
        <figcaption>BOLOGNINA TRENT ANNI DOPO PRODI OCCHETTO FASSINO</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255561/1238765.htm">
          <img src="https://cdn-static.dagospia.com/img/foto/11-2019/romano-prodi-1238765.jpg"/>
        </a>
        <figcaption>romano prodi</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255561/1238767.htm">
          <img src="https://cdn-static.dagospia.com/img/foto/11-2019/unioni-civili-1238767.jpg"/>
        </a>
        <figcaption>unioni civili</figcaption>
      </figure>
    </article>
  </body>
</html>