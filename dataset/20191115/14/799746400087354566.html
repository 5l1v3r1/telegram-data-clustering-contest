<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/15/7103095/"/>
    <meta property="og:site_name" content="Європейська правда"/>
    <meta property="article:published_time" content="2019-11-15T14:01:26+00:00"/>
    <meta property="og:title" content="Суд Брюсселя переніс рішення про екстрадицію двох колишніх міністрів Каталонії"/>
    <meta property="og:description" content="Іспанія видала нові ордери на Пуча та Коміна після того, як в жовтні дев’ять інших сепаратистських лідерів були засуджені до тривалих тюремних термінів ув’язнення за організацію незаконного, на думку Мадрида, референдуму про незалежність Каталонії."/>
  </head>
  <body>
    <article>
      <h1>Суд Брюсселя переніс рішення про екстрадицію двох колишніх міністрів Каталонії</h1>
      <address>
        <time datetime="2019-11-15T14:01:26+00:00">15 Nov 2019, 14:01</time>
      </address>
      <p>Суд Брюсселя переніс на 16 грудня слухання щодо екстрадиції двох каталонських колишніх міністрів Тоні Коміна та Луїса Пуча.</p>
      <p>Про це повідомляє "Європейська правда" із посиланням на <a href="https://euobserver.com/tickers/146621">EUobserver</a>.</p>
      <p>Іспанія видала нові ордери на Пуча та Коміна після того, як в жовтні дев'ять інших сепаратистських лідерів були засуджені до тривалих тюремних термінів ув'язнення за організацію незаконного, на думку Мадрида, референдуму про незалежність Каталонії.</p>
      <p>8 листопада вони були офіційно<b><a href="https://www.eurointegration.com.ua/news/2019/11/8/7102816/"> арештовані</a></b> в Бельгії, але потім звільнені під зобов’язання не залишати країну до судового розгляду.</p>
      <p>Суд сьогодні вирішив перенести слухання на той же день, коли будуть розглядати і справу колишнього лідера Каталонії Карлоса Пучдемона, екстрадиції якого також вимагає Іспанія.</p>
      <p>Іспанія також <b><a href="https://www.eurointegration.com.ua/news/2019/11/5/7102633/">відновила</a></b> європейський ордер на арешт професора Клари Понсаті, яка живе в Шотландії.</p>
      <p>Як відомо, 14 жовтня Верховний суд Іспанії <b><a href="https://www.eurointegration.com.ua/news/2019/10/14/7101855/">засудив дев'ятьох каталонських лідерів</a></b> до 9-13 років позбавлення волі за заколот і, в деяких випадках, за розтрату у зв'язку з проведенням референдуму про незалежність, забороненого урядом.</p>
      <p>Після цього по всій Каталонії <b><a href="https://www.eurointegration.com.ua/news/2019/10/14/7101864/">вибухнули акції протесту</a></b> та розпочалося блокування доріг. Протестувальники також оголосили початок <b><a href="https://www.eurointegration.com.ua/news/2019/10/14/7101864/">блокади</a></b> в аеропорту Барселони.</p>
      <p>
        <b>Читайте також: <a href="https://www.eurointegration.com.ua/articles/2019/10/21/7102079/">"Бунтівна Барселона: як вирок проти сепаратистів занурив Каталонію у безлади та протести".</a></b>
      </p>
    </article>
  </body>
</html>