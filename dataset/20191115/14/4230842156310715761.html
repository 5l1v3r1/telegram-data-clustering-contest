<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191115-bilyj-dim-oprylyudnyv-stenogramu-dzvinka-trampa-ta-zelenskogo/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T14:52:04+00:00"/>
    <meta property="og:title" content="Білий дім оприлюднив стенограму дзвінка Трампа та Зеленського"/>
    <meta property="og:description" content="Білий дім опублікував стенограму квітневого дзвінка між президентом США Дональдом Трампом і главою України Володимиром Зеленським."/>
  </head>
  <body>
    <article>
      <h1>Білий дім оприлюднив стенограму дзвінка Трампа та Зеленського</h1>
      <address>
        <time datetime="2019-11-15T14:52:04+00:00">15 Nov 2019, 14:52</time>
      </address>
      <p>Білий дім опублікував стенограму квітневого дзвінка між президентом США Дональдом Трампом і главою України Володимиром Зеленським.</p>
      <p>У США оприлюднили стенограму телефонної розмови президента США Дональда Трампа та глави України Володимира Зеленського.</p>
      <p>Це телефонна розмова, під час якої Трамп привітав Зеленського з перемогою на президентських виборах.</p>
      <p><b>Читайте</b>: <a href="https://fakty.com.ua/ua/svit/20191113-impichment-trampa-u-ssha-pochalysya-publichni-sluhannya/">Імпічмент Трампа: у США почалися публічні слухання</a></p>
      <p>Лідер США зазначив, що очікував його перемогу.</p>
      <p><b>Трамп:</b> Я б хотів Вас привітати з добре проробленою роботою та привітати з чудовою кампанією.</p>
      <p><b>Зеленський:</b> Приємно це чути від Вас. Велике дякую. Це дуже приємно чути від Вас, і я усвідомлюю цінність Вашого привітання.</p>
      <p><b>Трамп:</b> Це була чудова виборча кампанія.</p>
      <p><b>Зеленський:</b> Знову, дякую Вам велике. Як Ви бачите, ми важко працюємо, щоб бути найкращими. Ми мали хороший приклад.</p>
      <p><b>Трамп:</b> Я думаю, що Ви проробили хорошу роботу. Я маю багато друзів в Україні, хто знає Вас та любить. Я маю багато друзів з України і вони думають – відверто – очікували Вашої перемоги. І це дійсно чудово, що Ви її отримали.</p>
      <p><b>Трамп:</b> Я думаю, певним чином, що зробив щось подібне. Ми зробили приголомшливий прогрес у США – маємо найкращу економіку ніж коли-небудь раніше. Я лише хочу привітати Вас. Без сумнівів Ви станете фантастичним президентом.</p>
      <p><b>Зеленський:</b> Насамперед, величезне дякую, за Ваші вітання. Україна – це незалежна країна, а незалежна Україна – робить все для людей. Ви, як я сказав, чудовий приклад. Ми маємо надію, що зможемо розширити нашу роботу, як це зробили Ви. Ви завжди будете чудовим прикладом для багатьох, зокрема для наших менеджерів. Я б хотів Вас запросити, якщо це можливо, на інавгурацію. Я знаю, що зараз ви зайняті, але якщо можливо для Вас приїхати на церемонію інавгурації, це було б чудово.</p>
      <p><b>Трамп:</b> Що ж, це було б дуже добре. Я розгляну це, і добре – скажіть нам дату і, як мінімум, у нас буде чудовий представник. Більше ніж один представник США буде з Вами у цей день. Що ж, ми маємо когось, як мінімум, дуже, дуже високого рівня, і він буде з Вами. Дійсно, в чудовий день, чудове досягнення.</p>
      <p><b>Зеленський:</b> Знову, дякую, і ми з нетерпінням чекаємо на Ваш візит з делегацією найвищого рівня. Я не знайду слів, щоб описати нашу прекрасну країну. Як чудово, тепло, наші дружні люди, яка смачна наша кухня, і яка чудова в нас Україна. Немає слів, щоб описати нашу країну, тому найкраще буде Вам її самому побачити. Тому, якщо Ви зможете приїхати – це буде чудово. Тому, знову, я вас запрошую приїхати.</p>
      <p><b>Трамп:</b> Що ж, я згоден з Вами щодо вашої країни, я з нетерпінням чекаю цього. Коли я володів Міс Всесвіт. Україна завжди була гарно представлена. Коли Ви заступите на посаду та будете готові, я запрошу Вас у Білий дім. Ми маємо чимало речей для обговорення.</p>
      <p><b>Зеленський:</b> Що ж, дякую за запрошення. Ми приймаємо Ваше запрошення та з нетерпінням чекаємо візиту. Дякую знову. Вся наша команда та я з нетерпінням чекаємо на візит. Ще раз дякую за вітання. І я думаю, що все-рівно буде чудово, якщо Ви зможеш приїхати і бути з нами в цей важливий день нашої інавгурації. Результат неймовірний – він вражаючий для нас. Це було б абсолютно фантастично, якби Ви приїхали та були з нами у цей день.</p>
      <p><b>Трамп:</b> Дуже добре. Ми дамо Вам знати найближчим часом, і побачимося найближчим часом, попри все. Будь-ласка, передайте привіт українцям та вашій сім’ї. Дайте їм знати, що я передаю свої найщиріші вітання вашій країні.</p>
      <p><b>Зеленський:</b> Що ж, знову дякую. Безпечного Вам польоту та чекаємо на Вас найближчим часом.</p>
      <p><b>Трамп:</b> Бережіть себе і гарної промови Вам сьогодні. Ви повинні берегти себе, і ми побачимося невдовзі.</p>
      <p><b>Зеленський:</b> Дуже Вам дякую. Це важко для мене, але я буду практикувати англійську мову і ми будемо вітатися англійською. Дуже Вам дякую.</p>
      <p><b>Трамп:</b> (Сміється) Це чудово чути! Це дуже добре. Я б не зміг Вам цього сказати вашою мовою. Я дуже вражений. Дуже вам дякую.</p>
      <p><b>Зеленський:</b> Дуже Вам дякую. Невдовзі побачимося.</p>
      <p><b>Трамп:</b> Щасти!</p>
      <p><b>Зеленський:</b> Бувайте!</p>
      <slideshow>
        <figure>
          <img src="https://fakty.com.ua/wp-content/uploads/2019/11/15/stenogramma_1.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/15/stenogramma_2.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/15/stenogramma_3.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/15/stenogramma_4.jpg"/>
        </figure>
      </slideshow>
      <p>Білий дім оприлюднив стенограму дзвінка Трампа та Зеленського / 4 фотографии</p>
      <p>Нагадаємо, 13 листопада в Конгресі США провели <a href="https://fakty.com.ua/ua/svit/20191113-impichment-trampa-u-ssha-pochalysya-publichni-sluhannya/">відкриті слухання у справі про імпічмент</a> Дональда Трампа.</p>
      <p>У США триває розслідування щодо імпічменту Трампа. Його звинувачують у тиску на Зеленського і затримці військової допомоги Україні, щоб домогтися початку розслідування проти Джо Байдена.</p>
    </article>
  </body>
</html>