<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-hi-tech/black-friday-la-ora-16-30-valoarea-volumelor-tranzactionate-online-a-trecut-de-153-milioane-lei-cu-19-fata-de-aceeasi-ora-a-anului-trecut-18589384"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-15T14:54:31+00:00"/>
    <meta property="og:title" content="Black Friday la ora 16.30: Valoarea volumelor tranzacţionate online a trecut de 153 milioane lei, cu 19% faţă de aceeaşi oră a anului trecut"/>
    <meta property="og:description" content="La ora 16.30, valoarea totală a volumelor tranzacţionate online a ajuns la 153,88 milioane de lei, mai mult cu peste 19% faţă de anul trecut la aceeaşi ora, când s-au înregistrat aproximativ 128,5 milioane de lei, informează un comunicat."/>
  </head>
  <body>
    <article>
      <h1>Black Friday la ora 16.30: Valoarea volumelor tranzacţionate online a trecut de 153 milioane lei, cu 19% faţă de aceeaşi oră a anului trecut</h1>
      <address><time datetime="2019-11-15T14:54:31+00:00">15 Nov 2019, 14:54</time> by <a rel="author" href="https://www.zf.ro/autor/dorin-oancea" target="_blank">Dorin Oancea</a></address>
      <p>La ora 16.30, valoarea totală a volumelor tranzacţionate online a ajuns la 153,88 milioane de lei, mai mult cu peste 19% faţă de anul trecut la aceeaşi ora, când s-au înregistrat aproximativ 128,5 milioane de lei, informează un comunicat.</p>
      <p>Numărul de tranzacţii a ajuns la 242.880, mai mult cu 37% faţă de anul trecut la aceeaşi ora, iar minutul de aur rămâne 07:28 cu 2.140 de tranzacţii.</p>
      <p>Valoarea medie a coşului a scăzut la 645lei., de la 659 de lei. Valoarea medie a cosului de cumparaturi în rate este de 10.034 lei.</p>
      <p>Produsele IT&amp;C reprezintă peste 54% din totalul tranzacţiilor, cele eTail – peste 30% din totalul tranzacţiilor, iar serviciile aproximativ 7% din totalul tranzacţiilor</p>
      <p>Valoarea totală a volumelor procesate din alte ţări a ajuns la 9,92 milioane de lei, cu peste 74% mai mult comparativ cu aceeaşi perioada a anului trecut, în top 3 ţări de unde se cumpără fiind Marea Britanie, cu 13.160 tranzacţii, peste 5% din totalul tranzacţiilor, Ungaria: 4.882 tranzacţii, aproximativ 2% din totalul tranzacţiilor şi Bulgaria, 763 de tranzacţii, aproximativ 0,3% din totalul tranzacţiilor.</p>
      <p>Până acum românii au cumpărat online în rate în valoare de peste 59 milioane de lei.</p>
      <p>Vivre a inregistrat la ora 14:00 un volum total vanzari de 3.4 milioane euro.</p>
      <p>La retailerul online evoMAG, 35% din numărul total de produsele comandate de Black Friday au fost cu ridicare din showroom. Ponderea este mai mare cu 10 puncte procentuale faţă de aceeaşi perioadă a anului trecut.</p>
      <p>Acest comportament de consum arată dorinţa românilor de a intra cât mai repede în posesia produselor cumpărate de Black Friday, cu atât mai mult cu cât, în această perioadă, din cauza numărului mare de comenzi, dar şi a nivelului ridicat de încărcare a companiilor de curierat, produsele ajung mai greu la clienţii finali. De la începutul campaniei de Black Friday şi până în prezent, românii au cumpărat cu precădere televizoare, telefoane mobile, electrocasnice, imprimante şi laptopuri. O categorie aparte care s-a evidenţiat anul acesta a fost cea de Sport &amp; Fitness, tot mai mulţi români apreciind gadgeturile şi echipamentele care îi ajută să ducă un stil de viaţă mai sănătos.</p>
      <p>evoMAG a demarat astăzi, imediat după miezul nopţii, a treia rundă de reduceri de Black Friday, care va fi activă timp de trei zile, în perioada 15-17 noiembrie, în limita stocului disponibil, iar reducerile vor fi de până la 86% la aproape toate categoriile de produse existente pe evoMAG.ro.</p>
      <p>Magazinul online Vegis.ro înregistrează o creştere de peste 40% în numărul de comenzi faţă de 2018.</p>
      <p>Magazinul de jucării educative EduClass.ro a primit o comandă de 15.000 de lei pentru jucării.</p>
    </article>
  </body>
</html>