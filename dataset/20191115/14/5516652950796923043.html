<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425870/panagiwths-karikhs-tha-yparxei-megalos-antagwnismos"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-15T14:40:10+00:00"/>
    <meta property="og:title" content="Παναγιώτης Καρίκης: «Θα υπάρχει μεγάλος ανταγωνισμός»"/>
    <meta property="og:description" content="Ικανοποιημένος από την μέχρι τώρα παρουσία της ομάδας στο πρωτάθλημα της Β’ Κατηγορίας (1"/>
  </head>
  <body>
    <article>
      <h1>Παναγιώτης Καρίκης: «Θα υπάρχει μεγάλος ανταγωνισμός»</h1>
      <h2>Την άποψη ότι ο πρωταθλητής στον 1ο όμιλο της Β’ Κατηγορίας δεν θα ξεκαθαρίσει εύκολα εξέφρασε ο προπονητής του Ευκλή Σορωνής Παναγιώτης Καρίκης</h2>
      <address>
        <time datetime="2019-11-15T14:40:10+00:00">15 Nov 2019, 14:40</time>
      </address>
      <p>
        <b>Ικανοποιημένος από την μέχρι τώρα παρουσία της ομάδας στο πρωτάθλημα της Β’ Κατηγορίας (1<sup>ος</sup> όμιλος), είναι ο τεχνικός του Ευκλή Σορωνής Παναγιώτης Καρίκης. Αυτό επεσήμανε ο ίδιος με δηλώσεις που έκανε στην «Αθλητική Ροδιακή».</b>
      </p>
      <p>Συγκεκριμένα τόνισε:<br/>«Ασφαλώς και είμαι ικανοποιημένος μέχρι στιγμής. Άλλωστε βρισκόμαστε στην κορυφή της βαθμολογίας. Όμως όταν έχεις υψηλούς στόχους πάντα πρέπει να είσαι σε εγρήγορση και να αναζητάς το καλύτερο».</p>
      <p>Ο νεαρός τεχνικός, πρόσθεσε και τα ακόλουθα:</p>
      <p>«Θεωρώ ότι ο πρωταρχικός μας στόχος που είναι να πάρουν χρόνο συμμετοχής παιδιά από τις Ακαδημίες μας, μέχρι στιγμής δουλεύει πολύ καλά. Τα παιδιά παίζουν και αυτό είναι σημαντικό».</p>
      <p>Σε ερώτηση για το αν πιστεύει πως το πρωτάθλημα θα είναι πολύ ανταγωνιστικό, απάντησε ως εξής:</p>
      <p>«Θα έχει μεγάλο ανταγωνισμό. Εμείς είμαστε τυχεροί γιατί τα ωράρια των παικτών μας ήταν βολικά και έτσι δεν επηρεάστηκε η προετοιμασία και οι προπονήσεις μας. Σε άλλες ομάδες όμως τώρα αρχίζουν και μαζεύονται και άρα από εδώ και πέρα θα παρουσιάσουν ένα πολύ διαφορετικό πρόσωπο. Το πρωτάθλημα δεν θα είναι εύκολο αλλά αντίθετα πολύ δύσκολο».</p>
      <p>Όσο για το ποια κατά τη γνώμη του είναι τα φαβορί είπε:</p>
      <p>«Ο Ακουσίλαος, ο Απόλλων Απολλώνων και εμείς, είναι τα φαβορί πιστεύω για φέτος σε ότι έχει να κάνει με τον όμιλο μας. Αλλά και η Κύπρος με τον Αστέρα Μασσάρων, επίσης είναι δυο ομάδες που μπορούν να παίξουν πρωταγωνιστικό ρόλο. Είναι νεανικές ομάδες όμως συνδυάζουν πολύ καλά και το στοιχείο της εμπειρίας».</p>
      <p><b>Εκτός ο Πάττας, αμφίβολος ο Μακαρούνας</b><br/>Χωρίς τον Τηλέμαχο Πάττα θα παραταχθεί και στο παιχνίδι της Κυριακής με τον Αστέρα Μασσάρων ο Ευκλής. Ο παίκτης δεν έχει ξεπεράσει ακόμα το πρόβλημα τραυματισμού του. Αμφίβολη θεωρείται η συμμετοχή του τερματοφύλακα Μακαρούνα ο οποίος έπαθε στην προπόνηση εξάρθρωση δακτύλου.</p>
    </article>
  </body>
</html>