<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/yilin-bileti-oylamasinda-turkiye-24-ulke-arasinda-birinci-oldu/926988"/>
    <meta property="og:site_name" content="medya faresi"/>
    <meta property="article:published_time" content="2019-11-15T14:30:00+00:00"/>
    <meta property="og:title" content="Yılın Bileti oylamasında Türkiye 24 ülke arasında birinci oldu"/>
    <meta property="og:description" content="Biletix’in tüm Ticketmaster ülkeleriyle birlikte eş zamanlı olarak gerçekleştirdiği ‘Yılın Bileti’ anketi 4–10 Kasım 2019 tarihlerinde Biletix resmi internet sitesinde yapıldı. Yılın Bileti oylamasında en beğenilenler tamamen kültür sanat sevenlerin oylarıyla belirlendi."/>
  </head>
  <body>
    <article>
      <h1>Yılın Bileti oylamasında Türkiye 24 ülke arasında birinci oldu</h1>
      <h2>Biletix’in tüm Ticketmaster ülkeleriyle birlikte eş zamanlı olarak gerçekleştirdiği ‘Yılın Bileti’ anketi 4–10 Kasım 2019 tarihlerinde Biletix resmi internet sitesinde yapıldı. Yılın Bileti oylamasında en beğenilenler tamamen kültür sanat sevenlerin oylarıyla belirlendi.</h2>
      <address>
        <time datetime="2019-11-15T14:30:00+00:00">15 Nov 2019, 14:30</time>
      </address>
      <p>24 ülkedeki katılımcıların kendi ülkelerinde gerçekleşen etkinlikler için oy kullandığı ankete en çok katılım Türkiye’de gerçekleşti.</p>
      <p>Biletix, ankete katılım adediyle İngiltere, ABD, Hollanda ve Fransa gibi ülkelerin de yer aldığı Ticketmaster ülkelerini geride bırakarak zirveye yerleşti.</p>
      <p>
        <b>Ödül Töreni İçin Geri Sayım Başladı!</b>
      </p>
      <p>1 hafta boyunca süren ankette katılımcılar 2019’da gerçekleşen etkinlikleri oyladı.</p>
      <p>En Beğenilen Kadın Sanatçı, En Beğenilen Erkek Sanatçı, En Beğenilen Yabancı Sanatçı, En Beğenilen Festival, En Beğenilen Tiyatro Oyunu, En Beğenilen Müzikal ve En Beğenilen Stand-up/Komedi Sanatçısı kategorilerinde toplam 7 ödül 19 Kasım 2019, Salı gecesi gerçekleşecek Biletix Yılın Bileti Ödül Töreni’nde sahiplerini bulacak.</p>
    </article>
  </body>
</html>