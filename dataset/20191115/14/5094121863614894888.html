<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/ze_sveta/utocnik-v-nemecku-vpichl-13lete-divce-neznamou-latku-policie-po-nem-patra-20191115.html"/>
    <meta property="og:site_name" content="Deník.cz"/>
    <meta property="article:published_time" content="2019-11-15T14:45:00+00:00"/>
    <meta property="og:title" content="Útočník měl v Německu vpíchnout dívce neznámou látku. Oběť si útok vymyslela"/>
    <meta property="og:description" content="Zděšení vyvolala v německém městě Gelsenkirchen informace, že policie pátrá po muži, který ve čtvrtek vpíchl 13leté dívce na ulici do těla neznámou látku. Dnes ale policie podle agentury DPA oznámila, že si děvče útok vymyslelo."/>
  </head>
  <body>
    <article>
      <h1>Útočník měl v Německu vpíchnout dívce neznámou látku. Oběť si útok vymyslela</h1>
      <address><time datetime="2019-11-15T14:45:00+00:00">15 Nov 2019, 14:45</time> by <a rel="author">ČTK</a></address>
      <p>"Znalec při prohlídce zjistil, že si 13letá zranění způsobila sama," uvedla dnes policie. Přítomnost cizí látky v těle děvčete neprokázaly ani krevní testy. "Na základě nových poznatků 13letou znovu vyslýcháme," uvedla policie a dodala, že došla k závěru, že školačka incident předstírala. Důvod, proč si dívka útok vymyslela, policisté zatím neznají.</p>
      <figure>
        <img src="https://g.denik.cz/1/2e/strelba-usa-skola-los-angeles_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/strelba-na-stredni-skole-v-usa-ma-jednu-obet-policie-utocnika-dopadla-20191114.html">Střelba na střední škole v USA má dvě oběti. Útočník se pokusil o sebevraždu Přečíst článek ›</a>
      </aside>
      <p>Školačka podle dřívějších informací policii řekla, že jí na ulici muž v bílých rukavicích nejprve vyhrožoval nožem, poté ji přinutil, aby ho následovala a nakonec jí na nedalekém parkovišti vpravil injekcí do těla neznámou látku. Agentura DPA uvedla, že dívka skončila ve vážném stavu v nemocnici.</p>
      <p>Obavy v západoněmeckém Gelsenkirchenu vyvolala informace mimo jiné proto, že dívka tvrdila, že jí útočník po činu řekl "číslo šest". Policie proto nevylučovala, že školačka nebyla jedinou napadenou. Zároveň ale policie uvedla, že prozatím nemá žádné podobné případy hlášeny.</p>
      <figure>
        <img src="https://g.denik.cz/1/a8/ctk-demonstranti-ctvrtym-dnem-paralyzuji-zivot-v-hongkongu_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/ochromena-doprava-obavy-z-nasili-zivot-v-hongkongu-dal-komplikuji-demonstrace-20191114.html">Ochromená doprava, obavy z násilí. Život v Hongkongu dál komplikují demonstrace Přečíst článek ›</a>
      </aside>
    </article>
  </body>
</html>