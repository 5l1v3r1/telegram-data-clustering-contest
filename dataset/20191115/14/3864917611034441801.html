<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2819224-viktor-postol-rozpocav-pidgotovku-do-cempionskou-bou.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T14:25:00+00:00"/>
    <meta property="og:title" content="Віктор Постол розпочав підготовку до чемпіонською бою"/>
    <meta property="og:description" content="7 грудня українець полетить в США на заключну частину підготовки до бою з Раміресом."/>
  </head>
  <body>
    <article>
      <h1>Віктор Постол розпочав підготовку до чемпіонською бою</h1>
      <h2>7 грудня українець полетить в США на заключну частину підготовки до бою з Раміресом.</h2>
      <address>
        <time datetime="2019-11-15T14:25:00+00:00">15 Nov 2019, 14:25</time>
      </address>
      <p>Екс-чемпіон світу українець Віктор Постол розпочав в Броварах підготовку до чемпіонського бою проти Хосе Карлоса Раміреса. На тренувальний збір в Лос-Анджелес (США) він полетить 7 грудня, повідомляє Укрінформ.</p>
      <p>Український боксер Віктор Постол, який є претендентом на титули чемпіона світу за версіями WBC і WBO в першій напівсередній вазі, під час прес-конференції в Києві розповів, що розпочав підготовку до бою проти американця Хосе Карлоса Раміреса.</p>
      <p>Зараз Постол тренується в Броварах, а 7 грудня він полетить на тренувальний збір в США, де в Лос-Анджелесі 8 тижнів готуватиметься під керівництвом знаменитого наставника Фредді Роуча.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2816484-ukrainskij-bokser-postol-ocoliv-rejting-wbc.html">Український боксер Постол очолив рейтинг WBC</a>
      </blockquote>
      <p>За словами Постола, він добре знайомий з Раміресом, вони навіть разом тренувалися. При цьому українець вірить у перемогу, бо поєдинок проводитимуть на нейтральній території у Китаї. Також у нього вже є чіткий план на бій – це постійний рух в рингу і удари з дальньої дистанції.</p>
      <p>Нагадаємо, чемпіонський бій Рамірес – Постол пройде 1 лютого в китайському місті Хайкоу.</p>
    </article>
  </body>
</html>