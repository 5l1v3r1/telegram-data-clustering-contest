<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/manchestyr-siti-se-nasochi-kym-zashtitno-duo-na-lestyr-1406558.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-15T14:06:00+00:00"/>
    <meta property="og:title" content="Манчестър Сити се насочи към защитно дуо на Лестър"/>
    <meta property="og:description" content="От Манчестър Сити са хвърлили око на защитното дуо от Лестър - Джони Еванс и Чаглар Союнджу, твърди Sky Sports Двамата се представят отлично от началото на сезона под ръководството на Брендън Роджърс и лисиците заемат второ място в класирането във Висшата лига"/>
  </head>
  <body>
    <article>
      <h1>Манчестър Сити се насочи към защитно дуо на Лестър</h1>
      <address><time datetime="2019-11-15T14:06:00+00:00">15 Nov 2019, 14:06</time> by <a rel="author">Sportlive.bg</a></address>
      <p>От <a href="https://www.sportlive.bg/tags/2043"><b>Манчестър Сити</b></a> са хвърлили око на защитното дуо от Лестър - Джони Еванс и Чаглар Союнджу, твърди Sky Sports. Двамата се представят отлично от началото на сезона под ръководството на Брендън Роджърс и "лисиците" заемат второ място в класирането във <a href="https://www.sportlive.bg/worldfootball/england"><b>Висшата лига</b></a>.</p>
      <p>В момента Манчестър Сити е на четвърто място и изпитва сериозни затруднения в защита след контузията на Емерик Лапорт. Освен това "гражданите" не привлякоха през лятото заместник и на напуснали Винсент Компани.</p>
      <p>Хосеп Гуардиола проявяваше интерес към Хари Магуайър, но той се оказа прекалено скъп за клуба и подписа с Манчестър Юнайтед. Сега от "Етихад" не смятат да отстъпват и ще опитват до последно за бранителите на Лестър. Сити искаше да подпише с Еванс от Уест Бром през 2017 г., но имаше няколко отхвърлени оферти преди в крайна сметка да подпише за Лестър година по-късно само за 3,5 млн. паунда. Сега със сигурност от Лестър биха искали много по-висока сума за бранителя.<b> <i><a href="https://www.sportlive.bg/worldfootball/germany/Senzaciq-ot-Germaniq-Guardiola-se-zavryshta-v-Bajern--1405795.html">А ето накъде може да поеме пък настоящият треньор на Сити.</a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Bernardo-Silva-otnese-nakazanie-za-rasizym-(SNIMKA)-1405945.html"/>
        <a href="https://www.sportlive.bg/worldfootball/germany/Senzaciq-ot-Germaniq-Guardiola-se-zavryshta-v-Bajern--1405795.html"/>
        <a href="https://www.sportlive.bg/worldfootball/england/Robyrtsyn-Za-da-spechelish-titlata-v-Angliq-trqbva-1405514.html"/>
        <a href="https://www.sportlive.bg/worldfootball/england/Manchestyr-Siti-se-gotvi-da-poharchi-seriozna-suma-prez-zimata-za-da-ne-izostane-ot-Livyrpul-1405507.html"/>
      </related>
    </article>
  </body>
</html>