<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yeni-teknik-direktor-aciklandi-super-lig-215186h.htm"/>
    <meta property="og:site_name" content="OLAY"/>
    <meta property="article:published_time" content="2019-11-15T14:22:52+00:00"/>
    <meta property="og:title" content="Yeni teknik direktör açıklandı! Süper Lig..."/>
    <meta property="og:description" content="Bülent Korkmaz ile yollarını ayıran Antalyaspor, takımın başına Stjepan Tomas’ın geçirildiğini duyurdu."/>
  </head>
  <body>
    <article>
      <h1>Yeni teknik direktör açıklandı! Süper Lig...</h1>
      <h2>Bülent Korkmaz ile yollarını ayıran Antalyaspor, takımın başına Stjepan Tomas’ın geçirildiğini duyurdu.</h2>
      <address>
        <time datetime="2019-11-15T14:22:52+00:00">15 Nov 2019, 14:22</time>
      </address>
      <p>Süper Lig ekiplerinden Antalyaspor, Stjepan Tomas ile 2.5 yıllık sözleşme imzalandığını resmen açıkladı.</p>
      <p>İmza töreninde duygularını paylaşan ve hedeflerini anlatan Stjepan Tomas, kendisine Antalyaspor'da teknik direktörlük görevi yapma fırsatı veren Başkan Öztürk ile yönetimine teşekkür etti.</p>
      <p>Antalyaspor'a geldiği için çok mutlu ve gururlu olduğunu dile getiren Tomas, “Bu kulüp çok daha güzel şeyleri hak ediyor. Buna hep beraber çalışacağız. Kulüp 2.5 senelik sözleşme imzaladı ve bana inanıyor. Ben bu kulüp için her şeyi yapacağım. Antalyaspor'un çok maçını seyrettim, takip ettim. Çok iyi oyunculara sahip. Tecrübeli, genç ve potansiyele sahip oyuncular var. Ben ofansif futbol oynatmak istiyorum. Antalyaspor bu kadroya sahip. Benim düşüncem bu kadro iş yapar. Hedefimiz tek tek maç kazanmak. Gazişehir maçında 3 puan kazanmak” diye konuştu.</p>
      <figure>
        <img src="https://www.olay.com.tr/d/other/antalyapsor.jpg"/>
      </figure>
    </article>
  </body>
</html>