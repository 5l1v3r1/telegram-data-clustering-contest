<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/ca23c80979130b14/a-venit-iarna-in-europa-ninsori-abundente-in-spania-si-franta.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-15T14:22:08+00:00"/>
    <meta property="og:title" content="A venit iarna în Europa: Ninsori abundente în Spania și Franța"/>
    <meta property="og:description" content="În vestul Europei a venit iarna și au început ninsorile. A nins abundent în Spania şi Franţa, iar autoritățile au intrat în alertă. În Franța, 200 de mii de case au rămas fără curent electric, iar traficul feroviar a fost încurcat de copacii căzuții sub greutatea zăpezii. Şi alte regiuni europene sunt sub avertizări de vreme rea."/>
  </head>
  <body>
    <article>
      <h1>A venit iarna în Europa: Ninsori abundente în Spania și Franța</h1>
      <address><time datetime="2019-11-15T14:22:08+00:00">15 Nov 2019, 14:22</time> by <a rel="author">Jurnal.md</a></address>
      <p>
        <b>În vestul Europei a venit iarna și au început ninsorile. A nins abundent în Spania şi Franţa, iar autoritățile au intrat în alertă. În Franța, 200 de mii de case au rămas fără curent electric, iar traficul feroviar a fost încurcat de copacii căzuții sub greutatea zăpezii. Şi alte regiuni europene sunt sub avertizări de vreme rea.</b>
      </p>
      <p>Sud-estul Franţei se confruntă deja cu un prim episod de iarnă şi cu probleme cauzate de ninsorile abundente. A nins o singură zi şi stratul de omăt avea aseară în jur de 30 de centimetri în unele locuri. Şoferii au fost prinşi nepregătiţi, mai multe drumuri au fost blocate şi trenurile au avut întârzieri.</p>
      <p>Copacii care s-au rupt sub greutatea zăpezii au creat cele mai mari probleme. Au căzut peste firele de electricitate, lăsând sute de mii de francezi să-şi petreacă seara la lumânare. Tot din cauza arborilor, a fost întreruptă circulaţia pe mai multe linii de căi ferate. Presa franceză semnalează şi că un bărbat a murit strivit de un copac când a ieşit la deszăpezit. Cu toate problemele cauzate, pentru unii ninsoare a fost motiv de bucurie.</p>
      <p>A nins și în Spania, iar circulația a fost întreruptă pe mai multe drumuri din nordul şi centrul ţării. Două autobuze au rămas înzăpezite.</p>
      <p>Episodul hibernal va mai continua. Nordul peninsulei iberice este sub cod roşu. Meteorologii anunţă 40 de centrimetri de zăpadă, rafale de 100 de km/h şi valuri de 10 metri.</p>
    </article>
  </body>
</html>