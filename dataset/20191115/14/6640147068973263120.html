<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/minecraft-dungeons-quando-uscira/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T14:09:00+00:00"/>
    <meta property="og:title" content="Minecraft Dungeons: ecco quando uscirà | Game Division"/>
    <meta property="og:description" content="Durante l'Inside Xbox è stato mostrato un nuovo trailer di Minecraft Dungeons che ha mostrato nuovi spezzoni di gameplay e il mese di rilascio del gioco."/>
  </head>
  <body>
    <article>
      <h1>Minecraft Dungeons: ecco quando uscirà | Game Division</h1>
      <address>
        <time datetime="2019-11-15T14:09:00+00:00">15 Nov 2019, 14:09</time>
      </address>
      <p>Durante l’Inside Xbox che è andato in onda ieri sera come cerimonia d’apertura dell’X019 sono stati presentati molteplici nuovi giochi e nuove IP targate Xbox Game Studios. L’appuntamento è stato anche un buon momento per rivedere e conoscere nuovi dettagli sugli altri titoli già annunciati gli scorsi mesi. Uno di questi è proprio<b> Minecraft Dungeons</b>, la nuova avventura action RPG ambientata nell’amatissimo universo cubettoso ideato da Mojiang.</p>
      <p>Sul palco della conferenza è stato mostrato <b>un nuovo trailer del gioco</b> che ha avuto come focus principale proprio il gameplay cooperativo che proporrà questa esperienza. Al termine del trailer invece è stato mostrato un ulteriore breve video di soli 20 secondi tramite il quale è stata ufficializzato che <b>Minecraft Dungeons uscirà ad aprile 2020</b>.</p>
      <figure>
        <iframe src="https://www.youtube.com/embed/QyhX-0Ni-iM" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/06/minecraft-dungeons-37470.768x432.jpg"/>
        </figure>
        <figure>
          <img src="https://www.tomshw.it/images/images/2019/06/minecraft-dungeons-36717.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/microsoft-acquisizioni-studi/">Microsoft non ha in programma ulteriori acquisizioni di studi</a></p>
      <p>Minecraft Dungeons si presenta come un <b>dungeon crawler con elementi che lo avvicinano a un Diablo-like</b>; il gioco abbandona totalmente quindi gli elementi survival e di crafting a favore di dungeon e mostri generati casualmente. Ritorna però uno dei maggiori punti della serie Minecraft, ossia il multiplayer online; questo spin-off infatti includerà il supporto cooperativo fino a quattro giocatori.</p>
      <p>Oltre a Minecraft Dungeons l’Inside Xbox ha portato alla luce anche altri annunci davvero sorprendenti che vanno da Everwild, nuova IP di Rare fino a Grounded, il nuovo titolo sviluppato da Obsidian Entertainment. <b>Cosa ne pensate di questo spin-off?</b> Diteci la vostra nella sezione dedicata ai commenti.</p>
      <blockquote>Minecraft è uno dei titoli più giocati ed amati di sempre. Acquista ora la tua copia del sandbox Mojang su Amazon a <a href="https://toms.it/GdAR2">questo indirizzo</a>.</blockquote>
    </article>
  </body>
</html>