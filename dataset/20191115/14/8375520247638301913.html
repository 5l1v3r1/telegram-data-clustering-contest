<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/piketuvalniki-nacbanku-oburilis-na-slova-smoliya-shchodo-proplachenosti-mitingiv--640217.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T14:22:24+00:00"/>
    <meta property="og:title" content="Пікетувальники Нацбанку обурились на слова Смолія щодо «проплаченості» мітингів"/>
    <meta property="og:description" content="Представники щонайменше 12 громадських організацій звернулися до очільника НБУ"/>
  </head>
  <body>
    <article>
      <h1>Пікетувальники Нацбанку обурились на слова Смолія щодо «проплаченості» мітингів</h1>
      <address>
        <time datetime="2019-11-15T14:22:24+00:00">15 Nov 2019, 14:22</time>
      </address>
      <h4>Представники щонайменше 12 громадських організацій звернулися до очільника НБУ</h4>
      <p>Активісти, які третій день пікетують будівлю Національного банку, звинувачують очільника НБУ Якова Смолія в тому, що керівництво фінустанови «поширює фейки щодо підкупності пікетувальників».</p>
      <p>Як повідомляє «СтопКор», Смолій ніби звинуватив протестувальників акції «Зупинимо корупцію в НБУ» у «проплаченості». Мовляв, він не бачить потреби виходити до активістів, оскільки «там навіть немає з ким спілкуватися».</p>
      <p>«Хочемо зазначити, що проплаченими називають представників понад 10 абсолютно реальних громадських організацій, які вже тривалий час відстоюють права звичайних громадян та відомі своєю діяльністю в Україні. Серед них – «Захист українського народу», «Захист інвесторів», «Стоп корупції», «Народ проти корупції», «Всеукраїнський рух Фінансовий майдан», «Спільна варта», «Асоціація боротьби з агрорейдерством», «Захист звичайних людей», «Міжнародний антикримінальний альянс», «Асоціація захисту позичальників», «Асоціація захисту вкладників», «Наш час» тощо. Деякі з них <a href="https://stopcor.org/nbu-planuye-vidzhati-zemlyu-v-agrariyiv-yuliya-salo/">напряму постраждали</a> від корупційних схем в держустанові», - йдеться в повідомленні.</p>
      <p>Активісти також стверджують, що Смолій «просто намагається дискредитувати мітингарів».</p>
      <p><a href="https://stopcor.org/ochilnik-nbu-smoliy-nabrehav-u-deklaratsiyi-na-18-milyoniv-griven-nazk/">При цьому організатори акції протесту нагадують,</a> що голова Нацбанку – людина небідна.</p>
      <figure>
        <img src="https://glavcom.ua/img/forall/users/49/4975/photo5361843787032275749-1.jpg"/>
      </figure>
      <p>«На його рахунках – мільйони доларів, корпоративні права на мільйони гривень. Багато банків, фірм і компаній є орендарями об'єктів нерухомості, які повністю або частково належать банкіру. Він не відмовляється від розкішних вишукувань – швейцарських годинників. У його автопарку – три автомобілі, є гідроцикл», - заявили активісти.</p>
      <related>
        <a href="https://glavcom.ua/news/protestuvalniki-pid-nbu-zustrilisya-z-predstavnikom-banku-danilishinim-640013.html"/>
        <a href="https://glavcom.ua/news/chi-platili-uchasnikam-akciji-ni-kapitulyaciji-glava-sbu-vpershe-prokomentuvav-skandalni-zvinuvachennya-639761.html"/>
        <a href="https://glavcom.ua/news/abo-zelenskiy-pozbudetsya-kolomoyskogo-abo-ukrajina-pozbudetsya-jih-oboh-ruh-oporu-kapitulyaciji--639722.html"/>
      </related>
    </article>
  </body>
</html>