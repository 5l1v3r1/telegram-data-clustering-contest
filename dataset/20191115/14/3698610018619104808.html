<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/apple-v-2020-roci-ob-yednaye-pidpisku-na-muziku-seriali-i-novini-bloomberg-329786_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T14:36:00+00:00"/>
    <meta property="og:title" content="Apple у 2020 році об'єднає підписку на музику, серіали і новини – Bloomberg"/>
    <meta property="og:description" content="Таким чином, компанія сподівається залучити більшу кількість передплатників."/>
  </head>
  <body>
    <article>
      <h1>Apple у 2020 році об'єднає підписку на музику, серіали і новини – Bloomberg</h1>
      <h2>Таким чином, компанія сподівається залучити більшу кількість передплатників.</h2>
      <address>
        <time datetime="2019-11-15T14:36:00+00:00">15 Nov 2019, 14:36</time>
      </address>
      <p>Компанія <a href="https://dt.ua/CULTURE/top-menedzher-apple-tv-scho-vidpovidav-za-vsi-shou-zalishiv-proyekt-329333_.html"><b>Apple</b></a> розглядає можливість об'єднання всіх своїх платних сервісів, включаючи новини, Apple TV+ і Apple Music, вже на початку 2020 року. За допомогою об'єднання компанія хоче збільшити кількість передплатників, повідомляє <a href="https://www.bloomberg.com/news/articles/2019-11-14/apple-mulls-bundling-digital-subscriptions-as-soon-as-2020">Bloomberg </a>з посиланням на власні джерела.</p>
      <p>Свідчення подібного об'єднання прописані в новому договорі з виданнями, в якому йдеться про те, що підписка на News+ може бути поєднана з іншими пропозиціями.</p>
      <p>Сервіс, який часто називають "Netflix для новин", був представлений в березні, він дозволяє за 10 доларів на місяць отримати доступ до десятків публікацій. При цьому, Apple залишає собі половину з отриманих коштів, друга половина йде виданням.</p>
      <p>За даними джерел агентства, після об'єднання News+ з іншими сервісами компанії видання будуть отримувати менше грошей, оскільки підписка на всі сервіси відразу буде коштувати менше.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Сервіс <a href="https://dt.ua/CULTURE/v-ukrayini-ta-inshih-krayinah-rozpochav-robotu-servis-apple-tv-328172_.html"><b>Apple TV був запущений 1 листопада в Україні і 106 країнах світу.</b></a> На сервісі вже вийшли ексклюзивні серіали, наприклад, "Ранкове шоу" з Різ Візерспун і Дженніфер Енністон, а також "Бачити" з Джейсоном Момоа.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>