<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/astro/clanek/zdravljenje-planeta-229963"/>
    <meta property="og:site_name" content="Slovenske novice"/>
    <meta property="article:published_time" content="2019-11-15T14:29:00+00:00"/>
    <meta property="og:title" content="Zdravljenje planeta"/>
    <meta property="og:description" content="Ko se zgodi večja nesreča ali katastrofa na globalni ravni, zavlada zmeda, ki odmeva po vsem svetu. Zaskrbljeni in sočutni smo do prizadetih ljudi, medtem ko sedimo pred televizijskim sprejemnikom ..."/>
  </head>
  <body>
    <article>
      <h1>Zdravljenje planeta</h1>
      <h2>Vsi smo eno, zato čutimo vse, kar se dogaja na Zemlji. Ko se zgodi kaj slabega, spodbudite tok zdravilne energije.</h2>
      <address><time datetime="2019-11-15T14:29:00+00:00">15 Nov 2019, 14:29</time> by <a rel="author">M. B. Z.</a></address>
      <p>Ko se zgodi večja nesreča ali katastrofa na globalni ravni, zavlada zmeda, ki odmeva po vsem svetu. Zaskrbljeni in sočutni smo do prizadetih ljudi, medtem ko sedimo pred televizijskim sprejemnikom in se sprašujemo, zakaj se je to zgodilo in kako bo vplivalo na nas. Najslabše, kar takrat počnemo, je, da se povezujemo z energijskim valom panike, nemira, zaskrbljenosti in bolečine, ki jo je sprožil dogodek in je pljusknila po svetu.<br/><br/>Namesto tega se raje povežimo s svojim notranjim vedenjem. Umaknimo se od poročil in premlevanja situacije. Udobno sedemo, umirimo dihanje, sprostimo telo in um. Odločimo se, da bomo namesto potenciranja in poglabljanja panike aktivirali proces notranjega zdravljenja zase in za druge ljudi, žrtve nesreče in vse, ki so zaradi nje v bolečini ali krču. Okoli sebe si predstavljajmo žarečo zlato svetlobo, ki se zliva iz vesolja v naše srce, polni vsak kotiček našega telesa, nas zdravi, čisti in pomlajuje … Vsaj pet minut ostanemo osredotočeni nanjo. Nato si predstavljamo, da nas zdravilna energija obdaja ves čas, kamor koli gremo, smo obdani z njo, in se hkrati prenese na vsakogar, ki si ga zamislite. Nato se prek njega širi naprej na nekoga drugega, s čimer se postopoma vzpostavi zlata zdravilna mreža po vsem svetu, ki celi fizične in psihične rane.</p>
    </article>
  </body>
</html>