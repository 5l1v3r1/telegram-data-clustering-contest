<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://napoli.repubblica.it/cronaca/2019/11/15/news/gricignano_d_aversa_spari_contro_l_auto_del_direttore_di_campania_notizie_mario_de_michele_-241183094/"/>
    <meta property="og:site_name" content="Repubblica.it"/>
    <meta property="article:published_time" content="2019-11-15T14:29:00+00:00"/>
    <meta property="og:title" content="Spari contro l'auto del direttore di Campania Notizie, Mario De Michele"/>
    <meta property="og:description" content="Il giornalista aveva già denunciato un'initimidazione tre giorni fa. Indagano i carabinieri di Aversa"/>
  </head>
  <body>
    <article>
      <h1>Spari contro l'auto del direttore di Campania Notizie, Mario De Michele</h1>
      <h2>Il giornalista aveva già denunciato un'initimidazione tre giorni fa. Indagano i carabinieri di Aversa</h2>
      <address><time datetime="2019-11-15T14:29:00+00:00">15 Nov 2019, 14:29</time> by <a rel="author">RAFFAELE SARDO</a></address>
      <p>Spari contro l'auto del direttore di Campania Notizie, Mario De Michele. L'episodio è avvenuto nel pomeriggio di  ieri nella zona periferica di Gricignano di Aversa. Secondo quanto afferma il sito Campania Notizie, il giornalista sarebbe "stato raggiunto da alcune persone che hanno esploso 6-7 colpi di pistola. Due di questi all'indirizzo del parabrezza che hanno attraversato l'abitacolo della vettura a pochi centimetri dal giornalista. Nel tentativo di fuga di De Michele i criminali hanno esploso altri 3-4 colpi che hanno mandato in frantumi anche il lunotto posteriore della vettura. Solo il caso ha fatto sì che ne uscisse illeso".<br/><br/>De Michele tre giorni fa aveva denunciato un altro episodio avvenuto tra Sant'Arpino e Succivo. Due persone  a bordo di un motociclo e coperte da casco integrale, lo avrebbero costretto a fermasi e mente uno di loro con una mazza colpiva ripetutamente la carrozzeria dell'auto, l'altro lo costringeva a scendere e lo schiaffeggiava e mentre lo faceva gli gridava: "Per colpa tua il consiglio comunale di Orta è stato sciolto. Ci hai inguaiato. Ora smettila di scrivere sul campo sportivo di Succivo".<br/><br/>Su entrambi gli episodi indagano i carabinieri del Gruppo di Aversa che stanno cercando di ricostruire la dinamica dei fatti e accertare il movente alla base dei due episodi. </p>
    </article>
  </body>
</html>