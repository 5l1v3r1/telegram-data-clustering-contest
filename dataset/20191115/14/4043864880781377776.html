<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232086/"/>
    <meta property="og:site_name" content="Українська правда"/>
    <meta property="article:published_time" content="2019-11-15T14:15:03+00:00"/>
    <meta property="og:title" content="При вибухах на базі Балаклії загинули 2 сапери, поранено 4 військових – Генштаб"/>
    <meta property="og:description" content="В результаті вибухів при утилізації боєприпасів на території центральної артилерійської бази біля Балаклії Харківської області загинули двоє саперів, та отримали поранення четверо військових."/>
  </head>
  <body>
    <article>
      <h1>При вибухах на базі Балаклії загинули 2 сапери, поранено 4 військових – Генштаб</h1>
      <address>
        <time datetime="2019-11-15T14:15:03+00:00">15 Nov 2019, 14:15</time>
      </address>
      <p>В результаті вибухів при утилізації боєприпасів на території центральної артилерійської бази біля Балаклії Харківської області загинули двоє саперів, та отримали поранення четверо військових.</p>
      <p><b>Джерело:</b> Генеральний<a href="https://www.facebook.com/GeneralStaff.ua/photos/a.457652464404016/1411912275644692/?type=3&amp;theater"> штаб </a>у Facebook</p>
      <p><b>Дослівно: </b>"За уточненою інформацією від чергового Центральної артилерійської бази забезпечення боєприпасами двоє військових саперів зазнали поранень, не сумісних із життям"</p>
      <p><b>Деталі:</b> Четверо військовослужбовців ЗС України перебувають у медичних закладах. За уточненою інформацією медиків, троє з поранених – у важкому стані, один – середньої важкості. </p>
      <p>Окремо підкреслюється, що місцевим мешканцям та об’єктам інфраструктури нічого не загрожує, та що сховища боєприпасів – у безпеці.</p>
      <p><b>Що передувало:</b> Міністерство оборони повідомило, що ситуація на території центральної артилерійської бази забезпечення боєприпасами біля Балаклії Харківської області <a href="https://www.pravda.com.ua/news/2019/11/15/7232084/">контрольована та безпечна</a>. За даними військових, на технічній території утилізували залишки боєприпасів та їхніх елементів, які не можна транспортувати. Військові здійснювали планове знищення у спеціально обладнаному для цього місці – котловані, пролунало близько 20 вибухів.</p>
      <p>Раніше у п’ятницю з’явилася інформація <a href="https://www.pravda.com.ua/news/2019/11/15/7232075/">поодинокі вибухи на складах </a>зберігання боєприпасів неподалік міста Балаклія Харківської області.</p>
      <p>
        <b>Знати більше: </b>
        <i>
          <b>
            <a href="https://www.pravda.com.ua/articles/2017/09/27/7156527/">На пороховій бочці. Коли й чому в Україні вибухали армійські склади</a>
          </b>
        </i>
      </p>
      <p>
        <i>
          <b>
            <a href="https://www.pravda.com.ua/articles/2017/10/10/7157847/">Місто гріхів. Як "пиляють" бюджет у підірваній Балаклії</a>
          </b>
        </i>
      </p>
      <footer>Українська правда</footer>
      <related>
        <a href="https://www.pravda.com.ua/news/2019/11/15/7232084/"/>
        <a href="https://www.pravda.com.ua/news/2019/11/15/7232050/"/>
        <a href="https://www.pravda.com.ua/news/2019/11/13/7231882/"/>
      </related>
    </article>
  </body>
</html>