<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_nemovlya-u-cherepi-arheologi-natrapili-na-unikalne-pohovannya/938355"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T14:02:00+00:00"/>
    <meta property="og:title" content="Немовля у черепі - археологи натрапили на унікальне поховання"/>
    <meta property="og:description" content="Археологи виявили залишки двох немовлят похованих в &quot;шоломах&quot; з черепів інших дітей у межах Андських гір в Еквадорі. Оброблений череп старшої дитини помістили у вигляді шолома над головою немовляти, так щоб обличчя того дивилося крізь склепіння. Одній дитині було близько 18 місяців, ..."/>
  </head>
  <body>
    <article>
      <h1>Немовля у черепі - археологи натрапили на унікальне поховання</h1>
      <address><time datetime="2019-11-15T14:02:00+00:00">15 Nov 2019, 14:02</time> by <a rel="author">Gazeta.ua</a></address>
      <p>Археологи виявили залишки двох немовлят похованих в "шоломах" з черепів інших дітей у межах Андських гір в Еквадорі.</p>
      <p>Оброблений череп старшої дитини помістили у вигляді шолома над головою немовляти, так щоб обличчя того дивилося крізь склепіння. Одній дитині було близько 18 місяців, "шолом" для неї зробили з черепа дитини віком 4-12 років. Іншій було 6-9 місяців, повідомляє <a href="https://www.forbes.com/sites/kristinakillgrove/2019/11/13/babies-in-ancient-ecuador-were-buried-with-human-skull-helmets/#293d75034d4d">Forbes.</a></p>
      <p>Вчені переконані, що цей дивний ритуал мав на меті убезпечити маленькі, несформовані душі від небезпек загробного світу. Крім наявності шоломів, тіла були обкладені статуетками предків. На всіх кістках лікарі виявили ознаки анемії.</p>
      <p>Сам ритуальний комплекс Саланго звели на узбережжі Еквадору в 100 р. до н.е. Він був місцем поховання в культі на базі вождества під назвою Гуангала. Окрім немовлят там знайшли залишки 11 дорослих осіб, черепашки та статуетки.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_u-cerkvi-viyavili-dityache-pohovannya/932936"/>
      </related>
      <figure>
        <img src="https://static2.gazeta.ua/img2/cache/gallery/938/938355_1_w_1200_lq.jpg?v=0"/>
        <figcaption>В Еквадорі знайшли незвичайне дитяче поховання<cite>Автор: SARA JUENGST / UNC CHARLOTTE</cite></figcaption>
      </figure>
      <blockquote>Археологи <a href="https://gazeta.ua/articles/history/_znajshli-pohovannya-prinesenih-u-zhertvu-227-ditej/924279">розкопали поховання 227 дітей на півночі Перу</a>. Їх усіх принесли в жертву представники культури чіму. Імперія, створена народом, проіснувала на теренах країни до XV ст. Усі діти віком від 4-14 років. Такою жертвою прагнули умилостивити богів, які, на думку чіму, прогнівались і наслали велику Ель-Ніно - повінь. Вона знищувала землю, тварин та урожаї.</blockquote>
    </article>
  </body>
</html>