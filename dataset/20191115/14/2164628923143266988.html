<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42841_Na-Zakarpatti-vodiyka-zbila-nasmert-velosipedista-i-vtekla"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-15T14:59:00+00:00"/>
    <meta property="og:title" content="На Закарпатті водійка збила насмерть велосипедиста і втекла"/>
    <meta property="og:description" content=" Вчора, 14 листопада, близько 20:00 у селі Підвиноградів трапилася ДТП зі смертельним наслідком. Про наїзд на велосипедиста, який від отри"/>
  </head>
  <body>
    <article>
      <h1>На Закарпатті водійка збила насмерть велосипедиста і втекла</h1>
      <address>
        <time datetime="2019-11-15T14:59:00+00:00">15 Nov 2019, 14:59</time>
      </address>
      <p>
        <b> Вчора, 14 листопада, близько 20:00 у селі Підвиноградів трапилася ДТП зі смертельним наслідком. Про наїзд на велосипедиста, який від отриманих травм помер на місці аварії, до поліції повідомили очевидці події. Натомість, сам водій з місця пригоди зник.</b>
      </p>
      <p>Слідчо-оперативна група, яка прибула за викликом, з’ясувала, що в результаті зіткнення з автомобілем "Volkswagen Passat", помер 28-річний мешканець села Олешник. Оскільки водій авто з місця смертельної автопригоди зник, на території району було розпочато оперативні заходи, у ході яких особу кермувальниці та її місце перебування оперативно встановили. З’ясовано, що за кермом автомобіля "Volkswagen Passat"перебувала 22-річна жителька села Велика Копаня.</p>
      <p>Керуючи іномаркою, близько 19:30 рухаючись по вул. Ардовецька в с. Підвиноградів в напрямку смт. Випок жінка здійснила наїзд на 28-річного велосипедиста та залишила місце події.</p>
      <p>Слідчі відкрили за фактом ДТП зі смертельним наслідком кримінальне провадження за частиною 2 статті 286 Кримінального кодексу України.</p>
      <p>Велосипед та автомобіль вилучено. Водійку затримано в порядку ст. 208 КПК України.</p>
      <p>Відносно жінки вирішується питання про обрання їй міри запобіжного заходу.</p>
      <p>Про це повідмоляє відділ комунікації поліції Закарпатської області</p>
      <p> </p>
    </article>
  </body>
</html>