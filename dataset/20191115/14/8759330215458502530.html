<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903865/lokonga-duidt-probleem-aan-bij-anderlecht-dat-speelt-ook-mee-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T14:26:00+00:00"/>
    <meta property="og:title" content="Lokonga duidt struikelblok aan bij Anderlecht: “Dat speelt ook mee”"/>
    <meta property="og:description" content="Sambi Lokonga is grof gewild op de transfermarkt. De middenvelder wil RSC Anderlecht nog niet verlaten en laat zich tegenover Het Nieuwsblad uit over het kwakkelende seizoen van paars-wit."/>
  </head>
  <body>
    <article>
      <h1>Lokonga duidt struikelblok aan bij Anderlecht: “Dat speelt ook mee”</h1>
      <address>
        <time datetime="2019-11-15T14:26:00+00:00">15 Nov 2019, 14:26</time>
      </address>
      <p>
        <b>Sambi Lokonga is grof gewild op de transfermarkt. De middenvelder wil RSC Anderlecht nog niet verlaten en laat zich tegenover Het Nieuwsblad uit over het kwakkelende seizoen van paars-wit.</b>
      </p>
      <p>Lokonga duidt het probleem aan van Anderlecht. “We hebben al veel goede wedstrijden gespeeld, hoor. ( lacht) Het resultaat bleef gewoon lange tijd uit. Dit Anderlecht heeft het probleem dat het een wedstrijd niet kan afmaken. Steeds opnieuw geven we de tegenstander de kans om terug te keren omdat de twijfel plots toeslaat.”</p>
      <p>Anderlecht speelt met veel jonge jongens en mist soms de ervaring om de winst over de streep te trekken. “Het gebrek aan ervaring speelt ook mee. Soms moeten we wat meer leepheid durven te tonen op het einde van een wedstrijd. Eens in het hoekje duiken om de bal bij te houden, bijvoorbeeld. Of wat tijdrekken bij een fout.”</p>
      <aside>Lees meer<br/><a href="https://www.voetbalprimeur.be/nieuws/903808/lokonga-anderlecht-reageert-op-interesse-van-barcelona-dat-doet-deugd-maar-.html?itm_source=www.voetbalprimeur.be&amp;itm_medium=highlighted-content">Lokonga (Anderlecht) reageert op interesse van Barcelona: "Dat doet deugd, maar…"</a></aside>
    </article>
  </body>
</html>