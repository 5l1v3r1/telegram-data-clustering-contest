<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955118"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T03:49:39+00:00"/>
    <meta property="og:title" content="వారి ప్రవర్తన అలా‘గే’ ఉంది!"/>
    <meta property="og:description" content="ADVT"/>
  </head>
  <body>
    <article>
      <h1>వారి ప్రవర్తన అలా‘గే’ ఉంది!</h1>
      <address>
        <time datetime="2019-11-15T03:49:39+00:00">15 Nov 2019, 03:49</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>హోమోసెక్స్‌కు పాల్పడుతున్న విద్యార్థులు</b>
        </li>
        <li>
          <b>అధికారుల విచారణలో నమ్మలేని నిజాలు</b>
        </li>
      </ul>
      <p><b>ప్రత్తిపాడు, నవంబరు 14: </b>ఆ విద్యార్థులు దారి తప్పారు. అసహజ శృంగారా(హోమోసెక్స్‌)నికి పాల్పడ్డారు. చిన్న పిల్లలపైనా కన్నేసి వెకిలి చేష్టలు చేశారు. విషయం తెలిసిన పాఠశాల ప్రధానోపాధ్యాయురాలికి ఏం చేయాలో అర్థం కాక.. వారిని సన్మార్గంలోకి తీసుకురావాలనే ఉద్దేశంతో పోలీస్‌ స్టేషన్‌ మెట్లెక్కారు. హెచ్‌ఎం తీరు తొలుత గ్రామ పెద్దలతో పాటు ఉన్నతాధికారులకు ఆగ్రహాన్ని తెప్పించినా.. విచారణలో అసలు నిజం తెలియడంతో నిర్ఘాంతపోయారు. గుంటూరు జిల్లా ప్రత్తిపాడు మండలం పాతమల్లాయపాలెం జిల్లా పరిషత్‌ పాఠశాలలో ఓ ముగ్గురు విద్యార్థుల ప్రవర్తన తేడాగా ఉండడంతో హెచ్‌ఎం వారిని మందలించారు. అయినా వారిలో మార్పు రాలేదు సరికదా.. చిన్న పిల్లలను కూడా హోమో రొంపిలోకి లాగి వేధించారు. దీంతో హెచ్‌ఎం పోలీసుల దృష్టికి తీసుకెళ్లారు. దీనిపై ‘ఆంధ్రజ్యోతి’ ప్రధాన సంచికలో ‘ఈ పిల్లలతో వేగలేం’ అన్న శీర్షికన కథకం ప్రచురితమైన విషయం విదితమే.</p>
      <p> జిల్లా విద్యాశాఖాధికారి ఆదేశాల మేరకు డిప్యూటీ డీఈవో పాఠశాలలో విచారణ నిర్వహించారు. ఈ విచారణలో చిన్నారులు చెప్పిన మాటలు విని అధికారులు నిర్ఘాంత పోయారు. 9వ తరగతి చదివే ఇద్దరు కలిసి మరో విద్యార్థితో హోమోసెక్స్‌కు పాల్పడినట్టు గుర్తించారు. అంతేకాదు ఈ ముగ్గురూ ఆరో తరగతి చదివే కొందరు విద్యార్థులను లైగింకంగా వేధించారని వెల్లడైంది. వారు తమను ముద్దు పెట్టుకుంటూ ఛాతిపై చేతులు వేసి ఒత్తుతున్నారంటూ 6వ తరగతి విద్యార్థులు చెప్పారు. 9వ తరగతి విద్యార్థి తనను మిగిలిన ఇద్దరు ఏ విధంగా చేశారో వివరించాడు. ఆ మాటలకు అక్కడున్న ఊరి పెద్దలతో పాటు అధికారులు నిర్ఘాంత పోయారు.</p>
    </article>
  </body>
</html>