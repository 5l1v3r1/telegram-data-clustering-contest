<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955053"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T03:23:40+00:00"/>
    <meta property="og:title" content="రాఫెల్‌పై విచారణ జరిపించాలి"/>
    <meta property="og:description" content="ADVT"/>
  </head>
  <body>
    <article>
      <h1>రాఫెల్‌పై విచారణ జరిపించాలి</h1>
      <address>
        <time datetime="2019-11-15T03:23:40+00:00">15 Nov 2019, 03:23</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>సంయుక్త పార్లమెంటరీ కమిటీ వెయ్యాలి</b>
        </li>
        <li>
          <b>జస్టిస్‌ జోసెఫ్‌ తన తీర్పుతో </b>
          <b>ఇందుకు తలుపులు తెరిచారు</b>
        </li>
        <li>
          <b>రాహుల్‌ గాంధీ</b>
        </li>
      </ul>
      <p><b>న్యూఢిల్లీ: </b>జస్టిస్‌ జోసెఫ్‌ తన తీర్పు ద్వారా రాఫెల్‌ కుంభకోణంపై విచారణకు పెద్ద తలుపు తెరిచారని కాంగ్రెస్‌ నేత రాహుల్‌ గాంధీ ట్వీట్‌ చేశారు. ఆ కుంభకోణంపై పూర్తిస్థాయి చిత్తశుద్ధితో దర్యాప్తు ప్రారంభించాలని, సంయుక్త పార్లమెంటరీ కమిటీ ఏర్పాటు చేయాలని ఆయన డిమాండ్‌ చేశారు. జస్టిస్‌ జోసెఫ్‌ రాసిన తీర్పులోని 86వ పేరాను ఆయన ఉటంకించారు.</p>
      <p> ఇక.. సుప్రీం తీర్పు కేంద్రానికి క్లీన్‌చిట్‌ కాదని, ఈ తీర్పు విషయంలో ప్రజలను బీజేపీ తప్పుదోవ పట్టిస్తోందని కాంగ్రెస్‌ పార్టీ అధికార ప్రతినిధి రణదీప్‌ సుర్జేవాలా విమర్శించారు. పూర్తిగా వివరాల్లోకి వెళ్లకుండానే వేడుకలు చేసుకునే అలవాటు ఆ పార్టీకి ఉందని సుర్జేవాలా ఎద్దేవా చేశారు. జస్టిస్‌ కేఎం జోసెఫ్‌ తీర్పు రాఫెల్‌ కుంభకోణంపై సమగ్ర నేర విచారణకు మార్గం సుగమం చేసిందని.. మోదీ సర్కారుకకు దమ్ముంటే స్వతంత్ర దర్యాప్తు చేయించాలని డిమాండ్‌ చేశారు. ‘‘వేడుకలు చేసుకోవడం కాకుండా.. సంయుక్త పార్లమెంటరీ కమిటీ విచారణకు బీజేపీ ఒప్పుకోవాలి. లేకుంటే ఆ పార్టీ ‘అవినీతి రహిత పార్టీ’ కాదని.. ‘దర్యాప్తు రహిత పార్టీ’ అని నిస్సందేహంగా రుజువవుతుందని ఎద్దేవా చేశారు.</p>
    </article>
  </body>
</html>