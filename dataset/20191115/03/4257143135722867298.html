<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/15/ketarcu-marad-az-idojaras-ez-varhato-a-hetvegen"/>
    <meta property="og:site_name" content="infostart"/>
    <meta property="article:published_time" content="2019-11-15T03:40:00+00:00"/>
    <meta property="og:title" content="Kétarcú marad az időjárás - ez várható a hétvégén"/>
    <meta property="og:description" content="Marad az ilyenkor szokásosnál melegebb idő, helyenként 20 fokig is melegedhet a levegő a hétvégén - derül ki az Országos Meteorológiai Szolgálat országos, középtávú előrejelzéséből."/>
  </head>
  <body>
    <article>
      <h1>Kétarcú marad az időjárás - ez várható a hétvégén</h1>
      <address><time datetime="2019-11-15T03:40:00+00:00">15 Nov 2019, 03:40</time> by <a rel="author">Infostart / MTI</a></address>
      <h3>Marad az ilyenkor szokásosnál melegebb idő, helyenként 20 fokig is melegedhet a levegő a hétvégén - derül ki az Országos Meteorológiai Szolgálat országos, középtávú előrejelzéséből.</h3>
      <p>Pénteken a köd, illetve a rétegfelhőzet egy része elsősorban az Északi-középhegységben helyenként makacsul tarthatja magát, másutt várhatóan legkésőbb a déli, kora délutáni órákig mindenütt feloszlik, és ezt követően több-kevesebb napsütésre lehet számítani, számottevő csapadék nélkül. Többfelé megélénkül, késő délutántól főleg a Dunántúlon és a déli megyékben meg is erősödik a szél. A leghidegebb órákban a Dunántúlon többnyire 1 és 8, keletebbre általában 7 és 12 fok között alakul a hőmérséklet.</p>
      <blockquote>Napközben 11-19 fokig melegszik a levegő.</blockquote>
      <p>Szombaton a Dunántúlon többfelé várható eső, zápor, a csapadék fokozatosan Nyugat-Magyarországra húzódik vissza. A szél többfelé élénk, helyenként erős lesz. A legalacsonyabb hőmérséklet 5-13, a legmagasabb hőmérséklet 12-20 fok között alakul, a Nyugat-Dunántúlon lesz a leghűvösebb, a Tiszántúlon a legmelegebb.</p>
      <figure>
        <iframe src="https://www.youtube.com/embed/I7LdeE_-fDE" width="560" height="315" data-service="Youtube" scrolling="no"/>
      </figure>
      <p>Vasárnap késő délután előbb a nyugati határszélen, majd egyre keletebbre várható eső, zápor. Éjfélre hozzávetőlegesen a Dunántúl közepéig érhet el a csapadék. A szél többfelé megerősödik. A minimumhőmérséklet 5-13, a maximumhőmérséklet 14 és 20 fok között valószínű.</p>
      <p>
        <i>Nyitókép: MTI/Mohai Balázs</i>
      </p>
    </article>
  </body>
</html>