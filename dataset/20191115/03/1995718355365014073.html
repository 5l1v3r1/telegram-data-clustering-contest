<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152275-volynska-oblasna-sluzhba-zajniatosti-vpershe-pracevlashtuvala-derzhsluzhbovcia"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T03:12:00+00:00"/>
    <meta property="og:title" content="Волинська обласна служба зайнятості вперше працевлаштувала держслужбовця"/>
    <meta property="og:description" content="Волинська обласна служба зайнятості вже має перший приклад успішного працевлаштування держслужбовця."/>
  </head>
  <body>
    <article>
      <h1>Волинська обласна служба зайнятості вперше працевлаштувала держслужбовця</h1>
      <address>
        <time datetime="2019-11-15T03:12:00+00:00">15 Nov 2019, 03:12</time>
      </address>
      <p>Волинська обласна служба зайнятості вже має перший приклад успішного працевлаштування держслужбовця. Ним стала <b>Оксана Докай</b>, яка донедавна працювала у Рожищенській райдержадміністрації та підлягала вивільненню.<br/><br/>На початку листопада керівництво та рекрутер Рожищенської районної філії Волинського обласного центру зайнятості зустрілися з працівниками місцевої районної адміністрації, - повідомляє прес-служба служби зайнятості.<br/><br/>Сторони обговорили етапи та особливості надання послуг особам, які підлягають вивільненню, обумовили подальшу співпрацю та з’ясували професійно-кваліфікаційний склад працівників – потенційних пошукачів роботи.<br/><br/>Згодом до Рожищенської районної філії звернувся керівник ДП ДГ «Перше Травня» Волинського інституту агропромислового виробництва Національної академії аграрних наук України Володимир Нікітін. У підприємця була вакансія головного економіста. Рекрутер філії запропонував пану Володимиру кандидатуру Оксани Докай. Після співбесіди роботодавця із претенденткою на посаду, пані Оксані запропонували роботу.</p>
    </article>
  </body>
</html>