<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/odeska-likarnya-otrimala-suchasne-laparoskopichne-ta-endoskopichne-obladnannya-640054.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T03:20:06+00:00"/>
    <meta property="og:title" content="Одеська лікарня отримала сучасне лапароскопічне та ендоскопічне обладнання"/>
    <meta property="og:description" content="Відродження Єврейської лікарні: в Одесі за програмою «Здоров'я» міські лікарні оснащують новітнім обладнанням"/>
  </head>
  <body>
    <article>
      <h1>Одеська лікарня отримала сучасне лапароскопічне та ендоскопічне обладнання</h1>
      <address>
        <time datetime="2019-11-15T03:20:06+00:00">15 Nov 2019, 03:20</time>
      </address>
      <h4>Відродження Єврейської лікарні: в Одесі за програмою «Здоров'я» міські лікарні оснащують новітнім обладнанням</h4>
      <p>У 2019 році для міської клінічної лікарні №1 у рамках реалізації муніципальної програми «Здоров'я» придбано сучасне лапароскопічне обладнання виробництва Німеччини.</p>
      <p>Лапароскопія - сучасний хірургічний метод, що дозволяє проводити діагностику і оперативні втручання через невеликі отвори в передній черевній стінці.</p>
      <p>Перевагами цього методу є: мала травматичність, мінімальна крововтрата при операції, відсутність великих післяопераційних рубців, зниження ризику післяопераційних ускладнень, короткі терміни перебування в стаціонарі і швидке відновлення після операції.</p>
      <p>Лапароскопія застосовується для діагностики та лікування гострих і хронічних захворювань жовчного міхура, печінки, кишечника, підшлункової залози, легень і органів малого тазу. HD-ендовідеокамера дозволяє максимально якісно візуалізувати найдрібніші структури оперованого органу.</p>
      <p>Електрохірургічний коагулятор дозволяє значно розширити спектр виконуваних втручань, а також уникнути ускладнень.</p>
      <p>Крім того, за програмою «Здоров'я» для МКЛ №1 придбано новітнє відеоендоскопічне обладнання виробництва Японії.</p>
      <p>Ендоскопія - це сучасний високоінформативний і малоінвазивний метод обстеження і лікування, який дозволяє діагностувати передпухлинні стани і злоякісні новоутворення на ранніх стадіях, коли пухлина настільки мала, що її практично неможливо розпізнати через оптичний ендоскоп. Своєчасна діагностика є важливим фактором успішного лікування онкозахворювань, сприятливого прогнозу і якості життя пацієнтів.</p>
      <p>Міською владою Одеси проводиться масштабна реконструкція і капітальний ремонт комплексу будівель міської клінічної лікарні №1 (Єврейської лікарні) - одного з найстаріших медичних закладів Одеси. Наразі готується до відкриття після капітального ремонту сучасне відділення реанімації.</p>
      <p>Нове медобладнання за програмою «Здоров'я» цього року закуплено для міської лікарні №5, міської клінічної лікарні №11 та інших медзакладів Одеси.</p>
      <related>
        <a href="https://glavcom.ua/world/observe/u-kaliforniji-zrosla-kilkist-zhertv-strilyanini-u-shkoli-640042.html"/>
        <a href="https://glavcom.ua/country/health/poraneniy-kombrig-128-ji-brigadi-perebuvaje-u-reanimaciji-yomu-vryatuvali-kincivku-640021.html"/>
        <a href="https://glavcom.ua/kyiv/news/transport-na-trojeshchinu-nastupnogo-roku-rozpochnetsya-rekonstrukciya-tramvaynoji-liniji-639903.html"/>
      </related>
    </article>
  </body>
</html>