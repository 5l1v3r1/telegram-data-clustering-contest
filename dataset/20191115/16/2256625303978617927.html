<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158480_1092.html"/>
    <meta property="og:site_name" content="Novsport"/>
    <meta property="article:published_time" content="2019-11-15T16:36:00+00:00"/>
    <meta property="og:title" content="Берое с класика срещу Ботев (Гълъбово)"/>
    <meta property="og:description" content="Две попадения за заралии отбеляза португалецът Рубен Бригидо"/>
  </head>
  <body>
    <article>
      <h1>Берое с класика срещу Ботев (Гълъбово)</h1>
      <address><time datetime="2019-11-15T16:36:00+00:00">15 Nov 2019, 16:36</time> by <a rel="author">beroe.bg</a></address>
      <p> Берое се наложи с 3:0 над Ботев (Гълъбово) в контролна среща, която се игра на Спортна база "Берое". Две попадения за заралии отбеляза португалецът Рубен Бригидо. През първото полувреме Берое бе по-активният отбор в мача и първи стигна до голова опасност още в 9-ата минута, когато Бригидо проби по фланга и намери Камбуров. Ударът на нападателя обаче бе отразен от вратаря.</p>
      <p> <br/>Последваха два опасни изстрела на Минчев от дистанция, но стражът на гостите се справи. В 32-ата минута Минчев изведе чудесно Бриджидо зад гърба на отбраната. Португалецът финтира вратаря и прати топката в мрежата - 1:0.<br/> <br/>Шест минути след това Вандерсон направи отличен пробив и отправи опасен удар, но топката срещна гредата.<br/> <br/>Три преди края на полувремето след добра атака за Берое Ненов отправи опасен удар по диагонала, но стражът изби. Топката попадна в Камбуров, който също стреля, но на сантиметри от гредата.<br/> <br/>Темпото през втората част определено спадна, а гостите създадоха три-четири опасни положения пред Колев, но вратарят се намеси отлично. В 72-та минута един от чуждестранните играчи на проби удвои резултата след много силен и точен удар от около 30 м.<br/> <br/>Седем минути преди края на срещата отново Бригидо оформи крайното 3:0, след като завърши отлична бърза атака за своя тим.<br/> </p>
    </article>
  </body>
</html>