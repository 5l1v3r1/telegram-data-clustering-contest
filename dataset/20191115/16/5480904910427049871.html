<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/vw-vlozi-do-elektromobilu-a-digitalizace-dalsi-miliardy-eur/1821530?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-15T16:20:00+00:00"/>
    <meta property="og:title" content="VW vloží do elektromobilů a digitalizace další miliardy eur"/>
    <meta property="og:description" content="Wolfsburg (Německo) - Německý koncern Volkswagen v letech 2020 až 2024 vloží do elektromobility a digitalizace 60 miliard eur (přes 1,5 bilionu Kč). Automobilka dnes uvedla, že o investičním plánu na příštích pět let rozhodla její dozorčí rada. Volkswagen vlastní i českého výrobce Škoda Auto."/>
  </head>
  <body>
    <article>
      <h1>VW vloží do elektromobilů a digitalizace další miliardy eur</h1>
      <address><time datetime="2019-11-15T16:20:00+00:00">15 Nov 2019, 16:20</time> by <a rel="author" href="http://www.ctk.cz/" target="_blank">ČTK</a></address>
      <p>Wolfsburg (Německo) - Německý koncern Volkswagen v letech 2020 až 2024 vloží do elektromobility a digitalizace 60 miliard eur (přes 1,5 bilionu Kč). Automobilka dnes uvedla, že o investičním plánu na příštích pět let rozhodla její dozorčí rada. Volkswagen vlastní i českého výrobce Škoda Auto.</p>
      <figure>
        <img src="https://i3.cn.cz/3/1573234322_P201911080895801.jpg"/>
      </figure>
      <p>Jen do elektromobility má jít asi 33 miliard eur. Toto odvětví spolu s digitalizací a s hybridními pohony pojme zhruba 40 procent veškerých kapitálových a rozvojových investic. V minulé pětiletce šla na stejné účely jen třetina celkové sumy, což tehdy představovalo 44 miliard eur.</p>
      <p>Hlavním těžištěm investic je rozšíření produkce čistých elektromobilů. Po přestavbě továrny ve Cvikově (Zwickau) mají přijít na řadu závody v Emdenu a v Hannoveru. Podobnou proměnou mají projít i výrobny Volkswagenu ve Spojených státech a v Číně.</p>
      <p>Volkswagen plánuje, že v uvedeném období bude vyrábět 75 modelů elektroaut a zhruba 60 hybridů. Do roku 2029 chce koncern ročně vyrábět na 26 milionů elektromobilů.</p>
    </article>
  </body>
</html>