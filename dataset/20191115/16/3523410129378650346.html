<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640153/%D8%A7%D9%BE%D9%84%DB%8C%DA%A9%DB%8C%D8%B4%D9%86-android-messages-%DA%AF%D9%88%DA%AF%D9%84-%D8%A8%D9%87-%D8%AE%D8%AF%D9%85%D8%A7%D8%AA-rcs-%D9%85%D8%AC%D9%87%D8%B2-%D9%85%DB%8C-%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T16:03:00+00:00"/>
    <meta property="og:title" content="اپلیکیشن Android Messages گوگل به خدمات RCS مجهز می شود"/>
    <meta property="og:description" content="شرکت گوگل با ارتقای اپلیکیشن Android Messages به فناوری RCS، تجربه پیام رسانی متفاوتی را به کاربران اعطا کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/640153/%D8%A7%D9%BE%D9%84%DB%8C%DA%A9%DB%8C%D8%B4%D9%86-android-messages-%DA%AF%D9%88%DA%AF%D9%84-%D8%A8%D9%87-%D8%AE%D8%AF%D9%85%D8%A7%D8%AA-rcs-%D9%85%D8%AC%D9%87%D8%B2-%D9%85%DB%8C-%D8%B4%D9%88%D8%AF">اپلیکیشن Android Messages گوگل به خدمات RCS مجهز می شود</a>
      </h1>
      <h2>شرکت گوگل با ارتقای اپلیکیشن Android Messages به فناوری RCS، تجربه پیام رسانی متفاوتی را به کاربران اعطا کرده است.</h2>
      <address><time datetime="2019-11-15T16:03:00+00:00">15 Nov 2019, 16:03</time> by <a rel="author">بولتن نیوز | bultannews.com</a></address>
      <p><b>گروه IT:</b> شرکت <b>گوگل</b>، اپلیکیشن<b> Android Messages</b> خود را به فناوری <b>خدمات ارتباطی غنی</b> (<b>RCS</b>) ارتقا داده است. در اوایل سال جاری نیز گفته شده بود که این کمپانی قصد دارد تا تجربه استفاده از RCS را در قالب چت ساده، به کاربران ساکن در کشورهای خاصی اعطا کند.   <br/>به گزارش بولتن نیوز به نقل از کلیک، گوگل در روز گذشته اعلام کرد که <b>ویژگی های RCS</b> به طور گسترده برای کاربران ساکن در <b>ایالات متحده</b> عرضه شده است. سرویس های RCS با ارایه ویژگی های مشابه در اپلیکیشن هایی نظیر <b>واتس اپ</b>، <b>فیس بوک</b> یا <b>مسنجر فیس بوک</b>، به طور قابل ملاحظه ای موجب بهبود تجربه پیام رسانی برای کاربر می شوند. پیام های RCS از طریق شبکه <b>داده های موبایل</b> یا <b>WiFi</b> ارسال شده و حاوی تصاویر و ویدیوهای باکیفیت هستند، حال آنکه<b> پیام های MMS</b> معمولی چنین فایل هایی را شدیدا فشرده سازی می کند.<br/><br/>در <b>اپلیکیشن Android Messages</b> مجهز به RCS می توان از ویژگی های دیگری مثل چت های گروهی با قابلیت اضافه یا حذف اعضای گروه یا تغییر نام گروه نیز بهره مند شد. به علاوه، کاربر متوجه می شود که چه کسانی تاکنون پیام های وی را خوانده اند.<br/><br/>گوگل در اوایل سال جاری، امکان استفاده از این ویژگی ها را برای کاربران ساکن در <b>فرانسه</b>، <b>انگلستان</b> یا <b>مکزیک</b> میسر ساخت. این کمپانی آمریکایی اعلام کرده که تا پایان سال جاری، عمده کاربران ایالت متحده قادر به استفاده این ویژگی های جدید خواهند شد. با توجه به فعالیت های گوگل، احتمالا کشورهای بیشتری در آینده می توانند از پیام رسانی RCS و قابلیت های اضافه شده به اپلیکیشن Android Messages استفاده کنند. باید خاطر نشان کرد که این برنامه به طور پیشفرض در بعضی از دستگاه های اندرویدی نصب می شود. در غیر این صورت با مراجعه به فروشگاه آنلاین <b>پلی استور</b>، می توان این برنامه را دانلود و نصب کرد.</p>
    </article>
  </body>
</html>