<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/15/novyna/polityka/redkolehiya-umn-skandal-sered-sluh-narodu-zemelna-reforma-zayavy-kolomojskoho"/>
    <meta property="og:site_name" content="Слово і Діло"/>
    <meta property="article:published_time" content="2019-11-15T16:20:02+00:00"/>
    <meta property="og:title" content="Редколегія на UMN: скандал серед «слуг народу», земельна реформа, заяви Коломойського"/>
    <meta property="og:description" content="Сьогодні в Редколегії на каналі UMN о 19.00 редактори видань і журналісти говоритимуть про найгучніші теми цього тижня."/>
  </head>
  <body>
    <article>
      <h1>Редколегія на UMN: скандал серед «слуг народу», земельна реформа, заяви Коломойського</h1>
      <address>
        <time datetime="2019-11-15T16:20:02+00:00">15 Nov 2019, 16:20</time>
      </address>
      <p>
        <b>Сьогодні в «Редколегії» на <a href="https://www.facebook.com/UkrMediaNetwork/">каналі UMN</a> о 19.00 ведучий Роман Скрипін буде обговорювати основні теми цього тижня разом з журналістами Катериною Супрун, Остапом Дроздовим, Сергієм Грішиним («Ісландія») та Тимуром Філоненко («Радіо НВ»).</b>
      </p>
      <p>Цього тижня в парламенті було гаряче, адже мало того, що <a href="https://www.slovoidilo.ua/2019/11/13/infografika/polityka/rada-poperedno-sxvalyla-zaprovadzhennya-rynku-zemli-yak-holosuvaly-nardepy">депутати розглядали земельну реформу,</a> і в результаті «не такого» голосування із фракції «Слуги народу» <a href="https://www.slovoidilo.ua/2019/11/15/pogljad/polityka/sluha-narodu-vyklyuchyla-dvox-nardepiv-frakcziyi.-xto-nastupnyj-vyxid">виключили одразу двох нардепів,</a> так ще й встигли ухвалити Держбюджет-2020. Без «бюджетної ночі» та задовго до новорічних свят. Щоб не було нудно інфоповодів докинув <a href="https://www.slovoidilo.ua/2019/11/14/pogljad/polityka/intervyu-kolomojskoho-the-new-york-times-pidvyshhennya-stavok-chy-syhnal-ssha">Коломойський у своєму інтерв’ю The New York Times.</a></p>
      <figure>
        <iframe src="https://www.youtube.com/embed/KvGsJnbBYEg" width="480" height="270" data-service="Youtube" scrolling="no"/>
        <figcaption>РЕДКОЛЕГІЯ: Зе – Земля, Зе – фракція, Зе – Коломойський<cite>skrypin.ua</cite></figcaption>
      </figure>
      <p>Про це ведучий «Редколегії» Роман Скрипін і сьогоднішні гості <a href="https://www.facebook.com/UkrMediaNetwork/">UMN</a> журналіст Катерина Супрун, Остап Дроздов (скайпом), Сергій Грішин («Ісландія»), Тимур Філоненко («Радіо НВ») будуть говорити в прямому ефірі.</p>
      <p>Нагадаємо, «Слово і Діло» підбило <a href="https://www.slovoidilo.ua/2019/11/15/stattja/polityka/skandalamy-byudzhetnoyi-nochi-yak-rada-provela-tyzhden">підсумки пленарного тижня,</a> який пройшов зі скандалами та блокуванням трибуни. Також ми пригадали, <a href="https://www.slovoidilo.ua/2019/11/14/infografika/polityka/vnochi-abo-yalynku-koly-uxvalyuvaly-derzhbyudzhet-2000-2019-rokax">як ухвалювалися держбюджети у 2000-2019 роках.</a></p>
      <p>Що стосується земельного питання, то ми подивились, <a href="https://www.slovoidilo.ua/2019/11/15/infografika/suspilstvo/yak-kupuyut-zemlyu-polshhi-rumuniyi-slovachchyni-ta-inshyx-krayinax-kolyshnoho-socztaboru">як купують землю в Польщі,</a> Румунії, Словаччині та інших країнах колишнього соцтабору, а також проаналізували ухвалений Радою в першому читанні законопроект про ринок землі – <a href="https://www.slovoidilo.ua/2019/11/14/infografika/suspilstvo/rynok-zemli-komu-mozhna-bude-kupuvaty-zemlyu-ta-yakyx-umov">кому можна буде купувати землю та за яких умов.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/15/novyna/polityka/skoroxod-vyklyuchyly-sluh-narodu-dubynskyj"/>
        <a href="https://www.slovoidilo.ua/2019/11/13/infografika/ekonomika/rynok-zemli-vartist-hektara-krayinax-yevropy-ta-pivnichnoyi-ameryky"/>
        <a href="https://www.slovoidilo.ua/2019/11/15/novyna/polityka/zelenskoho-otkrestylys-ot-skandalnyx-zayavlenyj-kolomojskoho"/>
      </related>
    </article>
  </body>
</html>