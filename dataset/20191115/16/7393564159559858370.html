<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2574718/nastoatel-lvivskogo-hramu-stav-najmolodsim-katolickim-episkopom-u-sviti"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-15T16:13:00+00:00"/>
    <meta property="og:title" content="Настоятель львівського храму став наймолодшим католицьким єпископом у світі"/>
    <meta property="og:description" content="Настоятель львівського Гарнізонного храму о. Степан Сус став наймолодшим католицьким єпископом у світі"/>
  </head>
  <body>
    <article>
      <h1>Настоятель львівського храму став наймолодшим католицьким єпископом у світі</h1>
      <address><time datetime="2019-11-15T16:13:00+00:00">15 Nov 2019, 16:13</time> by <a rel="author">Юлія Лавришин</a></address>
      <p>
        <i>38-річного настоятеля Гарнізонного храму св. апп. Петра і Павла Степана Суса призначили єпископом курії Києво-Галицького верховного архиєпископа. Відтак він став наймолодшим католицьким єпископом у світі.</i>
      </p>
      <p>Про це 15 листопада повідомило офіційне видання Ватикану.</p>
      <figure>
        <img src="https://s.032.ua/s/40/section/newsInText/upload/images/news/intext/000/051/447/184_5dcea9f50510d.jpg"/>
      </figure>
      <p>“Синод Єпископів Української Греко-Католицької Церкви, отримавши попередню згоду від Папи, здійснив канонічне обрання отця Степана Суса, священика Львівської архиєпархії УГКЦ, єпископом Курії Києво-Галицького Верховного Архиєпископа”, — йдеться на сайті видання <a href="https://docs.google.com/document/d/1tly0cJg9xvi0iK2kM6Lsd-M_V_FQAg3oz-q59nwMqJ8/edit">Vatican News</a>.</p>
      <p>"Рішення папи Франциска було отримано ще раніше і тепер мене обрали єпископом. Я буду працювати в патріаршій курії, буду помічником Блаженнішого. Тобто є єпископи, які мають свою територію і в ній працюють, а є ті, яким надають номінальну єпархію, титулярний осідок", – сказав о. Степан Сус у коментарі виданню <a href="https://zaxid.net/lvivskiy_svyashhenik_stav_naymolodshim_katolitskim_yepiskopom_u_sviti_n1492968">ZAXID.NET</a>.</p>
      <p>Cвященичий сан Степан Сус отримав у 2006 році, тоді ж був призначений капеланом Львівській академії сухопутних військ. Із 2011 року він є настоятелем Гарнізонного храму святих апостолів Петра і Павла. Відзначений "Золотим гербом міста Львова" та "Почесним знаком святого Юрія".</p>
    </article>
  </body>
</html>