<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/elektronna-para-mifi-i-fakti-pro-riziki-veypiv-50053565.html"/>
    <meta property="og:site_name" content="НВ"/>
    <meta property="article:published_time" content="2019-11-15T16:10:00+00:00"/>
    <meta property="og:title" content="Електронна пара: міфи і факти про ризики вейпів"/>
    <meta property="og:description" content="Все частіше на вулицях можна бачити людей, які видихають клуби пари — не неприємного сигаретного диму, а ароматичної пари. Для цього використовуються спеціальні пристрої, що мають узагальнюючу назву вейп або електронна сигарета."/>
  </head>
  <body>
    <article>
      <h1>Електронна пара: міфи і факти про ризики вейпів</h1>
      <h2>Все частіше на вулицях можна бачити людей, які видихають клуби пари — не неприємного сигаретного диму, а ароматичної пари. Для цього використовуються спеціальні пристрої, що мають узагальнюючу назву вейп або електронна сигарета.</h2>
      <address>
        <time datetime="2019-11-15T16:10:00+00:00">15 Nov 2019, 16:10</time>
      </address>
      <p>Історія цих гаджетів почалася ще в минулому десятилітті, зараз же навколо них — багато дебатів і міфів.</p>
      <p>
        <b>
          <i>Що це взагалі таке?</i>
        </b>
      </p>
      <p>Першу електронну сигарету створив ще у 2003 році китайський фармацевт Хон Лік. Він намагався кинути палити за допомогою нікотинових пластирів, але це не спрацювало. Тоді Хон розробив і запатентував пристрій, який містив рідину з нікотином і імітував куріння. Відтоді в світі з’явилося чимало різноманітних гаджетів, створених за таким принципом.</p>
      <aside>Основна відмінність вейпа від звичайної сигарети — відсутність тютюну і продуктів його горіння, при якому виділяються понад 7 тисяч шкідливих для здоров’я людини речовин.</aside>
      <p>Основна відмінність вейпа від звичайної сигарети — відсутність тютюну і продуктів його горіння, при якому виділяються понад 7 тисяч шкідливих для здоров’я людини речовин. При затягуванні звичної сигарети температура на кінчику, що горить, доходить до 850 градусів. В е-сигаретах такого немає — тільки нагрівання спеціальної рідини до 300 градусів. Виходить аерозоль, пар з нікотином, але не дим.</p>
      <p>Відповідно до визначення ВООЗ, залежно від технології, на ринку можна виділити два основних типи е-сигарет, об'єднаних загальним терміном ЕСДН (електронні системи доставки нікотину).</p>
      <p>Перші — це вейп-системи, що використовують рідину, зазвичай з нікотином, пропіленгліколем і гліцерином. Вони бувають відкриті, як різні «моди», (рідину в них потрібно заливати самостійно) і закриті, наприклад, <b><i>Juul</i></b> (зі змінними картриджами, вже заправленими рідиною виробника, які не допускають можливості що-небудь в них домішувати).</p>
      <p>Крім цих, також існують нові тютюнові вироби, які передбачають замість горіння нагрівання тютюну, насиченого гліцерином, пропіленгліколем і ароматизаторами.</p>
      <p>Нові тютюнові вироби нагрівають спеціальні тютюнові стіки, які містять як гліцерин, пропіленгліколь і ароматизатори, так і звичайний тютюн.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/027/270/big/1147365764f7c7130c293ef35aa61433.png?stamp=20191115133439&amp;q=85&amp;output=jpg&amp;bg=white"/>
        <figcaption>Фото: Depositphotos_70658125_l-2015</figcaption>
      </figure>
      <p>Чи правда, що вейпінг небезпечний?</p>
      <p>Пристрої стали популярними з 2013 року, тому навколо них — чимало міфів і побоювань. У США поштовхом для критики став спалах дивних легеневих захворювань і смерть близько 30 осіб. Однак згодом розслідування Центру контролю і профілактики захворювання США (CDC) з’ясувало, що жертви використовували відкриті системи для споживання заборонених речовин, які вони купували на чорному ринку. У них були <a href="https://nv.ua/ukr/health/medicine/amerikanski-mediki-rozgadali-tayemnicyu-seriji-smertey-sered-veyperiv-50050249.html">виявлені</a> високі концентрації ацетату вітаміну Е і тетрагідроканнабінолу (ТГК, головної психотропної речовини марихуани), які, за <a href="https://www.cdc.gov/tobacco/basic_information/e-cigarettes/severe-lung-disease.html#latest-outbreak-information">висновками</a> американських експертів, спровокували захворювання дихальних шляхів.</p>
      <aside>«Ми переконані, що ті, хто не палить, і особливо молодь, не повинні використовувати вейпінгові продукти, тому ми вітаємо і підтримуємо ефективне регулювання, що обмежує продаж, просування, та доступність електронних сигарет для неповнолітніх та некурців».</aside>
      <p>«Дані продовжують вказувати на ТГК, ймовірно, як маркер для небезпечного вмісту продуктів. У зв’язку з цим ми рекомендуємо не використовувати електронні сигарети або продукти для вейпінгу, які містять ТГК», — відзначають в Центрі контролю і профілактики захворювання CDC США. Йдеться, знову ж таки, про ризики тільки при використанні відкритих систем — в закриті ж, як популярний в Америці Juul, додати щось самостійно в картридж просто неможливо, оскільки виробник несе відповідальність за якість своєї продукції, виробленої відповідно до міжнародних стандартів і фармацевтичного виробничого стандарту GMP, тому технологія не дозволяє щось домішувати.</p>
      <p>В інших країнах регулятори зайняли про-вейпінгову позицію. Так, електронні сигарети пропонують як менш токсичну для здоров’я заміну звичайного паління. Служба громадської охорони здоров’я Великої Британії <a href="https://www.theguardian.com/society/2018/dec/28/vaping-is-95-safer-than-smoking-claims-public-health-england">постановила</a> і продовжує наполягати вже кілька років, що вейпінг «як мінімум на 95% менш шкідливий ніж куріння сигарет». Об'єднане Королівство зробило перехід курців на електронні сигарети своїм пріоритетом для зменшення шкоди від куріння в країні.</p>
      <figure>
        <img src="https://images.weserv.nl/?url=https://nv.ua/system/MediaInfographic/images/000/001/203/original/9a31cbdfe2eefc4ff802478f27989b3a.png?stamp=20191115181858&amp;q=85&amp;output=jpg&amp;bg=white"/>
      </figure>
      <p>Схожим чином вчинили й у Канаді. Тамтешній уряд на своєму офіційному сайті відкрито <a href="https://www.canada.ca/en/health-canada/services/smoking-tobacco/vaping/smokers.html">рекомендує</a> курцям переходити на вейпінг. А в Новій Зеландії влітку 2019 року міністерство охорони здоров’я почало загальнонаціональну кампанію на підтримку вейпінга.</p>
      <p>А що з вітчизняним законодавством?</p>
      <p>В Україні ринок електронних сигарет поки що не регулюється взагалі. Однак спроби були.</p>
      <p>У країнах з успішним регулюванням електронних сигарет і найсуворішим антитютюновим законодавством встановлюються максимально допустимі для сигарет рівні вмісту смоли, правила маркування тютюнових виробів, а також — електронних сигарет і рідин для них, заборона на продаж вейпів неповнолітнім, обмеження щодо використання ароматизаторів та реклами.</p>
      <aside>«Електронні сигарети призначені виключно для дорослих курців», — заявляє Іван Дарков, генеральний директор «ДЖУУЛ ЛАБС УКРАЇНА».</aside>
      <p>Міністерство Охорони Здоров`я України влітку підготував <a href="https://www.kmu.gov.ua/ua/news/moz-ukrayini-proponuye-posiliti-borotbu-z-kurinnyam-proekt-zakonu">законопроект</a>, який повинен був прирівняти користування електронними сигаретами до традиційного куріння, однак він не відповідав ні Директивам ЄС, ні досвіду успішного регулювання в країнах Заходу, тому не витримав критики. У Верховній Раді нового скликання спроб врегулювати обіг електронних сигарет багато (депутати подали вже близько шести законопроектів), проте їх аналіз викликає розчарування: в них відсутній комплексний підхід, занадто багато двозначностей і невідповідностей з іншими законами України, а це несе ризик того, що такі закони просто не будуть виконуватися. Що особливо тривожно, ці законопроекти не передбачають інструментів контролю, таких як обов’язкове ліцензування, акцизні марки або унікальний ідентифікатор продукту, так само, як і не говорять ні слова про обмеження щодо використання ароматизаторів, про обмеження реклами і відповідальності виробників або імпортерів такої продукції. Що стосується вирішення проблеми чорного ринку, то наявні законопроекти не пропонують нічого для вирішення цієї серйозної проблеми.</p>
      <p>З експертами погоджуються і у компанії JUUL Labs. «Електронні сигарети призначені виключно для дорослих курців», — заявляє Іван Дарков, генеральний директор «ДЖУУЛ ЛАБС УКРАЇНА». — «Ми переконані, що ті, хто не палить, і особливо молодь, не повинні використовувати вейпінгові продукти, тому ми вітаємо і всіляко підтримуємо ефективне регулювання, що обмежує продаж, просування та доступність електронних сигарет для неповнолітніх та некурців. Всі точки продажів електронних сигарет повинні запитувати документ, що підтверджує вік перед тим, як продавати таку продукцію. Також інформаційні та маркетингові матеріали про електронні сигарети повинні бути спрямовані виключно на дорослих курців і ніколи — на молодь. Таким чином, ми не бачимо необхідності в рекламі, спрямованій на молодь, використанні відповідних іміджів в інформаційних матеріалах, і такі обмеження повинні бути враховані в законодавстві. Крім цього, ми вважаємо, що вся вейпінгова продукція, яка присутня в Україні, повинна проходити тестування і контроль якості».</p>
    </article>
  </body>
</html>