<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232119/"/>
    <meta property="og:site_name" content="Українська правда"/>
    <meta property="article:published_time" content="2019-11-15T16:34:22+00:00"/>
    <meta property="og:title" content="Фракція Порошенка поскаржилася на держзраду &quot;слуг народу&quot; в СБУ і ДБР"/>
    <meta property="og:description" content="Депутати фракції “Європейська солідарність” звернулися до Служби безпеки та Державного бюро розслідувань з вимогою відкрити кримінальні провадження проти двох депутатів “Слуги народу” Максима Ткаченка та Євгена Шевченка за їхні висловлювання, що нібито загрожують національній безпеці України."/>
  </head>
  <body>
    <article>
      <h1>Фракція Порошенка поскаржилася на держзраду "слуг народу" в СБУ і ДБР</h1>
      <address>
        <time datetime="2019-11-15T16:34:22+00:00">15 Nov 2019, 16:34</time>
      </address>
      <p>Депутати фракції "Європейська солідарність" звернулися до Служби безпеки та Державного бюро розслідувань з вимогою відкрити кримінальні провадження проти двох депутатів "Слуги народу" Максима Ткаченка та Євгена Шевченка за висловлювання, що нібито загрожують національній безпеці України.</p>
      <p><b>Джерело:</b> <a href="https://eurosolidarity.org/%D1%94%D0%B2%D1%80%D0%BE%D0%BF%D0%B5%D0%B9%D1%81%D1%8C%D0%BA%D0%B0-%D1%81%D0%BE%D0%BB%D1%96%D0%B4%D0%B0%D1%80%D0%BD%D1%96%D1%81%D1%82%D1%8C-%D0%B2%D0%B8%D0%BC%D0%B0%D0%B3%D0%B0%D1%94-4/?fbclid=IwAR0htaJIYbb3HPlWsBQ7NHF_XfhpBK5KUsoR-Cpyojb9IYfg3RumOh2iCF0">депутатський запит</a> на сайті фракції "Євросолідарність"</p>
      <p><b>Текст запиту:</b> "Проcимо надати правову оцінку публічним діям народних депутатів України Максима Ткаченка та Євгена Шевченка; порушити кримінальні провадження та вжити заходів з метою забезпечення невідворотності покарання за відповідні злочинні діяння".</p>
      <p><b>Деталі:</b> Нардепи вважають, що Шевченко в російському телешоу, звинувативши у продовженні війни на Донбасі "українських націоналістів", вчинив державну зраду і несе шкоду національній безпеці України.</p>
      <p>Ткаченко ж, за їхніми словами, заявивши про можливість співпраці окупантами після деокупації української землі, фактично закликав визнати бойовиків.</p>
      <p>
        <b>Передісторія:</b>
      </p>
      <ul>
        <li><a href="https://www.pravda.com.ua/news/2019/11/6/7231157/">Максим Ткаченко</a> в коментарі виданню Донбас.Реалії заявив: "Мені здається, що і на тій стороні (в ОРДЛО – ред.) є професійні люди, все одно є притомні люди, все одно є чесні і порядні люди, які хочуть миру, хочуть повернення території (в Україну – ред.), але з різних причин залишаються там… Я не виключаю, що хтось із них може залишитися в команді нової влади".</li>
        <li>23 жовтня <a href="https://www.pravda.com.ua/news/2019/10/23/7229835/">Євген Шевченко</a> взяв участь у пропагандистській передачі на російському "1 каналі", де розповів: "Та ситуація, що склалася у суспільстві відносно формули Штайнмаєра, вона була вкинута в суспільство радикально налаштованими націоналістами, у яких у цілому їх політика полягає у ворожнечі, у війні".</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/15/7232064/"/>
        <a href="https://www.pravda.com.ua/news/2019/11/14/7231991/"/>
        <a href="https://www.pravda.com.ua/news/2019/11/13/7231828/"/>
      </related>
    </article>
  </body>
</html>