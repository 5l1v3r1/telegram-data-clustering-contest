<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425869/oi-fwnes-gia-th-diaithsia-sta-paixnidia-twn-topikwn-mas-prwtathlhmatwn-arxizoyn-kai-plhthainoyn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-15T16:20:01+00:00"/>
    <meta property="og:title" content="Οι «φωνές» για τη διαιτησία στα παιχνίδια των τοπικών μας πρωταθλημάτων, αρχίζουν και πληθαίνουν…"/>
    <meta property="og:description" content="Οι «φωνές» για τη διαιτησία στα παιχνίδια των τοπικών μας πρωταθλημάτων, αρχίζουν και πληθαίνουν…. Το θέμα είναι να δούμε όμως την ουσία…"/>
  </head>
  <body>
    <article>
      <h1>Οι «φωνές» για τη διαιτησία στα παιχνίδια των τοπικών μας πρωταθλημάτων, αρχίζουν και πληθαίνουν…</h1>
      <h2>Όταν μιλάει ο Γκαστόνε</h2>
      <address>
        <time datetime="2019-11-15T16:20:01+00:00">15 Nov 2019, 16:20</time>
      </address>
      <p>
        <b>Οι «φωνές» για τη διαιτησία στα παιχνίδια των τοπικών μας πρωταθλημάτων, αρχίζουν και πληθαίνουν…. Το θέμα είναι να δούμε όμως την ουσία…</b>
      </p>
      <p>-Πόσες από αυτές τις «φωνές» δηλαδή έχουν βάση και ανταποκρίνονται στην πραγματικότητα. Γιατί όλα τα υπόλοιπα είναι απλώς για …κατανάλωση…</p>
      <p>
        <b>-Συνήθως οι παράγοντες προσπαθούν να δικαιολογήσουν τα …αδικαιολόγητα και τα φορτώνουν στα εύκολα …θύματα που δεν είναι άλλα από τους διαιτητές. Αυτό συμβαίνει παραδοσιακά…</b>
      </p>
      <p>-Κάποιοι όμως έχουν δίκιο. Σε ορισμένες περιπτώσεις τόσο οι διαιτητές όσο και οι παρατηρητές τους δεν έχουν κάνει σωστά τη δουλειά τους…</p>
      <p>
        <b>-Για την Παστίδα που έγινε μεγάλος ντόρος δεν έχω άποψη γιατί δεν έχω δει το παιχνίδι. Πολλοί που είναι ουδέτεροι όμως λένε ότι δεν έπαιξε ρόλο ο διαιτητής…</b>
      </p>
      <p>-Απλώς βρέθηκε στη συγκυρία να έχει παίξει τρία εκτός έδρας παιχνίδια την ίδια ομάδα και στα τρία να έχει γνωρίσει την ήττα με πολλά γκολ… Έκατσε η …φάση που λέμε να το πω εντελώς λαϊκά και ποδοσφαιρικά…</p>
      <p>
        <b>-Eπαναλαμβάνω όμως ότι φέτος η Α΄Κατηγορία θα είναι πολύ δυσκολότερη από κάθε άλλη φορά. Τα παιχνίδια θα κρίνονται στις λεπτομέρειες πολλές φορές…</b>
      </p>
      <p>-Γι’ αυτό και οι διαιτητές που θα κληθούν να τα διευθύνουν θα πρέπει να είναι κατάλληλα προετοιμασμένοι για να μπορέσουν να αντεπεξέλθουν…</p>
      <p>
        <b>-Αν δεν είναι ορθάνοιχτα τα μάτια τους, θα δημιουργηθούν πολλά προβλήματα και εντάσεις και αυτό σίγουρα δεν θα είναι καθόλου καλό για το ποδόσφαιρό μας…</b>
      </p>
    </article>
  </body>
</html>