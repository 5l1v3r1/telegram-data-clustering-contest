<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/u-virmeniyi-virishili-pereviriti-zv-yazok-mizh-qr-kodom-i-satanoyu-329807_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T16:35:00+00:00"/>
    <meta property="og:title" content="У Вірменії вирішили перевірити зв'язок між QR-кодом і сатаною"/>
    <meta property="og:description" content="Відповідне розпорядження дав спецслужбам країни прем'єр-міністр."/>
  </head>
  <body>
    <article>
      <h1>У Вірменії вирішили перевірити зв'язок між QR-кодом і сатаною</h1>
      <h2>Відповідне розпорядження дав спецслужбам країни прем'єр-міністр.</h2>
      <address>
        <time datetime="2019-11-15T16:35:00+00:00">15 Nov 2019, 16:35</time>
      </address>
      <p>Прем'єр-міністр <a href="https://dt.ua/WORLD/u-virmeniyi-vedmid-rozirvav-turista-z-polschi-323615_.html"><b>Вірменії</b></a> Нікол Пашинян доручив службі безпеки країни перевірити зв'язок між QR-кодом і сатаною. Отримання відповідного розпорядження підтвердили в. о. директора служби національної безпеки Вірменії та секретар Ради безпеки країни, повідомляє <a href="https://ru.armeniasputnik.am/politics/20191114/21095759/Vot-vy-smeetes-no-Pashinyan-poruchil-spetssluzhbam-izuchit-svyaz-mezhdu-QR-kodom-i-satanoy.html">"Sputnik. Вірменія"</a>.</p>
      <p>"Без жартів і на повному серйозі я доручив СНБ виявити форми та способи співробітництва між певними колами і сатаною. Ось ви смієтеся, але якщо проблема насправді є, то треба це з'ясувати. Це питання національної безпеки", - заявив Пашинян на засіданні уряду.</p>
      <p>В. о. директора СНБ країни Едуард Мартиросян підтвердив, що кілька днів тому дійсно отримав від Пашиняна відповідне завдання. На брифінгу з журналістами те, що таке доручення було дано, підтвердив і голова Радбезу Армен Григорян.</p>
      <p>"Таке питання озвучувадлся – вивчити і дати конкретну відповідь, оскільки є політичні сили і персони, які стурбовані цим, і потрібно розвіяти сумніви", - розповів він.</p>
      <p>Питання про зв'язок QR-коду і окультних сил було піднято на засіданні уряду Вірменії після того, як міністр навколишнього середовища Ерік Григорян представив проект про отримання онлайн-дозволу на полювання. Пашинян зазначив, що низький рівень електронних угод в країні зумовлений тим, що люди бояться здійснювати угоди через мережу через низький рівень інформованості та високий рівень спекуляцій з боку деяких політичних сил.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p> </p>
      <footer>За матеріалами: <a href="https://dt.ua/go/U3B1dG5payDQkNGA0LzQtdC90LjRjw==">Sputnik Армения</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>