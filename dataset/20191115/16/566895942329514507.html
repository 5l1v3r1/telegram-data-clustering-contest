<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2574867/zastilla-na-ternopilsini-zakincilosa-kradizkou"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-15T16:28:00+00:00"/>
    <meta property="og:title" content="Застілля на Тернопільщині закінчилося крадіжкою"/>
    <meta property="og:description" content="Підозрюваний приїхав погостювати до родичів"/>
  </head>
  <body>
    <article>
      <h1>Застілля на Тернопільщині закінчилося крадіжкою</h1>
      <address><time datetime="2019-11-15T16:28:00+00:00">15 Nov 2019, 16:28</time> by <a rel="author">Антоніна Албул</a></address>
      <p><i>До працівників Підволочиського відділу поліції звернувся мешканець обласного центру. Чоловік заявив про крадіжку грошей. Поліцейські з’ясували, що злочину  причетний знайомий потерпілого.<br/></i>Протиправним діям мешканця села Кам'янки передувало розпиття алкогольних напоїв. Підозрюваний приїхав погостювати до родичів, разом випивали у компанії знайомих.<br/>Сценарій крадіжки був простим – зловмисник обрав момент, коли тернополянин добряче захмелів, а  та непомітно витяг з кишені куртки гаманець. Сподівався, що потерпілий вранці вирішить, що загубив портмоне. Однак уникнути відповідальності за скоєне не вдалося.  <br/>Гаманець з грошима працівники поліції вилучили та повернули власнику, а за фактом злочину розпочали кримінальне провадження. Триває досудове розслідування.</p>
    </article>
  </body>
</html>