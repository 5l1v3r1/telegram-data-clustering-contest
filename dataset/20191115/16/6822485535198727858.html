<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980823076.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T16:30:00+00:00"/>
    <meta property="og:title" content="نظرات برگزیده مخاطبین الف: جشن تولد در هواپیما فقط به زخم مردم نمک می‌پاشد/ روحانی عصبانی است چون به وعده‌هایش عمل نکرده است/ تحریم بهانه خوبی برای افرادی است که مدیریت بلد نیستند"/>
    <meta property="og:description" content="«چرا روحانی عصبانی است؟»"/>
  </head>
  <body>
    <article>
      <h1>نظرات برگزیده مخاطبین الف: جشن تولد در هواپیما فقط به زخم مردم نمک می‌پاشد/ روحانی عصبانی است چون به وعده‌هایش عمل نکرده است/ تحریم بهانه خوبی برای افرادی است که مدیریت بلد نیستند</h1>
      <address>
        <time datetime="2019-11-15T16:30:00+00:00">15 Nov 2019, 16:30</time>
      </address>
      <p>بینندگان «الف» هر روز با ارائه نظرات خود در تکمیل و تعمیق محتوای ارائه شده مشارکت می کنند. بسیاری از این نظرات گویای دقت و توجه مخاطبان و داوری عمومی آن ها نسبت به وقایع روز است. گزیده‌ای از نظرات مخاطبین «الف» را ذیل مطالب پر بحث هفته به انتخاب تحریریه «الف» بخوانید.</p>
      <p><b><a href="https://www.alef.ir/news/3980820115.html">«چرا روحانی عصبانی است؟»</a></b>عنوان یادداشتی بود که در واکنش به سخنان روحانی در یزد در الف منتشر شد. تعدادی از نظرات کاربران الف را می‌خوانید:</p>
      <p>
        <b>*ایشان چوب زخم زبان هایی که به دولت احمدی نژاد میزد را دارد می خورد، همان تورم همان تحریم و همان فساد برایش تکرار شد.</b>
      </p>
      <p>*از این دولت دل خوشی ندارم اما نویسنده این مطلب، آمار تخلفات را از کجا درآورده است که معتقد است در دولت روحانی بیشترین فساد (رئیس دولتی که بیشترین فساد در دستگاه های تحت نظر او رخ داده است) رخ داده است؟ </p>
      <p>
        <b>*(در پاسخ به کامنت بالا)بزرگترین فساد اقتصادی در دولت روحانی تحت عنوان خصوصی سازی صورت گرفته که ده ها هزار میلیارد تومان اموال ملت در شرکت های هپکو ، هفت تپه ، ماشین سازی تبریز، آلومینیم المهدی ، کشت و صنعت مغان و برخی شرکت های بزرگ استان کرمانشاه و خراسان به غارت رفته است.</b>
      </p>
      <p>*فارغ از انگیزه ها نباید فضایی ایجاد کرد که کسی نتواند حرف بزند پس برآشفته نشوید! به قول شما حتی اگر این شرایط حاصل برخورد با برادر ایشان است نباید جلوی شفاف سازی را گرفت. در یک نظام دموکراتیک همین تعارض منافع است که باعث می شود هیچ کس در هیچ حزب و گروهی نتواند دست از پا خطا کند. مگر جناح شما کم ایراد و اشکال از آن جناح گرفته؟ البته از منظر شخصی  کسانیکه چنین افشاگری می کنند اگر به خاطر خدا انجام دهند حتما پاداش اخروی خوبی هم خواهند داشت.</p>
      <p>
        <b>*روحاني يه سري وعده داد و با اين وعده ها نظر اكثريت رو جلب كرد و راي اورد، كم كم وارد معامله با جناح قدرت شد و متاسفانه به وعده هاش عمل نكرد از طرفي ترامپ هم اين وسط مثل اجل معلق اومد و همه سياست خارجيش رو پنبه كرد، حالا با مردمي طرفه كه اونايي كه اصولي به واسطه مرحوم هاشمي و خاتمي بهش راي دادند كه ازش سرخورده شدن، اونايي هم كه دغدغه معيشت داشتند كه اوضاشون به واسطه تحريما معلومه، با كساني هم كه باهاشون معامله كرد و مانع عمل به وعده هاش به طرفدارانش شدند كه الان كارد و پنيره.... الان گوشه رينگ هست و هيچ راهي ندارد و متاسفانه اگر دل مردم رو در همين فرصت اندك به دست نياره متاسفانه از عرصه سياست حدف خواهد شد</b>
      </p>
      <p>*درسته باید مشخص شود پول نفتی که زنجانی گرفت کجا هست حالا زنجانی در زندان باشه یا نباشه اما پول بالاخره کجاست ... حسین فریدون مجرم و مفسد چرا از دفاعیات وی خبری نداریم اما اتهامات علنا مطرح می شود ... چرا قائم مقام قالیباف دستگیر و خود وی مانند یک مدعی ظاهر شده تازه طلبکار هم هست .. اینها عامل عصبانیت هست و روحانی حق دارد</p>
      <p>
        <b>*روحانی درست میگه و نهاد های انتصابی تا به امروز برای کلیه روسای جمهور مشکل ایجاد کرده اند. شما ببینید تا به حال یک رئیس جمهور رو نگذاشتند درست کارش رو انجام دهد. بازنگری در قانون اساسی کمی گشایش ایجاد میکنه تازه اگه زیر بار قانون گرایی بروند.</b>
      </p>
      <p>*رییس محترم جمهور می توانست ضمن حمایت از تلاش های اخیر قوه قضائیه از آنها بخواهد به پرونده های فساد مالی گذشته که مربوط به مدیریت های قبلی است هم رسیدگی کند . برخی از دوستان که نظر دادن توجه داشته باشند سخنان اخیر رییس جمهور نوعی تندروی بود. ایشان خیلی رادیکال حرف زدند. فساد، فساد است. فاسد، فاسد است. مبارزه با فساد را نباید جناحی، فردی ، گروهی و طبقاتی کرد. بعضی از نظرات دوستان موافق و مخالف هم تندروی است . پخش آن بیانیه در مجلس و سخنان آقای ذالنور هم تند روی است . سخنان رییس جمهور مملکت هم در قامت اپوزیسیون، تفرقه افکنانه و مضر به حال کشور است. همه این رفتار ها جامعه را دو قطبی می کند .  قدرت کشور را تضعیف می کند. نوع نگاه من و شما هم خیلی مهم است . ما هم نباید اسیر احساسات و حرف بی پایه و اساس بشویم . به خدا قسم من نویسنده هم مشکلات اقتصادی زیادی دارم ، با به هم پریدن ، با متهم کردن یکدیگر چیزی درست نمی شود . دور تسلسل تا کی ؟ تمنا می کنم . بیشتر تامل کنیم ، تا دیر نشده .</p>
      <p>***</p>
      <p><b><a href="https://www.alef.ir/news/3980822034.html">انتشار تصاویر جشن تولد ۷۱ سالگی روحانی در هواپیما</a></b>با نظرات متعدد مخاطبین الف همراه شد که تعدادی از آنه را می‌خوانید:</p>
      <p>
        <b>*این فرد ۷۱ ساله یک پدربزرگ معمولی نیست بلکه مسئول رسیدگی به امر معاش و زندگی ملت ایران است و این عکسها دل کسانی که در فشار اقتصادی هستند می سوزاند  دقیقا ما هم موافقیم که هر چی به جای خود! اگر ایشان یک فرد معمولی بود اشکالی نداشت اما الان که مسئول رسیدگی به امورات مردمی است که شاید حسرت به دل این لحظه ها برای عزیزانشان هستند یا شاید گرسنه اند و راهی برای سیر کردن شکمشان ندارن این جشن تولد بیخود است  و گذاشتن عکسهایش در منظر عموم بیخودتر!</b>
      </p>
      <p>*این قبیل کارها فاصله مسئولین رو از مردم عادی از اینی هم که الآن هست بیشتر می کنه. در این شرایط کشور اگه حتی کادر پرواز بدون اطلاع آقای رئیس جمهور دست به این اقدام زده باشند، شایسته نبود که ایشون عکساشو تو اینستاگرام قرار بدهد.مردم میگن کسی که جشن تولدش بالای ابرها گرفته میشه هرگز حال ما رو نمی تونه درک کنه.</p>
      <p>
        <b>*اگر بخواهیم بدون جانبداری به این جشن تولد نگاه کنیم، آقای روحانی تقصیری در برگزاری این جشن ندارد زیرا اعضای کادر پرواز اقدام به تهیه کیک تولد کرده اند و اگر  آقای روحانی از برگزاری این جشن کوچک ممانعت میکرد قطعاً به دور از ادب ریاست جمهوری بود. طبیعتاً جشن مختصری هم بوده است و با پول بیت المال انجام نشده است. </b>
      </p>
      <p>*تورم ۲۰۰ درصدی فقط نتیجه تحریم های آمریکا نبود عده ای از وزرای نالایق و رییس کل بانک مرکزی سابق نالایق باعث بدبختی ملت ایران شدند و رییس جمهور بجای آنکه این افراد را سریع عوض کند دائما از آنها حمایت می کرد</p>
      <p>
        <b>***</b>
      </p>
      <p>یادداشتی با عنوان<b> «<a href="https://www.alef.ir/news/3980818077.html">مشکلات کشور برجای خود باقی است حتی اگر آمریکا به دوست خوب ما تبدیل شود !...»</a></b>درباره تاثیر روایط خارجی بر مشکلات کشور در الف منتشر شد. نظرات زیر از میان نظرات متعدد مخاطبین الف انتخاب شده است:</p>
      <p>
        <b>*اگر دقت کرده باشید در این دو سال گذشته ایها دو جور حرف می زنند. از یک طرف می گویند تحریم اثری نداشته و مشکلات ناشی از سوء مدیریت و ایرادات ساختاری است و از آن طرف می گویند مشکلات ناشی از تحریمهاست وگرنه وضعیت کشور خیلی خوب می شد. بعضی هم می گویند هم ایرادات ساختاری و هم تحریمها باعث این کشلات است. اما واقعیت این است که در دهههای اخیر یک چرخه باطل از «تحریم - سوء مدیریت - فساد» در کشور شکل گرفته که لازم و ملزوم یکدیگرند و ظاهرا قرار است الی الابد هم همین چرخه برقرار باشد!</b>
      </p>
      <p>*مشكلات كشورنه تحريم است ونه دشمن خارجي بلكه عمده مشكلات گماردن افراد در مشاغلي است كه مناسب ان كار نبودندكه اكثرا با رانت وسفارش ورابطه بكار گرفته شدند ووضعيت امروز كشور نتيجه همين بي انضباطي هاست وحالا حالا ها هم بهتر نخواهد شد چون روش انتصاب تغيير نكرده وهمچنين سهميه ها ورانت ها براي دانشجوشدن واستخدام شدن هم هرروز بيشتر ميشود وكمتر نشده است</p>
      <p>
        <b>*بدون تعامل با خارج نمی توان برای همه شغل ایجاد کرد. نمونش همین تولید پراید هست که تقریبا البته نه همه تولید داخل هست. آیا فقط با پراید می توان امنیت را در جاده آورد و یا اشتغال را در خودروسازی افزایش داد نه. زیرا منابع داخلی هم مالی و هم غیر مالی محدود هست. ولی با شریک خارجی و با مدیرت غیر اختلاسی می توان اشتغال زائی کرد.</b>
      </p>
      <p>*وقتی بیش از 2000 هزار میلیارد تومان نقدینگی سرگردان داریم یعنی سرمایه داریم اما مدیریت نداریم.</p>
      <p>
        <b>*برای کسانی که ذره ای مدیریت و اقتصاد بلد نیستند و متاسفانه اکثرا سلامت اقتصادی و اخلاقی هم ندارند البته همه مشکلات از تحریم هست! با این حجم فساد و باند بازی نقش تحریم در مشکلات بسیار کمرنگ هست! البته برخی سازماندهی شده و هدفمندوظیفه دارند همه مشکلات را گردن تحریم بیاندازند تا هم از پاسخگویی طفره بروند و هم خواسته یا ناخواسته در زمین دشمن بازی بکنند.</b>
      </p>
    </article>
  </body>
</html>