<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursada-bicakli-kavga-1i-guvenlik-3-yarali-215222h.htm"/>
    <meta property="og:site_name" content="OLAY"/>
    <meta property="article:published_time" content="2019-11-15T16:47:20+00:00"/>
    <meta property="og:title" content="Bursa'da bıçaklı kavga: 1'i güvenlik 3 yaralı"/>
    <meta property="og:description" content="Bursa’da bir alışveriş merkezinde kafede oturan bir grupla dışarıda alkol alan bir grup arasında bıçaklı kavga çıktı."/>
  </head>
  <body>
    <article>
      <h1>Bursa'da bıçaklı kavga: 1'i güvenlik 3 yaralı</h1>
      <h2>Bursa’da bir alışveriş merkezinde kafede oturan bir grupla dışarıda alkol alan bir grup arasında bıçaklı kavga çıktı.</h2>
      <address>
        <time datetime="2019-11-15T16:47:20+00:00">15 Nov 2019, 16:47</time>
      </address>
      <p>Çıkan kavgada 1'i güvenlik olmak üzere 3 kişi yaralandı. Olay yerine çok sayıda polis ve sağlık ekibi sevk edildi.<br/>Olay, Bursa’nın merkez Osmangazi ilçesinde bir alışveriş merkezinin 1. katında bulunan kafede meydana geldi. Alınan bilgiye göre kafenin karşısında alkol alan 2 şüpheli, kafede oturan Yusuf Y. ile Umut B.’ye küfür etmeye başladı. Daha sonra 2 grup arasında çıkan tartışma kavgaya dönüştü. Dışarıdan kafeye giren 2 şahıs belinden çıkardıkları bıçaklarla Yusuf Y. ile Umut B.’yi kolundan yaraladı. Kavgayı gören kadın güvenlik görevlisi kavgayı ayırmak isterken bacağından bıçaklandı. Daha sonra kafeden çıkıp kaçan 2 şüpheli devriye atan Osmangazi Suç Önleme ve Soruşturma Büro Amirliği ekiplerince yakalanarak gözaltına alındı.</p>
      <p>Olayı gören çevredeki vatandaşlar durumu polis ve sağlık ekiplerine bildirdi. İhbar üzerine olay yerine gelen sağlık ekipleri yaralıları Çekirge Devlet Hastanesine kaldırırken polis olay ile ilgili inceleme başlattı.</p>
    </article>
  </body>
</html>