<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/chsi-prodava-palat-na-sofiyska-biznesdama-za-blizo-12-miliona-leva_news709431.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T16:57:00+00:00"/>
    <meta property="og:title" content="ЧСИ продава палат на софийска бизнесдама за близо 1,2 милиона лева"/>
    <meta property="og:description" content="Триетажната многофамилна жилищна сграда е в столичния квартал „Павлово”"/>
  </head>
  <body>
    <article>
      <h1>ЧСИ продава палат на софийска бизнесдама за близо 1,2 милиона лева</h1>
      <h2>Триетажната многофамилна жилищна сграда е в столичния квартал „Павлово”</h2>
      <address>
        <time datetime="2019-11-15T16:57:00+00:00">15 Nov 2019, 16:57</time>
      </address>
      <p>https://blitz.bg/ikonomika/chsi-prodava-palat-na-sofiyska-biznesdama-za-blizo-12-miliona-leva_news709431.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573804599-4.jpg"/>
      </figure>
      <p><b>Триетажен палат в софийския квартал „Павлово” пусна за продажба частният съдия изпълнител Милен Бъзински. Имотът от 651 кв.м. е обявен за едномесечен оглед от 12 ноември 2019 г., става ясно от проверка на <a href="https://trafficnews.bg/obshtestvo/chsi-prodava-nad-milion-kashta-sofiiska-biznesdama-160329/">TrafficNews</a> в публичния регистър на Камарата на ЧСИ.</b><br/><br/>Триетажната многофамилна жилищна сграда на ул. „Симеон Радев” 53 е със застроена площ от 182 кв. м., а началната цена, от която ще започне наддаването, е 1 170 000 лева.<br/> <br/>Апартаментът на първи и втори етаж е мезонет, състоящ се от дневна, кухня, санитарен възел и гардеробно помещение плюс пет спални, четири санитарни възела, мокро помещение, коридор и лоджия. Нагоре има още два апартамента.<br/><br/>Имотът, който е ипотекиран срещу 600 000 евро, е собственост на Гена Михайлова Събева и нейната фирма Г.И.Д.-7 ЕООД. Тъй като се води и на юридическо лице, а дружеството не се е възползвало от възможността да заяви дали сделката да бъде облагаема или не по Закона за ДДС, то в цената не е включен данък добавена стойност, става ясно от документите, публикувани в регистъра.<br/><br/> Гена Събева е шеф на Асоциацията на интериорните дизайнери в България. Занимава се и с производство и търговия с матраци.  Г.И.Д.-7 ЕООД пък е регистрирано за търговия.<br/><br/> Ако се яви купувач, той ще бъде обявен на 13 декември в сградата на Софийския районен съд.</p>
    </article>
  </body>
</html>