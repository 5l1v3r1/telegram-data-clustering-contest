<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/15/cani-in-fuga-invadono-la-strada-automobilisti-costretti-a-fare-lo-slalom/1325412/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-15T16:15:50+00:00"/>
    <meta property="og:title" content="Cani in fuga invadono la strada: automobilisti costretti a fare lo slalom"/>
    <meta property="og:description" content="CIVITANOVA - Due esemplari di pastore tedesco hanno rischiato di causare incidenti in via Aldo Moro. Erano scappati da un casolare per la disattenzione di alcuni operai"/>
  </head>
  <body>
    <article>
      <h1>Cani in fuga invadono la strada: automobilisti costretti a fare lo slalom</h1>
      <h2>CIVITANOVA - Due esemplari di pastore tedesco hanno rischiato di causare incidenti in via Aldo Moro. Erano scappati da un casolare per la disattenzione di alcuni operai</h2>
      <address><time datetime="2019-11-15T16:15:50+00:00">15 Nov 2019, 16:15</time> by <a rel="author">Laura Boccanera</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F15%2Fcani-in-fuga-invadono-la-strada-automobilisti-costretti-a-fare-lo-slalom%2F1325412%2F">Condividi80</a><a href="https://twitter.com/intent/tweet?text=Cani+in+fuga+invadono+la+strada%3A++automobilisti+costretti+a+fare+lo+slalom&amp;url=https%3A%2F%2Fwww.cronachemaceratesi.it%2F2019%2F11%2F15%2Fcani-in-fuga-invadono-la-strada-automobilisti-costretti-a-fare-lo-slalom%2F1325412%2F">Tweet</a>Email80 Condivisioni</p>
      <p> </p>
      <p><b>Due pastori tedeschi rischiano di causare incidenti lungo una delle strade di maggiore traffico a Civitanova. E’ successo oggi pomeriggio attorno alle 15,45 in via Aldo Moro dove due esemplari di pastore tedesco, scappati da un casolare della zona, stavano creando intralcio e difficoltà per gli automobilisti in transito.</b> <b>Tante le telefonate da parte degli automobilisti che si sono trovati davanti i due cani. I due animali hanno rischiato di essere investiti e di provocare incidenti fra coloro che, per evitarli, sono stati costretti a sterzare in una via ad alto scorrimento.</b> Sul posto per cercare di prendere i due cani e ripristinare la normale viabilità, è intervenuta una pattuglia della polizia di Civitanova. Gli agenti sono riusciti con una corda a bloccare i due cani sul margine della strada. La polizia a quel punto si è messa alla ricerca dei proprietari e del casolare di provenienza. Grazie al microchip si è risaliti ai proprietari e i due animali sono stati riportati al casolare che si trova a poche centinaia di metri dal luogo del ritrovamento. I pastori tedeschi avevano approfittato della disattenzione di alcuni operai che erano al lavoro nel casolare e che hanno lasciato il cancello aperto agevolando la fuga.</p>
      <p>
        <i>(l. b.)</i>
      </p>
    </article>
  </body>
</html>