<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980824076.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T16:00:00+00:00"/>
    <meta property="og:title" content="واکنش سخنگوی ناجا به حواشی گرانی بنزین"/>
    <meta property="og:description" content="به گزارش سایت پلیس، سردار احمد نوریان اظهار داشت: با رصد مستمر کلیه استان های کشور بحمدالله تا کنون هیچگونه مشکل امنیتی در این رابطه وجود نداشته است."/>
  </head>
  <body>
    <article>
      <h1>واکنش سخنگوی ناجا به حواشی گرانی بنزین</h1>
      <address>
        <time datetime="2019-11-15T16:00:00+00:00">15 Nov 2019, 16:00</time>
      </address>
      <p>معاون اجتماعی و سخنگوی ناجا از آرامش و امنیت حاکم بر استان های سراسر کشور بعد از اعلام سهمیه بندی سوخت توسط دولت خبر داد .</p>
      <p>به گزارش سایت پلیس، سردار احمد نوریان اظهار داشت: با رصد مستمر کلیه استان های کشور بحمدالله تا کنون هیچگونه مشکل امنیتی در این رابطه وجود نداشته است.</p>
      <p>سردار نوریان با اشاره به دستورات فرمانده ناجا در این خصوص عنوان داشت: در ساعات پایانی شب گذشته جلسه قرارگاه امام علی (ع) به ریاست سردار اشتری فرمانده ناجا و با حضور معاونین و روسای پلیس های تخصصی و نیز فرماندهان انتظامی استان های سراسر کشور از طریق ویدئو کنفرانس برگزار که طی آن دستورات هوشیاری توسط وی صادر شد .</p>
      <p>سخنگوی ناجا عنوان داشت: تا این لحظه با رصد فضای عمومی کشور با همکاری و تعامل خوب مردم و هوشیاری ماموران انتظامی جلوی هرگونه سوء استفاده معاندین گرفته شده است و کشور در آرامش کامل است .</p>
      <p>وی در خاتمه با تقدیر و تشکر از همکاران انتظامی در سراسر کشور گفت: بعضا افراد معاند و شبکه های زاویه دار با نظام مقدس جمهوری اسلامی ایران با شایعه پراکنی و پخش تصاویر جعلی قصد برهم زدن جو عمومی کشور را داشته که از عموم هم وطنان تقاضا دارم همچون گذشته با صبر و شکیبایی و بدون توجه به این شایعات اخبار صحیح را از طریق رسانه ملی دنبال کنند</p>
    </article>
  </body>
</html>