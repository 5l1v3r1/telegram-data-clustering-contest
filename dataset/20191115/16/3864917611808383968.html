<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2819321-hersonska-oblrada-shvalila-perspektivnij-plan-formuvanna-otg.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T16:19:00+00:00"/>
    <meta property="og:title" content="Херсонська облрада схвалила перспективний план формування ОТГ"/>
    <meta property="og:description" content="Депутати Херсонської обласної ради на позачерговій сесії 15 листопада прийняли рішення &quot;Про внесення змін до перспективного плану формування територій громад Херсонської області&quot;, що покриває територію області на 100%."/>
  </head>
  <body>
    <article>
      <h1>Херсонська облрада схвалила перспективний план формування ОТГ</h1>
      <h2>Депутати Херсонської обласної ради на позачерговій сесії 15 листопада прийняли рішення "Про внесення змін до перспективного плану формування територій громад Херсонської області", що покриває територію області на 100%.</h2>
      <address>
        <time datetime="2019-11-15T16:19:00+00:00">15 Nov 2019, 16:19</time>
      </address>
      <p>Про це повідомляє офіційний <a href="https://khoda.gov.ua/hersonska-oblasna-rada-shvalila-perspektivnij-plan--jakij-povn%D1%96stju-pokriva%D1%94-teritor%D1%96ju-oblast%D1%96%C2%A0">сайт Херсонської ОДА</a>.</p>
      <p>"Сьогодні, нарешті, прийнято виважене рішення – схвалено перспективний план із покриттям території області на 100%. За цей план проголосували 38 депутатів обласної ради", - йдеться у повідомленні.</p>
      <p>Зазначається, що з травня 2018 року депутати облради не могли дійти згоди, щоб закрити "білі плями" на карті області.</p>
      <p>Як повідомляють в ОДА, обласна державна адміністрація спільно з керівниками районних державних адміністрацій, головами існуючих ОТГ, сільськими, селищними, міськими головами, а також з херсонською філією Асоціації міст України та Центром розвитку місцевого самоврядування організувала чимало зустрічей з депутатами, під час яких детально обговорювали кожну громаду, враховували побажання та доцільність кожної з них у проєкті.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2819192-minregion-zaklikae-provesti-ocinku-spromoznosti-gromad.html">Мінрегіон пропонує провести оцінку спроможності громад</a>
      </blockquote>
      <p>Проєкт перспективного плану формування території громад області передбачає створення 58 ОТГ.</p>
      <p>Раніше депутати облради перенесли розгляд перспективного плану формування <a href="https://www.ukrinform.ua/tag-tergromada">ОТГ</a> на розгляд позачергової сесії після того, як не дійшли згоди щодо розгляду цього питання на черговій сесії 18 жовтня.</p>
      <p>
        <i>Фото: khoda.gov.ua</i>
      </p>
    </article>
  </body>
</html>