<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Groshi/sud-dozvoliv-meshkantsyu-hmelnichchini-ne-platiti-borg-za-kreditom-10971059.html?utm_source=facebook&amp;utm_medium=social&amp;utm_campaign=vsim"/>
    <meta property="og:site_name" content="Всім"/>
    <meta property="article:published_time" content="2019-11-15T16:37:00+00:00"/>
    <meta property="og:title" content="Суд дозволив мешканцю Хмельниччини не платити борг за кредитом"/>
    <meta property="og:description" content="15-річний красилівчанин нібито взяв кредит сім років тому. Банк звернувся до суду з вимогою стягнути заборгованість."/>
  </head>
  <body>
    <article>
      <h1>Суд дозволив мешканцю Хмельниччини не платити борг за кредитом</h1>
      <address><time datetime="2019-11-15T16:37:00+00:00">15 Nov 2019, 16:37</time> by <a rel="author" href="https://vsim.ua/authors/hbondar" target="_blank">Христина Бондар</a></address>
      <ul>
        <li>15-річний красилівчанин нібито взяв кредит сім років тому.</li>
        <li>Банк звернувся до суду з вимогою стягнути заборгованість.</li>
      </ul>
      <p>Мешканець Хмельниччини може не платити банку понад 11 тисяч гривень боргу за кредитом. Так вирішив Красилівський районний суд. Згідно з повідомленням Хмельницького апеляційного суду, красилівчанин взяв кредит у 2012 році. На той момент йому було 15 років</p>
      <p>Під час судового розгляду служителі Феміди встановили, що банк порушив законодавство у сфері захисту прав споживачів та захисту прав дітей. Так, банк не зміг довести, що видав клієнту саме кредитну картку і що той користувався кредитними грошима. Також банк не зміг переконати суд у тому, що роздруковані з його сайту умови та правила є саме тими документами, з якими погодився його клієнт у 2012 році.</p>
      <p>Згідно з законом, установа мала детально проінформувати клієнта про послуги та умови їхнього надання. Проте, на думку суду, цього не зробили. Крім того, на момент укладення договору клієнт був неповнолітнім. Тому на це потрібна була згода батьків. Але її, як з’ясував суд, також не було. Через це позов про стягнення 11 359,74 гривні заборгованості не задовольнили.</p>
      <p>
        <b>Слідкуйте за новинами Хмельницького у <a href="https://vsim.ua/goto/aHR0cCUzQSUyRiUyRnd3dy5mYWNlYm9vay5jb20lMkZ2c2ltLnVh">Facebook</a>, <a href="https://vsim.ua/goto/aHR0cCUzQSUyRiUyRnRlbGVncmFtLm1lJTJGdnNpbXVhX2JvdA==">Telegram</a>, <a href="https://vsim.ua/goto/aHR0cCUzQSUyRiUyRmluc3RhZ3JhbS5jb20lMkZ2c2ltX2th">Instagram</a>, <a href="https://vsim.ua/goto/aHR0cCUzQSUyRiUyRnNob3J0dXJsLmF0JTJGZmluQ0Q=">Viber</a> та <a href="https://vsim.ua/goto/aHR0cCUzQSUyRiUyRnd3dy55b3V0dWJlLmNvbSUyRnVzZXIlMkZ2c2ltdWEx">YouTube</a>.</b>
      </p>
    </article>
  </body>
</html>