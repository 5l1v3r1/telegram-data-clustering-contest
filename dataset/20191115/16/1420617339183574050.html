<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/pomezia-il-sindaco-riceve-gli-atleti-di-karate-tommaso-giuli-e-lorenzo-baldoncini.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-15T16:47:38+00:00"/>
    <meta property="og:title" content="Pomezia: il Sindaco riceve gli atleti di karate Tommaso Giuli e Lorenzo Baldoncini"/>
    <meta property="og:description" content="Il Sindaco Adriano Zuccalà ha ricevuto Tommaso Giuli e Lorenzo Baldoncini, i due atleti di karate che hanno partecipato con successo al Campionato del mondo Iku 2019 svoltosi a Fortaleza, in Brasile, lo scorso ottobre. Convocati con la Nazionale italiana Fik (Federazione italiana karate), i due atleti della storica società pometina New Line Pomezia, si […]"/>
  </head>
  <body>
    <article>
      <h1>Pomezia: il Sindaco riceve gli atleti di karate Tommaso Giuli e Lorenzo Baldoncini</h1>
      <address><time datetime="2019-11-15T16:47:38+00:00">15 Nov 2019, 16:47</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/karate-pomezia.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Il Sindaco Adriano Zuccalà ha ricevuto Tommaso Giuli e Lorenzo Baldoncini, i due atleti di karate che hanno partecipato con successo al Campionato del mondo Iku 2019 svoltosi a Fortaleza, in Brasile, lo scorso ottobre. Convocati con la Nazionale italiana Fik (Federazione italiana karate), i due atleti della storica società pometina New Line Pomezia, si sono classificati sui più alti gradini del podio: oro individuale e oro a squadre per Tommaso Giuli, oro a squadre per Lorenzo Baldoncini.</p>
      <p>“Questa Amministrazione crede fermamente nel valore educativo dello sport – ha dichiarato il Primo Cittadino, che ha accolto i due sportivi alla presenza dell’Assessore Giuseppe Raspa – e supporta la pratica sportiva con la concessione dell’utilizzo degli impianti sportivi di proprietà comunale e dello strumento del patrocinio per le manifestazioni sportive. Incontrare i giovani atleti di karate a un anno di distanza e festeggiare con loro nuovi importanti risultati sportivi ci rende doppiamente orgogliosi. Auguro a Tommaso e a Lorenzo un ricco futuro sportivo”.​</p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/pomezia-il-sindaco-riceve-gli-atleti-di-karate-tommaso-giuli-e-lorenzo-baldoncini.html"/>
        <a href="https://www.ilcorrieredellacitta.com/news/civitavecchia-sospensione-idrica-per-martedi-19-ecco-dove.html"/>
        <a href="https://www.ilcorrieredellacitta.com/ultime-notizie/brutto-incidente-sulla-pratica-di-mare-auto-esce-di-strada-e-si-ribalta-ferito-un-50enne.html"/>
        <a href="https://www.ilcorrieredellacitta.com/news/ostia-ndrangheta-calabrese-in-trasferta-per-lo-spaccio-di-cocaina-in-manette-2-esponenti-del-clan-pizzata-e-pelle.html"/>
        <a href="https://www.ilcorrieredellacitta.com/ultime-notizie/fiumicino-anselmi-oggi-prima-seduta-del-tavolo-permanente-sulle-crisi-aziendali-territoriali.html"/>
        <a href="https://www.ilcorrieredellacitta.com/news-roma/roma-mamma-morta-di-parto-al-santeugenio-non-ce-lha-fatta-la-bambina-di-soli-nove-giorni.html"/>
      </related>
    </article>
  </body>
</html>