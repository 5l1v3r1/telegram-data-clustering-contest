<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640151/%D8%AE%D8%A7%D9%84%D8%AF-%D8%B9%D8%B2%DB%8C%D8%B2%DB%8C-%D9%81%D8%B9%D8%A7%D9%84%DB%8C%D8%AA-%D9%85%D8%B3%D9%84%D8%AD%D8%A7%D9%86%D9%87-%D9%88-%D8%AC%D9%86%DA%AF-%D8%A8%D8%A7-%D8%AC%D9%85%D9%87%D9%88%D8%B1%DB%8C-%D8%A7%D8%B3%D9%84%D8%A7%D9%85%DB%8C-%D9%85%D8%AA%D9%88%D9%82%D9%81-%D9%86%D9%85%DB%8C-%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T16:02:00+00:00"/>
    <meta property="og:title" content="خالد عزیزی: فعالیت مسلحانه و جنگ با جمهوری اسلامی متوقف نمی شود"/>
    <meta property="og:description" content="کنفرانس خبری خالد عزیزی، دبیرکل جدید حزب منحله دمکرات کردستان، با استقبال عجیب رسانه های بارزانی روبرو شد."/>
  </head>
  <body>
    <article>
      <h1>
        <a href="https://www.bultannews.com/fa/news/640151/%D8%AE%D8%A7%D9%84%D8%AF-%D8%B9%D8%B2%DB%8C%D8%B2%DB%8C-%D9%81%D8%B9%D8%A7%D9%84%DB%8C%D8%AA-%D9%85%D8%B3%D9%84%D8%AD%D8%A7%D9%86%D9%87-%D9%88-%D8%AC%D9%86%DA%AF-%D8%A8%D8%A7-%D8%AC%D9%85%D9%87%D9%88%D8%B1%DB%8C-%D8%A7%D8%B3%D9%84%D8%A7%D9%85%DB%8C-%D9%85%D8%AA%D9%88%D9%82%D9%81-%D9%86%D9%85%DB%8C-%D8%B4%D9%88%D8%AF">خالد عزیزی: فعالیت مسلحانه و جنگ با جمهوری اسلامی متوقف نمی شود</a>
      </h1>
      <h2>کنفرانس خبری خالد عزیزی، دبیرکل جدید حزب منحله دمکرات کردستان، با استقبال عجیب رسانه های بارزانی روبرو شد.</h2>
      <address><time datetime="2019-11-15T16:02:00+00:00">15 Nov 2019, 16:02</time> by <a rel="author">بولتن نیوز | bultannews.com</a></address>
      <p><b>گروه بین الملل _ گروه دفاعی:</b> سه روز بعد از انتخاب <b>خالد عزیزی</b> به سمت دبیرکل جدید حزب منحله دمکرات کردستان، <b>کنفرانس خبری</b> نامبرده در قلعه <b>کویه</b> برگزار شد.</p>
      <p> </p>
      <p>به گزارش بولتن نیوز، حضور گسترده رسانه ها و شبکه های مختلف تلویزیونی نزدیک به حکومت اقلیم کردستان عراق، حزب دمکرات کردستان عراق و اتحادیه میهنی کردستان عراق، در این کنفرانس خبری قابل تامل بود.</p>
      <p> </p>
      <p>این کنفرانس عصر روز گذشته ( 5 شنبه) با حضور شبکه های تلویزیونی مختلف کردستان عراق از جمله، کردستان 24، روودا، رادیو فردا، روژ نیوز، کردسات، سپیده، کردستان نیوز، ان.آر.تی، کرکوک، گه لی کوردستان و کوردکانال، برگزار شد و رووداو و کردستان 24 بصورت زنده، این کنفرانس را پوشش خبری دادند!</p>
      <p> </p>
      <p>این کنفرانس که به مناسبت پایان کنگره17 حزب منحله دمکرات برگزار شده بود، خالد عزیزی در خصوص برگزاری این کنگره و سیاست های جدید او با رسانه ها صحبت کرد.</p>
      <p> </p>
      <p>عزیزی همچنین بار دیگر به موشک باران قلعه کویه از سوی سپاه پاسداران اشاره کرد و تاکید کرد که شرایط بسیار سختی بر این گروه حکمفرماست و تلاش می شود تا ضعف امنیتی را بپوشانیم.</p>
      <p> </p>
      <p>خالد عزیزی بطور مستقیم اعتراف کرد که این گروهک دچار ضعف امنیتی است و براحتی قابل نفوذ بوده است.</p>
      <p> </p>
      <p>سرکرده جدید حزب دمکرات در پاسخ به سوال خبرنگار رووداو در خصوص فعالیت مسلحانه تاکید کرد فعالیت مسلحانه، جزء جداناپذیر فعالیت های روزمره پیشمرگان این گروهک است و متوقف نمی شود.</p>
      <p> </p>
      <p>بخش های مهم این کنفرانس که مربوط به ایران و کردستان ایران و فعالیت های جدید این گروهک در شروع دوره جدید فعالیت های سرکرده دمکرات است به زودی در بولتن نیوز منتشر می شود.</p>
      <p> </p>
      <p>انتهای پیام/#</p>
    </article>
  </body>
</html>