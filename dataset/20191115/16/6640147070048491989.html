<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/sergio-bonelli-editore-novembre-fuoco/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T16:30:00+00:00"/>
    <meta property="og:title" content="Sergio Bonelli Editore, un novembre di fuoco con Lo Sconosciuto e Io sono Nathan Never! | Cultura Pop"/>
    <meta property="og:description" content="Sergio Bonelli Editore ha annunciato che dal prossimo 21 novembre debutteranno Lo Sconosciuto e Io sono Nathan Never! Cosa aspettate a prenotarli?"/>
  </head>
  <body>
    <article>
      <h1>Sergio Bonelli Editore, un novembre di fuoco con Lo Sconosciuto e Io sono Nathan Never! | Cultura Pop</h1>
      <address><time datetime="2019-11-15T16:30:00+00:00">15 Nov 2019, 16:30</time> by <a rel="author">https://www.facebook.com/phrancesco.cap</a></address>
      <p><b>Sergio Bonelli Editore sta rinfrescando la sua programmazione</b> con grosse novità molto interessanti per tutti gli appassionati. Dal prossimo 21 novembre, infatti, l’editore riporterà sugli scaffali delle migliori librerie <b>Lo Sconosciuto</b> e <b>Io sono Nathan Never</b>.</p>
      <p>Leggi anche: <a href="https://www.tomshw.it/culturapop/sottosopra-la-recensione-del-nuovo-prodotto-sergio-bonelli-editore/">Sottosopra: la recensione del nuovo prodotto Sergio Bonelli Editore</a></p>
      <p>Scritto da Daniele Brolli e disegnato da Davide Fabbri e Christian Dalla Vecchia, Lo Sconosciuto permetterà a tutti gli appassionati di immergersi nella Berlino del 1987. “<i>Due mondi divisi dal Muro, due civiltà immerse in un’atmosfera di decadenza, dominate da disperazioni opposte. In questo magma di estremi, lo Sconosciuto si muove con la sua solita imprudenza</i>“, spiega il comunicato ufficiale dell’editore. “<i>Lo ritroviamo all’Est, coinvolto in un intrigo in cui riappaiono vecchie conoscenze del suo recente passato, scopriamo com’è arrivato in Europa, abbandonando la serenità che sembrava aver raggiunto a New York. Ancora una volta si troverà alla ricerca di risposte, tra comunisti feroci, ex nazisti, amori inaspettati e fantasmi di una vita in cui non ha mai smesso di giocare a nascondino con la morte…</i>“.</p>
      <p>Bisogna specificare, inoltre, che “<i>nel volume, con introduzione di Graziano Frediani e postfazione di Gianmaria Contro, si riprendono così i fili narrativi interrotti dalla scomparsa dell’indimenticato maestro bolognese. Il volume sarà presentato il 26 novembre alle ore 18 presso la Libreria Feltrinelli di Piazza Ravegnana a Bologna. Insieme agli autori interverranno Michele Masiero e Margherita Raviola</i>“.</p>
      <p>Come se non bastasse, nello stesso giorno de Lo Sconosciuto debutterà anche Io sono Nathan Never, “<i>a cura di Davide Rigamonti e con copertina di Sergio Giardo. Sin dal principio, troviamo l’Agente speciale Alfa in un letto d’ospedale. Non ricorda cosa sia accaduto, né chi siano le persone che lo circondano. Ma, soprattutto, ha dimenticato la propria identità</i>“, specifica il comunicato.</p>
      <p>Infine, <b>Lo Sconosciuto</b> e <b>Io sono Nathan Never</b> saranno disponibili in libreria e in fumetteria <b>al prezzo consigliato rispettivamente di 21 e 30 euro</b>. Non mancheranno doverosi aggiornamenti.</p>
      <slideshow>
        <figure>
          <img src="https://www.tomshw.it/images/images/2019/11/nn-sconosciuto-63283.768x432.jpg"/>
        </figure>
        <figure>
          <img src="https://www.tomshw.it/images/images/2019/11/nn-sconosciuto-63282.768x432.jpg"/>
        </figure>
      </slideshow>
      <blockquote>Siete interessati ai volumi di Dylan Dog? Potete acquistarli al <a href="https://toms.it/GmkSl">seguente indirizzo</a>, sfruttando le offerte Amazon!</blockquote>
    </article>
  </body>
</html>