<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/de-bitcoin-koers-daalt-maar-volgens-deze-nieuwe-statistiek-is-dat-niet-erg-33139"/>
    <meta property="og:site_name" content="Apparata"/>
    <meta property="article:published_time" content="2019-11-15T16:27:00+00:00"/>
    <meta property="og:title" content="De Bitcoin-koers daalt, maar volgens deze nieuwe statistiek is dat niet erg"/>
    <meta property="og:description" content="Mining lijkt de sleutel om de Bitcoin-koers te voorspellen."/>
  </head>
  <body>
    <article>
      <h1>De Bitcoin-koers daalt, maar volgens deze nieuwe statistiek is dat niet erg</h1>
      <h2>Mining lijkt de sleutel om de Bitcoin-koers te voorspellen.</h2>
      <address><time datetime="2019-11-15T16:27:00+00:00">15 Nov 2019, 16:27</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>De Bitcoin is de hele week al aan een negatieve tendens bezig en zoals zo vaak volgen de Altcoins. We zien dat ook vandaag terug. De <a href="https://cryptoclan.nl/live-cryptokoersen-bitcoin-en-altcoins/">live koersen</a>, die ik vandaag om 17.15 uur vastlegde, laten zien dat zowel de Bitcoin als de top 5 cryptomunten onder prijsdruk liggen.</p>
      <figure>
        <img src="https://static.apparata.nl/images/2019/bitcoin-top-5-cryptomunten-negativiteit-houdt-aan.jpg"/>
      </figure>
      <p>Uiteraard proberen analisten in te schatten in hoeverre deze prijsdruk voorbode is van meer slecht nieuws of dat er een herstel volgt. Nu waren er al <a href="https://www.apparata.nl/nieuws/wat-kunne-we-op-korte-termijn-van-de-bitcoin-btc-verwachten-33112">eerder indicaties</a> dat de markt redelijk snel herstelt en de weg terug naar boven vindt. Een nieuwe analysemethode onderschrijft die bewering.</p>
      <p>Analist PlanB onderzocht namelijk de hash rate. Dit is de moeilijkheidsgraad van de wiskundige formule die nodig is voor het minen van blokken op de Blockchain. Het systeem is kort uitgelegd zo ingeregeld dat iedereen die de juiste apparatuur heeft Bitcoins en andere cryptomunten kan minen en zo <a href="https://www.apparata.nl/nieuws/bitcoin-zakt-langzaam-weg-met-bijzondere-gevolgen-32890">geld kan verdienen</a>. Wanneer er veel interesse is wordt de moeilijkheidsgraad van de wiskundige opgave (hash rate genoemd) die berekend moet worden verhoogd. Loopt de interesse in het minen van Bitcoin terug (omdat de prijs daalt), dan wordt die hash rate verlaagd. Door over de afgelopen negen jaar deze mutaties in de hash rate te monitoren ontdekte PlanB een bijzonder patroon. Na drie kleine dalingen van de hash rate volgt er steevast een opleving van de koers van de Bitcoin.</p>
      <p>In onderstaande grafiek zien we dat de moeilijkheidsgraad van de Bitcoin het moeilijkst is na een koersrecord. Dit zijn de hoog gelegen rode punten in de grafiek. Via de oranje en groene punten zien we de hash rate weer afnemen, totdat ze naar de bodem gaan en de wiskundige berekening dus makkelijk is. Dit zijn de lager gelegen rode punten.</p>
      <p>Bij de pijlen zien we dus een kleine instorting van de moeilijkheidsgraad. Deze wordt steeds iets kleiner in omvang en na drie keer begint de cyclus weer. Het blijkt dat zoâ€™n cyclus een opvallende correlatie met de Bitcoin-prijs houdt. Zoals je ziet is het resultaat bullish.</p>
      <figure>
        <iframe data-src="https://twitter.com/100trillionUSD/status/1194386816012619777?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>