<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/mk-azhagiri-support-rajanikanth-statement-no-good-leaders-at-tamilnadu.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T16:47:00+00:00"/>
    <meta property="og:title" content="രജനീകാന്തും അഴഗിരിയും കൈകോര്‍ക്കുമോ?; തമിഴകത്ത് ചര്‍ച്ചകള്‍ സൃഷ്ടിച്ച് ആ പ്രതികരണം"/>
    <meta property="og:description" content="AIADMK DMK Kamal Haasan National News Rajnikanth Tamil Nadu India തമിഴ് സൂപ്പര്‍ താരം രജനീകാന്തും മുന്‍ ഡി.എം.കെ നേതാവ് എം.കെ അഴഗിരിയും രാഷ്ട്രീയ ഗോദയില്‍ കൈക്കോര്‍ക്കുമോ"/>
  </head>
  <body>
    <article>
      <h1>രജനീകാന്തും അഴഗിരിയും കൈകോര്‍ക്കുമോ?; തമിഴകത്ത് ചര്‍ച്ചകള്‍ സൃഷ്ടിച്ച് ആ പ്രതികരണം</h1>
      <address><time datetime="2019-11-15T16:47:00+00:00">15 Nov 2019, 16:47</time> by <a rel="author">ന്യൂസ് ഡെസ്‌ക്</a></address>
      <p>തമിഴ് സൂപ്പര്‍ താരം രജനീകാന്തും മുന്‍ ഡി.എം.കെ നേതാവ് എം.കെ അഴഗിരിയും രാഷ്ട്രീയ ഗോദയില്‍ കൈക്കോര്‍ക്കുമോ എന്നതാണ് ഇപ്പോള്‍ തമിഴ്‌നാട്ടിലെ രാഷ്ട്രീയ വൃത്തങ്ങളിലെ ചര്‍ച്ച. തമിഴ്‌നാട് രാഷ്ട്രീയത്തില്‍ വലിയ ഒരിടം ഇപ്പോള്‍ ഒഴിവുണ്ടെന്നും അത് നികത്താന്‍ രജനീകാന്തിന് കഴിയുമെന്ന് അഴഗിരി അഭിപ്രായപ്പെട്ടതിന് പിന്നാലെയാണ് ചര്‍ച്ചകള്‍ സജീവമായത്.</p>
      <p>ദ്രാവിഡ നേതാക്കളായ ജയലളിതയും കരുണാനിധിയും അന്തരിച്ചതിന് ശേഷം നല്ല നേതാക്കളില്ലെന്നും അവരില്ലാത്തതിനാല്‍ ഉണ്ടായ ഇടം ഇപ്പോഴും ഒഴിഞ്ഞുകിടക്കുകയാണെന്നാണ് രജനീകാന്ത് നവംബര്‍ 8ന് പറഞ്ഞത്. രജനീകാന്ത് പറഞ്ഞത് ശരിയാണെന്നും ആ ഇടം നികത്താന്‍ രജനീകാന്തിന് കഴിയുമെന്നുമായിരുന്നു അഴഗിരിയുടെ പ്രതികരണം.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കരുണാനിധിയുടെ മകനും എം.കെ സ്റ്റാലിന്റെ സഹോദരനുമായ അഴഗിരി ഒരു കാലത്ത് ഡി.എം.കെയുടെ ശക്തനായ നേതാവും സംസ്ഥാനത്തെ തെക്കന്‍ ജില്ലകളുടെ ചുമതലക്കാരനുമായിരുന്നു. 2014 പാര്‍ട്ടി വിരുദ്ധ പ്രസ്താവനകള്‍ നടത്തിയതിനെ തുടര്‍ന്ന് ഡി.എം.കെ അഴഗിരിയെ പുറത്താക്കുകയായിരുന്നു.</p>
      <related>
        <a href="https://www.doolnews.com/jignesh-mevani-about-fathima-latheef928.html?utm_source=doolnews&amp;utm_medium=related"/>
      </related>
      <p>കഴിഞ്ഞ അഞ്ച് വര്‍ഷമായി രാഷ്ട്രീയത്തില്‍ സജീവമല്ലാത്ത അഴഗിരി ഡി.എം.കെയുമായുള്ള എല്ലാ ബന്ധവും അവസാനിപ്പിച്ച് രജനിയുമായി കൈകോര്‍ക്കുമോ എന്നാണ് ഇപ്പോഴത്തെ ചര്‍ച്ചകള്‍. കമല്‍ഹാസനും രജനിയുടെ വാക്കുകളെ പിന്തുണച്ചിരുന്നു.</p>
      <related>
        <a href="https://www.doolnews.com/jharkhand-election-gaurav-vallabh522.html?utm_source=doolnews&amp;utm_medium=related"/>
      </related>
      <p>രജനീകാന്തിന്റെ പ്രസ്താവനയെ ഡി.എം.കെയും എ.ഐ.എ.ഡി.എം.കെയും തള്ളിക്കളഞ്ഞിരുന്നു. എം.കെ സ്റ്റാലിന്‍ കരുണാനിധിയുടെ വിടവ് നികത്തിയെന്നായിരുന്നു ഡി.എം.കെയുടെ പ്രതികരണം. രജനീകാന്ത് വെറുമൊരു നടന്‍ മാത്രമാണെന്നായിരുന്നു എ.ഐ.എ.ഡി.എം.കെ.യുടെ പ്രതികരണം.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/VagkJ0Tc7f8" width="560" height="315" data-service="Youtube" scrolling="no"/>
      </figure>
    </article>
  </body>
</html>