<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547490.html/%D9%85%D8%B1%D8%AF%D9%85-%D8%A8%D8%A7-%D9%81%D8%B1%D8%A7%D9%81%DA%A9%D9%86%DB%8C-%D9%85%D8%B3%D8%A6%D9%88%D9%84%DB%8C%D9%86--%D8%AF%D8%B3%D8%AA-%D8%A7%D8%B2-%D9%85%D8%B7%D8%A7%D9%84%D8%A8%D9%87-%DA%AF%D8%B1%DB%8C-%D8%A8%D8%B1-%D9%86%D9%85%DB%8C-%D8%AF%D8%A7%D8%B1%D9%86%D8%AF--%D8%A7%D8%AC%D8%A7%D8%B2%D9%87-%D8%A8%DB%8C-%D8%B1%D8%A8%D8%B7-%DA%AF%D9%88%DB%8C%DB%8C-%D8%A8%D9%87-%D8%B1%D9%87%D8%A8%D8%B1%DB%8C-%D8%B1%D8%A7-%D8%A8%D9%87-%DA%A9%D8%B3%DB%8C-%D9%86%D9%85%DB%8C-%D8%AF%D9%87%DB%8C%D9%85--%D8%B4%D8%A7%D9%85-%D9%87%D8%A7%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D8%AF%D8%B1-%D8%A7%D9%84%D8%A8%D8%B1%D8%B2-%D8%A7%D8%B2-%DA%86%D8%B4%D9%85-%D9%86%D8%A7%D8%B8%D8%B1%D8%A7%D9%86-%D8%AF%D9%88%D8%B1-%D9%86%D9%85%DB%8C-%D9%85%D8%A7%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T16:52:00+00:00"/>
    <meta property="og:title" content="مردم با فرافکنی مسئولین، دست از مطالبه‌گری بر نمی‌دارند/ اجازه بی‌ربط گویی به رهبری را به کسی نمی‌دهیم/ شام‌های انتخاباتی در البرز از چشم ناظران دور نمی‌ماند"/>
    <meta property="og:description" content="آیت الله حسینی همدانی گفت: مسئولین به جای نظریه پردازی باید مشغول فضای کار خود باشند و فکر نکنند با فرافکنی و شلوغ بازی و نشانه های غلط دادن مردم دست از سوال کردن و مطالبه گری بر می دارند."/>
  </head>
  <body>
    <article>
      <h1>مردم با فرافکنی مسئولین، دست از مطالبه‌گری بر نمی‌دارند/ اجازه بی‌ربط گویی به رهبری را به کسی نمی‌دهیم/ شام‌های انتخاباتی در البرز از چشم ناظران دور نمی‌ماند</h1>
      <h2>امام جمعه کرج در خطبه‌های نماز جمعه؛</h2>
      <address>
        <time datetime="2019-11-15T16:52:00+00:00">15 Nov 2019, 16:52</time>
      </address>
      <p>آیت الله حسینی همدانی گفت: مسئولین به جای نظریه پردازی باید مشغول فضای کار خود باشند و فکر نکنند با فرافکنی و شلوغ بازی و نشانه های غلط دادن مردم دست از سوال کردن و مطالبه گری بر می دارند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.titre1.ir/admin/modules/content/titre1.ir/">تیتریک</a>، امام جمعه کرج در خطبه های نماز جمعه با اشاره به اینکه چرا اقایان ناکارآمدی دولت و تیم اقتصادی را به حساب های دیگری می گذارند و به دستگاه ها می تازند؟ غالب پروژه هایی که افتتاح می کنید کار همان دستگاه هایی است که اتفاقا از آنها انتقاد می کنید! در حالیکه آنها شفاف عمل می کنند. </p>
      <p>آیت الله حسینی همدانی با طرح این سوال که فرافکنی اقایان برای چیست؟، افزود: اقای رئیس نمی شود برای توجیه سیاست های غلطی که ثمره آن ملموس است تاریخ اسلام را منحرف کنید! تمام تاریخ را بگردید، کجا رسول خدا با دشمن دو بار پیمان بست؟ چرا تاریخ و قران را تحریف  می کنید؟    وی اظهار داشت: مسئولین به جای نظریه پردازی باید مشغول فضای کار خود باشند و فکر نکنند با فرافکنی و شلوغ بازی و نشانه های غلط دادن مردم دست از سوال کردن و مطالبه گری بر می دارند، مردم اگر ببینند تخلفی وجود دارد آن را پیگیری می کنند و آقایان باید توضیح دهند که با سرمایه ملت و زمانی که در اختیار داشتند و می توانستند برای رشد و ارتقا کشور گام بردارند چه کردند؟    امام جمعه کرج تصریح کرد: آیا دائما امتیاز دادن و همه چیز را از ما گرفتن و قطره چکانی یکی یکی داده ها را پس گرفتن، دفاع از عزت ملی است؟ ترس این را نداشته باشید که علیه شما اقدام شود؟ وقتی دائما دشمن به دنبال عداوت است میز مذاکره معنایی ندارد، زمانی که رهبری مشروعیت تمام فعالیت ها با ایشان است می فرمایند مذاکره نمی کنیم دیگر سخن گفتن از مذاکره خطا است.    وی گفت: عملکرد آقایان در بخش اقتصاد، تورم، معیشت و بیکاری قابل دفاع نیست، این روش باعث ناکارآمدی نظام در برخی قسمت ها شده است و برخی از اطرافیان نیز به فساد گرفتار شده اند در حالی که مردم حاضرند در مسیر منویات رهبری در چارچوب اقتصاد مقاومتی به دولت کمک کنند، این حجم از جوان کاربلد وجود دارد اما برخی از دستگاه های کشور، حتی استان البرز پیرمرد 60 ساله به کار گرفته می شود.    آیت الله حسینی همدانی با اشاره به اینکه اگر خدای ناکرده تعرضی به جایگاه ولایت شود امام خود را تنها نمی گذاریم، افزود: این اخطار جدی و قطعی ماست، هر چه می خواهید بگویید اما اجازه بی ربط گویی به رهبری را به هیچ کسی نخواهیم داد.    امام جمعه کرج اظهار داشت: حرکت قوه قضائیه سیاسی نیست و نمی خواهد عوام فریبی کند، به زودی روسیاهی برای کسانی می ماند که روی دیگران را سیاه می بینند.    آیت الله حسینی همدانی با اشاره به اینکه باید از دستگاه های امنیتی و اطلاعاتی استان البرز تشکر کرد زیرا محکم ایستاده اند تا افرادی مه صلاحیت ندارند تائید نشوند، تصریح کرد: مسئولین استان به هیچ وجه با کسانی که در مظان انتخابات هستند تردد نکنند، چگونه است که برخی از دستگاه ها این روزها به فکر زیرمجموعه خود افتاده اند و شام می دهند، آن هم در وضعیتی که نمی توانند حقوق کارمندان خود را بپردازند و کسانی که در مظان انتخابات هستند نیز در این جلسه دعوت می شوند.    خطیب جمعه کرج در خاتمه خاطرنشان داشت: موارد مذکور تخلف است و بدون شک از چشم ناظران دور نمی ماند، مردم باید هوشیار باشند، همچنین عوض نکردن مسئولی که خائن بوده و به بیت المال دست درازی می کند به اسم اینکه در استانه انتخابات هستیم قابل پذیرش نخواهد بود.   انتهای پیام/</p>
    </article>
  </body>
</html>