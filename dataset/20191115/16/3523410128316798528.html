<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640158/%D8%AF%D9%85%D8%B4%D9%82-%D8%A8%D8%A7-%D8%AA%D9%82%D8%B3%DB%8C%D9%85-%D8%B3%D9%88%D8%B1%DB%8C%D9%87-%D9%85%D9%88%D8%A7%D9%81%D9%82%D8%AA-%D9%86%D8%AE%D9%88%D8%A7%D9%87%D8%AF-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T16:35:00+00:00"/>
    <meta property="og:title" content="دمشق با تقسیم سوریه موافقت نخواهد کرد"/>
    <meta property="og:description" content="بشار اسد رئیس جمهور سوریه اعلام کرد دمشق هیچگاه با تقسیم سوریه موافقت نخواهد کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640158/%D8%AF%D9%85%D8%B4%D9%82-%D8%A8%D8%A7-%D8%AA%D9%82%D8%B3%DB%8C%D9%85-%D8%B3%D9%88%D8%B1%DB%8C%D9%87-%D9%85%D9%88%D8%A7%D9%81%D9%82%D8%AA-%D9%86%D8%AE%D9%88%D8%A7%D9%87%D8%AF-%DA%A9%D8%B1%D8%AF">دمشق با تقسیم سوریه موافقت نخواهد کرد</a>
      </h1>
      <h2>بشار اسد رئیس جمهور سوریه اعلام کرد دمشق هیچگاه با تقسیم سوریه موافقت نخواهد کرد.</h2>
      <address><time datetime="2019-11-15T16:35:00+00:00">15 Nov 2019, 16:35</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، بشار اسد رئیس جمهور سوریه اعلام کرد دمشق هیچگاه با تقسیم سوریه موافقت نخواهد کرد.</p>
      <p>
        <b>بشار اسد: داعش زیر چتر حمایتی آمریکا فعالیت کرد</b>
      </p>
      <p>به گزارش صفحه ریاست جمهوری سوریه در توئیتر، بشار اسد رئیس جمهور این کشور در گفتگو با شبکه روسیه ۲۴ گفت: داعش با خواست امریکا به وجود آمد و زیر چتر حمایتی این کشور فعالیت کرد. ما بر این باوریم و اطلاعاتی داریم مبنی بر این که امریکا از داعش به عنوان ابزار مستقیم نظامی برای هدف قرار دادن ارتش سوریه و متفرق کردن نیرو‌های نظامی مبارزه کننده با تروریسم در صدر آنان سوریه استفاده می‌کرد.</p>
      <p>
        <b>بشار اسد: روسیه از آمریکا به شورای امنیت شکایت می‌کند</b>
      </p>
      <p>شبکه تلویزیونی الجزیره قطر گزارش داد، بشار اسد رئیس جمهور سوریه در مصاحبه با رسانه‌های روسی زبان گفت: مسکو به علت غارت نفت سوریه توسط آمریکا به شورای امنیت سازمان ملل شکایت خواهد کرد.</p>
      <p>
        <b>بشار اسد: بن لادن و البغدادی به محض انقضای تاریخ مصرف، کشته شدند</b>
      </p>
      <p>به گزارش خبرگزاری سوریه، بشار اسد، رئیس جمهور این کشور گفت: بنیانگذار کلاه سفیدها، بن لادن و البغدادی کشته می‌شوند؛ زیرا در وهله اول از اسرار مهمی اطلاع دارند، آن‌ها دیگر به یک مشکل تبدیل شده اند و زمان ایفای نقش آن‌ها پایان یافته است.</p>
    </article>
  </body>
</html>