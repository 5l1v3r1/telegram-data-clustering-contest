<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/v-prumyslovem-arealu-v-otrokovicich-horelo-20191115.html"/>
    <meta property="og:site_name" content="Deník.cz"/>
    <meta property="article:published_time" content="2019-11-15T16:21:00+00:00"/>
    <meta property="og:title" content="V průmyslovém areálu v Otrokovicích hořelo. Škoda dosahuje pěti milionů"/>
    <meta property="og:description" content="Před osmou hodinou ranní došlo k požáru v hale v průmyslovém areálu v Otrokovicích.  "/>
  </head>
  <body>
    <article>
      <h1>V průmyslovém areálu v Otrokovicích hořelo. Škoda dosahuje pěti milionů</h1>
      <address><time datetime="2019-11-15T16:21:00+00:00">15 Nov 2019, 16:21</time> by <a rel="author">Redakce</a></address>
      <p>Oznámení o požáru vzduchotechniky v budově 14 v areálu TOMA a.s. přijali hasiči v 8:00 hodin.</p>
      <p>Požární poplach byl vyhlášen profesionálním hasičům z požární stanice Otrokovice a centrální požární stanice Zlín a také dobrovolným jednotkám hasičů měst Napajedla, Otrokovice a obce Kvítkovice.</p>
      <p>Průzkumem hasiči zjistili, že hoří filtry vzduchotechniky.</p>
      <p>Hasiči v dýchacích přístrojích požár uhasili jedním vysokotlakým proudem vody. Po uhašení zkontrolovali teploty termokamerou a provedli přetlakové větrání zakouřené haly.</p>
      <p>Na místo se dostavil vyšetřovatel hasičů a Policie České republiky.</p>
      <p>Šetřením bylo zjištěno, že v době požáru bylo v objektu 22 osob. Tyto osoby budovu opustily před příjezdem hasičů. Před příjezdem hasičů se snažil jeden ze zaměstnanců uhasit požár s hasicím přístrojem.</p>
      <p>Příčina požáru zůstává v šetření hasičů.</p>
      <p>Škoda způsobená požárem byla stanovena v předběžné výši 5 000 000 Kč.</p>
      <figure>
        <img src="https://g.denik.cz/55/fc/zlinsky-kraj-hazard-alkohol-deti-policejni-akce_denik-150-3x2.jpg"/>
      </figure>
      <aside>
        <a href="https://zlinsky.denik.cz/zlociny-a-soudy/osm-teenageru-bylo-pod-vlivem-alkoholu-20191112.html">Osm teenagerů bylo pod vlivem alkoholu Přečíst článek ›</a>
      </aside>
    </article>
  </body>
</html>