<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955718"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T16:03:17+00:00"/>
    <meta property="og:title" content="రేపు తెలంగాణ బౌద్ధ సంగిటి-2019"/>
    <meta property="og:description" content="ADVT"/>
  </head>
  <body>
    <article>
      <h1>రేపు తెలంగాణ బౌద్ధ సంగిటి-2019</h1>
      <address>
        <time datetime="2019-11-15T16:03:17+00:00">15 Nov 2019, 16:03</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌</b>: తెలంగాణలో మొట్టమొదటి సారిగా ‘ తెలంగాణ బౌద్ధ సంగిటి-2019’ పేరుతో అంతర్జాతీయ సదస్సు జరగనుంది. శనివారం, ఆదివారం రెండు రోజుల పాటు ఈసమావేశం జరుగుతుందని తెలంగాణ టూరిజం శాఖ మంత్రి శ్రీనివాస్‌గౌడ్‌, బుద్ధవనం ప్రాజెక్ట్‌ స్పెషల్‌ ఆఫీసర్‌ మల్లేపల్లి లక్ష్మయ్య తెలిపారు. టూరిజం డెవలప్‌మెంట్‌ కార్పొరేషన్‌, డిపార్ట్‌మెంట్‌ ఆఫ్‌ హెరిటేజ్‌ సంయుక్తంగా ఈ సదస్సునిర్వహిస్తున్నట్టు తెలిపారు. నగరంలోని మర్రి చెన్నారెడ్డి మానవవనరుల అభివృద్ధి సంస్థ (ఎంసిహెచ్‌ఆర్‌డి) ఆడిటోరియంలో జరిగే ఈ అంతర్జాతీయ సదస్సుకు ప్రపంచంలోని పలు దేశాల నుంచి బౌద్దులు హాజరవుతున్నారు. శ్రీలంక, బంగ్లాదేశ్‌, ఆఫ్గానిస్తాన్‌, పాకిస్తాన్‌, నేపాల్‌, భూటాన్‌, ఆస్ర్టేలియాతో పాటు దేశంలోని వివిధ రాష్ర్టాల్లో ఉన్న బౌద్ధ ఆర్కియాలజిస్టులు, స్కాలర్స్‌ తరలి వస్తున్నారు.</p>
      <p> </p>
      <p> ఈ సదస్సులో బౌద్ద ఆర్కియాలజిస్టులు తాము ఆయా దేశాల్లో చేసిన తవ్వకాల్లో బయటపడిన చారిత్రక ఆధారాలు, చరిత్ర, ఆర్కిటెక్చర్‌ వంటి అంశాలకు సంబంధించి పేపర్స్‌ను కూడా ఈసదస్సులో ప్రజంటేషన్‌ ఇవ్వనున్నారు. అంతర్జాతీయ స్థాయి ఆర్కియాలజిసు,్ట ఆర్కియాలజికల్‌ సర్వే ఆఫ్‌ ఇండియా మాజీ డైరెక్టర్‌జనరల్‌ ప్రొఫెసర్‌ గౌతంసేన్‌గుప్తా కీలకోపన్యాసం చేయనున్నారు. అంతర్జాతీయ స్థాయి స్కాలర్స్‌ పలువురు ఈసదస్సులో పేపర్స్‌ ప్రజెంటేషన్‌ ఇవ్వనున్నారు. దీంతో పాటు ఆయా దేశాలకు సంబంధించి ఆర్కియాలజీ డిపార్ట్‌మెంట్‌లు ఫోటో ఎగ్జిబిషన్‌ను కూడా నిర్వహిస్తాయని నిర్వాహకులు తెలిపారు.</p>
      <p> </p>
      <p> తెలంగాణ డిపార్ట్‌మెంట్‌ ఆఫ్‌ హెరిటేజ్‌ తరపున పురాతన నాణేలు, ఎపిగ్రాఫ్స్‌, శిలాకృతులు, ఆర్ట్‌ఫ్యాక్ట్స్‌ వంటివి ప్రదర్శిస్తారు. సదస్సుతర్వాత మరో రెండు రోజులు 18, 19 తేదీల్లో సదస్సు ప్రతినిధి బృందం నాగార్జున కొండపై ఉన్న బుద్దవనం, ఫణిగిరి, నేలకొండపల్లి వంటి ప్రాంతల్లో బౌద్దవైభవాన్ని తిలకించడానికి ప్రత్యేకంగా అక్కడ పర్యటించనుంది. ముఖ్యమంత్రి కె,. చంద్రశేఖరరావు ఈ అంతర్జాతీయ సదస్సు విజయవంతం చేసేందుకు అవసరమైన ప్రోత్సాహం, సహాయ సహకారాలను అందిస్తున్నారని నిర్వాహకులు తెలిపారు. వివిధ రకాల కార్యక్రమాల ద్వారా తెలంగాణ సంస్కృతిని ప్రతిబింబించేలా ప్రభుత్వం ప్రోత్సహిస్తుందన్నారు. తెలంగాణ ఆర్కియాలజీ , బౌద్దానికి సంబంధించి ఈ అంతర్జాతీయ సదస్సు ఒక చారిత్రకంగా నిలిచిపోతుందన్నారు. ఆర్కియాలజీ చరిత్రలోనే తెలంగాణ సంగటి-2019 ప్రత్యేకమైన కార్యక్రమంగా నిలిచిపోతుందన్నారు. తెలంగాణ చరిత్ర, వైభవం అంతర్జాతీయస్థాయికి చేరిపోతుందన్నారు.</p>
    </article>
  </body>
</html>