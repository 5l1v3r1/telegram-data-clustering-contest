<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425867/flashback-ntermpi-rodoy-me-diagora-sto-dhmotiko-stadio"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-15T16:40:01+00:00"/>
    <meta property="og:title" content="Flashback: Ντέρμπι Ρόδου με Διαγόρα στο Δημοτικό Στάδιο"/>
    <meta property="og:description" content="Μια φωτογραφία από τις αρχές της δεκαετίας του 2000 και από τοπικό παραδοσιακό ντέρμπι της Ρόδου με τον Διαγόρα στο Δημοτικό Στάδιο της Ρόδου."/>
  </head>
  <body>
    <article>
      <h1>Flashback: Ντέρμπι Ρόδου με Διαγόρα στο Δημοτικό Στάδιο</h1>
      <address>
        <time datetime="2019-11-15T16:40:01+00:00">15 Nov 2019, 16:40</time>
      </address>
      <p>
        <b>Μια φωτογραφία από τις αρχές της δεκαετίας του 2000 και από τοπικό παραδοσιακό ντέρμπι της Ρόδου με τον Διαγόρα στο Δημοτικό Στάδιο της Ρόδου.</b>
      </p>
      <p>Πρέπει να είναι από αγώνα πρωταθλήματος την αγωνιστική περίοδο 2002 – 2003 καθώς τη χρονιά εκείνη και οι δυο ομάδες συμμετείχαν στο πρωτάθλημα της Δ’ Εθνικής Κατηγορίας. Είναι η χρονιά που οι «πράσινοι» κατέκτησαν την άνοδο στην Γ’ Εθνική κερδίζοντας σε παιχνίδι μπαράζ τον Πιερικό στο ουδέτερο γήπεδο της Καισιαριανής στην πρωτεύουσα. Οι παίκτες της Ρόδου μόλις έχουν πετύχει ένα γκολ και πανηγυρίζουν. Σκόρερ είναι ο Βραζιλιάνος Ντιογκένους ο οποίος έχει βγάλει την μπλούζα του και πανηγυρίζει στέλνοντας και ένα μήνυμα που πρέπει να σχετίζεται με το Θεό.</p>
      <p>Διακρίνονται επίσης από αριστερά οι Μοσχής, Βασιλόπουλος, Γιόνοβιτς και ο τωρινός τεχνικός διευθυντής Νικήτας Μαλλιάκας. Απ’ όλους τους εικονιζόμενους, κανείς πλέον δεν αγωνίζεται ενεργά.</p>
    </article>
  </body>
</html>