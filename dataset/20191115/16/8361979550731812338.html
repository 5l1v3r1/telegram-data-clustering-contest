<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/tramp-atakuvav-yovanovich-pid-chas-jiji-svidchen-u-kongresi-50053823.html"/>
    <meta property="og:site_name" content="НВ"/>
    <meta property="article:published_time" content="2019-11-15T16:56:00+00:00"/>
    <meta property="og:title" content="Трамп влаштував Twitter-атаку на Йованович під час її свідчень у Конгресі. Тепер його можуть звинуватити в залякуванні свідків"/>
    <meta property="og:description" content="Президент США Дональд Трамп атакував в Twitter колишнього посла США в Україні Марі Йованович, коли вона виступала на публічних слуханнях з питання імпічменту."/>
  </head>
  <body>
    <article>
      <h1>Трамп влаштував Twitter-атаку на Йованович під час її свідчень у Конгресі. Тепер його можуть звинуватити в залякуванні свідків</h1>
      <h2>Президент США Дональд Трамп атакував в Twitter колишнього посла США в Україні Марі Йованович, коли вона виступала на публічних слуханнях з питання імпічменту.</h2>
      <address>
        <time datetime="2019-11-15T16:56:00+00:00">15 Nov 2019, 16:56</time>
      </address>
      <p>Поки Йованович <a href="https://nv.ua/ukr/world/geopolitics/svidchennya-yovanovich-v-kongresi-pryamiy-efir-video-50053786.html">розповідала про свою роботу в Сомалі,</a> Трамп в серії твітів, критикуючи посла, спробував виправдати своє рішення її звільнити.</p>
      <p>«Куди б Марі Йованович не відправилась, вона всюди надавала погану послугу. Вона почала в Сомалі, як все пройшло? Потім попрямувала в Україну, де новий український президент відгукувався про неї несприятливо під час моєї другої телефонної розмови з ним», - написав Трамп.</p>
      <p>Під час слухань голова комітету з розвідки Палати представників Адам Шифф запитав Йованович щодо її реакції на Twitter-атаку з боку Трампа. Вона сказала, що це схоже на «залякування».</p>
      <p>Адам Шифф припустив, що слова Трампа можуть бути розцінені як залякування свідків.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/760/original/f5acba8a37cc3b17e676ed67e2912301.png?stamp=1&amp;q=85&amp;w=115"/>
      </figure>
      <p>Томас Фрідман<br/>Битва за США. Що розповіла Марі Йованович?</p>
      <p>«Я хочу повідомити вам, посол, що деякі з нас тут дуже і дуже серйозно ставляться до залякування свідків», - сказав він.</p>
      <p>У свою чергу колишній федеральний прокурор і прокурор штату Елі Хоніг в коментарі <a href="https://edition.cnn.com/politics/live-news/impeachment-hearing-11-15-19/index.html">CNN</a> назвав твіти Трампа на адресу Марі Йованович хрестоматійним прикладом залякування свідків.</p>
      <p>За його словами, заява Трампа це «прямий напад на свідка, явно пов'язаний з її свідченнями, коли вона давала свідчення».</p>
    </article>
  </body>
</html>