<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/ucheni-viyavili-na-zemli-misce-de-nemaye-niyakih-oznak-zhittya_n169625"/>
    <meta property="og:site_name" content="Радіо Максимум"/>
    <meta property="article:published_time" content="2019-11-15T16:14:00+00:00"/>
    <meta property="og:title" content="Учені виявили на Землі місце, де немає ніяких ознак життя - Радіо Максимум"/>
    <meta property="og:description" content="Інопланетний ландшафт, що оточує ефіопський вулкан Даллол, оповитий гідротермальними басейнами, в яких зафіксовані одні з найбільш екстремальних умов на планеті. Саме цю місцину, на думку вчених, не заселяє жоден живий організм на Землі."/>
  </head>
  <body>
    <article>
      <h1>Учені виявили на Землі місце, де немає ніяких ознак життя - Радіо Максимум</h1>
      <address><time datetime="2019-11-15T16:14:00+00:00">15 Nov 2019, 16:14</time> by <a rel="author">Лазур Назарій</a></address>
      <p>
        <b>Інопланетний ландшафт, що оточує ефіопський вулкан Даллол, оповитий гідротермальними басейнами, в яких зафіксовані одні з найбільш екстремальних умов на планеті. Саме цю місцину, на думку вчених, не заселяє жоден живий організм на Землі.</b>
      </p>
      <p>Ландшафт, що оточує вулкан Даллол в північній Ефіопії, розфарбований у неземні жовті й зелені відтінки. Згідно з новим дослідженням екологів з Національного центру наукових досліджень Франції, деякі з них, мабуть, повністю позбавлені життя.</p>
      <p>Різні форми життя на нашій планеті пристосувалися до виживання в досить суворих умовах – надгарячих, суперкислотних або неймовірно солоних місцях. Але чи може організм вижити у середовищі, яке поєднує в собі всі ці три умови, наприклад, в барвистих водах гідротермального регіону Даллол?</p>
      <p>Щоб знайти відповідь на це питання, учені взяли проби рідини з кількох водойм Даллол. Деякі з них були гарячими, кислотними та солоними одночасно, інші не мали екстремального рівня кислотності. Вчені проаналізували весь генетичний матеріал, знайдений у пробах, щоб ідентифікувати будь-які організми, що живуть в цьому середовищі.</p>
      <p>Деякі з менш екстремальних басейнів були переповнені хлоридом натрію, проте до його високої концентрації все ж можуть пристосуватися деякі крихітні організми. У екстремальніших були присутні високі концентрації солі на основі магнію – ці умови практично несумісні з розвитком життя, тому що магній руйнує клітинну мембрану.</p>
      <figure>
        <img src="https://maximum.fm/uploads/640w_DIR/media_news/2019/11/5dceabd463d0e449417879.jpg"/>
        <figcaption>Ці ландшафти абсолютно не підходять для життя</figcaption>
      </figure>
      <p>У середовищі, яке було одночасно кислотним, гарячим і містило солі магнію, вчені не виявили ніякої ДНК і, отже, ніяких слідів живих організмів, як говориться в дослідженні.</p>
      <p>З іншого боку, в менш екстремальних водоймах дослідники виявили велику різноманітність бактерій, в основному архей. Результати дослідження можуть послужити пересторогою для тих, хто займається пошуками життя за межами Землі.</p>
      <blockquote>Існує ідея, згідно з якою будь-яка планета з рідкою водою на поверхні придатна для життя, – сказала провідний автор дослідження П. Лопес-Гарсія. – Однак, як показують мляві калюжі Ефіопії, вода може бути необхідною умовою, але її наявності дуже мало.</blockquote>
      <related>
        <h4>Читайте також:</h4>
        <a href="https://maximum.fm/tranzit-merkuriya-pered-soncem-znyali-na-video_n169552"/>
      </related>
      <p>Джерело: <a href="https://www.livescience.com/life-not-found-most-extreme-pools-dallol-ethiopia.html">livescience</a></p>
      <related>
        <h4>До теми</h4>
        <a href="https://maximum.fm/dlya-chogo-vodiyi-zalishayut-paketik-vanilinu-v-saloni-avto-cikavij-lajfhak_n169613"/>
        <a href="https://maximum.fm/mamin-sup-alyona-alyona-vipustila-divnij-klip-yakij-vazhko-dodivitis-do-kincya_n169608"/>
        <a href="https://maximum.fm/test-de-ti-prokineshsya-pislya-dnya-studenta_n169578"/>
      </related>
    </article>
  </body>
</html>