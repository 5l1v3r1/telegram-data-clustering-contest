<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547485.html/%D8%B4%DB%8C%D8%B9%DB%8C%D8%A7%D9%86-%D8%A8%D8%A7%DB%8C%D8%AF-%D8%AF%D8%B1-%D9%85%D8%AF%D8%A7%D8%B1-%D9%88%D9%84%D8%A7%DB%8C%D8%AA-%D9%BE%DB%8C%D8%A7%D9%85%D8%A8%D8%B1-%D8%AD%D8%B1%DA%A9%D8%AA-%DA%A9%D9%86%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T16:03:00+00:00"/>
    <meta property="og:title" content="شیعیان باید در مدار ولایت پیامبر حرکت کنند"/>
    <meta property="og:description" content="کارشناس مسائل مذهبی با اشاره به میلاد با سعادت پیامبراکرم (ص) و روز اخلاق و مهروزی گفت: پیامبر بهترین الگو برای اخلاق در دنیاست و از طرفی خداوند به ما ماموریت داده که در مدار ولایت پیامبر حرکت کنیم."/>
  </head>
  <body>
    <article>
      <h1>شیعیان باید در مدار ولایت پیامبر حرکت کنند</h1>
      <h2>کارشناس مسائل مذهبی:</h2>
      <address>
        <time datetime="2019-11-15T16:03:00+00:00">15 Nov 2019, 16:03</time>
      </address>
      <p>کارشناس مسائل مذهبی با اشاره به میلاد با سعادت پیامبراکرم (ص) و روز اخلاق و مهروزی گفت: پیامبر بهترین الگو برای اخلاق در دنیاست و از طرفی خداوند به ما ماموریت داده که در مدار ولایت پیامبر حرکت کنیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت الاسلام ناصر صفری افلاکی، کارشناس مسائل مذهبی در گفتگو با خبرنگار <a href="http://asrehamedan.ir/31993">عصر همدان</a>، اظهار داشت: پیامبر ما مثل همه پیامبران الهی همان طور که در ایمان، مقام، منزلت و مرتبت سرآمد همه پیامبران بوده و گل سرسبد آنها بوده در اخلاق نیز بالاترین مدال را از خدای عزوجل دریافت کرده است.</p>
      <p>وی ادامه داد: خداوند در قرآن می فرماید: پیامبر از خدای عزوجل مدال خلق عظیم دریافت کرده است و این بالاترین مقام و افتخار است.</p>
      <p>این کارشناس مذهبی با تاکید بر سخنان پیامبر (ص) گفت: همان طور که همه می دانیم پیامبر برای مکارم و فضایل اخلاقی و به انتها رسیدن قله کمال مبعوث شده است چرا که قبل از بعثت پیامبر اخلاق بعنوان حلقه ای گمشده در یک خط نازک مطرح و محقق شده و تجلی پیدا نکرده است.</p>
      <p>وی ادامه داد: پیامبر (ص) با اخلاق خودشان به اخلاق آبرو دادند و رکورد اخلاق را طوری شکستند که قبل و بعد از او سالهای سال از این قله دور بودند و هیچ کس به آن قله هیچ وقت نخواهد رسید.</p>
      <p>افلاکی پیامبر (ص) را بهترین الگوی اخلاق دانست و گفت: پیامبر بهترین الگو برای اخلاق در دنیاست و از طرفی خداوند به ما ماموریت داده که در مدار ولایت پیامبر باشیم که در قرآن با کلمه میت تعبیر کردند.</p>
      <p>انتهای پیام/</p>
    </article>
  </body>
</html>