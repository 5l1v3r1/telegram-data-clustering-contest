<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/poste-italiane-down-non-funziona-sito-web-inaccessibile-centinaia-di-segnalazioni/1949641/"/>
    <meta property="og:site_name" content="IlSussidiario"/>
    <meta property="article:published_time" content="2019-11-15T16:34:16+00:00"/>
    <meta property="og:title" content="Poste Italiane down: oggi caos BancoPosta e Postepay/ “Problemi sito e app risolti”"/>
    <meta property="og:description" content="Poste Italiane down, BancoPosta e Postepay in tilt. L’azienda ha parlato di un aggiornamento del sito, poi i problemi anche per l'app sono stati risolti."/>
  </head>
  <body>
    <article>
      <h1>Poste Italiane down: oggi caos BancoPosta e Postepay/ “Problemi sito e app risolti”</h1>
      <h2>Poste Italiane down, BancoPosta e Postepay in tilt: disservizi e disagi per utenti. L’azienda ha fatto sapere che è in corso un aggiornamento del sito, poi che i problemi sono stati risolti</h2>
      <address><time datetime="2019-11-15T16:34:16+00:00">15 Nov 2019, 16:34</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p><b>Poste Italiane down</b> ancora, ma non per molto. Il <b>sito online</b> e l’<b>app</b> non sono del tutto fruibili dalla mattinata di oggi, venerdì 15 novembre. La situazione però è migliorata parzialmente: alcuni segnalano che è nuovamente funzionante l’app, attraverso cui controllare il saldo e i movimenti del proprio conto, ad esempio, ed effettuare pagamenti. L’accesso ai conti <b>BancoPosta</b> e <b>Postepay</b> però risulta ancora difficile per molti. Secondo Poste Italiane il problema è stato risolto e il sistema ripristinato, motivo per il quale la situazione dovrebbe gradualmente migliorare. Non sono stati segnalati invece problemi per quanto riguarda i prelievi agli sportelli Atm. Lo fa sapere il Corriere della Sera, ricordando che gli ultimi problemi al sito di Poste Italiane erano emersi l’11, il 18 e il 27 settembre. Oggi dunque una nuova giornata “nera”, ma il peggio sembra essere passato ora. (agg. di Silvana Palazzo)</p>
      <h4>POSTE ITALIANE DOWN: “AGGIORNAMENTO IN CORSO”</h4>
      <p>Continua ad essere down il sito di Poste Italiane. Digitando poste.it appare infatti una home page temporanea in cui si specifica che “Siamo spiacenti, per motivi tecnici, il sito Poste.it non è disponibile. Sarà di nuovo online al più presto”. L’azienda poi aggiunge: “Puoi comunque accedere ai principali servizi finanziari, operare sul tuo conto online, pagare bollettini, effettuare ricariche, tramite i seguenti link”, con l’aggiunta dei collegamenti a Bancoposta, Postepay e Bancoposta impresa. Poste ha fornito anche un numero verde da contattare per avere maggiori informazioni o in caso di chiarimenti/problemi: “Per maggiori informazioni – si legge sempre sulla home temporanea del sito – contatta il Servizio Clienti BancoPosta al numero”. Il sito è praticamente down ormai da 5/6 ore, indicativamente dalle 10/11 e sono moltissimi i clienti che hanno riscontrato dei problemi, con numerose segnalazioni su Donwdetector.it. L’account di Poste Italiane, rispondendo ad alcuni utenti, ha cercato di spiegare il perché del disservizio: “sono in corso alcune attività di aggiornamento. I nostri tecnici stanno lavorando per rendere nuovamente disponibile il servizio nel più breve tempo possibile. Ci scusiamo per il disagio”. (aggiornamento di Davide Giancristofaro)</p>
      <h4>POSTE ITALIANE DOWN: NUMEROSE SEGNALAZIONI?</h4>
      <p><b>Poste Italiane è down</b>. Da un paio d’ore a questa parte, più o meno dalle 10/11 di stamattina, venerdì 15 novembre, <b><a href="https://www.ilsussidiario.net/news/bancoposta-sito-e-app-poste-italiane-down-non-funzionano-oggi-cosa-e-successo/1924570/">il sito delle poste risulta essere inaccessibile</a></b>. Se infatti provaste a digitare sul vostro browser poste.it, vi apparirà una pagina bianca, con lo spazio web dedicato che continua a caricare all’infinito. A conferma del problema al momento in corso, anche quanto comunicato da Downdetector, il sito che si occupa del monitoraggio dei disservizi online, e che segnala puntualmente eventuali problemi con le principali app, leggasi WhatsApp, Facebook e Twitter, ma anche con i vari siti, come appunto quello di Poste Italiane. Sono a centinaia la segnalazioni di stamane, con il picco più alto raggiunto alle ore 12:00 di oggi, quasi 600. I problemi maggiormente riscontrati, come anticipato sopra, sono l’accesso allo stesso sito, pari al 93% delle segnalazioni, mentre un 4% segnala problemi nel sito web e infine l’1% nel cerca spedizioni.</p>
      <h4>POSTE ITALIANE DOWN: PROBLEMI ANCHE CON L’APP POSTE MOBILE</h4>
      <p><b><a href="https://www.ilsussidiario.net/news/pagamento-pensioni-settembre-2019-oggi-accredito-un-giorno-in-piu-di-attesa/1921566/">Eloquente la mappa di Downdetector</a> </b>che mostra le zone d’Italia più colpite, dove il colore più ricorrente è il rosso, chiaro segnale di come siano state svariate le segnalazioni sul fatto che qualcosa non stia funzionando al meglio. Fra le zone più colpite risultano esservi in particolare Milano e la Lombardia in generale, ma anche Torino e il Piemonte, nonché Roma, Napoli e gli Appennini centrali a cavallo fra Toscana, Emilia Romagna, Lazio e Umbria. Al momento i social di Poste Italiane non hanno comunicato nulla a riguardo, di conseguenza o il problema è in via di risoluzione, oppure si tratta di un guasto che non viene considerato “rilevante”. Da segnalare qualche problema anche nell’app Poste Mobile con alcune segnalazioni in particolare nella capitale, ma anche a Milano, Brescia e Torino.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/onlyfans-cose-e-come-funziona-social-a-pagamento-boom-porn-amatoriale-ed-i-fan/1950352/"/>
        <a href="https://www.ilsussidiario.net/news/black-friday-2019-sconti-e-offerte-codacons-in-italia-si-spenderanno-2-mld-di-euro/1950212/"/>
        <a href="https://www.ilsussidiario.net/news/black-friday-2019-offerte-e-sconti-da-amazon-a-zalando-caccia-al-regalo-di-natale/1949960/"/>
        <a href="https://www.ilsussidiario.net/news/black-friday-2019-offerte-e-sconti-zalando-asos-e-yoox-tante-promozioni-in-corso/1949513/"/>
        <a href="https://www.ilsussidiario.net/news/motorola-razr-a-dicembre-il-cellulare-anni-2000-senza-sim-fisica-costera-1599-euro/1949344/"/>
        <a href="https://www.ilsussidiario.net/news/black-friday-2019-offerte-e-sconti-mediaworld-vs-amazon-iphone-xr-a-717-euro/1949122/"/>
      </related>
    </article>
  </body>
</html>