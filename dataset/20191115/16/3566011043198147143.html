<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547483.html/%D8%AF%D8%B1%D8%A2%D9%85%D8%AF-%D8%AD%D8%A7%D8%B5%D9%84-%D8%A7%D8%B2-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%B4%D9%81%D8%A7%D9%81-%D8%B4%D9%88%D8%AF--%D9%86%D9%82%D8%B4-%D9%82%D9%88%D9%87-%D9%82%D8%B6%D8%A7%DB%8C%DB%8C%D9%87-%D8%AF%D8%B1-%D8%AA%D8%AD%D9%82%D9%82-%D8%A7%D9%82%D8%AA%D8%B5%D8%A7%D8%AF-%D9%85%D9%82%D8%A7%D9%88%D9%85%D8%AA%DB%8C-%D8%A8%D8%A7-%D8%A7%D8%AC%D8%B1%D8%A7%DB%8C-%D8%B9%D8%AF%D8%A7%D9%84%D8%AA-%D8%A7%D9%82%D8%AA%D8%B5%D8%A7%D8%AF%DB%8C-%D8%A8%D8%B3%DB%8C%D8%A7%D8%B1-%D9%85%D9%87%D9%85-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T16:01:00+00:00"/>
    <meta property="og:title" content="درآمد حاصل از افزایش قیمت بنزین شفاف شود/ نقش قوه قضاییه در تحقق اقتصاد مقاومتی با اجرای عدالت اقتصادی بسیار مهم است"/>
    <meta property="og:description" content="گرانی بنزین تصمیم مجلس و دولت و در کنار نخبگان اقتصادی است قطعا فشارهایی برای مردم هست ولی آنچه که مهم است شفاف‌سازی حاصل از افزایش قیمت و جلوگیری از سرایت افزایش قیمت به سایر نیازها و خدمات است."/>
  </head>
  <body>
    <article>
      <h1>درآمد حاصل از افزایش قیمت بنزین شفاف شود/ نقش قوه قضاییه در تحقق اقتصاد مقاومتی با اجرای عدالت اقتصادی بسیار مهم است</h1>
      <h2>ائمه جمعه استان گلستان:</h2>
      <address>
        <time datetime="2019-11-15T16:01:00+00:00">15 Nov 2019, 16:01</time>
      </address>
      <p>گرانی بنزین تصمیم مجلس و دولت و در کنار نخبگان اقتصادی است قطعا فشارهایی برای مردم هست ولی آنچه که مهم است شفاف‌سازی حاصل از افزایش قیمت و جلوگیری از سرایت افزایش قیمت به سایر نیازها و خدمات است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://golestanema.com/">گلستان ما</a>، حجت‌الاسلام سید محمد دلبری ضمن توصیه خود و نمازگزاران جمعه گالیکش به رعایت تقوا الهی و ترک گناهان و محرمات با اشاره به سیر حرکت انبیا علیهم‌السلام گفت: روز میلاد پیامبر گرامی اسلام و امام صادق علیهم‌السلام را روز اخلاق و مهرورزی نامگذاری کرده‌اند، با نگاهی به زندگی این بزرگواران می‌توانیم آن‌ها را میوه و خلاصه همه فضائلی که در پیامبر الهی و ائمه و اولیا الله وجود دارد بدانیم.</p>
      <p>وی افزود: همه پیامبران الهی به دو وظیفه مهم توجه ویزه‌ای داشتند، توحید و دعوت مردم به خداپرستی و کنار زدن شرک و دوم کنار زدن طاغوت‌های زمانه بوده است.</p>
      <p>خطیب جمعه گالیکش با اشاره به نقش قوه قصاییه در تحقق اقتصاد مقاومتی با اجرا عدالت اقتصادی گفت: مدتی است که شاهد شکوفاتر شدن قوه قضاییه هستیم و عملکرد بسیار خوبی را از این قوه شاهد بودیم که واقعی است، نه اینکه ظاهری و سوری بوده باشد.</p>
      <p>حجت‌الاسلام دلبری افزود: اگر این اقدامات قوه قضاییه مورد توجه اطلاعاتی سایر نهادها هم قرار بگیرد دستگاه قضایی بهتر می‌تواند عمل کند.</p>
      <p>امام جمعه گالیکش گفت: اعتمادسازی قوه قضاییه با عملکرد خودشان ایجاد کردند به خصوص در حوزه اقتصادی کشور است. از دستگاه قضایی درخواست داریم با تمام توان به راه خودشان ادامه بدهند و با مفسدان اقتصادی مقابله کنند و ریشه همه آن‌ها را در هر لباس و هر جایی هستند بخشکاند.</p>
      <p>وی با اشاره به گلایه رهبری در خصوص غربت کتاب و کتابخوانی در کشور گفت: در هفته کتاب و کتابخوانی قرار داریم، فرمایشات رهبری حول پنج محور است، ابتدا نقش و اهمیت کتاب در ارتقا فرهنگ جامعه، دوم لزوم انس فردی و خانوادگی و عمومی افراد به کتاب و کتابخوانی، سوم خیلی از ضرر و ضیانها با مطالعه کتاب از بین خواهد رفت، چهارم نقش دولتمردان در بحث فرهنگ سازی و تولید و نشر کتابهای خوب و پنجم متولیان جلوی نشر کتابهای ناسالم را در اجتماع بگیرند.</p>
      <p>
        <b>امام جمعه گرگان: امروزه کشورمان در زمینه علمی رو به پیشرفت است </b>
      </p>
      <p>آیت‌الله سید کاظم نورمفیدی ظهر امروز در خطبه‌های نماز جمعه گرگان اظهار کرد: گر چه امروز در کشورمان با مشکلات اقتصادی روبه‌رو هستیم اما اقدامات اساسی بسیاری در کشور انجام شده که امیدوارم کشور روز به روز پیشرفت کند و از سوی مشکلات موجود در کشور برطرف شود.</p>
      <p>امام جمعه گرگان اظهار کرد: آمریکایی‎ها پس از اتفاقاتی که در خلیج فارس افتاد به‌دنبال ایجاد یک ائتلاف علیه ایران و برای امنیت خلیج فارس بودند لذا ایران را عامل حوادث رخ داده در خلیج فارس دانستند و برای این ائتلاف کشورهای مختلف اعم از ژاپن، فرانسه، انگلیس، نروژ، آلمان، کره جنوبی، استرالیا و غیره را دعوت کردند اما این پیشنهاد با سردی روبه‌رو شد.</p>
      <p>نورمفیدی با بیان اینکه ژاپن پس از جنگ جهانی دوم زیر چتر آمریکایی‎ها بود و آمریکا اجازه قدرت نظامی به این کشور را نمی‎داد، چنین کشوری به تقاضای ائتلاف آمریکا توجه نداشته و بیان کرده در این ائتلاف به صورت مستقل شرکت می‎کند تا امنیت کشتی‎های نفتی و تجاری خود را حفظ کند.</p>
      <p>امام جمعه گرگان خاطرنشان کرد: امروز ایران به یک کشور قوی تبدیل شده است، ما وجود مشکلات داخلی را نفی نمی‎کنیم اما پیشرفت‎های بی‎شمار در زمینه‎های مختلف در کشور ایجاد شده است.</p>
      <p>وی به ضرورت برنامه‌ریزی در امور تأکید کرد و افزود: ممکن است جامعه به علم دست یابد و نتواند برنامه‌ریزی کند، اینکه بدانیم چه نیازی وجود دارد و در درازمدت چه اقداماتی باید انجام شود حائز اهمیت است.</p>
      <p>امام جمعه گرگان با اشاره به روایتی از پیامبر(ص) بر ضرورت دانش، برنامه‌ریزی و تلاش در زندگی تأکید و بیان کرد: کار بر مبنای علم و برنامه عبادت است و اگر کارها بدون حساب و کتاب و بی‌برنامه انجام شود به نتیجه نخواهد رسید.</p>
      <p>نورمفیدی با گرامیداشت ولات امام صادق(ع) گفت: مسیر نشر علوم پیامبر از طریق اهل بیت(ع) که مسدود شده بود در زمان امام باقر(ع) و امام صادق (ع) باز شد و امامین در مسیر نشر علوم اسلامی گام برداشتند.</p>
      <p>نماینده ولی‌فقیه در استان گلستان با بیان اینکه امام صادق(ع) در روایتی تأکید داشتند که شب و روز به‌دنبال علم باشید، ابراز کرد: خدا را شاکر هستیم که امروزه کشورمان در زمینه علمی رو به پیشرفت است و شاهد رشد شرکت‎های دانش‎بنیان هستیم.</p>
      <p>
        <b>امام جمعه گنبدکاووس: درآمد حاصل از افزایش قیمت بنزین شفاف شود</b>
      </p>
      <p>امام جمعه گنبدکاووس گفت: گرانی بنزین تصمیم مجلس و دولت و در کنار نخبگان اقتصادی است قطعا فشارهایی برای مردم هست ولی آنچه که مهم است شفاف سازی حاصل از افزایش قیمت و جلوگیری از سرایت افزایش قیمت به سایر نیازها و خدمات است.</p>
      <p>حجت السلام محمود ترابی با عنوان این مطلب افزود: باید کار مدیریت شود  تا سایر اقلام و خدمات تحث تاثیر این گرانی قرار نگیرد و نظارت درست باشد؛ مبادا کار غیرعاقلانه ای انجام شود.</p>
      <p>وی تاکید کرد: هم شورای شهرو شهرداری برای خدمات عمومی و هم استانداری برای نیاز های دیگر باید کار را مدیریت کنند  تا تبعاتی نداشته باشد و قطعا این کار درآمدی برای دولت خواهد داشت که انتظار است این درآمد را شفاف کنند.</p>
      <p>خطیب جمعه گنبدکاووس همچنین اذعان کرد: دولت اعلام کرده است 20 میلیون خانوار را از محل این افزایش قیمت مورد حمایت ویژه قرار دهیم که طبق آن بیش از 2 سوم مردم می توانند از آن بهره مند شوند.</p>
      <p>وی ادامه داد:  اما آنچه مهم است مردم بدانند بهره ای که داراها و ماشین دارهای بزرگ می برند چندین برابر مردم عادی است که وسیله ای ندارند و دولت هم باید شجاعت اقدام برای برداشتن یارانه چند دهک بالا را داشته باشد و در کنارش تصمیم درستی بگیرد تا مردم بهرۀ تحمل این سختی را ببینند.</p>
      <p>حجت السلام ترابی در بخش دیگری از سخنانش با اشاره به برداشتن گام چهارم در الزام طرفین برجام  گفت: مقصد ما از برداشتن این گام ها اجرای خود برجام است که طبق بند36 برجام اگر برخی از تعهدات را طرف مقابل عمل نکرد طرف دیگرحق دارد برخی از بندها را در درجاتی اجرا نکند.</p>
      <p>وی اظهار کرد: اروپا بیانیه شدیدالحنی در مقابل این اقدام ایران صادر کرده و آن را نقض قسمتی از برجام عنوان کرده است و مدعی شده تبعاتش باعث تشنج در منطقه است.</p>
      <p>امام جمعه گنبدکاووس خاطر نشان کرد: پاسخ دیپلماسی ایران این بود که ما تمام تعهدات خود را انجام داده ایم اگر در 18 ماه گذشته حتی یک تعهد اجرا کرده اید اعلام کنید" که اگر این روند قاطعانه ادامه داشته باشد و دستمان به دشمن نباشد به مقصد خواهیم رسید.</p>
      <p>وی همچنین به دستگیری دانیال زاده به عنوان دستگیری شاه کلید و مفسد اقتصادی بزرگ اشاره کرد و تصیریح کرد: اقدام در کنار دستگیری زم به عنوان شاه کلید مفسد سیاسی برای کشور به اندازه چند عملیات ارزش دارد که با کمک برخی از افراد در داخل نظام بانکی نفوذ کرده بود.</p>
      <p>انتهای پیام/</p>
    </article>
  </body>
</html>