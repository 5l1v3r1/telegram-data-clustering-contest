<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/197510/mathima-zois-ptyxio-me-arista-pire-o-tyflos-foititis-poy-eixe-aporrifthei-apo-to-apth"/>
    <meta property="og:site_name" content="CNN.gr"/>
    <meta property="article:published_time" content="2019-11-15T16:11:52+00:00"/>
    <meta property="og:title" content="Μάθημα ζωής: Πτυχίο με άριστα πήρε ο τυφλός φοιτητής που είχε απορριφθεί από το ΑΠΘ"/>
    <meta property="og:description" content="Μάθημα ζωής: Πτυχίο με άριστα πήρε ο τυφλός φοιτητής που είχε απορριφθεί από το ΑΠΘ"/>
  </head>
  <body>
    <article>
      <h1>Μάθημα ζωής: Πτυχίο με άριστα πήρε ο τυφλός φοιτητής που είχε απορριφθεί από το ΑΠΘ</h1>
      <h2>Ήταν το 2014, όταν ο Αργύρης Κουμτζής, γινόταν η αφορμή για να αλλάξει ένας ολόκληρος νόμος στο Πανεπιστήμιο. Την Πέμπτη, ο νεαρός τυφλός φοιτητής αποφοίτησε ως αριστούχος, με βαθμό 9,39 από το τμήμα Φυσικής του Αριστοτελείου Πανεπιστημίου Θεσσαλονίκης (ΑΠΘ) και μάλιστα διάβασε τον σχετικό όρκο στην κατάμεστη αίθουσα τελετών.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 18:11 , 15 November 2019 - 18:13</p>
      <p>Σύμφωνα με δημοσίευμα του «Ελεύθερου Τύπου», ο <b>τυφλός φοιτητής</b>, με την <b>απίστευτη θέληση για τη μάθηση και τη ζωή</b>, παρέκαμψε όλες τις γραφειοκρατικές αγκυλώσεις που ήταν έτοιμες πέντε χρόνια νωρίτερα να τον αποτρέψουν να μην υλοποιήσει τα όνειρά του.</p>
      <p>Είχε περάσει στο τμήμα Φυσικής του ΑΠΘ, ωστόσο η Γραμματεία τον ενημέρωσε πως δεν μπορούσε να εγγραφεί για σπουδές, επειδή... ήταν τυφλός.</p>
      <p>Η Γραμματεία <b>επικαλέστηκε το πρόγραμμα σπουδών</b>, στο οποίο υπήρχαν εργαστήρια, υποστηρίζοντας ότι νεαρός σπουδαστής θα αντιμετώπιζε δυσκολίες στην παρακολούθησή τους, ενώ και τα πανεπιστημιακά συγγράμματα κρίθηκε ότι δεν ήταν εύκολο να μεταφραστούν για έναν τυφλό φοιτητή.</p>
      <p>Και τα <b>εμπόδια δεν σταμάτησαν εκεί</b>: Η διοίκηση του τμήματος έφτασε στο σημείο να επικαλείται τον κανονισμό της σχολής, ο οποίος δεν επέτρεπε την εισαγωγή σε υποψήφιους με αναπηρία στα άνω άκρα ή απώλεια όρασης.</p>
      <p>Το θέμα έλαβε γρήγορα πολλή μεγάλη δημοσιότητα και προκάλεσε σάλο αλλά και έντονες αντιδράσεις. Υπό την πίεση του κόσμου, <b>η τότε ηγεσία του υπουργείου Παιδείας αναγκάστηκε να αλλάξει το νόμο</b> κι έτσι ο Αργύρης Κουμτζής έκατσε στο αμφιθέατρο της Φυσικής.</p>
      <p>Πλέον ο Αργύρης είναι αριστούχος και <b>εκπονεί ήδη το διδακτορικό του με υποτροφία τεσσάρων ετών στο Max Planc,</b> διεθνές σχολείο ηλιακής και Διαστημικής Φυσικής του Πανεπιστημίου Gottingen στη Γερμανία.</p>
      <blockquote>«Θα θέλαμε να ευχαριστήσουμε όλους και όλες εσάς που αυτή τη μεγάλη μέρα είστε κοντά μας για να τη γιορτάσουμε μαζί. Μια πορεία πέντε χρόνων που έφτασε στην κορυφαία της στιγμή, Αργύρη μου! Νιώθουμε πολύ υπερήφανοι για σένα. Είμαστε σίγουροι πως θα μας χαρίζεις στη ζωή σου κι άλλες τέτοιες όμορφες στιγμές. Και σου το ευχόμαστε ολόψυχα! Μόνο εσύ γνωρίζεις πόσο χρειάστηκε να κοπιάσεις για να φτάσεις σε αυτό τον στόχο», έγραψε ο - επίσης - τυφλός πατέρας του Αργύρη, ο Σωτήρης Κουμτζής, στο μήνυμά του προς τη διοίκηση του πανεπιστημίου.</blockquote>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/197545/kalifornia-ypekypse-sta-traymata-toy-o-16xronos-drastis-tis-epithesis-sti-santa-klarita">Καλιφόρνια: Υπέκυψε στα τραύματά του ο 16χρονος δράστης της επίθεσης στη Σάντα Κλαρίτα</a>
        </li>
        <li>
          <a href="https://www.cnn.gr/news/kosmos/story/197544/hpa-xari-apo-tramp-se-dyo-axiomatikoys-poy-katigoroyntan-gia-egklimata-polemoy-sto-irak">ΗΠΑ: Χάρη από Τραμπ σε δύο αξιωματικούς που κατηγορούνταν για εγκλήματα πολέμου στο Ιράκ</a>
        </li>
        <li>
          <a href="https://www.cnn.gr/news/ellada/story/197538/epanastatiki-aytoamyna-vinteo-ntokoymento-apo-tin-listeia-ston-xolargo">«Επαναστατική Αυτοάμυνα»: Βίντεο - ντοκουμέντο από την ληστεία στον Χολαργό</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/21129/tyflos">ΤΥΦΛΟΣ</a>
        </li>
        <li>
          <a href="https://www.cnn.gr/eidhseis/tag/837/apth">ΑΠΘ</a>
        </li>
        <li>
          <a href="https://www.cnn.gr/eidhseis/tag/22133/aristoteleio-panepisthmio-thessalonikhs-apth">ΑΡΙΣΤΟΤΕΛΕΙΟ ΠΑΝΕΠΙΣΤΗΜΙΟ ΘΕΣΣΑΛΟΝΙΚΗΣ ΑΠΘ</a>
        </li>
        <li>
          <a href="https://www.cnn.gr/eidhseis/tag/29419/foithths">ΦΟΙΤΗΤΗΣ</a>
        </li>
        <li>
          <a href="https://www.cnn.gr/eidhseis/tag/17614/eidhseis">ΕΙΔΗΣΕΙΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/16/197554/snapshot/2632134.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/16/197555/snapshot/2726632.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/16/197550/snapshot/2691437.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/15/197495/snapshot/AP_19219446877292.jpg"/>
      </figure>
    </article>
  </body>
</html>