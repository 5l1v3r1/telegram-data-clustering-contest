<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2819309-sud-barseloni-zakriv-spravu-proti-firtasa-zabraklo-dokaziv-zmi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T16:06:00+00:00"/>
    <meta property="og:title" content="Суд Барселони закрив справу проти Фірташа, забракло доказів — ЗМІ"/>
    <meta property="og:description" content="Після чотирьох років розслідування суд Барселони ухвалив рішення припинити кримінальне провадження у справі щодо відмивання грошей стосовно 17 осіб, зокрема українського олігарха Дмитра Фірташа, на вимогу адвокатів підсудного."/>
  </head>
  <body>
    <article>
      <h1>Суд Барселони закрив справу проти Фірташа, забракло доказів — ЗМІ</h1>
      <h2>Після чотирьох років розслідування суд Барселони ухвалив рішення припинити кримінальне провадження у справі щодо відмивання грошей стосовно 17 осіб, зокрема українського олігарха Дмитра Фірташа, на вимогу адвокатів підсудного.</h2>
      <address>
        <time datetime="2019-11-15T16:06:00+00:00">15 Nov 2019, 16:06</time>
      </address>
      <p>Про це повідомляє <a href="https://www.elespanol.com/espana/tribunales/20191114/archiva-proceso-oligarca-ucraniano-fbi-vincula-mafia/444206740_0.html">El Espanol</a>.</p>
      <p>"Матеріали розслідування, зібрані до цього часу, ґрунтуються виключно на підозрах та не містять вагомих доказів, що вказують на наявність ознак злочину, скоєного будь-ким з обвинувачених", – заявив Ігнасіо Санчес, суддя суду №21 Барселони.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2817982-advokati-firtasa-zataguut-jogo-ekstradiciu-do-ssa-mzs-avstrii.html">Адвокати Фірташа затягують його екстрадицію до США — МЗС Австрії</a>
      </blockquote>
      <p>Як повідомлялося, Антикорупційна прокуратура Іспанії у листопаді 2016 року просила видати постанову про арешт та видачу Дмитра Фірташа, який мешкає у Відні. Запит іспанських прокурорів був відхилений у серпні 2017 року австрійський судом. Після чого адвокати <a href="https://www.ukrinform.ua/tag-firtas">Дмитра Фірташа</a> вимагали закрити справу порушену проти нього в Іспанії, посилаючись на обґрунтування відмови в екстрадиції, що міститься в рішенні австрійського суду.</p>
      <p>Також адвокати наголошують, що Австрія відмовила у видачі Фірташа Іспанії, також посилаючися на те, що запит на арешт та екстрадицію ґрунтувався на "абстрактних твердженнях" щодо причетності Фірташа.</p>
      <p>Фото: Getty Images/Global Images Ukraine</p>
    </article>
  </body>
</html>