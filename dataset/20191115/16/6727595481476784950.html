<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/fathima-father-latheef-allegation-against-teacher-sudharshan-343.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T16:38:00+00:00"/>
    <meta property="og:title" content="'എന്റെ മകള്‍ മരിച്ചതാണോ അതോ അവളെ കൊന്നതാണോ എന്ന് കണ്ടെത്തണം'; സുദര്‍ശന്‍ പദ്മനാഭന്റെ അറസ്റ്റ് ആവശ്യപ്പെട്ട് ഫാത്തിമയുടെ പിതാവ്; മുഖ്യമന്ത്രിയെ ഉടന്‍ കാണും"/>
    <meta property="og:description" content="Fathima Latheef Death India ചെന്നൈ: ഫാത്തിമയുടെ മരണത്തിന്റെ പ്രധാന കാരണക്കാരന്‍ അധ്യാപകന്‍ സുദര്‍ശന്‍ പദ്മനാഭനാണെന്നും അധ്യാപകന്റെ പേര് എഴുതിവെച്ചാണ് തന്റെ മകള്‍ മരിച്ചതെ"/>
  </head>
  <body>
    <article>
      <h1>'എന്റെ മകള്‍ മരിച്ചതാണോ അതോ അവളെ കൊന്നതാണോ എന്ന് കണ്ടെത്തണം'; സുദര്‍ശന്‍ പദ്മനാഭന്റെ അറസ്റ്റ് ആവശ്യപ്പെട്ട് ഫാത്തിമയുടെ പിതാവ്; മുഖ്യമന്ത്രിയെ ഉടന്‍ കാണും</h1>
      <address><time datetime="2019-11-15T16:38:00+00:00">15 Nov 2019, 16:38</time> by <a rel="author">ന്യൂസ് ഡെസ്‌ക്</a></address>
      <p>ചെന്നൈ: ഫാത്തിമയുടെ മരണത്തിന്റെ പ്രധാന കാരണക്കാരന്‍ അധ്യാപകന്‍ സുദര്‍ശന്‍ പദ്മനാഭനാണെന്നും അധ്യാപകന്റെ പേര് എഴുതിവെച്ചാണ് തന്റെ മകള്‍ മരിച്ചതെന്നും പിതാവ് ലത്തീഫ്. പല തരത്തിലുള്ള പീഡനങ്ങളും തന്റെ മകള്‍ കാമ്പസില്‍ നേരിട്ടതായും ലത്തീഫ് പറഞ്ഞു.</p>
      <p>എന്റെ മകള്‍ കൃത്യമായി ഡെയ്‌ലി റൂട്ടിന്‍ ഉള്ള ആളാണ്. അവളുടെ മനസിനെ തകര്‍ക്കുന്ന എന്തോ ഒന്ന് അവിടെ സംഭവിച്ചിട്ടുണ്ട്.</p>
      <p>എക്‌സാമിന്റെ ഒരോ ഉത്തരക്കടലാസുകളും വാങ്ങുന്ന എന്റെ മക്കള്‍ 8-11-19 ന് ലോജിസ്റ്റിക്കിന്റെ പരീക്ഷ പേപ്പര്‍ വാങ്ങാന്‍ മറ്റൊരു കുട്ടിയെ ആണ് വിട്ടിരുന്നത്. അത് അധ്യാപകന്‍ സുദര്‍ശന്‍ പത്മനാഭനെ ഭയപ്പെട്ടതുകൊണ്ടാണ് എന്ന് ഞാന്‍ കരുതുന്നു.</p>
      <p>8-11-19 ന് ഫാത്തിമ മെസ് ഹാളില്‍ ഇരുന്ന കരയുമ്പോള്‍ ആശ്വസിപ്പിച്ചത് മൂക്കുത്തി ധരിച്ച ഒരാളാണ്. അത് ഒന്നുകില്‍ ഒരു സീനിയര്‍ വിദ്യാര്‍ത്ഥിയായിരിക്കണം. അല്ലെങ്കില്‍ പുറത്തുനിന്നുള്ള ആളുകളാണ്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>എന്റെ മകള്‍ വീട്ടില്‍ എന്ത് സംഭവമുണ്ടായാലും ലെറ്റര്‍ എഴുതിവെക്കും. എന്റെ മകള്‍ ലെറ്റര്‍ എഴുതി വെച്ചിട്ട് തന്നെയാണ് മരിച്ചത്. പക്ഷേ ആ ലെറ്റര്‍ എഫ്.ഐ.ആറില്‍ എവിടേയും രേഖപ്പെടുത്തിടിട്ടില്ല. അതുകൊണ്ട് തന്നെയാണ് ഫോണ്‍ ഉപേക്ഷിക്കപ്പെട്ട നിലയില്‍ കണ്ടെത്തിയത്.</p>
      <related>
        <a href="https://www.doolnews.com/jharkhand-election-gaurav-vallabh522.html?utm_source=doolnews&amp;utm_medium=related"/>
      </related>
      <p>ഒരു ആത്മഹത്യ ചെയ്താല്‍ ആ റൂം സീല്‍ ചെയ്യുക ഉത്തരവാദിത്തപ്പെട്ട ആരെയെങ്കിലും നിര്‍ത്തിക്കൊണ്ടാണ്. പക്ഷേ അത് അവിടെ നടന്നില്ല. ഞാനും കൊല്ലം മേയറും അവിടെ ചെല്ലുമ്പോള്‍ ആ ഫാനില്‍ കയറുണ്ടായിരുന്നില്ല. റൂമില്‍ അലക്ഷ്യമായി സാധനങ്ങള്‍ വലിച്ചുവാരിയിട്ടിരുന്നു. റൂം മേറ്റായ കുട്ടിയുടെ സാധനങ്ങള്‍ എടുത്തുകൊണ്ടുപോയിയിരുന്നു.</p>
      <p>പ്രതിയായ അധ്യാപകനെ അറസ്റ്റ് ചെയ്യുമെന്ന ഉറപ്പ് ഡി.ജി.പിയില്‍ നിന്ന് ലഭിച്ചിട്ടുണ്ടെന്നും പിതാവ് പറഞ്ഞു.</p>
      <p>ഇന്നലെ മാത്രമാണ് പരാതിയില്‍ അന്വേഷണം തുടങ്ങിയത്. സുദര്‍ശന്‍ പത്മനാഭനാണ് മരണത്തിന് കാരണമെന്ന നോട്ട് ഇന്നാണ് ഡി.ജി.പിയെ ഏല്‍പ്പിച്ചത്. അദ്ദേഹത്തിന് എതിരായി ഫാത്തിമ എഴുതിയ നോട്ട് തമിഴ്‌നാട് ഡി.ജി.പിയെ കാണിച്ചു. അന്വേഷണത്തില്‍ വിശ്വാസം ഉണ്ട്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ഐ.ഐ.ടി അധികൃതര്‍ തങ്ങളോട് വളരെ മോശമായാണ് പെരുമാറിയത്. ഇന്ന് വരെ ഒരു അധ്യാപകന്‍ പോലും എന്നെ വിളിച്ചിട്ടില്ല. എന്റെ മകള്‍ മരിച്ചതുമായി ബന്ധപ്പെട്ട് ആരും ഒന്നും പറഞ്ഞില്ല.</p>
      <p>27 ാം തിയതി നാട്ടിലേക്ക് വരുമ്പോള്‍ വായിക്കാനുള്ള പുസ്തകം അവള്‍ വാങ്ങിവെച്ചു. ആത്മഹത്യ ചെയ്യാന്‍ ആലോചിച്ചിട്ടുണ്ടായിരുന്നു. ആ കാമ്പസില്‍ അന്ന് എന്തോ നടന്നു. അവള്‍ അമ്മയോട് സംസാരിക്കുമ്പോള്‍ എസ്.പി എന്ന ഒരു പേര് പറയുമായിരുന്നു.</p>
      <p>എല്ലാ തരത്തിലുള്ള ഹരാസ്‌മെന്റും അവള്‍ നേരിട്ടിട്ടുണ്ട്. അത് അന്വേഷണത്തിലൂടെ കണ്ടെത്തണം. എന്റെ മകളെ കൊന്നതാണോ മരിച്ചതാണോ എന്ന് കണ്ടെത്തണം. സിസി ടിവി ദൃശ്യങ്ങള്‍ ഉള്‍പ്പെടെ ഞങ്ങള്‍ ആവശ്യപ്പെട്ടിട്ട് നല്‍കിയില്ല. അന്വേഷണം അട്ടിമറിക്കാന്‍ ശ്രമം നടന്നെന്നും ഫാത്തിമയുടെ പിതാവ് പറഞ്ഞു.</p>
      <figure>
        <iframe src="https://www.youtube.com/embed/V6pJfDRPtsE" width="500" height="281" data-service="Youtube" scrolling="no"/>
      </figure>
    </article>
  </body>
</html>