<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/butce-acigi-1007-milyar-tl-215219h.htm"/>
    <meta property="og:site_name" content="OLAY"/>
    <meta property="article:published_time" content="2019-11-15T16:06:24+00:00"/>
    <meta property="og:title" content="Bütçe açığı 100,7 milyar TL"/>
    <meta property="og:description" content="Ekimde bütçe gelirleri 65,4 milyar lira, bütçe giderleri 80,3 milyar lira oldu. Bu gelişmeyle birlikte ocak-ekim döneminde gelirler yüzde 18,1 artışla 719,2 milyar liraya,  giderler ise yüzde 22,2 artarak 819,9 milyar liraya çıktı."/>
  </head>
  <body>
    <article>
      <h1>Bütçe açığı 100,7 milyar TL</h1>
      <h2>Ekimde bütçe gelirleri 65,4 milyar lira, bütçe giderleri 80,3 milyar lira oldu. Bu gelişmeyle birlikte ocak-ekim döneminde gelirler yüzde 18,1 artışla 719,2 milyar liraya,  giderler ise yüzde 22,2 artarak 819,9 milyar liraya çıktı.</h2>
      <address>
        <time datetime="2019-11-15T16:06:24+00:00">15 Nov 2019, 16:06</time>
      </address>
      <p>Merkezi yönetim bütçesinde, ekim ayında 14,9 milyar lira, ocak-ekim döneminde ise 100,7 milyar lira açık kaydedildi.<br/>Hazine ve Maliye Bakanlığı, Ekim 2019'a ilişkin bütçe uygulama sonuçlarını açıkladı. Buna göre, ekimde bütçe gelirleri geçen yılın aynı ayına göre yüzde 5,2 artarak 65,4 milyar lira, bütçe giderleri de yüzde 18,9 artışla 80,3 milyar lira oldu. Ocak-ekim döneminde bütçe gelirleri, geçen yılın aynı dönemine göre yüzde 18,1 yükselerek 719,2 milyar lira, bütçe giderleri de yüzde 22,2 artarak 819,9 milyar lira olarak kayıtlara geçti. Böylece merkezi yönetim bütçesi ekimde 14,9 milyar lira, ocak-ekim döneminde ise 100,7 milyar lira açık verdi.</p>
      <p>
        <b>8,7 MİLYAR TL FAİZ DIŞI AÇIK</b>
      </p>
      <p>Geçen yıl ekimde bütçede yaklaşık 1 milyar 158 milyon lira faiz dışı açık verilirken, bu yılın aynı ayında 8 milyar 72 milyon liralık faiz dışı açık oluştu. Merkezi yönetim bütçe giderleri için öngörülen toplam 960 milyar 976 milyon liralık ödenekten geçen ay 80 milyar 279 milyon lira harcama yapıldı. Geçen yılın aynı ayında bu rakam 67 milyar 526 milyon lira olmuştu. Ekimde faiz hariç bütçe giderleri için öngörülen toplam 843 milyar 659 milyon lira ödeneğin yüzde 8,7'si kullanılarak 73 milyar 455 milyon lira harcandı. Personel giderleri, geçen yılın aynı ayına göre yüzde 23,6 artarak 21 milyar 781 milyon lira olarak gerçekleşti. Personel giderleri için bütçede öngörülen 247 milyar 303 milyon lira ödeneğin yüzde 8,8'i kullanıldı.</p>
      <p>
        <b>OCAK-EKİM DÖNEMİ GERÇEKLEŞMELERİ</b>
      </p>
      <p>-Merkezi yönetim bütçesi, 100 milyar 714 milyon lira açık verdi. Aynı dönemde faiz dışı açık 12 milyar 403 milyon lira oldu. 671 milyar 70 milyon lira olan bütçe giderleri, yüzde 22,2 artarak 819 milyar 905 milyon liraya yükseldi.<br/>-Faiz hariç bütçe giderleri de yüzde 20,6 artışla 731 milyar 593 milyon lira olarak hesaplandı. Söz konusu dönemde faiz giderleri, geçen yılın aynı dönemine göre yüzde 36,6 yükselerek 88 milyar 312 milyon liraya ulaştı.<br/>-608 milyar 960 milyon lira olan bütçe gelirleri, bu yılın aynı döneminde yüzde 18,1 artarak 719 milyar 190 milyon lira olarak gerçekleşti. Bu dönemde vergi gelirleri ise yüzde 6,3 artışla 539 milyar 879 milyon lira oldu.</p>
    </article>
  </body>
</html>