<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903873/geen-genk-wel-contractverlenging-bij-kv-mechelen-blijk-van-vertrouwen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T16:14:00+00:00"/>
    <meta property="og:title" content="Vrancken dolgelukkig met verlenging bij Mechelen: 'Hebben het goed met elkaar'"/>
    <meta property="og:description" content="Wouter Vrancken blijft KV Mechelen langer trouw. De trainer zette eerder deze week zijn handtekening onder"/>
  </head>
  <body>
    <article>
      <h1>Vrancken dolgelukkig met verlenging bij Mechelen: 'Hebben het goed met elkaar'</h1>
      <address>
        <time datetime="2019-11-15T16:14:00+00:00">15 Nov 2019, 16:14</time>
      </address>
      <p>
        <b>Wouter Vrancken blijft KV Mechelen langer trouw. De trainer zette eerder deze week zijn handtekening onder <a href="https://www.voetbalprimeur.be/nieuws/903816/breaking-geen-genk-voor-vrancken-coach-tekent-nieuwe-contract-bij-mechelen-.html?utm_source=doorlink&amp;utm_medium=doorlink&amp;utm_campaign=doorlink">een vernieuwd contract</a> na vermeende interesse van KRC Genk. Vrancken reageerde achteraf bijzonder tevreden.</b>
      </p>
      <p>Vrancken was vrijdag met KV Mechelen nog actief tegen KRC Genk. <a href="https://www.voetbalprimeur.be/nieuws/903861/vrancken-en-kv-mechelen-winnen-van-krc-genk-in-oefenduel.html?utm_source=doorlink&amp;utm_medium=doorlink&amp;utm_campaign=doorlink">De trainer won met 1-0 van de club die naar verluidt interesse toonde in hem</a>. "Ik ben heel tevreden", reageerde Vrancken na zijn contractverlenging bij <a href="https://www.hln.be/sport/voetbal/belgisch-voetbal/kv-mechelen/kv-mechelen-en-wouter-vrancken-vinden-akkoord-over-verbeterd-contract-blijk-van-appreciatie~a3bebd0e/?utm_medium=twitter&amp;utm_content=Sport&amp;utm_source=dlvr.it"><i>Het Laatste Nieuws</i></a>.</p>
      <p>"Dit is een blijk van vertrouwen en appreciatie. En naar de buitenwereld is dit een mooie manier om te zeggen dat we het echt goed hebben met elkaar en dat we graag samen verder willen", aldus Vrancken.</p>
      <p>Genk zou na het ontslag van Felice Mazzu interesse getoond hebben in Vrancken. KV Mechelen greep snel in. "Racing Genk was niet concreet, maar Mechelen heeft pro-actief gehandeld. Het momentum om rond de tafel te zitten was er. Voor mij moest niets, maar Mechelen wilde met dat nieuwe contract ook graag wat extra zekerheid inbouwen. Met deze nieuwe verbintenis is dat ook gebeurd", aldus Vrancken.</p>
      <aside>Lees meer<br/><a href="https://www.voetbalprimeur.be/nieuws/903868/claeys-praat-over-strijd-tegen-depressie-bij-feyenoord-anderlecht-en-moeskroen.html?itm_source=www.voetbalprimeur.be&amp;itm_medium=highlighted-content">Claeys praat over strijd tegen depressie bij Feyenoord, Anderlecht en Moeskroen</a></aside>
    </article>
  </body>
</html>