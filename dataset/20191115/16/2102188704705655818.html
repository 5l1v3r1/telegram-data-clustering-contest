<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/15/653771/"/>
    <meta property="og:site_name" content="Економічна правда"/>
    <meta property="article:published_time" content="2019-11-15T16:44:00+00:00"/>
    <meta property="og:title" content="IFC затвердила кредитну угоду з Укргазбанком на 30 мільйонів євро"/>
    <meta property="og:description" content="Міжнародна фінансова корпорація (IFC), яка входить до групи Світового банку, затвердила кредитну угоду українському Укргазбанку, яка дозволить йому отримати частку акцій банку."/>
  </head>
  <body>
    <article>
      <h1>IFC затвердила кредитну угоду з Укргазбанком на 30 мільйонів євро</h1>
      <address>
        <time datetime="2019-11-15T16:44:00+00:00">15 Nov 2019, 16:44</time>
      </address>
      <p>Міжнародна фінансова корпорація (IFC), яка входить до групи Світового банку, затвердила кредитну угоду українському Укргазбанку, яка дозволить йому отримати частку акцій банку.</p>
      <p>Відповідне рішення IFC <a href="https://www.ifc.org/wps/wcm/connect/corp_ext_content/ifc_external_corporate_site/home">ухвалила</a> 11 листопада, йдеться у повідомленні пресслужби.</p>
      <p>У межах угоди IFC надасть Укргазбанку кредит на 30 мільйонів євро терміном на 5 років. Погасити кредит можна буде за рахунок передачі акцій Укргазбанку. Загальна частка акцій, яку може отримати Світовий банк, складе 20%.</p>
      <p>
        <b>Нагадаємо:</b>
      </p>
      <p>
        <i>Міжнародна фінансова корпорація (IFC) із групи Світового банку <a href="https://www.epravda.com.ua/news/2019/09/5/651312/">може надати</a> державному Укргазбанку 5-річну позику на 30 мільйонів євро з можливістю конвертувати її у частку в акціонерному капіталі фінустанови у розмірі до 20%.</i>
      </p>
      <p>
        <i>11 листопада 2017 року Мінфін, IFC і Укргазбанк підписали Меморандум про взаєморозуміння щодо підтримки приватизації Укргазбанку.</i>
      </p>
      <p>
        <i>У лютому 2019 року повідомлялося, що IFC та Укргазбанк починають оцінку і структурування фінансового інструменту для входження IFC у капітал банку.</i>
      </p>
      <p>
        <i>У квітні "Укргазбанк" і Міжнародна фінансова корпорація <a href="https://www.epravda.com.ua/news/2018/04/23/636248/">підписали у Вашингтоні договір,</a> який передбачає надання банку консультацій для зміцнення потенціалу банку в сфері обслуговування підприємств малого і середнього бізнесу.</i>
      </p>
      <p>
        <i>11 листопада 2017 року Мінфін, IFC і ​​Укргазбанк підписали Меморандум про взаєморозуміння щодо підтримки приватизації Укргазбанку.</i>
      </p>
      <p>
        <i>Держава володіє 94,94% акцій Укргазбанку.</i>
      </p>
      <p>
        <i>Читайте також: <b><a href="https://www.epravda.com.ua/publications/2018/02/22/634330/">Що буде з державними банками. Нова стратегія Кабміну</a></b></i>
      </p>
      <p>Економічна правда</p>
    </article>
  </body>
</html>