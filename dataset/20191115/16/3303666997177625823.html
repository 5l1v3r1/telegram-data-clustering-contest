<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.repubblica.it/cronaca/2019/11/15/news/torino_cerca_di_uccidere_il_figlio_con_i_tranquillanti_nel_biberon_e_poi_tenta_il_sucicidio-241192907/"/>
    <meta property="og:site_name" content="Repubblica.it"/>
    <meta property="article:published_time" content="2019-11-15T16:18:00+00:00"/>
    <meta property="og:title" content="Torino, cerca di uccidere il figlio con i tranquillanti nel biberon e poi tenta il suicidio"/>
    <meta property="og:description" content="Il piccolo di 15 mesi versa in gravi condizioni, la mamma non è riuscita a togliersi la vita"/>
  </head>
  <body>
    <article>
      <h1>Torino, cerca di uccidere il figlio con i tranquillanti nel biberon e poi tenta il suicidio</h1>
      <h2>Il piccolo di 15 mesi versa in gravi condizioni, la mamma non è riuscita a togliersi la vita</h2>
      <address><time datetime="2019-11-15T16:18:00+00:00">15 Nov 2019, 16:18</time> by <a rel="author">CARLOTTA ROCCI</a></address>
      <p>Ha cercato di avvelenare il figlio di 15 mesi sciogliendo pastiglie di tranquillanti nel biberon del bambino. Poi ha cercato di togliersi la vita tagliandosi le vene.<br/><br/>La donna di 42 anni è ricoverata, ancora viva, all'ospedale Maria Vittoria di Torino. Ha tagli agli arti superiori e ha a sua volta tentato di avvelenarsi. Il figlio è stato trasportato in ambulanza all'ospedale Regina Margherita e versa in gravi condizioni, ma non sarebbe in pericolo di vita. Il fatto è accaduto questo pomeriggio in via Amati 25, a Venaria. Sull'accaduto sono in corso gli accertamenti dei carabinieri della compagnia di Venaria.<br/><br/>La mamma era in cura per depressione da anni. I carabinieri, che stanno cercando di ricostruire l'accaduto, hanno posto sotto sequestro l'appartamento della donna, in via Amati.</p>
    </article>
  </body>
</html>