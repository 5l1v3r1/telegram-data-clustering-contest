<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640154/%D9%84%D9%86%D9%88%D9%88-%D8%A7%D8%B2-%D9%86%D8%AE%D8%B3%D8%AA%DB%8C%D9%86-%D9%84%D9%BE-%D8%AA%D8%A7%D9%BE-%D9%85%D9%86%D8%B9%D8%B7%D9%81-%D8%AC%D9%87%D8%A7%D9%86-%D9%BE%D8%B1%D8%AF%D9%87-%D8%A8%D8%B1%D8%AF%D8%A7%D8%B1%DB%8C-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T16:12:00+00:00"/>
    <meta property="og:title" content="لنوو از نخستین لپ تاپ منعطف جهان پرده برداری کرد"/>
    <meta property="og:description" content="کمپانی لنوو روز گذشته رسما از نخستین لپ تاپ منعطف جهان پرده برداری کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640154/%D9%84%D9%86%D9%88%D9%88-%D8%A7%D8%B2-%D9%86%D8%AE%D8%B3%D8%AA%DB%8C%D9%86-%D9%84%D9%BE-%D8%AA%D8%A7%D9%BE-%D9%85%D9%86%D8%B9%D8%B7%D9%81-%D8%AC%D9%87%D8%A7%D9%86-%D9%BE%D8%B1%D8%AF%D9%87-%D8%A8%D8%B1%D8%AF%D8%A7%D8%B1%DB%8C-%DA%A9%D8%B1%D8%AF">لنوو از نخستین لپ تاپ منعطف جهان پرده برداری کرد</a>
      </h1>
      <h2>کمپانی لنوو روز گذشته رسما از نخستین لپ تاپ منعطف جهان پرده برداری کرد.</h2>
      <address><time datetime="2019-11-15T16:12:00+00:00">15 Nov 2019, 16:12</time> by <a rel="author">بولتن نیوز | bultannews.com</a></address>
      <p><b>گروه IT:</b> کمپانی<b> لنوو</b> روز گذشته رسما از <b>نخستین لپ تاپ منعطف جهان</b> پرده برداری کرد. هنوز اطلاعات زیادی از آن در دست نیست، اما ظاهرا این لپ تاپ جزو خانواده <b>ThinkPad X1</b> خواهد بود.   <br/>به گزارش بولتن نیوز به نقل از گجت نیوز، روز گذشته شرکت <b>ریزر</b> از نخستین گوشی منعطف خود که احیا کننده‌ی گوشی افسانه‌ای<b> RAZR</b> بود پرده برداری کرد. مدل 2019<b> موتورولا ریزر</b> از همان مکانیزم تاشو نسل اصلی ریزر بهره می‌برد، با این تفاوت که جای کیبورد فیزیکی را نیز نمایشگر گرفته است و شما می‌توانید نمایشگر گوشی را از وسط تا کنید تا یک دیوایس بسیار جمع و جور را با خود حمل کنید.<br/><br/>اما شرکت پدر این کمپانی، یعنی <b>لنوو</b>، محصول جذابی را برای رونمایی با خود به همراه آورده بود: ما در مورد نخستین لپ تاپ منعطف جهان صحبت می‌کنیم که مدت‌ها پیش برای نخستین بار خبر توسعه‌ی آن از سوی لنوو منتشر شده بود. این شرکت چینی همچنین اعلام کرده است که در حال کار روی<b> کامپیوترهای 5G</b> است و به زودی آن‌ها را روانه‌ی بازارهای جهانی خواهد کرد. <b>یانگ یوانکینگ</b>، مدیرعامل این شرکت بزرگ چینی در حالی که این لپ تاپ را در دست داشت، روی سن آمد و آن را به صورت رسمی معرفی کرد.</p>
      <figure>
        <img src="https://www.bultannews.com/files/fa/news/1398/8/24/1197511_482.jpg"/>
      </figure>
      <p>ظاهر این دیوایس شباهت زیادی با لپ تاپ مفهومی لنوو دارد که اوایل سال جاری میلادی رندرهایی از آن منتشر شد. این دیوایس از یک نمایشگر 13.3 اینچی منعطف ساخت شرکت <b>LG Display</b> بهره می‌برد که از وسط به سمت داخل تا می‌شود و در نتیجه شما نمایشگر بزرگی را در اختیار خواهید داشت که به صورت یکپارچه کل دیوایس را پوشش می‌دهد. البته هنوز اطلاعات زیادی از این محصول در دست نداریم و مشخص نیست که کیبورد فیزیکی چگونه در داخل این لپ تاپ گنجانده خواهد شد. ما فقط می‌دانیم که وزن این لپ تاپ در حدود<b> 900 گرم</b> بوده و وضوح نمایشگر آن نیز<b> 2K</b> است.</p>
    </article>
  </body>
</html>