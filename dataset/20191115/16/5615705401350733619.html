<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204520-abromavichus-priznachiv-svoeyu-zastupniceyu-eks-golovu-majkrosoft-ukrayina"/>
    <meta property="og:site_name" content="Mind UA"/>
    <meta property="article:published_time" content="2019-11-15T16:10:00+00:00"/>
    <meta property="og:title" content="Абромавичус призначив своєю заступницею екс-голову «Майкрософт Україна»"/>
    <meta property="og:description" content="Надія Васильєва стала заступницею гендиректора «Укроборонпрому» з цифровізації та інновацій концерну"/>
  </head>
  <body>
    <article>
      <h1>Абромавичус призначив своєю заступницею екс-голову «Майкрософт Україна»</h1>
      <h2>Надія Васильєва стала заступницею гендиректора «Укроборонпрому» з цифровізації та інновацій концерну</h2>
      <address>
        <time datetime="2019-11-15T16:10:00+00:00">15 Nov 2019, 16:10</time>
      </address>
      <p>Генеральний директор «Укроборонпрому» Айварас Абромавичус призначив Надію Васильєву заступницею генерального директора з цифровізації та інновацій концерну. Про це <a href="https://ukroboronprom.com.ua/uk/media/nadiya-vasylyeva-stala-zastupnytseyu-geneneralnogo-dyrektora-z-tsyfrovizatsiyi-ta-innovatsij-ukroboronpromu.html?fbclid=IwAR3NwYdzXj_SeX0dlOrArl-9ClgNxUR8-hMWB9MYOmLV_lulUS7A99RsuQk">повідомляє</a> прес-служба «Укроборонпрому».</p>
      <p>У концерні мають на меті cтворення інноваційної екосистеми для галузі військової промисловості на базі «Укроборонпрому».</p>
      <p>Так, головними напрямками інновацій стануть цифрова трансформація підприємств-членів концерну, що полягає у створенні клієнтоорієнтовних інновацій в продуктах та процесах, а також у створення нових гнучких бізнес-моделей розробки та виробництва у партнерстві, та кооперації, побудова віртуалізованого спільного центру компетенцій з науково-технічною радою з галузевими напрямками всередині, що повинна підсилити роботу конструкторських бюро та надати можливість комерціалізувати інновації.</p>
      <p>Також планується підготувати трансфер технологій для спільних підприємств та можливість швидкого впровадження інновацій із залученням НДІ, стартапів, науковців, новаторів та винахідників.</p>
      <p>Ще одним з завдань є створення кіберпідрозділу побудови нових продуктів на основі даних або за допомогою їх та впровадження проєктної діяльності на засадах гнучкості та ефективності, а також розбудови системи сучасних комунікацій.</p>
      <p>Надія Васильєва є кандидатом економічних наук, а також магістром міжнародного права, закінчила аспірантуру з маркетингу британського CIM та здобула EMBA, є випускницею американського МІТ з програми цифрової трансформації. Була генеральним директором «Майкрософт Україна».</p>
      <p>Нагадаємо: у жовтні генеральний директор держконцерну «Укроборонпром» Айварас Абромавичус <a href="https://mind.ua/news/20203378-abromavichus-priznachiv-shche-troh-kerivnikiv-v-ukroboronpromi">призначив очільників</a> ще 3 напрямків у керівництві концерну.</p>
      <related>
        <h4>Також читайте</h4>
        <a href="https://mind.ua/news/20204370-ukroboronprom-za-dekilka-rokiv-pozbudetsya-komplektuyuchih-rosijskogo-virobnictva-bondar"/>
        <a href="https://mind.ua/news/20204361-nabu-ogolosilo-pro-pidozru-eksgendirektoru-ukroboronpromu-bukinu"/>
        <a href="https://mind.ua/publications/20204340-roman-bondar-svit-jde-v-cifru-i-vijna-majbutnogo-ce-vijna-avtonomnih-sistem"/>
      </related>
    </article>
  </body>
</html>