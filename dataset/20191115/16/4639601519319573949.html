<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/15/world/ekdothike-stis-ipa-amerikanikis-ypikootitas-tzixantistis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-15T16:39:31+00:00"/>
    <meta property="og:title" content="Εκδόθηκε στις ΗΠΑ αμερικάνικης υπηκοότητας «τζιχαντιστής»"/>
    <meta property="og:description" content="Ηταν εγκλωβισμένος στα σύνορα Ελλάδας - Τουρκίας"/>
  </head>
  <body>
    <article>
      <h1>Εκδόθηκε στις ΗΠΑ αμερικάνικης υπηκοότητας «τζιχαντιστής»</h1>
      <h2>Ηταν εγκλωβισμένος στα σύνορα Ελλάδας – Τουρκίας</h2>
      <address><time datetime="2019-11-15T16:39:31+00:00">15 Nov 2019, 16:39</time> by <a rel="author">ΤοΒΗΜΑ Team</a></address>
      <p>Εκδόθηκε στις ΗΠΑ τελικά, σύμφωνα με τον υπουργό Εσωτερικών της Τουρκίας, Σουλεϊμάν Σοϊλού, ο αμερικανός υπήκοος που είχε εγκλωβιστεί στον Έβρο στα σύνορα με την Ελλάδα τις τελευταίες τέσσερις ημέρες.</p>
      <p>Όπως ανέφερε οι ΗΠΑ συμφώνησαν να πάρουν πίσω τον άνδρα, ο οποίος φέρεται να είναι μέλος του Ισλαμικού Κράτους, παρά το γεγονός ότι οι ελληνικές Αρχές δεν βρήκαν τίποτα σε βάρος του.</p>
      <p>
        <a href="https://www.in.gr/2019/11/15/economy/liksiprothesma-katatethike-rythmisi-gia-ofeiles-tou-dimosiou-se-idiotes/">Ληξιπρόθεσμα : Κατατέθηκε ρύθμιση για οφειλές του Δημοσίου σε ιδιώτες</a>
      </p>
      <figure>
        <iframe data-src="https://twitter.com/ragipsoylu/status/1195330118442504193?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Τι είχε πει η ΕΛ.ΑΣ για το περιστατικό</h3>
      <p>Υπενθυμίζεται ότι η ΕΛ.ΑΣ. για το περιστατικό είχε αναφέρει πως στις 11/11, Τούρκοι αστυνομικοί μετέβησαν στον συνοριακό σταθμό στις Καστανιές Έβρου και ζήτησαν να εισέλθει στην Ελλάδα, Αμερικανός υπήκοος, αραβικής καταγωγής, τον οποίο συνόδευαν, επικαλούμενοι ότι είχε συλληφθεί γιατί είχε υπερβεί τις δικαιούμενες ημέρες παραμονής του στην Τουρκία».</p>
      <p>«Ο προαναφερόμενος», συνεχίζει η ΕΛ.ΑΣ «δήλωσε ότι δεν επιθυμεί να εισέλθει στην Ελλάδα και στη συνέχεια επέστρεψε στην Τουρκία, συνοδευόμενος από τους Τούρκους αστυνομικούς. Από έλεγχο που διενεργήθηκε σε βάσεις δεδομένων ελληνικών και συνεργαζόμενων χωρών, δεν προέκυψε τίποτα σε βάρος του».</p>
      <p>Το απόγευμα ο εν λόγω επανήλθε εκ νέου, μόνος του, στον ίδιο συνοριακό σταθμό και ζήτησε να εισέλθει στην Ελλάδα.</p>
      <p>«Οι ελληνικές Αρχές δεν του επέτρεψαν την είσοδο και σφράγισαν το διαβατήριό του. Κατόπιν τούτου επέστρεψε στην Τουρκία», καταλήγει η ανακοίνωση.</p>
      <p>
        <a href="https://www.tovima.gr/2019/11/15/science/algorithmos-gia-asfaleis-eidopoiiseis/">Αλγόριθμος για… ασφαλείς ειδοποιήσεις</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/11/society/evros-oi-arxes-den-vrikan-tipota-se-varos-tou-feromenou-tzixantisti-sta-synora/"/>
      </related>
    </article>
  </body>
</html>