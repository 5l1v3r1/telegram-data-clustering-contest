<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-armenia-grecia-streaming-video-tv-sfida-a-yerevan-europei-2020/1948158/"/>
    <meta property="og:site_name" content="IlSussidiario"/>
    <meta property="article:published_time" content="2019-11-15T16:42:14+00:00"/>
    <meta property="og:title" content="Diretta/ Armenia Grecia (risultato finale 0-1): Partita decisa nel primo tempo"/>
    <meta property="og:description" content="Diretta Armenia Grecia: streaming video e tv, quote e risultato live del match valevole per le qualificazioni agli Europei 2020."/>
  </head>
  <body>
    <article>
      <h1>Diretta/ Armenia Grecia (risultato finale 0-1): Partita decisa nel primo tempo</h1>
      <h2>Diretta Armenia Grecia: streaming video e tv, quote e risultato live del match valevole per le qualificazioni agli Europei 2020.</h2>
      <address><time datetime="2019-11-15T16:42:14+00:00">15 Nov 2019, 16:42</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA ARMENIA GRECIA (0-1) TRIPLICE FISCHIO</h4>
      <p>Al Vazgen Sargsyan Republican Stadium la Grecia batte in trasferta l’Armenia per 1 a 0. A decidere l’incontro è stata la rete segnata nel corso del primo tempo da Limnios, con l’aiuto di Giannoulis, in favore degli ellenici al 35′. Gli ospiti hanno poi rischiato di subire il raddoppio in più di un’occasione anche nel corso del secondo tempo. I tre punti guadagnati quest’oggi consentono alla Grecia di portarsi a quota 11 nel gruppo J mentre l’Armenia resta ferma a 10 punti. (cronaca Alessandro Rinoldi)</p>
      <h4>STREAMING VIDEO E TV: COME VEDERE LA PARTITA</h4>
      <p><b>Armenia Grecia </b>non sarà trasmessa in <b>diretta tv</b> sui canali del digitale terrestre o del satellite in chiaro o a pagamento, né in <b>diretta streaming video</b> via internet: aggiornamenti in tempo reale si potranno reperire sul sito ufficiale uefa.com nella sezione dedicata a Euro 2020.</p>
      <h4>E’ INIZIATA LA RIPRESA</h4>
      <p>Arrivati al cinquantacinquesimo minuto, il punteggio tra Armenia e Grecia è ancora di 0 a 1. In queste prime battute del secondo tempo, iniziato senza sostituzioni da parte di entrambi gli allenatori, la partita appare maggiormente bilanciata rispetto a quanto visto nella frazione precedente e le due compagini sembrano in grado di volersi rispondere colpo su colpo mantenendo ritmi di gioco piuttosto elevati.</p>
      <h4>FINE PRIMO TEMPO</h4>
      <p>Al termine della prima frazione di gioco le formazioni di Armenia e Grecia sono da poco rientrate negli spogliatoi per l’intervallo sullo 0 a 1. Dopo aver centrato un legno con Mantalos in apertura, gli ospiti insistono ed i loro sforzi vengono premiati al 35′ dalla rete del vantaggio siglata da Limnios, arrivata su assist di Giannoulis. I padroni di casa si danno una svegliata soltanto dopo aver subito il gol e cercano di pareggiare con Barseghyan e Karapetyan non senza aver rischiato di subire il raddoppio. Fino a questo momento il direttore di gara ha ammonito rispettivamente Barseghyan da un lato, Giannoulis, Stafylidis, Mantalos dall’altro.</p>
      <h4>FASE INIZIALE DEL MATCH</h4>
      <p>A Yerevan la partita tra Armenia e Grecia è cominciata da una decina di minuti nel primo tempo ed il punteggio è di 0 a 0. Nelle fasi iniziali dell’incontro sono gli ospiti a cercare di prendere in mano le redini del match. I greci del commissario tecnico Van ‘t Schip vanno alla conclusione con Bakasetas all’8′, parata dal portiere avversario, e colgono un legno sempre all’8’ con Mantalos.</p>
      <h4>FORMAZIONI UFFICIALI, VIA!</h4>
      <p>Si accende la<b> diretta tra Armenia e Grecia</b>, sfida più che interessante per il girone J delle qualificazioni agli Europei 2020 e certo mentre le formazioni ufficiali del match stanno facendo il loro ingresso in campo, è bene andare a considerare anche che numeri le due squadre hanno finora messo da parte. I padroni di casa saranno in campo con la flebile speranza di una qualificazione in extremis: la nazionale è terza in classifica con 10 punti e un tabellino che racconta di 3 successi e un pari: per i gol sono 13 fatti ma 15 subiti. Non ha molto più per cui lottare invece la Grecia che approda a questo penultimo turno con la quinta piazza in classifica del girone J con 8 punti: gli ellenici fino a qui hanno vinto solo due incontri e pareggiati altrettanti, segnando pure 9 reti ma subendone 13. Ora diamo la parola al campo, si gioca! <b>ARMENIA:</b> Hayrapetyan; Hovhannisyan, Ishkhanyan, Calisir, Voskanyan, Hambarduzmyan, Vardanyan, Hovsepyan, Grigoryan, Barseghyan, Karapetian All. Khashmanyan. <b>GRECIA:</b> Valchodimos; Bakakis, Chatzidiakos, Stafylidis, Giannoulis, Kourbelis, Galanopoulos, Bekasetas, Limnios, Pavlidis, Mantalos All. Van’t Schip (agg Michela Colombo)</p>
      <h4>L’ARBITRO</h4>
      <p>La sfida per le qualificazioni degli Europei 2020 <b>Armenia Grecia</b> sarà diretta oggi dal fischietto polacco Pawel Raczkowski, che pure a Yerevan questa sera sarà coadiuvato nella direzione dagli assistenti e connazionali Obukowicz e Siejka, con Stefanski quarto uomo selezionato. Fissando ora la nostra attenzione proprio sul primo direttore di gara di Varsavia, ecco che notiamo subito che il signor Rackowski in stagione ha messo da parte 16 direzioni di cui però nessuna con formazioni nazionali, ma messe insieme tra Champions ed Europa league, oltre che in manifestazioni polacche e nella Saudi Professional League: a tabella complessivamente leggiamo 72 cartellini gialli e 4 calci di rigore. Ampliando la nostra analisi ecco che lo stesso fischietto polacco non ha mai registrato precedenti con squadre Armene o con la nazionale: vi sono però testa a testa con compagini greche, anche se come nazionale l’arbitro ha incontrato solo la squadra U17 ellenica in passato. (agg Michela Colombo)</p>
      <h4>ORARIO E PRESENTAZIONE PARTITA</h4>
      <p><b>Armenia Grecia, diretta</b> dall’arbitro Pawel Raczkowski, venerdì 15 novembre 2019 alle <b>ore 18.00</b> presso il Vazgen Sargsyan Republican Stadium di Yerevan, sarà una sfida valevole per la penultima giornata delle <b>qualificazioni a Euro 2020.</b> Battendo gli ellenici l’Armenia avrebbe ancora una <b>flebile speranza di qualificazione</b>, ma difficilmente la rimonta sulla Finlandia seconda potrà concretizzarsi dopo <a href="https://www.ilsussidiario.net/news/diretta-finlandia-armenia-streaming-video-tv-spareggio-per-2-posto-europei-2020/1936931/">lo 0-3 subito a ottobre nello scontro diretto.</a> La Grecia già eliminata da tempo proverà invece a riscattarsi con la nuova gestione del <b>CT Vant’ Schip c</b>he ha già messo in luce progressi dopo il disastroso cammino in queste qualificazioni. Dopo la<a href="https://www.ilsussidiario.net/news/video-italia-grecia-2-0-highlights-e-gol-azzurri-qualificati-agli-europei-2020/1936649/"> prova agonisticamente valida contro l’Italia</a>, la Grecia ha battuto la Bosnia ad Atene compromettendone il cammino verso Euro 2020.</p>
      <h4>PROBABILI FORMAZIONI ARMENIA GRECIA</h4>
      <p>Le <b>probabili formazioni</b> di Armenia Grecia, venerdì 15 novembre 2019 presso il Vazgen Sargsyan Republican Stadium di Yerevan, sfida valevole per la penultima giornata delle qualificazioni a Euro 2020. L’Armenia del CT Gyowlbowdagyanc schiererà un 4-3-3: Airapetyan; Hambardzumyan, Haroyan, Calisir, Hovhannisyan; Mkrtchyan, Grigoryan; Barseghyan, Adamyan, Ghazaryan; Karapetyan. Risponderà la Grecia del CT olandese Vant’ Schip con un 4-4-2: Paschalakis; Bakakis, Chatzidiakos, Siovas, Stafylidis; Zeca, Kourbelis, Bouchalakis; Bakasetas; Limnios, Koulouris.</p>
      <h4>LE QUOTE PER LE SCOMMESSE</h4>
      <p>Le quote dell’agenzia di scommesse Snai indicano la Grecia favorita per il successo contro l’Armenia. Vittoria interna quotata a 3.60, eventuale pareggio proposto a una quota di 3.50 mentre il successo in trasferta viene offerto a una quota di 2.00. Per chi vorrà scommettere sul numero di gol realizzati in totale dalle due squadre nel corso della partita, la quota per l’over 2.5 viene fissata a 1.95, la quota per l’under 2.5 invece a 1.85.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-spagna-malta-streaming-video-tv-partita-a-senso-unico-europei/1947990/"/>
        <a href="https://www.ilsussidiario.net/news/risultati-qualificazioni-europei-2020-classifiche-diretta-gol-live-gironi-d-f-j/1948111/"/>
        <a href="https://www.ilsussidiario.net/news/diretta-atp-finals-2019-nadal-tsitsipas-medvedev-zverev-streaming-video-tv-tennis/1949157/"/>
        <a href="https://www.ilsussidiario.net/news/diretta-bosnia-italia-streaming-video-rai-azzurri-gia-qualificati-europei-2020/1948159/"/>
        <a href="https://www.ilsussidiario.net/news/moise-kean-alla-roma-il-padre-spero-giochi-con-zaniolo-su-sarri-e-leverton/1949915/"/>
        <a href="https://www.ilsussidiario.net/news/dybala-compleanno-e-dedica-di-oriana-sabatini-e-marchisio-auguri-a-un-vero-amico/1949734/"/>
      </related>
    </article>
  </body>
</html>