<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-zelenskogo-pidtverdili-datu-normandskoji-zustrichi-640260.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T16:29:17+00:00"/>
    <meta property="og:title" content="У Зеленського підтвердили дату нормандської зустрічі"/>
    <meta property="og:description" content="Заленський провів телефонну розмову з Макроном"/>
  </head>
  <body>
    <article>
      <h1>У Зеленського підтвердили дату нормандської зустрічі</h1>
      <address>
        <time datetime="2019-11-15T16:29:17+00:00">15 Nov 2019, 16:29</time>
      </address>
      <h4>Заленський провів телефонну розмову з Макроном</h4>
      <p>Президент України Володимир Зеленський у п'ятницю, 15 листопада, провів телефонну розмову з французьким колегою Еммануелем Макроном, повідомляє Офіс президента.</p>
      <p>«Зустріч лідерів України, Німеччини, Франції та Росії в нормандському форматі відбудеться 9 грудня. Подробиці розмови – пізніше», - йдеться в повідомленні.</p>
      <p>Раніше дату нормандської зустрічі <a href="https://glavcom.ua/news/normandska-zustrich-zaplanovana-na-9-grudnya-640253.html">повідомили французькі ЗМІ</a> з посиланням на адміністрацію Макрона. За їхніми даними, саміт відбудеться в Парижі.</p>
      <p>Переговори про врегулювання конфлікту на Донбасі ведуться в тристоронньої контактній групі в Мінську (Україна, Росія, ОБСЄ), а також в нормандському форматі - за участю представників України, Франції, Німеччини та Росії. Глави держав нормандського формату зустрічалися востаннє 19 жовтня 2016 року в Берліні.</p>
      <p>Напередодні президент РФ <a href="https://glavcom.ua/news/putin-ociniv-mozhlivist-zustrichi-z-zelenskim-do-normandskogo-samitu-640029.html">Путін оцінив можливість зустрічі з Зеленським</a> до «нормандського саміту». «Про зустріч до «нормандського формату» мова не йде, оскільки ми домовилися про те, щоб зустрічатися в «нормандському форматі», і якщо вже будемо зустрічатися, то чого вже метушитися і бігати на непідготовлені зустрічі», - сказав Путін.</p>
      <p>Раніше експрезидент Казахстану Нурсултан <a href="https://glavcom.ua/news/nazarbajev-zaproponuvav-organizuvati-zustrich-zelenskogo-z-putinim-639313.html">Назарбаєв намагається домовитись про зустріч</a> віч-на-віч між президентом Росії Володимиром Путіним та його українським колегою Володимиром Зеленським.</p>
      <p>Натомість глава МЗС України Вадим Пристайко заявив, що <a href="https://glavcom.ua/news/pristayko-zustrich-zelenskogo-z-putinim-u-kazahstani-maloymovirna--639496.html">зустріч Зеленського з Путіним у Казахстані малоймовірна</a>.</p>
      <related>
        <a href="https://glavcom.ua/news/normandska-zustrich-zaplanovana-na-9-grudnya-640253.html"/>
        <a href="https://glavcom.ua/columns/fesenko/zelenskomu-potribno-nareshti-vgamuvati-kolomoyskogo-640220.html"/>
        <a href="https://glavcom.ua/columns/kaspruk/zustrich-u-normandskomu-formati-ne-mozhe-stati-pochatkom-deokupaciji-donbasu-640062.html"/>
      </related>
    </article>
  </body>
</html>