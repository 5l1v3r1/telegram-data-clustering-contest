<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/sniper-ghost-warrior-contracts-single-player/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T16:10:00+00:00"/>
    <meta property="og:title" content="Sniper Ghost Warrior Contracts: solo single-player al lancio | Game Division"/>
    <meta property="og:description" content="Quest'oggi gli sviluppatori di City Interactive hanno dichiarato che Sniper Ghost Warrior Contracts sarà solo in single-player al lancio."/>
  </head>
  <body>
    <article>
      <h1>Sniper Ghost Warrior Contracts: solo single-player al lancio | Game Division</h1>
      <address>
        <time datetime="2019-11-15T16:10:00+00:00">15 Nov 2019, 16:10</time>
      </address>
      <p>Poco più di un anno fa, la compagnia di sviluppo<b> City Interactive Games</b> annunciò <b>Sniper Ghost Warrior Contracts</b>. Il titolo, in particolare, si baserà su un sistema a missioni e contratti (da cui il nome, appunto), discostandosi sensibilmente da quelle che erano le meccaniche di gameplay di Sniper Ghost Warrior 3, uscito due anni fa, che presentava una struttura open-world.</p>
      <p>Nel corso delle ultime ore, in particolare, sono emersi nuovi dettagli in merito al titolo: nonostante infatti la serie di Sniper Ghost Warrior sia sempre stata incentrata sulla componente single-player, Contracts presenterà al suo interno una componente multi-player, nonostante non si abbiano informazioni più precise a riguardo. Bisognerà, però, aspettare per mettere mano sulla componente online del gioco, che purtroppo non sarà disponibile al lancio.</p>
      <figure>
        <img src="https://www.tomshw.it/images/images/2019/06/sniper-ghost-warrior-contracts-37243.768x432.jpg"/>
      </figure>
      <p>Leggi anche: <a href="https://www.tomshw.it/videogioco/call-of-duty-modern-warfare-trailer-stampa/">Call of Duty Modern Warfare: il trailer della stampa</a></p>
      <p>Ad annunciarlo è stata la stessa compagnia di sviluppo City Interactive in un post sul suo account <b>Twitter</b> ufficiale, dichiarando che la componente multi-player verrà aggiunta solo in un secondo momento, attraverso l’introduzione di una <i>patch</i> di aggiornamento, ovviamente gratuita. Non ci resta a questo punto che attendere ulteriori dichiarazioni a riguardo, che siamo certi non tarderanno a venire nel corso delle prossime settimane.</p>
      <p>Vi ricordiamo che l’uscita di Sniper Ghost Warrior Interactive è fissata per il prossimo <b>22 novembre 2019</b>, rispettivamente per PlayStation 4, Xbox One e PC. E voi, cosa ne pensate di questa celebre serie di sparatutto in prima persona? Qual è il vostro episodio preferito? Fatecelo sapere qui sotto nei commenti!</p>
      <blockquote>Hai voglia di giocare al prossimo sparatutto tattico in uscita? Prenota subito allora Sniper Ghost Warrior Contracts a questo indirizzo!</blockquote>
    </article>
  </body>
</html>