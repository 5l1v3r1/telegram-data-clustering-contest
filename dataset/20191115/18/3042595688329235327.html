<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/bors-han-var-banens-gigant/71825926"/>
    <meta property="og:site_name" content="Dagbladet.no"/>
    <meta property="article:published_time" content="2019-11-15T18:48:20+00:00"/>
    <meta property="og:title" content="Børs: Han var banens gigant"/>
    <meta property="og:description" content="Ole Selnæs traff på alt med venstrebeinet. Norge kjørte over Færøyene og vant 4-0. De gode karakterene hagler på børsen."/>
  </head>
  <body>
    <article>
      <h1>Børs: Han var banens gigant</h1>
      <h2>Ole Selnæs traff på alt med venstrebeinet. Norge kjørte over Færøyene og vant 4-0. De gode karakterene hagler på børsen.</h2>
      <address><time datetime="2019-11-15T18:48:20+00:00">15 Nov 2019, 18:48</time> by <a rel="author">TORE ULRIK BRATLAND</a></address>
      <ul>
        <li>
          <b>Norge - Færøyene 4-0</b>
        </li>
      </ul>
      <p>ULLEVAAL (Dagbladet): Norge hadde som ventet små problemer med å slå Færøyene i EM-kvaliken i kveld. Tore Reginiussen, Iver Fossum og Alexander Sørloth (2) scoret målene i 4-0-seieren.</p>
      <p>
        <b>Slik spilte Norge, etter Dagbladets mening. Skalaen går fra 1 til 10, der 10 er best.</b>
      </p>
      <p>
        <i>Vurdert av Tore Ulrik Bratland og Morten Pedersen</i>
      </p>
      <p>
        <b>Rune Jarstein - 5</b>
      </p>
      <p>Rolig dag på jobb. Hadde lite å jobbe med. De gangene han måtte anstrenge seg, kunne han ikke feile.</p>
      <p>
        <b>Omar Elabdellaoui - 5</b>
      </p>
      <p>Solid som vanlig, men enda bedre offensivt når han har sine beste kamper.</p>
      <p>
        <b>Kristoffer Ajer - 5</b>
      </p>
      <p>Dirigent i midtforsvaret. Samtidig bød ikke Færøyene på de største utfordringene, men Ajer var solid.</p>
      <p>
        <b>Tore Reginiussen - 6</b>
      </p>
      <p>Meget god kamp av Reginiussen. Sendte Norge i ledelsen etter fire minutter, da han headet inn en corner fra Selnæs.</p>
      <p>
        <b>Haitam Aleesami - 5</b>
      </p>
      <p>Leverer på et høyere nivå etter overgangen fra Palermo til franske Amiens. Godkjent kamp. Var sentral før 3-0-scoringen.</p>
      <p>
        <b>Iver Fossum - 6</b>
      </p>
      <p>Startet på høyresida på midtbanen og sendte Norge opp i 2-0. Burde også scoret da han kom alene med keeper rett etterpå.</p>
      <p>
        <b>Sander Berge - 7</b>
      </p>
      <p>Meget god i denne kampen. Framoverrettet i spillet og gikk på løp. Vanskelig å komme forbi.</p>
      <p>
        <b>Markus Henriksen - 5</b>
      </p>
      <p>Spiller ikke kamper for Hull, men leverer jevnt bra for landslaget. Likevel: Færøyene var ingen stor motstander, så det var vanskelig å gjøre seg bort.</p>
      <p>
        <b>Ole Selnæs - 8</b>
      </p>
      <p>Banens gigant i første omgang. Fant Reginiussen på corner på 1-0. Traff på omtrent alt av pasninger. Var også nest sist på 4-0-scoringen til Sørloth. Stor kamp av «trønder-kineseren».</p>
      <p>
        <b>Alexander Sørloth - 7</b>
      </p>
      <p>Erstattet Erling Braut Haaland rett før kampen. Ikke veldig mye involvert i første omgang, men hevet seg betraktelig etter pause. Sørget for 3-0 og 4-0. Moro for Sørloth.</p>
      <p>
        <b>Joshua King - 6</b>
      </p>
      <p>Liker å spille mot store motstandere mer enn de små. Men løp mye, slik han pleier. Målgivende på 2-0-scoringen.</p>
      <p>
        <b>INNBYTTERE</b>
      </p>
      <p>
        <b>Mats Møller Dæhli -</b>
      </p>
      <p>Fikk 19 minutter for Henriksen. For lite til å bli vurdert.</p>
      <p>
        <b>Tarik Elyounoussi -</b>
      </p>
      <p>Fikk 12 minutter for King. For lite til å bli vurdert.</p>
      <p>
        <b>Fredrik Ulvestad -</b>
      </p>
      <p>Fikk 6 minutter for Berge. For lite til å bli vurdert.</p>
    </article>
  </body>
</html>