<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547501.html/%D8%B8%D8%B1%D9%81%DB%8C%D8%AA-%D8%AA%D9%88%D9%84%DB%8C%D8%AF-%D8%BA%D9%86%DB%8C--%D8%B3%D8%A7%D8%B2%DB%8C-%D8%A7%DB%8C%D8%B1%D8%A7%D9%86-%D8%A8%D9%87---%D9%87%D8%B2%D8%A7%D8%B1-%D9%88-----%D8%B3%D9%88-%D8%B1%D8%B3%DB%8C%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T18:41:00+00:00"/>
    <meta property="og:title" content="ظرفیت تولید غنی­‌سازی ایران به ۸ هزار و ۶۶۰ سو رسید"/>
    <meta property="og:description" content="دستیار ویژه رئیس سازمان انرژی اتمی با بیان اینکه ایران در بومی سازی صنعت هسته ای پیشرفت‌های قابل توجهی به دست آورده است، گفت: ظرفیت غنی­ سازی ایران امروز به میزان هشت هزار و ۶۶۰ سو رسید."/>
  </head>
  <body>
    <article>
      <h1>ظرفیت تولید غنی­‌سازی ایران به ۸ هزار و ۶۶۰ سو رسید</h1>
      <h2>دستیار ویژه رئیس سازمان انرژی اتمی:</h2>
      <address>
        <time datetime="2019-11-15T18:41:00+00:00">15 Nov 2019, 18:41</time>
      </address>
      <p>دستیار ویژه رئیس سازمان انرژی اتمی با بیان اینکه ایران در بومی سازی صنعت هسته ای پیشرفت‌های قابل توجهی به دست آورده است، گفت: ظرفیت غنی­ سازی ایران امروز به میزان هشت هزار و ۶۶۰ سو رسید.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از تسنیم؛ «علی اصغر زارعان» امروز جمعه تصریح کرد: قبل از گام سوم کاهش تعهدات، تولید روزانه­ ما 450 گرم غنی­ سازی اورانیوم بود و هم­ اکنون با در نظر گرفتن کلیه ­جوانب برجامی، تولید روزانه به 10 برابر یعنی حدود 5000 گرم در روز رسیده است.</p>
      <p>وی ادامه داد: هم­ اکنون ذخیره اورانیوم غنی شده به بیش از 500 کیلوگرم رسیده  و این مهم رو به افزایش است. ضمن اینکه در روزهای آینده به مرز 11 هزار سو خواهیم رسید.  </p>
      <p>وی خاطرنشان کرد: در یک فرآیند زمانی کوتاه برحسب فرمایشات مقام معظم رهبری در کاهش تعهدات،  دستور رئیس جمهور در چارچوب برنامه­ های از قبل پیش­ بینی شده و تصمیم  مسئولان نظام به ویژه هیأت نظارت بر برجام،   با توجه به آمادگی­ های همه­ جانبه بلافاصله آنچه که مدنظر بود، انجام گرفت.</p>
      <p>زارعان تصریح کرد: به دلیل هدف گذاری هایی که از پیش انجام گرفته توانایی تولید هر درصدی از اورانیوم را که نیاز باشد داریم و این حاکی از تلاش، آینده­ نگری، عدم خودشیفتگی و حرکت بی­ وقفه جهت رسیدن به قله­ های نهایی در انرژی اتمی است.</p>
      <p>وی با یادآوری این نکته که دشمنان انواع و اقسام توطئه­ ها را جهت کُند کردن فعالیت­ های صنعت هسته­ ای در دستور کار قرار دادند، افزود:  استراتژی نظام سلطه نابودی تمامی زیرساخت­ های صنعت هسته­ ای به ویژه در فردو بوده و هست. همانطور که اوباما رئیس­ جمهور سابق آمریکا اعتراف کرد که "اگر می توانستیم پیچ و مهره­ های صنعت هسته­ ای را باز می­ کردیم، ولی نتوانستیم"، قطعاً این رویکرد بیگانگان با شیوه­ های گوناگون خصوصاً از سوی رژیم صهیونیستی دنبال می شود اما فردو پویا، با نشاط و زنده­ تر از گذشته به فعالیت­ های خود ادامه می­ دهد.  </p>
      <p>دستیار رئیس سازمان انرژی اتمی اظهار داشت: مسئولان این سازمان امانت­داران این صنعت هستند و تلاش کرده­ اند امانت­داران خوبی برای نظام در این عرصه باشند و تاریخ آن را قضاوت خواهد کرد.</p>
      <p>زارعان گفت: ما تسلیم حاشیه­ سازی­ ها که ما را از کار باز دارد نخواهیم شد و تا رسیدن به قله­ های نهایی در این صنعت به فعالیت­ های خود ادامه خواهیم داد.  </p>
      <p>دستیار رئیس سازمان انرژی اتمی به استخراج، اکتشاف و اضافه شدن حدوداً 400 تن کیک زرد در طول مذاکرات اشاره کرد و یادآور شد: در کنار این موضوع،  برداشت کیک زرد بومی از سه سال گذشته تاکنون با اقدامات هوابرد و  پی­ جویی در سراسر کشور و مدرن سازی راکتور تحقیقاتی خنداب اراک صورت گرفته است و در روزهای آینده هم شاهد افتتاح مدار ثانویه آن خواهیم بود.</p>
      <p>زارعان در گفتگو با ایرنا خاطرنشان کرد: علاوه بر فعالیت در زمینه لیزرهای فیبری، دیسک نیمه­ هادی، میکرولیزرها، جوش لیزری نیز،  قراردادی منعقد شد که یکی از موانع تولید در نورد سرد مجتمع فولاد مبارکه اصفهان از طریق لیزر جوش 10 کیلووات مرتفع می شود و این حاصل خودباوری و سرریز صنعت هسته­ ای به سایر صنایع است.  </p>
      <p>وی با بیان اینکه این اقدام در منطقه و حتی در آسیا یک حرکت منحصر به فرد با رویکرد بومی­ سازی است، افزود: در برش لیزری، شیروگرافی، پوشش­ دهی لیزری و کاربرد انواع لیزرها که بعضاً انحصاری است،  جمهوری اسلامی به خوداتکایی رسیده و حتی شانه به شانه بعضی کشورهای دارنده تکنولوژی همچون آمریکا حرکت می­­ کند ولی قانع نیستیم و توقف در این عرصه و یا کُند شدن معنا و مفهومی ندارد.</p>
      <p>دستیار رئیس سازمان انرژی اتمی اعلام کرد: در راستای برگزاری سلسله نمایشگاه های تخصصی در حوزه فعالیت های هسته ای این بار شاهد برگزاری نمایشگاهی در جهت معرفی گوشه ای ازاین دستاوردها در روز 25 آبان ماه جاری در ساوه خواهیم بود.</p>
      <p>انتهای پیام/</p>
    </article>
  </body>
</html>