<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/skandalnu-dorogu-mizh-chudeem-ta-yizhivcyami-pochali-asfaltuvati-380374"/>
    <meta property="og:site_name" content="Погляд"/>
    <meta property="article:published_time" content="2019-11-15T18:07:00+00:00"/>
    <meta property="og:title" content="Скандальну дорогу між Чудеєм та Їжівцями почали асфальтувати"/>
    <meta property="og:description" content="15 листопада 2019 року почали проводити ремонтні роботи на автошляху, який сполучає села Чудей та Їжівці Чудейської громади Сторожинецького району"/>
  </head>
  <body>
    <article>
      <h1>Скандальну дорогу між Чудеєм та Їжівцями почали асфальтувати</h1>
      <h2>Загалом мають укласти 3,4 км асфальтового покриття</h2>
      <address>
        <time datetime="2019-11-15T18:07:00+00:00">15 Nov 2019, 18:07</time>
      </address>
      <p>15 листопада 2019 року почали проводити ремонтні роботи на автошляху, який сполучає села Чудей та Їжівці Чудейської громади Сторожинецького району. Про це <b>розповів голова ОТГ</b> <b>Анатолій Піцул</b>, інформує Сторожинець.Інфо.</p>
      <p>Підрядником виступає ТОВ "Енергетично-дорожнє будівництво". Загалом мають укласти 3,4 км асфальтового покриття.</p>
      <p>Тендер на суму 24,3 мільйона гривень був проведений Департаментом капітального будівництва та дорожнього господарства Чернівецької ОДА. Чудейська громада витратила на цю дорогу 4 мільйони гривень власної інфраструктурної субвенції.</p>
      <p>Ділянка дороги місцевого значення значення "С261002 Верхні Петрівці – Нова Красношора на ділянці км 2+381 – км 5+845" стала причиною скандалу в серпні минулого року, коли жителі Чудейської громади прийшли під стіни Чернівецької ОДА з вимогою ремонту цього автошляху – у спекотну погоду пил з дороги настільки сильно піднімався, що селяни не відкривали вікна та двері в будинках.</p>
      <p>Причиною обурення людей було також те, що громада ще у 2017 році віддала 4 мільйони своєї субвенції для ремонту цієї дороги, але роботи тоді так і не почалися.</p>
      <related>
        <h4>Схожі записи</h4>
        <a href="https://pogliad.ua/news/crime/z-budinku-bukovinki-pocupili-televizor-ta-3-tisyachi-evro-376998"/>
        <a href="https://pogliad.ua/news/bukovina/zhahliva-dtp-u-yizhivcyah-19-richniy-motociklist-u-reanimaciyi-374940"/>
        <a href="https://pogliad.ua/news/crime/zhahlive-vbivstvo-na-bukovini-16-richniy-yunak-vbiv-rodichku-ta-pidpaliv-yiyi-hatu-366813"/>
        <a href="https://pogliad.ua/news/bukovina/ryatuvalniki-nazvali-poperednyu-prichinu-pozhezhi-u-yizhivcyah-na-bukovini-360418"/>
      </related>
    </article>
  </body>
</html>