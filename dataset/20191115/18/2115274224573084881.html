<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/roger_stone_colpevole-6560189/news/2019-11-15/"/>
    <meta property="og:site_name" content="Agi"/>
    <meta property="article:published_time" content="2019-11-15T18:44:00+00:00"/>
    <meta property="og:title" content="Stone, ex consigliere di Trump, condannato per falsa testimonianza e intralcio alla giustizia"/>
    <meta property="og:description" content="Per lo storico amico del Presidente americano, che ha reagito su Twitter, il verdetto è arrivato dopo due giorni di consultazioni della giuria"/>
  </head>
  <body>
    <article>
      <h1>Stone, ex consigliere di Trump, condannato per falsa testimonianza e intralcio alla giustizia</h1>
      <h2>Per lo storico amico del Presidente americano, che ha reagito su Twitter, il verdetto è arrivato dopo due giorni di consultazioni della giuria</h2>
      <address><time datetime="2019-11-15T18:44:00+00:00">15 Nov 2019, 18:44</time> by <a rel="author" href="https://www.agi.it/authors/cecilia-scaldaferri/" target="_blank">Cecilia Scaldaferri</a></address>
      <p><b>Roger Stone</b>, storico amico e consigliere del presidente americano <b>Donald Trump</b>, è stato riconosciuto colpevole di falsa testimonianza e intralcio alla giustizia da una giuria federale a Washington. Il verdetto è arrivato dopo due giorni di consultazioni della giuria ed è probabile che porti il 67enne in carcere, anche se è la sua prima condanna.</p>
      <p>Stone è stato arrestato lo scorso 25 gennaio con l'accusa di aver intralciato la giustizia, mentito alla commissione Intelligence della Camera e di aver incitato altri testimoni a farlo perché la verità su alcuni particolari della campagna presidenziale del 2016 avrebbe messo in cattiva luce il tycoon.</p>
      <figure>
        <iframe data-src="https://twitter.com/realDonaldTrump/status/1195389483664990208?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>L'inquilino della Casa Bianca ha affidato al suo profilo Twitter il commento della vicenda: "Quindi ora condannano Roger Stone per aver mentito e vogliono imprigionarlo per molti anni. Bene, e che dire della Corrotta Hillary, Comey, Strzok, Page, McCabe, Brennan, Clapper, Shifty Schiff, Ohr &amp; Nellie, Steele e tutti gli altri, incluso lo stesso Mueller? Non hanno mentito? Due pesi e due misure come non si e' mai visto nella storia del nostro Paese?".</p>
    </article>
  </body>
</html>