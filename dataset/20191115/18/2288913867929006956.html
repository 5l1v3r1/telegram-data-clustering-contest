<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191115_04718618"/>
    <meta property="og:site_name" content="De Standaard"/>
    <meta property="article:published_time" content="2019-11-15T18:13:00+00:00"/>
    <meta property="og:title" content="Exit Rafael Nadal op de ATP Finals"/>
    <meta property="og:description" content="Rafael Nadal (ATP 1) heeft vrijdag de Griek Stefanos Tsitsipas (ATP 6) verslagen op de ATP Finals in Londen (9 miljoen dollar), maar kan toch niet doorstot..."/>
  </head>
  <body>
    <article>
      <h1>Exit Rafael Nadal op de ATP Finals</h1>
      <address>
        <time datetime="2019-11-15T18:13:00+00:00">15 Nov 2019, 18:13</time>
      </address>
      <p>
        <b>Rafael Nadal (ATP 1) heeft vrijdag de Griek Stefanos Tsitsipas (ATP 6) verslagen op de ATP Finals in Londen (9 miljoen dollar), maar kan toch niet doorstoten naar de halve finales. De Spanjaard moet zijn koffers pakken omdat dat de Duitse titelverdediger Alexander Zverev (ATP 7) won van de Rus Daniil Medvedev (ATP 4) later op de avond.</b>
      </p>
      <p>Tsitsipas was al zeker van een stek bij de laatste vier na zijn zeges tegen Medvedev en Zverev, enkel de groepszege kon hem nog ontglippen. Nadal stond met zijn rug tegen de muur in de O2 Arena, na een nederlaag tegen Zverev en een zege tegen Medvedev. Na een marathonpartij van 2 uur en 54 minuten haalde de nummer 1 van de wereld het in drie sets van Tsitsipas: 6-7 (4/7), 6-4 en 7-5.</p>
      <p>De ATP Finals ontbreken nog op het uitgebreide palmares van Nadal, hoewel hij al 15 keer mocht aantreden tegen de beste 8 van de wereld.In 2010 (tegen Roger Federer) en 2013 (tegen Novak Djokovic) was hij verliezend finalist.</p>
      <p>Zijn tegenstander Tsitsipas verloor nog geen set in Londen deze week en profileert zich nu uitdrukkelijk als een kanshebber om voor de eerste keer de Masters te winnen. De Griek neemt het in zijn halve finale op tegen Roger Federer (ATP 3). Dominic Thiem (ATP 5) ontmoet Alexander Zverev (ATP 7). De finale vindt zondag in The O2 Arena plaats.</p>
    </article>
  </body>
</html>