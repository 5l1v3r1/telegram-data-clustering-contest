<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/luceafarul-joaca-sambata-acasa-cu-viitorul-selimbar-iar-csc-sanmartin-la-cugir-152829.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-15T18:11:00+00:00"/>
    <meta property="og:title" content="Luceafărul joacă, sâmbătă, acasă cu Viitorul Şelimbăr, iar CSC Sânmartin, la Cugir"/>
    <meta property="og:description" content="Formaţiile bihorene de fotbal din Liga a III-a vor juca, sâmbătă, în etapa din acest sfârşit de săptămână. Dacă Luceafărul Oradea, situată pe locul II, va primi, la Sânmartin, replica echipei Viitorul Şelimbăr, în schimb, CSC Sânmartin va evolua la Cucir, cu Metalurgistul. Ambele partide vor debuta de la ora 14."/>
  </head>
  <body>
    <article>
      <h1>Luceafărul joacă, sâmbătă, acasă cu Viitorul Şelimbăr, iar CSC Sânmartin, la Cugir</h1>
      <address><time datetime="2019-11-15T18:11:00+00:00">15 Nov 2019, 18:11</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <figure>
        <img src="https://cdn.ebihoreanul.ro/static/gallery_big/pozagenericfotbal15112019.JPG"/>
      </figure>
      <p>Etapa din acest weekend din cea de-a treia ligă fotbalistică a ţării le programează pe formaţiile bihorene Luceafărul Oradea şi CSC Sânmartin să evolueze, sâmbătă, cu începere de la ora 14.</p>
      <p>După ce a cedat locul I, trupa pregătită de Dragoş Militaru nu îşi permite să facă paşi greşiţi în confruntarea programată la Sânmnartin, în compania sibienilor de la Viitorul Şelimbăr.</p>
      <p>Cu 8 victorii în 12 meciuri, Luceafărul este favorită în această confruntare, însă echipa din Şelimbăr a cochetat până nu demult cu podiumul clasamentului.</p>
      <p>"Roş-albaştrii" vor aştepta ca şi maramureşenii de la Comuna Recea să facă un pas greşit în disputa de pe teren propriu cu CFR Cluj II.</p>
      <p>Cealaltă echipă bihoreană, CSC Sânmartin, aflată acum pe locul 5, va juca în deplasare, sâmbătă, în judeţul Alba, la Cugir, cu Metalurgistul, o vecină de clasament. Se anunţă un derby al etapei, de la care formaţia antrenată de Călin Cheregi speră să se întoarcă cel puţin cu un punct.</p>
      <p>Exceptând ultimele două etape, cei de la CSC Sânmartin au avut un parcurs bun în campionat. </p>
      <hr/>
      <p>
        <b>Etapa a 13-a a Seriei a V-a din Liga a III-a la fotbal:</b>
      </p>
      <p>Vineri, ora 14<br/>Sticla Arieşul Turda - Unirea Dej<br/>AFC Odorheiu Secuiesc - SCM Zalău<br/>Sănătatea Cluj - Unirea 1924</p>
      <p>Sâmbătă, ora 14<br/>Fotbal Comuna Recea - CFR Cluj II<br/>Metalurgistul Cugir - CSC Sânmartin<br/>Minaur Baia Mare - Avântul Reghin<br/>Industria Galda - Unu Fotbal Club Gloria<br/>Luceafărul Oradea - Viitorul Şelimbăr</p>
    </article>
  </body>
</html>