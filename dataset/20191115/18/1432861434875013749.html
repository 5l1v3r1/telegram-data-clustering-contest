<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/bgfootballother/lechkov-e-gotov-da-rykovodi-bfs-do-kraq-na-mandata-1406671.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-15T18:47:00+00:00"/>
    <meta property="og:title" content="Лечков е готов да ръководи БФС до края на мандата"/>
    <meta property="og:description" content="Първият вицепрезидент на БФС Йордан Лечков внесе допълнителна яснота в неочакваното му намерение да остане начело на БФС, въпреки че първоначално се смяташе, че Михаил Касабов ще води футболната централа до свикване на извънредно заседание, което да определи ново ръководство на родния футбол Лечков обяви, че е готов да ръководи БФС до края на мандата, който приключва в началото на 2022 година"/>
  </head>
  <body>
    <article>
      <h1>Лечков е готов да ръководи БФС до края на мандата</h1>
      <address><time datetime="2019-11-15T18:47:00+00:00">15 Nov 2019, 18:47</time> by <a rel="author">Sportlive.bg</a></address>
      <p>Първият вицепрезидент на БФС <a href="https://www.sportlive.bg/tags/2679"><b>Йордан Лечков</b></a> внесе допълнителна яснота в неочакваното му намерение да остане начело на БФС, въпреки че първоначално се смяташе, че Михаил Касабов ще води футболната централа до свикване на извънредно заседание, което да определи ново ръководство на родния футбол.</p>
      <p>Лечков обяви, че е готов да ръководи БФС до края на мандата, който приключва в началото на 2022 година. "Защо трябва да има конгрес? Аз говоря според моето разбиране. Ако някой иска да свиква конгрес и да става президент, има си начин. Аз нямам намерение да ставам президент и да се кандидатирам за президент на футболния съюз", заяви той пред "Дарик".</p>
      <p>А готов ли е да ръководи БФС до края на редовния мандат на сегашното ръководство, който е до началото на 2022-а? „Готов съм, както следва. Ние сме избрани. 500-600 клуба са гласували за нас, гласували са ни доверие. Лично на мен са ми гласували доверие. Няма такова нещо, ако някой си е направил погрешни изводи...защо трябва някой отстрани да ни диктува. Начинът на свикване на конгрес е един. Ако някой иска конгрес, аз казвам, аз нямам намерение да се кандидатирам, да съм кандидат за президент на БФС занапред. Но съм готов, както уставът повелява. Този футболен съюз трябва да продължи да функционира".</p>
      <p>Той е категоричен, че не е подавал оставка, каквото бе информацията след последния Изпълком при официално оттегляне на Борислав Михайлов. "Тези оставки са за пред конгреса. Трябва да се спазва уставът. За да има законен редовен следващ конгрес, трябва да се спазва законът, да се движат нещата по устав. Който има интерес, да слуша добре и да изпълнява. Не съм подавал оставка, нито съм давал писмен отказ.“Категорично казах, че няма да подам оставка. Защото съм отишъл подготвен на това заседание. Аз отговарям само и единствено за моите действия.</p>
      <p>
        <i>Още при събирането на последния Изпълком при подаването на оставката на Борислав Михайлов, Лечков направи много интересно изказване, което подсказа, че няма лесно да се сбогува с мястото си. <a href="https://www.sportlive.bg/bgfootball/bgfootballother/Lechkov-Da-vidim-koj-shte-se-kandidatira-da-ne-vadim-pak-nie-goreshtite-kartofi-ot-ogynq-1386304.html"><b>Ето какво сподели</b></a>.</i>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/bgfootballother/Jordan-Lechkov-obqvi-che-toj-oglavqva-Bylgarskiq-futbolen-syyuz-1406517.html"/>
        <a href="https://www.sportlive.bg/bgfootball/bgfootballother/Lechkov-e-podpisal-naznachenieto-na-Kasabov-zapodozrqha-go-che-bavi-kongresa-1406107.html"/>
        <a href="https://www.sportlive.bg/bgfootball/bgfootballother/Lechkov-vnese-zhalba-sreshtu-Kasabov-trqbvalo-toj-da-poeme-BFS-1405560.html"/>
        <a href="https://www.sportlive.bg/bgfootball/national-team/Lechkov-obqvi-noviq-selekcioner-na-Bylgariq-1386897.html"/>
      </related>
    </article>
  </body>
</html>