<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/597574/telos-o-pedoulakis-apo-ton-panathinaiko"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T18:41:00+00:00"/>
    <meta property="og:title" content="Τέλος ο Πεδουλάκης από τον Παναθηναϊκό"/>
    <meta property="og:description" content="Ο Αργύρης Πεδουλάκης αποτελεί επίσημα παρελθόν από τον πάγκο του Παναθηναϊκού, με την ΚΑΕ να ανακοινώνει την λύση της συνεργασίας τους. Ο Γιώργος Βόβορας θα..."/>
  </head>
  <body>
    <article>
      <h1>Τέλος ο Πεδουλάκης από τον Παναθηναϊκό</h1>
      <address><time datetime="2019-11-15T18:41:00+00:00">15 Nov 2019, 18:41</time> by <a rel="author">Sigmalive.Sports</a></address>
      <p>Ο Αργύρης Πεδουλάκης αποτελεί επίσημα παρελθόν από τον πάγκο του Παναθηναϊκού, με την ΚΑΕ να ανακοινώνει την λύση της συνεργασίας τους. Ο Γιώργος Βόβορας θα κοουτσάρει στον αγώνα με τον Ιωνικό.<br/> <br/>Ο αγώνας με την Άλμπα ήταν ο τελευταίος του Αργύρη Πεδουλάκη, στην τρίτη του θητεία στον πάγκο του Παναθηναϊκού, καθώς οι δύο πλευρές έλυσαν την συνεργασία τους.<br/> <br/>Η ΚΑΕ επισημοποίησε το “διαζύγιο” με ανακοίνωση, μέσω της οποίας γνωστοποιήθηκε το “αντίο” του Πεδουλάκη, με τον Γιώργο Βόβορα να αναλαμβάνει καθήκοντα πρώτου προπονητή στον αγώνα πρωταθλήματος με τον Ιωνικό στο ΟΑΚΑ (16/11, 17:00).<br/> <br/> <br/>Αναλυτικά η ανακοίνωση της ΚΑΕ:<br/> <br/>Ως διοίκηση, ουδέποτε  έχουμε μάθει να κρυβόμαστε, ανεξαρτήτως συνθηκών και αποτελεσμάτων.<br/> <br/>Από το 2012 και μετά, φέτος έχουμε πραγματοποιήσει την μεγαλύτερη επένδυση όμως η μέχρι τώρα εικόνα της ομάδας δεν είναι η επιθυμητή.<br/> <br/>Ως εκ τούτου, και με γνώμονα το καλό του Παναθηναϊκού, συναποφασίσαμε με τον Παναθηναϊκό και φίλο, Αργύρη Πεδουλάκη, να λύσουμε τη συνεργασία μας, κοινή συναινέσει.<br/> <br/>Αρχής γενομένης από τον αγώνα με τον Ιωνικό Νικαίας, καθήκοντα πρώτου προπονητή αναλαμβάνει ο Γιώργος Βόβορας.<br/> </p>
    </article>
  </body>
</html>