<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/prof-todor-kantardzhiev-s-izvnredni-novini-sled-smrtta-na-3-godishnoto-momchentse_news709544.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T18:50:00+00:00"/>
    <meta property="og:title" content="Проф. Тодор Кантарджиев с извънредни новини след смъртта на 3-годишното момченце"/>
    <meta property="og:description" content="Размотаването по 4 лекарски кабинета е допринесло за влошаването на състоянието на детето"/>
  </head>
  <body>
    <article>
      <h1>Проф. Тодор Кантарджиев с извънредни новини след смъртта на 3-годишното момченце</h1>
      <h2>Размотаването по 4 лекарски кабинета е допринесло за влошаването на състоянието на детето</h2>
      <address>
        <time datetime="2019-11-15T18:50:00+00:00">15 Nov 2019, 18:50</time>
      </address>
      <p>https://blitz.bg/obshtestvo/prof-todor-kantardzhiev-s-izvnredni-novini-sled-smrtta-na-3-godishnoto-momchentse_news709544.html Blitz.bg</p>
      <figure>
        <img src="https://static.blitz.bg/documents/thumbnails/730/201405/20140524.nchzuodfdg.jpg"/>
        <figcaption>Д-р Тодор Кантарджиев</figcaption>
      </figure>
      <p><b>Риновирус е изолиран от починалото 3-годишно дете в Националната референтна лаборатория "Грип и остри респираторни заболявания" след изпратени проби от „Пирогов”. Това съобщи проф. Тодор Кантарджиев, директор на Националния център по заразни и паразитни болести.</b><br/><br/>По думите му, много рядко подобен вирус може да причини толкова тежко състояние, което да доведе до смърт. И засега не се знае дали точно той е убил детето или причината е друга.<br/><br/>„Може да е имало преплитане на червата, сърцето да е засегнато. Трябва да се види дали в белия дроб има някакъв микроб”, каза професорът пред <a href="https://trafficnews.bg/obshtestvo/prof-kantardzhiev-pochinaloto-dete-e-imalo-rinovirus-ne-160636/">trafficnews.bg</a>.<br/><br/>Случаят се проверява от Изпълнителна агенция „Медицински надзор”.<br/><br/>Проф. Кантарджиев обясни, че риновируси от група С ни атакуват от септември, те предизвикват суха кашлица, която не отминава по 2-3 седмици. Заболяването може да протече и с висока температура.<br/><br/>Обикновено това минава, но има случаи, в които точно риновирусът предизвиква изключително тежки инфекции, които протичат мълниеносно. В някои случаи може и да са смъртоносни.<br/><br/>Коксаки вирус е доказан у нас за последно през май 2019 г., като за това са нужни специални изследвания. Специфичното за него е, че на 500 деца, при едно може да предизвика възпаление на мозъка.<br/><br/>Но при вирусите, който оцелее, се оправя без последствия, каквито например може да предизвика една бактериална инфекция, допълни професорът.<br/><br/>По думите му, размотаването на болното дете по болници също е допринесло за влошаването на състоянието му.<br/><br/>В четвъртък родителите с болното 3-годишно момченце са минали през 4 лекарски кабинета. Първо го закарали в детската болница „Проф. Иван Митев” заради обрив. Там обаче отказали да го приемат, защото нямало свободни легла. След това родителите отишли в болница „Лозенец”, където го прегледали, но решили да не го хоспитализират, защото няма температура.<br/><br/>Когато се прибират вкъщи обаче детето се влошило и родителите отново го закарали в детската болница. Там не успели да направят нищо и пак го пратили в „Пирогов”.  Спешните медици положили усилия, но детето е починало. <br/><br/>Днес здравният министър Кирил Ананиев нареди проверка в 3 лечебни заведения - "Пирогов", университетската "Лозенец" и специализираната детска болница "Проф. Иван Митев".<br/><br/>По информация на БНТ, родителите на детето са потърсили помощ, притеснени от обрив на момченцето.<br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>