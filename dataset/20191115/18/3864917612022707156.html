<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2819396-urad-pidtrimav-masstabnij-proekt-z-bezpeki-morskih-kordoniv-mvs.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T18:58:00+00:00"/>
    <meta property="og:title" content="Уряд підтримав масштабний проєкт з безпеки морських кордонів - МВС"/>
    <meta property="og:description" content="Кабінет міністрів підтримав проєкт посилення системи морської безпеки та охорони кордону, в рамках якого за три роки Державна прикордонна служба отримає 20 найсучасніших патрульних кораблів французької компанії ОСЕА."/>
  </head>
  <body>
    <article>
      <h1>Уряд підтримав масштабний проєкт з безпеки морських кордонів - МВС</h1>
      <h2>Кабінет міністрів підтримав проєкт посилення системи морської безпеки та охорони кордону, в рамках якого за три роки Державна прикордонна служба отримає 20 найсучасніших патрульних кораблів французької компанії ОСЕА.</h2>
      <address>
        <time datetime="2019-11-15T18:58:00+00:00">15 Nov 2019, 18:58</time>
      </address>
      <p>Про це інформують у <a href="https://mvs.gov.ua/ua/news/26061_20_suchasnih_patrulnih_korabliv_Uryad_pidtrimav_prokt_posilennya_sistemi_morskoi_bezpeki_ta_ohoroni_kordonu.htm">МВС</a>.</p>
      <p>"Сьогодні ми презентуємо великий та надважливий структурний проєкт посилення системи охорони морських кордонів. В рамках якого для потреб Держприкордонслужби Україна закупає 20 французьких патрульних кораблів ОСЕА", - сказав міністр внутрішніх справ Арсен Аваков.</p>
      <figure>
        <img src="https://static.ukrinform.com/photos/2019_11/1573847737-779.jpg"/>
      </figure>
      <p>У МВС зазначають, що велику угоду незабаром буде підписано між урядами України та Франції, після чого Верховна Рада повинна її ратифікувати і за три роки Державна прикордонна служба отримає 20 найсучасніших патрульних кораблів французької компанії ОСЕА.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2817351-dva-amerikanski-patrulni-kateri-vklucili-do-skladu-vms.html">Два катери Island включили до складу ВМС</a>
      </blockquote>
      <p>Аваков зауважив, що пропозиція компанії ОСЕА була найбільш економічно вигідною для України і потреб ДПСУ, а Франція запропонувала комплексний підхід кредитного фінансування і погодилась на часткову локалізацію, 25%, виробництва в Україні.</p>
      <p>Окрім того зазначається, що судна виготовлятимуться з морського алюмінію, тому вони будуть більш легкі та маневрені.</p>
      <figure>
        <img src="https://static.ukrinform.com/photos/2019_11/1573847636-5678.jpeg"/>
      </figure>
      <p>У МВС інформують, що окрім виробництва та поставок суден, проєкт включає систему сервісного обслуговування, підготовку 240 членів екіпажу та 120 осіб технічного персоналу, запасні частини та інструменти, які необхідні для технічного обслуговування протягом 2 років експлуатації (або 2400 годин), технічну підтримку в Україні (по одному техніку та інженеру компанії виробника) протягом 60 місяців з дати поставки першого корабля в Україну, доставку кораблів в Одесу та страхування на час переходу.</p>
      <slideshow>
        <figure>
          <img src="https://static.ukrinform.com/photos/2019_11/thumb_files/630_360_1573847651-2503.jpeg"/>
          <figcaption>1/6: Прикордонники отримають 20 патрульних кораблів французької компанії ОСЕА</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1573847622-1324.jpeg"/>
          <figcaption>2/6: Прикордонники отримають 20 патрульних кораблів французької компанії ОСЕА</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1573847622-3607.jpeg"/>
          <figcaption>3/6: Прикордонники отримають 20 патрульних кораблів французької компанії ОСЕА</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1573847632-3193.jpeg"/>
          <figcaption>4/6: Прикордонники отримають 20 патрульних кораблів французької компанії ОСЕА</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1573847636-5678.jpeg"/>
          <figcaption>5/6: Прикордонники отримають 20 патрульних кораблів французької компанії ОСЕА</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1573847651-1941.jpeg"/>
          <figcaption>6/6: Прикордонники отримають 20 патрульних кораблів французької компанії ОСЕА</figcaption>
        </figure>
        <figcaption>
          <i>Інфографіка: МВС</i>
        </figcaption>
      </slideshow>
      <p>Аваков зазначив, що вартість контракту 136,5 млн євро. "Реалізація проєкту планується в тому числі з частковим фінансуванням за рахунок кредитних коштів, як комерційних банків, так і за рахунок казначейської позики Міністерства фінансів Франції. Кредит надає держава <a href="https://www.ukrinform.ua/tag-francia">Франція</a>. 15% виплачує Україна з бюджету. 85% кредитні кошти", - розповів міністр внутрішніх справ.</p>
      <p>
        <i>Перше фото: Mer et Marine</i>
      </p>
    </article>
  </body>
</html>