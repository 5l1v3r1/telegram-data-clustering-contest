<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89753"/>
    <meta property="og:site_name" content="Denník politika"/>
    <meta property="article:published_time" content="2019-11-15T18:35:01+00:00"/>
    <meta property="og:title" content="Činoherci SND požiadali ministerku Laššákovú o stretnutie a riešenie vzniknutej situácie"/>
    <meta property="og:description" content="15.11.2019 (Webnoviny.sk) – Generálny riaditeľ Slovenského národného divadla Vladimír Antala zvolal na koniec novembra interné pracovné stretnutie všetkých subjektov divadla na pôde SND, na ktoré pozval aj ministerku kultúry Ľubicu Laššákovú. Tá pozvanie prijala a na stretnutí sa zúčastní. Agentúru SITA o tom informoval Pavol Čorba z kancelárie ministerky kultúry."/>
  </head>
  <body>
    <article>
      <h1>Činoherci SND požiadali ministerku Laššákovú o stretnutie a riešenie vzniknutej situácie</h1>
      <address><time datetime="2019-11-15T18:35:01+00:00">15 Nov 2019, 18:35</time> by <a rel="author">Webnoviny</a></address>
      <p>15.11.2019 (Webnoviny.sk) – Generálny riaditeľ Slovenského národného divadla Vladimír Antala zvolal na koniec novembra interné pracovné stretnutie všetkých subjektov divadla na pôde SND, na ktoré pozval aj ministerku kultúry Ľubicu Laššákovú. Tá pozvanie prijala a na stretnutí sa zúčastní. Agentúru SITA o tom informoval Pavol Čorba z kancelárie ministerky kultúry.</p>
      <p>Zamestnanci Činohry SND požiadali ministerku kultúry Ľubicu Laššákovú o verejné stretnutie v novembri a transparentné riešenie situácie v Slovenskom národnom divadle (SND). Urobili tak počas stredajšieho brífingu platformy Stojíme pri kultúre pred bratislavským sídlom Ministerstva kultúry.</p>
      <p>Činoherci sú proti rozhodnutiu generálneho riaditeľa SND Vladimíra Antalu odvolať predošlého šéfa prvej činohernej scény Michala Vajdičku v úvode 100. sezóny. Antala odvolal Vajdičku z funkcie 3. septembra a o deň na to 4. septembra vymenoval za riaditeľa Činohry SND jej bývalého dramaturga Petra Kováča.</p>
      <p>Ako dôvody SND uviedlo nezvládnutie manažérskych povinností. Zamestnanci činohry divadla taktiež nesúhlasia so spôsobom vymenovania Vladimíra Antalu za generálneho riaditeľa SND. Ministerstvo trvalo na tom, že požiadavky činohry sú internou záležitosťou SND, do ktorej nebude zasahovať.</p>
      <p>Viac k témam: <a href="https://www.webnoviny.sk/tag/platforma-stojime-pri-kulture/"><u>platforma Stojíme pri kultúre</u></a>, <a href="https://www.webnoviny.sk/tag/slovenske-narodne-divadlo/"><u>Slovenské národné divadlo</u></a><br/>Zdroj: Webnoviny.sk – <a href="https://www.webnoviny.sk/cinoherci-snd-poziadali-ministerku-lassakovu-o-stretnutie-a-riesenie-vzniknutej-situacie/"><u>Činoherci SND požiadali ministerku Laššákovú o stretnutie a riešenie vzniknutej situácie</u></a> © SITA Všetky práva vyhradené.</p>
    </article>
  </body>
</html>