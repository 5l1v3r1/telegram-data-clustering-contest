<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/15/xiaomi-si-butta-sul-5g-tutti-gli-smartphone-fascia-media-del-2020-saranno-abilitati-parola-jun-682177/"/>
    <meta property="og:site_name" content="AndroidWorld"/>
    <meta property="article:published_time" content="2019-11-15T18:03:56+00:00"/>
    <meta property="og:title" content="Xiaomi si butta sul 5G: tutti gli smartphone di fascia media del 2020 saranno abilitati, parola di Lei Jun"/>
    <meta property="og:description" content="Alla China Mobile Global Partner Conference, attualmente in corso a Canton, il CEO di Xiaomi ha dichiarato che l’azienda promuove attivamente..."/>
  </head>
  <body>
    <article>
      <h1>Xiaomi si butta sul 5G: tutti gli smartphone di fascia media del 2020 saranno abilitati, parola di Lei Jun</h1>
      <address><time datetime="2019-11-15T18:03:56+00:00">15 Nov 2019, 18:03</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>Alla China Mobile Global Partner Conference, attualmente in corso a Canton, il CEO di <a href="https://www.androidworld.it/tag/xiaomi/">Xiaomi</a> ha dichiarato che l’azienda promuove attivamente lo sviluppo del <a href="https://www.androidworld.it/tag/5g/">5G</a>. In particolare Lei Jun ha annunciato che <b>tutti gli smartphone lanciati nei primi sei mesi del 2020</b> venduti ad almeno 2.000¥ (circa 260€) <b>supporteranno le Reti di prossima generazione</b>. In altre parole il prezzo medio da sborsare per poter accedere alla nuova tecnologia si appresta ad <b>abbassarsi bruscamente</b>.</p>
      <p>Proprio in questi giorni il produttore di hardware <a href="https://www.androidworld.it/tag/mediatek/">MediaTek</a> ha indetto un evento per il 26 novembre in cui presenterà nuovi prodotti. Tutti si aspettano la <b>presentazione ufficiale di SoC con modem 5G</b>. Uno di questi chip dovrebbe andare ad equipaggiare <b>uno dei prossimi smartphone Xiaomi</b>, l’ipotesi più forte al momento è che si tratti di <a href="https://www.androidworld.it/tag/redmi-k30/">Redmi K30</a>, la cui uscita è prevista entro la fine dell’anno.</p>
      <p>La strategia di Xiaomi comunque continua a puntare forte su 5G e sul cosiddetto AIoT (AI + IoT), una novità tecnologica che si basa proprio sulla Rete di nuova generazione. A tal proposito Jun ha affermato che il suo atteggiamento nei confronti della nuova tecnologia rimane <b>ottimista e radicale</b>. Xiaomi, la cui piattaforma IoT connette 196 milioni di dispositivi e più di 3 milioni di utenti, ha intenzione di diventare <b>leader della prima ondata di diffusione del 5G</b>.</p>
      <p>Via: <a href="https://www.gizchina.com/2019/11/15/lei-jun-in-h1-2019-all-xiaomi-phones-above-2000-yuan-285-will-support-5g/">GizChina</a></p>
    </article>
  </body>
</html>