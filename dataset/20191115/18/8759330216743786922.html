<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903887/lukaku-denkt-niet-aan-persoonlijke-records-met-rode-duivels-ik-wil-een-trofee-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T18:28:00+00:00"/>
    <meta property="og:title" content="Lukaku kijkt niet naar persoonlijke records met Rode Duivels: “Ik wil een trofee”"/>
    <meta property="og:description" content="Romelu Lukaku is fit en kan spelen tegen Rusland"/>
  </head>
  <body>
    <article>
      <h1>Lukaku kijkt niet naar persoonlijke records met Rode Duivels: “Ik wil een trofee”</h1>
      <address>
        <time datetime="2019-11-15T18:28:00+00:00">15 Nov 2019, 18:28</time>
      </address>
      <p>
        <b><a href="https://www.voetbalprimeur.be/nieuws/903882/martinez-geeft-uitsluitsel-over-inzetbaarheid-lukaku-n-vermaelen-tegen-rusland.html?utm_source=doorlink&amp;utm_medium=doorlink">Romelu Lukaku is fit en kan spelen tegen Rusland</a>. De aanvaller is de topschutter aller tijden van de Rode Duivels en kan ook het doelpuntenrecord van Nico Claesen breken in de kwalificatieperiode. Lukaku denkt echter maar aan één ding.</b>
      </p>
      <p>Claesen scoorde naar aanloop van het EK 1988 zeven keer in de kwalificatieperiode, Lukaku heeft al zes doelpunten. “Die cijfers houden mij nu niet meer bezig. Ik wil gewoon zien dat ons land een trofee wint. Dat is mijn motivatie”, wordt Lukaku geciteerd door <a href="https://www.hln.be/sport/voetbal/rode-duivels/lukaku-ligt-niet-wakker-van-nieuw-record-ik-wil-een-trofee~acfb673e/"><i>Het Laatste Nieuws.</i></a></p>
      <p>In Rusland scoorde Lukaku zijn eerste goals voor België. “Of ik toen wist dat ik zou staan waar ik nu sta? (lacht) Eigenlijk wel. Ik ken mijn kwaliteiten. Als je er hard voor werkt en ervoor zoals ik doe, komen de resultaten”, zegt de aanvaller vol zelfvertrouwen.</p>
      <p><b>Blessure</b><br/>Lukaku kampte met een blessure. “Ik had een ontsteking in het gewricht van mijn dikke teen. Ik kampte er al een maand mee. Ik moest anders lopen en speelde met ontstekingsremmers bij Inter. Nu was het moment om er iets aan te doen. Nu ben ik honderd procent.”</p>
      <aside>Lees meer<br/><a href="https://www.voetbalprimeur.be/nieuws/903886/verdediging-rode-duivels-wordt-ouder-maar-daar-zit-het-probleem-niet-.html?itm_source=www.voetbalprimeur.be&amp;itm_medium=highlighted-content">Verdedigers Rode Duivels worden ouder: “Maar daar zit het probleem niet”</a></aside>
    </article>
  </body>
</html>