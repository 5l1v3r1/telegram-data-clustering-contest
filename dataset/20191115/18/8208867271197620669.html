<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/tennis/2019/11/15/news/finals_nadal_batte_tsitsipas-241203751/"/>
    <meta property="og:site_name" content="Repubblica.it"/>
    <meta property="article:published_time" content="2019-11-15T18:08:00+00:00"/>
    <meta property="og:title" content="Tennis, Atp Finals: Nadal rimonta Tsitsipas ma non basta. In semifinale va Zverev"/>
    <meta property="og:description" content="Prova d'orgoglio dello spagnolo: 6-7(4), 6-4, 7-5 il punteggio a suo favore. Ma in serata la vittoria del tedesco su Medvedev lo priva dell'accesso tra"/>
  </head>
  <body>
    <article>
      <h1>Tennis, Atp Finals: Nadal rimonta Tsitsipas ma non basta. In semifinale va Zverev</h1>
      <h2>Prova d'orgoglio dello spagnolo: 6-7(4), 6-4, 7-5 il punteggio a suo favore. Ma in serata la vittoria del tedesco su Medvedev lo priva dell'accesso tra i primi 4</h2>
      <address>
        <time datetime="2019-11-15T18:08:00+00:00">15 Nov 2019, 18:08</time>
      </address>
      <p><b>LONDRA -</b> Rafa Nadal resta dentro le Finals solo per qualche ora, poi in serata Zverev batte Medvedev e lo priva dell'accesso tra i primi 4. Lo spagnolo, numero 1 del mondo, ha battuto in rimonta dopo quasi 3 ore di gioco il greco Stefanos Tsitsipas (numero 6, già qualificato), con il punteggio di 6-7 (4), 6-4, 7-5, Vittoria comunque addolcita da un traguardo importante: è infatti sicuro di chiudere la stagione al numero 1 del ranking grazie <a href="https://www.repubblica.it/sport/tennis/2019/11/14/news/atp_finals_londra_berrettini_thiem-241106917/">alla sconfitta di Novak Djokovic contro Roger Federer.</a><br/><br/>"Sono super felice. Onestamente, dopo tutto quello che ho vissuto nella mia carriera in termini di infortuni non avrei mai pensato all'età di 33 anni e mezzo di avere di nuovo questo trofeo fra le mani". Così Rafa Nadal nel corso della cerimonia con cui è stato premiato per l'aver chiuso il 2019 al numero 1 del ranking ATP.. "È qualcosa di veramente emozionante per me. Un sacco di lavoro nell'ombra per essere dove sono oggi".<br/> </p>
    </article>
  </body>
</html>