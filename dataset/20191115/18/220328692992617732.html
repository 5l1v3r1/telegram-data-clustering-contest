<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/otpuskat-15-mln-lv-za-detski-kt-vv-firmata-406833.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T18:52:00+00:00"/>
    <meta property="og:title" content="Дават 15 млн. за детски кът във фирмата"/>
    <meta property="og:description" content="Няма ограничение дали това ще са частни фирми или държавни предприятия, администрация или общини"/>
  </head>
  <body>
    <article>
      <h1>Дават 15 млн. за детски кът във фирмата</h1>
      <address><time datetime="2019-11-15T18:52:00+00:00">15 Nov 2019, 18:52</time> by <a rel="author">Стандарт</a></address>
      <p>15 милиона лева от Оперативната програма „Развитие на човешките ресурси“ ще се предоставят на бизнеса от началото на следващата година, за да се разкриват детски кътове във фирмите. От 50 до 150 хиляди лева ще може да получи фирма, за да осигури почасово гледане на деца. Условието е детегледачът да се наеме през Бюро по труда, това ще гарантира, че той ще бъде обучен.</p>
      <p>Заместник-министърът на труда и социалната политика Зорница Русинова обясни: „Това е един добър модел, в който ако се наложи по-рано да се прибере дете от ясла или детска градина, може да бъде занимавано там, особено пък малките деца, които до четвърти-пети клас не всички от тях ходят на занимални и имат нужда също по няколко часа да прекарват. Средствата, които сме предвидили, се надяваме да стигнат за около 200 фирми и работодатели в България. Няма ограничение дали това ще са частни фирми, или държавни предприятия, администрация или общини“.</p>
    </article>
  </body>
</html>