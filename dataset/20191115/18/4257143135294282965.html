<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/15/mnb-tobb-mint-100-ezer-bankszamla-tulajdonos-nem-azonositotta-magat"/>
    <meta property="og:site_name" content="infostart"/>
    <meta property="article:published_time" content="2019-11-15T18:46:04+00:00"/>
    <meta property="og:title" content="MNB: Több mint 100 ezer bankszámla-tulajdonos nem azonosította magát"/>
    <meta property="og:description" content="Mintegy 100-150 ezer ügyfél, vagyis az aktív bankszámlák tulajdonosainak körülbelül 1 százaléka nem azonosította magát az október 31-i határidőre - mondta a Magyar Nemzeti Bank (MNB) felügyeleti szóvivője az M1 aktuális csatorna péntek esti műsorában."/>
  </head>
  <body>
    <article>
      <h1>MNB: Több mint 100 ezer bankszámla-tulajdonos nem azonosította magát</h1>
      <address><time datetime="2019-11-15T18:46:04+00:00">15 Nov 2019, 18:46</time> by <a rel="author">Infostart / MTI</a></address>
      <h3>Mintegy 100-150 ezer ügyfél, vagyis az aktív bankszámlák tulajdonosainak körülbelül 1 százaléka nem azonosította magát az október 31-i határidőre - mondta a Magyar Nemzeti Bank (MNB) felügyeleti szóvivője az M1 aktuális csatorna péntek esti műsorában.</h3>
      <p>Binder István szerint a bankok felkészültek az adategyeztetésre, ügyfélszolgálataikat megerősítették, az országos figyelemfelhívó kampány elérte az ügyfeleket.</p>
      <p>A határidő nem jogvesztő, tehát utólag is elvégezhető az azonosítás, de addig a kifizetéseket zárolják - hangsúlyozta. Hozzátette, hogy az adategyezetési kötelezettség nem csak a bankok, hanem a biztosítók és az önkéntes pénztárak ügyfeleire is vonatkozik.</p>
    </article>
  </body>
</html>