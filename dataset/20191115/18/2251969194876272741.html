<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/15/rientra-a-casa-e-trova-il-ladro-spariti-oro-e-preziosi/1325513/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-15T18:15:18+00:00"/>
    <meta property="og:title" content="Rientra a casa e trova il ladro: spariti oro e preziosi"/>
    <meta property="og:description" content="CIVITANOVA - Brutta sorpresa per una donna che rincasando si è trovata faccia a faccia con un malvivente. Indagini in corso da parte della polizia"/>
  </head>
  <body>
    <article>
      <h1>Rientra a casa e trova il ladro: spariti oro e preziosi</h1>
      <h2>CIVITANOVA - Brutta sorpresa per una donna che rincasando si è trovata faccia a faccia con un malvivente. Indagini in corso da parte della polizia</h2>
      <address><time datetime="2019-11-15T18:15:18+00:00">15 Nov 2019, 18:15</time> by <a rel="author">Laura Boccanera</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F15%2Frientra-a-casa-e-trova-il-ladro-spariti-oro-e-preziosi%2F1325513%2F">Condividi66</a><a href="https://twitter.com/intent/tweet?text=Rientra+a+casa+e+trova+il+ladro%3A++spariti+oro+e+preziosi&amp;url=https%3A%2F%2Fwww.cronachemaceratesi.it%2F2019%2F11%2F15%2Frientra-a-casa-e-trova-il-ladro-spariti-oro-e-preziosi%2F1325513%2F">Tweet</a>Email66 Condivisioni</p>
      <p> </p>
      <p><b>Torna a casa e si trova faccia a faccia con il ladro. Tanta paura per una donna che vive nel quartiere di Santa Maria Apparente, a Civitanova, che ieri pomeriggio rincasando nel suo appartamento ha scoperto che la sua abitazione era stata violata da ignoti.</b> Probabilmente erano in due i malviventi che approfittando delle prime ore del tramonto e dell’oscurità che ora arriva prima, si sono introdotti all’interno della casa per rubare oro e preziosi. Quando la proprietaria è tornata e ha aperto la porta di casa si è trovata davanti uno dei ladri che l’ha affrontata prima di scappare via con il bottino. La donna impaurita ha dato l’allarme e solo dopo si è accorta che dalla casa i malviventi sono riusciti a portare via diversi oggetti preziosi, monili e oro di famiglia. Sul caso indaga la polizia. In questo periodo dell’anno si assiste ad un aumento di reati, specie legati ai furti in appartamento, a causa delle maggiori ore di buio. I ladri, approfittando proprio del fatto che spesso i proprietari si trovano ancora al lavoro riescono ad approfittare dell’oscurità e ad agire indisturbati.</p>
      <p>(l. b.)</p>
    </article>
  </body>
</html>