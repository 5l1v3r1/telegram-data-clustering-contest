<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/le-ventole-noctua-chromax-si-colorano-di-nero/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T18:00:00+00:00"/>
    <meta property="og:title" content="Le ventole Noctua Chromax si colorano di nero | Tom's Hardware"/>
    <meta property="og:description" content="Noctua espande la sua linea di prodotti Chromax presentando le nuove edizioni chromax.black.swap delle ventole NF-A20, NF-A12x15, NF-A9, NF-A9x14 ed NF-A8."/>
  </head>
  <body>
    <article>
      <h1>Le ventole Noctua Chromax si colorano di nero | Tom's Hardware</h1>
      <address>
        <time datetime="2019-11-15T18:00:00+00:00">15 Nov 2019, 18:00</time>
      </address>
      <p>Dopo aver <a href="http://www.tomshw.it/hardware/noctua-dissipatori-chromax-black/">colorato di nero i dissipatori NH-D15, NH-U12S ed NH-L9i</a>, Noctua ha ampliato la sua linea di prodotti Chromax<b> presentando le nuove edizioni chromax.black.swap delle ventole NF-A20, NF-A12x15, NF-A9, NF-A9x14 ed NF-A8</b> ed i relativi <b>cuscinetti antivibranti NA-SAVP5 e NA-SAVP6</b> intercambiabili, disponibili in varie colorazioni.</p>
      <figure>
        <img src="https://www.tomshw.it/images/images/2019/11/noctua-chromax-62926.768x432.jpg"/>
      </figure>
      <p>Il modello <b>NF-A20 PWM da 200 mm</b> è il più grande della gamma, ed è ideale per chi dispone di uno chassis molto ampio. Per chi invece ha un PC più compatto ci sono i modelli <b>A12x15 PWM da 120 mm</b>, <b>NF-A9 da 92 mm</b> e <b>NF-A8</b><b> da 80 mm</b>.</p>
      <p>Mentre l’NF-A9 si combina perfettamente con i dissipatori a torre compatti come l’NH-U9S o l’NH-D9L, i sottili NF-A12x15 ed NF-A9x14 sono perfetti da abbinare con i Noctua NH-L12S o NH-L9.</p>
      <p>Le nuove versioni chromax.black.swap di <b>NF-A20, NF-A9 ed NF-A8 sono dotate di cuscinetti antivibranti in silicone intercambiabili</b>. Sono disponibili con 4 pad bianchi, rossi, blu, verdi e gialli e 8 pad neri, cosicché sia possibile personalizzare a piacimento la combinazione dei colori. Al contrario, i modelli NF-A12x15 e NF-A9x14 sono dotati di cuscinetti autoadesivi e ne includono 8 di ogni colore in modo che entrambi i lati della ventola possano avere qualsiasi colore.</p>
      <p>Contestualmente, sono stati annunciati set aggiuntivi di cuscinetti intercambiabili NA-SAVP5 e NA-SAVP6, compatibili rispettivamente con i modelli NF-A9 / NF-A8 ed NF-A20.</p>
      <p>“Presentata per la prima volta nel 2015, la nostra linea Chromax si rivolge a clienti che apprezzano l’estetica quanto la qualità e le prestazioni leader della categoria”, ha affermato Roland Mossig (CEO di Noctua).</p>
      <p>“Con i nuovi modelli chromax.black.swap, stiamo ampliando il campo di applicazione per includere le dimensioni delle ventole diverse dai normali formati da 120 e 140 mm, alcuni dei quali dovrebbero essere particolarmente interessanti per le build ITX e SFF”.</p>
      <p>I nuovi prodotti della linea Chromax<b> sono già disponibili all’acquisto</b> con una garanzia di 6 anni. Di seguito l’elenco dei prezzi:</p>
      <ul>
        <li>34,90 euro per l’NF-A20 PWM chromax.black.swap (<a href="https://toms.it/Fi5R6">Amazon</a>)</li>
        <li>24,90 euro per l’NF-A12x15 PWM chromax.black.swap (<a href="https://toms.it/2hQWa">Amazon</a>)</li>
        <li>19,90 euro per l’NF-A9 PWM chromax.black.swap (<a href="https://toms.it/2DIrY">Amazon</a>)</li>
        <li>19,90 euro per l’NF-A9x14 HS-PWM chromax.black.swap (<a href="https://toms.it/rFg9B">Amazon</a>)</li>
        <li>19,90 euro per l’NF-A8 PWM chromax.black.swap (<a href="https://toms.it/xtS6A">Amazon</a>)</li>
        <li>6,90 euro per l’NA-SAVP5 chromax.black (<a href="https://toms.it/0TsfH">Amazon</a>)</li>
        <li>6,90 euro per l’NA-SAVP5 chromax.blue (<a href="https://toms.it/BMriA">Amazon</a>)</li>
        <li>6,90 euro per l’NA-SAVP5 chromax.green (<a href="https://toms.it/zl0yY">Amazon</a>)</li>
        <li>6,90 euro per l’NA-SAVP5 chromax.red (<a href="https://toms.it/zoNn8">Amazon</a>)</li>
        <li>6,90 euro per l’NA-SAVP5 chromax.white (<a href="https://toms.it/MAoKS">Amazon</a>)</li>
        <li>6,90 euro per l’NA-SAVP5 chromax.yellow (<a href="https://toms.it/YYHT4">Amazon</a>)</li>
        <li>6,90 euro per l’NA-SAVP6 chromax.black (<a href="https://toms.it/6r6uB">Amazon</a>)</li>
        <li>6,90 euro per l’NA-SAVP6 chromax.blue (<a href="https://toms.it/Kqh3u">Amazon</a>)</li>
        <li>6,90 euro per l’NA-SAVP6 chromax.green (<a href="https://toms.it/43FM7">Amazon</a>)</li>
        <li>6,90 euro per l’NA-SAVP6 chromax.red (<a href="https://toms.it/ICkiz">Amazon</a>)</li>
        <li>6,90 euro per l’NA-SAVP6 chromax.white (<a href="https://toms.it/w0drK">Amazon</a>)</li>
        <li>6,90 euro per l’NA-SAVP6 chromax.yellow (<a href="https://toms.it/e2NKl">Amazon</a>)</li>
      </ul>
    </article>
  </body>
</html>