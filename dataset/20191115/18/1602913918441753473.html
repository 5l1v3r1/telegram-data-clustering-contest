<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/dancila-spune-ca-ar-initia-un-referendum-pentru-ridicarea-imunitatii-presedintelui-romaniei-18589744"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-15T18:45:18+00:00"/>
    <meta property="og:title" content="Dăncilă spune că ar iniţia un referendum pentru ridicarea imunităţii Preşedintelui României"/>
    <meta property="og:description" content="Viorica Dăncilă a declarat, întrebată care este primul lucru pe care l-ar face dacă ar ajunge şef al statului, că ar iniţia un referendum pentru ca Preşedintele României să nu mai aibă imunitate, chestiune care, în 2014, a rămas doar la nivel de promisiune a lui Klaus Iohannis."/>
  </head>
  <body>
    <article>
      <h1>Dăncilă spune că ar iniţia un referendum pentru ridicarea imunităţii Preşedintelui României</h1>
      <address>
        <time datetime="2019-11-15T18:45:18+00:00">15 Nov 2019, 18:45</time>
      </address>
      <p>Viorica Dăncilă a declarat, întrebată care este primul lucru pe care l-ar face dacă ar ajunge şef al statului, că ar iniţia un referendum pentru ca Preşedintele României să nu mai aibă imunitate, chestiune care, în 2014, a rămas doar la nivel de promisiune a lui Klaus Iohannis.</p>
      <p>Care e primul lucru pe care îl veţi face dacă aţi ajunge la Cotroceni?</p>
      <p>„Voi iniţia un referendum astfel încât preşedintele României să nu mai aibă imunitate şi pentru a realiza eu promisiunea făcută în 2014 de Klaus Iohannis. Aşa cum am fost premier un an şi nouă luni şi nu am avut imunitate, consider că nici preşedintele nu trebuie să aibă”, a afirmat Viorica Dăncilă, într-o conferinţă de presă la sediul PSD, întrebată care este primul lucru pe care l-ar face dacă ar ajunge la Cotroceni.</p>
      <p>Liderul PSD a adăugat că, în cazul în care ar fi preşedinte, ar merge la Consiliul European ca să lupte pentru România, astfel încât ţara noastră să primească alocări de fonduri pe domenii de interes.</p>
      <p>„În al doilea rând, aş merge în Consiliul European şi aş lupta pentru România. Pe 1 decembrie se votează noua Comisie Europeană. E foarte importantă să existe o convergenţă pentru fondurile alocate fermierilor, să avem din nou alocări pentru tinerii care vor să se implice în agricultată. Aş lupta ca pe politica de coeziune România să aibă o alocare substanţială”, a conchis Dăncilă.</p>
    </article>
  </body>
</html>