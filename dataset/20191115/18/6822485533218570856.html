<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980824100.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T18:42:00+00:00"/>
    <meta property="og:title" content="کشورهای عضو بریکس سیستم پرداخت خود را جایگزین دلار می‌کنند"/>
    <meta property="og:description" content="  به گزارش مهر به نقل از راشاتودی، ۵ اقتصاد بزرگ در حال توسعه جهان، برزیل، روسیه، هند، چین و آفریقای جنوبی، در حال حاضر در حال ایجاد یک سیستم پرداخت جدید مشترک، برای جایگزینی پرداخت دلاری هستند."/>
  </head>
  <body>
    <article>
      <h1>کشورهای عضو بریکس سیستم پرداخت خود را جایگزین دلار می‌کنند</h1>
      <address>
        <time datetime="2019-11-15T18:42:00+00:00">15 Nov 2019, 18:42</time>
      </address>
      <p>۵ اقتصاد بزرگ در حال توسعه جهان، برزیل، روسیه، هند، چین و آفریقای جنوبی، در حال حاضر در حال ایجاد یک سیستم پرداخت جدید مشترک، برای جایگزینی پرداخت دلاری هستند. </p>
      <p>  به گزارش مهر به نقل از راشاتودی، ۵ اقتصاد بزرگ در حال توسعه جهان، برزیل، روسیه، هند، چین و آفریقای جنوبی، در حال حاضر در حال ایجاد یک سیستم پرداخت جدید مشترک، برای جایگزینی پرداخت دلاری هستند.</p>
      <p>مدیر عامل صندوق سرمایه‌گذاری مستقیم روسیه (آردی‌آی‌اف) و عضو انجمن تجاری بریکس، کریل دیمیتریف گفت: در ۵ سال گذشته، روسیه پرداخت‌های خارجی خود به دلار را تقریبا به نصف کاهش داده است و از ۹۲ درصد به ۵۰ درصد رسانده است.</p>
      <p>دیمیتریف در حاشیه اجلاس بریکس برزیل در مصاحبه با راشاتودی گفت: پرداخت‌های ما به روبل در این دوره از ۳ درصد به ۱۴ درصد افزایش یافته است.</p>
      <p> دیمیتریف گفت: یک سیستم کارآمد پرداخت بریکس می‌تواند باعث تشویق به انجام پرداخت‌ها با ارزهای ملی شده و پرداخت‌ها و سرمایه‌گذاری‌های پایدار در  بین کشورهای ما را تضمین کند، که ۲۰ درصد از جریان ورودی سرمایه‌گذاری مستقیم خارجی جهانی را تشکیل می‌دهد.</p>
      <p>او توضیح داد: با توجه به این‌که ریسک‌های غیر بازاری  زیرساخت پرداخت جهانی در حال افزایش هستند، توسعه بخش‌های ملی سیستم‌های پرداخت و یکپارچه‌سازی پایدار آنها محرک‌های کلیدی همکاری اقتصادی کشورهای بریکس می‌باشند.</p>
      <p>همچنین انتظار می‌رود در طی این اجلاس پتانسیل استفاده از یک ارز دیجیتالی واحد برای پرداخت‌های بین کشورهای عضو بریکس به مذاکره گذاشته شود. دیمیتریف گفت: چنین پرداخت‌هایی از طریق سیستم پرداخت بریکس انجام خواهد شد.</p>
      <p>او اضافه کرد: صندوق سرمایه‌گذاری‌های مشترک با کمک آردی‌آی‌اف برای سرمایه‌گذاری‌های انجام شده با ارزهای ملی تاسیس شد و توسعه تکنولوژی می‌تواند مبنای آن باشد. </p>
    </article>
  </body>
</html>