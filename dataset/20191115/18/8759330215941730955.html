<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903886/verdediging-rode-duivels-wordt-ouder-maar-daar-zit-het-probleem-niet-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T18:14:00+00:00"/>
    <meta property="og:title" content="Verdedigers Rode Duivels worden ouder: “Maar daar zit het probleem niet”"/>
    <meta property="og:description" content="De verdedigers van de Rode Duivels worden een dagje ouder. Vincent Kompany, Thomas Vermaelen, Jan Vertonghen en Toby Alderweireld zijn een brok ervaring. Staat de opvolging al klaar of gaat dat een probleem vormen? KBVB-jeugdcoach Bob Browaeys geeft meer uitleg."/>
  </head>
  <body>
    <article>
      <h1>Verdedigers Rode Duivels worden ouder: “Maar daar zit het probleem niet”</h1>
      <address>
        <time datetime="2019-11-15T18:14:00+00:00">15 Nov 2019, 18:14</time>
      </address>
      <p>
        <b>De verdedigers van de Rode Duivels worden een dagje ouder. Vincent Kompany, Thomas Vermaelen, Jan Vertonghen en Toby Alderweireld zijn een brok ervaring. Staat de opvolging al klaar of gaat dat een probleem vormen? KBVB-jeugdcoach Bob Browaeys geeft meer uitleg.</b>
      </p>
      <p>"Je zal altijd met een dipje zitten na een heel sterke generatie”, begint Browaeys tegenover <a href="https://sporza.be/nl/2019/11/15/bob-browaeys-over-de-verdediging-van-de-rode-duivels/"><i>Sporza</i></a>. “Dit is een opportuniteit om aan die jongere verdedigers een kans te geven om een interland met inzet te spelen tegen Rusland. Ze mogen niet veroordeeld worden op basis van 1 wedstrijd. Ik kan alleen maar hopen dat ze het goed doen."</p>
      <p>"Voor bijvoorbeeld een Jason Denayer is het zeker nog niet te laat om een topcarrière uit te bouwen”, gaat de coach verder. “Maar hij is wat geremd geweest door die vier toppers. Die zijn niet zo geremd geweest en konden al spelen vanaf 2009. Het heeft daarna nog 5 jaar geduurd voor ze resultaten konden boeken."</p>
      <p><b>Jeugd</b><br/>Er zijn nog steeds genoeg centrale verdedigers. "Bij de jeugdelftallen hebben we geen enkel probleem op de positie van centrale verdediger. Die plaats kunnen we meestal wel vrij vlot invullen, flankverdedigers zijn al wat moeilijker te vinden. Er zit wel wat talent in de verdediging bij de beloften of de U19, maar namen plak ik daar niet graag op."</p>
      <aside>Lees meer<br/><a href="https://www.voetbalprimeur.be/nieuws/903863/rode-duivel-rekent-zich-nog-niet-bij-ek-selectie-zou-zot-zijn-om-dat-te-denken-.html?itm_source=www.voetbalprimeur.be&amp;itm_medium=highlighted-content">Rode Duivel rekent zich nog niet bij EK-selectie: “Zou zot zijn om dat te denken"</a></aside>
    </article>
  </body>
</html>