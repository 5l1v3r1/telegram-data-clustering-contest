<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/Amics-Arts-presentaran-Auditori-Forum_0_2344565708.html"/>
    <meta property="og:site_name" content="Ara.cat"/>
    <meta property="article:published_time" content="2019-11-15T18:39:43+00:00"/>
    <meta property="og:title" content="Els Amics de les Arts presentaran nou disc el 16 de maig a l'Auditori del Fòrum"/>
    <meta property="og:description" content="El concert s'inclou en la programació del festival Guitar BCN"/>
  </head>
  <body>
    <article>
      <h1>Els Amics de les Arts presentaran nou disc el 16 de maig a l'Auditori del Fòrum</h1>
      <h2>El concert s'inclou en la programació del festival Guitar BCN</h2>
      <address>
        <time datetime="2019-11-15T18:39:43+00:00">15 Nov 2019, 18:39</time>
      </address>
      <p>Quan fa just un any que Els Amics de les Arts van acomiadar la gira de presentació del seu cinquè disc, <i>Un estrany poder</i>, en un concert simfònic al Palau de la Música, la banda ha anunciat ja la data de presentació del nou projecte musical. Serà el 16 de maig a l'Auditori del Fòrum en el marc del festival Guitar BCN. Per primera vegada, l'impulsaran només tres dels seus quatre membres originals, ja que Eduard Costa <a href="https://www.ara.cat/cultura/Eduard-Costa-Deixar-banda-endavant-comencar-solitari_0_2202379877.html">ha iniciat el projecte en solitari <i>L'últim indi</i></a>. El trio ha difós la notícia per les xarxes acompanyada per un fals documental de to humorístic en què hi ha referències a Rosalía o Elton John i, fins i tot, hi surt el periodista Pere Mas.</p>
      <figure>
        <iframe src="https://www.youtube.com/embed/El60TW1JnRE" width="651" height="366" data-service="Youtube" scrolling="no"/>
      </figure>
      <p>En el fals documental, el grup simula que ha contractat una gran multinacional perquè s'encarregui de crear i promoure les seves cançons. Els Amics de les Arts atribueixen els seus èxits a la mateixa companyia que, fictíciament, hauria treballat amb Rosalía, Ed Sheeran i Elton John. </p>
    </article>
  </body>
</html>