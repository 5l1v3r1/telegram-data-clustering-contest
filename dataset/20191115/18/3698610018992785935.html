<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/globalne-poteplinnya-mozhe-vidkriti-shovische-yadernih-vidhodiv-na-marshallovih-ostrovah-329845_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T18:01:00+00:00"/>
    <meta property="og:title" content="Глобальне потепління може &quot;відкрити&quot; сховище ядерних відходів на Маршаллових островах"/>
    <meta property="og:description" content="Підвищення рівня океану може зруйнувати купол, під яким зберігаються відходи."/>
  </head>
  <body>
    <article>
      <h1>Глобальне потепління може "відкрити" сховище ядерних відходів на Маршаллових островах</h1>
      <h2>Підвищення рівня океану може зруйнувати купол, під яким зберігаються відходи.</h2>
      <address>
        <time datetime="2019-11-15T18:01:00+00:00">15 Nov 2019, 18:01</time>
      </address>
      <p><a href="https://dt.ua/TECHNOLOGIES/imperatorski-pingvini-mozhut-vimerti-do-kincya-stolittya-cherez-zmini-klimatu-329068_.html"><b>Зміни клімату</b></a> можуть зруйнувати купол, під яким зберігаються ядерні відходи на острові Руніт, Маршаллові острови. Журналісти Los Angeles Times, які спільно зі школою журналістики Колумбійського університету протягом 15 місяців проводили дослідження на острові, стверджують, що "гробниця", як її називають місцеві, ледве тримається, повідомляє <a href="https://www.unian.net/ecology/10756866-los-angeles-times-globalnoe-poteplenie-mozhet-otkryt-grobnicu-yadernyh-othodov.html?utm_source=telegram&amp;utm_medium=telegram&amp;utm_campaign=telegram_site">"УНІАН".</a></p>
      <p>Результати дослідження показали, що підвищення рівня океану і глобальне потепління можуть зруйнувати купол, що призведе до витоку токсичних відходів у навколишнє середовище.</p>
      <p>Купол на острові Руніт побудували в 1970-х роках для поховання 87,7 тисячі кубометрів ядерних уламків, що залишилися після ядерних випробувань, проведених США. За відомостями журналістів, влади Маршаллових островів також використовувала цей регіон для випробувань звичайної і біологічної зброї після заборони на ядерні випробування у 1958 році.</p>
      <p>Гробниця була побудована на верхівці кратера, під нею поховали більшу частину відходів. Потім поховання накрили 18-дюймовою (майже 43 сантиметри) кришкою для того, щоб виконати "моральне зобов'язання". Разом з тим, навіть тоді виникали побоювання щодо безпеки поховання.</p>
      <p>В одному з військових документів від 1981 року йдеться про те, що кілька людей знали про витік з кратера і ці події повторювалися і в подальшому. Нові причини для занепокоєння додали зміни клімату.</p>
      <p>Згідно з існуючими прогнозами, до кінця століття рівень Світового океану піднімається на два метри. Маршаллові острови постраждають більше за інших: з 1993 року рівень води тут піднімається на сім міліметрів на рік. В інших регіонах планети цей показник становить 2,8-3,6 міліметра на рік.</p>
      <p>Ядерна гробниця вже зношена. Але шторми і хвилі океану, які вдарять по ній через підвищення рівня моря, можуть створити більше проблем у майбутньому. Купол на острові Руніт може розколотися, випустивши токсичні хімікати в навколишнє середовище.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше <a href="https://dt.ua/TECHNOLOGIES/11-tisyach-vchenih-ogolosili-pro-klimatichnu-nadzvichaynu-situaciyu-328595_.html"><b>11 тисяч вчених зі 153 країн світу заявили про настання "кліматичної надзвичайної ситуації"</b>.</a> За їхніми словами, в разі, якщо існуючий порядок не буде переглянутий, не можна буде уникнути "невимовних людських страждань".</p>
      <footer>За матеріалами: <a href="https://dt.ua/go/aHR0cDovL3d3dy51bmlhbi5uZXQv">УНІАН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>