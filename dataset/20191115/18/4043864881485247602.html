<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232126/"/>
    <meta property="og:site_name" content="Українська правда"/>
    <meta property="article:published_time" content="2019-11-15T18:44:37+00:00"/>
    <meta property="og:title" content="Росія поверне захоплені кораблі до &quot;нормандської зустрічі&quot; – росЗМІ"/>
    <meta property="og:description" content="Росія поверне Україні військові кораблі, захоплені в Керченській протоці в листопаді 2018 року, до зустрічі в “нормандському форматі” 9 грудня."/>
  </head>
  <body>
    <article>
      <h1>Росія поверне захоплені кораблі до "нормандської зустрічі" – росЗМІ</h1>
      <address>
        <time datetime="2019-11-15T18:44:37+00:00">15 Nov 2019, 18:44</time>
      </address>
      <p>Росія поверне Україні військові кораблі, захоплені в Керченській протоці в листопаді 2018 року, до зустрічі в "нормандському форматі" 9 грудня.</p>
      <p><b>Джерело:</b> "<a href="https://www.kommersant.ru/doc/4162014?from=main_1&amp;fbclid=IwAR3n6qjBGNXeUvQzbk8lnUAa6zqaipXz0xIombPMG8m6C_lK3U26XndzFc0">Коммерсантъ</a>"</p>
      <p><b>Деталі:</b> Повернення відбудеться в море. "Бердянськ", "Нікополь" і "Яни Капу" доставлять трьома російськими буксирами в узгоджене сторонами місце. Там їх зустрінуть три українські буксири.</p>
      <p>За даними РосЗМІ, повернення кораблів до зустрічі "нормандської четвірки" –  "принципове рішення" влади РФ.</p>
      <p>Також повідомляється, що особисту зброю українських моряків, рації, документи, які знаходилися на суднах під час їх захоплення у Керченській протоці, Росія залишить собі як речові докази у кримінальній справі.</p>
      <p><b>Що передувало:</b> Міністр закордонних справ Вадим Пристайко також повідомляв, що українські військові кораблі повернуть із полону <a href="https://www.pravda.com.ua/news/2019/10/10/7228751/">найближчим часом</a>.</p>
      <p>За його словами, Україна чекає, коли Росія "назве точку координат, де ці кораблі стоятимуть, і час, коли ми можемо їх забрати".</p>
      <p>15 листопада стало відомо, що зустріч лідерів країн "нормандської четвірки" відбудеться <a href="https://www.pravda.com.ua/news/2019/11/15/7232102/">9 грудня 2019 року в Парижі</a>.</p>
      <p>
        <b>Передісторія:</b>
      </p>
      <ul>
        <li>25 листопада 2018 року в Керченській протоці російські військові обстріляли і <a href="https://www.pravda.com.ua/news/2018/11/25/7199252/">захопили </a>українські катери "Бердянськ" і "Нікополь" і буксир "Яни Капу" з екіпажами, які прямували з Одеси до Маріуполя.</li>
        <li>Троє українських моряків отримали <a href="https://www.pravda.com.ua/news/2018/11/26/7199309/">поранення</a>.</li>
        <li>24-м полоненим українцям пред'явили <a href="https://www.pravda.com.ua/news/2018/11/28/7199564/">звинувачення </a>за ч.3 ст.322 КК Росії (незаконний перетин кордону).</li>
        <li>7 вересня 2019 року моряків <a href="https://www.pravda.com.ua/news/2019/09/7/7225605/">обміняли </a>і повернули в Україну.</li>
      </ul>
      <p><b>Читайте також:</b> <a href="https://www.pravda.com.ua/articles/2018/11/25/7199243/"><b><i>Війна у Керченській протоці: таран, штурмовики та захоплення українських кораблів</i></b></a></p>
      <related>
        <a href="https://www.pravda.com.ua/news/2019/11/15/7232054/"/>
        <a href="https://www.pravda.com.ua/news/2019/11/15/7232047/"/>
        <a href="https://www.pravda.com.ua/news/2019/11/15/7232041/"/>
      </related>
    </article>
  </body>
</html>