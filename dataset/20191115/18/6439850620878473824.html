<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460952/%E0%A6%89%E0%A6%B2%E0%A7%8D%E0%A6%B2%E0%A6%BE%E0%A6%AA%E0%A6%BE%E0%A7%9C%E0%A6%BE%E0%A6%B0-%E0%A6%9F%E0%A7%8D%E0%A6%B0%E0%A7%87%E0%A6%A8-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE-%E0%A6%95%E0%A7%8B%E0%A6%A8-%E0%A6%A8%E0%A6%BE%E0%A6%B6%E0%A6%95%E0%A6%A4%E0%A6%BE-%E0%A6%95%E0%A6%BF-%E0%A6%A8%E0%A6%BE-%E0%A6%A4%E0%A6%BE"/>
    <meta property="og:site_name" content="Daily Janakantha"/>
    <meta property="article:published_time" content="2019-11-15T18:07:00+00:00"/>
    <meta property="og:title" content="উল্লাপাড়ার ট্রেন দুর্ঘটনা কোন নাশকতা কি-না তা খতিয়ে দেখা হচ্ছে ॥ রেলমন্ত্রী"/>
    <meta property="og:description" content="স্টাফ রিপোর্টার, সিরাজগঞ্জ ॥ রেলপথ মন্ত্রী শুক্রবার বিকেলে সিরাজগঞ্জের উল্লাপাড়ায় সংগঠিত ট্রেন দুর্ঘটনার স্থান পরির্দশন করে সাংবাদিকদের বলেছেন এই দুর্ঘটনা কোন নাশকতা কি-না, কিংবা ভুল সিগনালের কারনে ঘটেছে কিন্তু তা খতিয়ে দেখার জন্য গঠিত তদন্ত কমিটি কাজ শুরু করেছে। তদন্ত শেষে প্রকৃত ঘটনা জানা যাবে। ..."/>
  </head>
  <body>
    <article>
      <h1>উল্লাপাড়ার ট্রেন দুর্ঘটনা কোন নাশকতা কি-না তা খতিয়ে দেখা হচ্ছে ॥ রেলমন্ত্রী</h1>
      <address>
        <time datetime="2019-11-15T18:07:00+00:00">15 Nov 2019, 18:07</time>
      </address>
      <figure>
        <img src="http://www.dailyjanakantha.com/files/201911/1573844828_40.jpg"/>
      </figure>
      <p>স্টাফ রিপোর্টার, সিরাজগঞ্জ ॥ রেলপথ মন্ত্রী শুক্রবার বিকেলে সিরাজগঞ্জের উল্লাপাড়ায় সংগঠিত ট্রেন দুর্ঘটনার স্থান পরির্দশন করে সাংবাদিকদের বলেছেন এই দুর্ঘটনা কোন নাশকতা কি-না, কিংবা ভুল সিগনালের কারনে ঘটেছে কিন্তু তা খতিয়ে দেখার জন্য গঠিত তদন্ত কমিটি কাজ শুরু করেছে। তদন্ত শেষে প্রকৃত ঘটনা জানা যাবে। রেলপথ মন্ত্রীআরো বলেছেন খুব দ্রুতই রেল চলাচল স্বাভাবিক হয়ে আসবে। ইতো মধ্যে এই দুর্ঘটনার সাথে জড়িত সন্দেহে ২ জনকে উল্লাপাড়া থানা পুলিশ আটক করে জিজ্ঞাসাবাদ করছে। এদিকে সকালে রেলপথ বিভাগের সচিব মোফাজ্জল হোসেন, সিরাজগঞ্জের জেলা প্রশাসক ডঃ ফারুক আহম্মদ সহ রেল বিভাগের উর্ধ্বতন কর্মকর্তাবৃন্দ দুর্ঘটনাস্থল পরিদর্শন করেছেন। তিনি সাংবাদিকদের রেল মন্ত্রীর মতো একই সুরে কথা বলেছেন।</p>
      <p>এ দিকে বৃহস্পতিবার উল্লাপাড়া রেলওয়ে ষ্টেশনের দুর্ঘটনাস্থলে গিয়ে দেখা গেছে উদ্ধারকারী ট্রেন জেটি লাগিয়ে দুর্ঘটনা কবলিত ট্রেনের বগি ও ইঞ্জিন সরানোর কাজ শুরু করেছেন। রেলের কর্মীরাও রেলপথের রেল ও শ্লিপার সরানোর কাজ করছে। তবে বিধ্বস্ত ট্রেনের বগি ও রেলপথ পরিস্কার করতে আরো দুইদিন/ তিনদিন সময় লাগবে বলে ধারণা করা হচ্ছে।এই বিধ্বস্ত ট্রেনের বগিগুলো ইন্দোনেশিয়া থেকে সদ্য আমদানি করা হয়েছিল। আমদানি করা বগির টাকার অংকে ক্ষতির পরিমাণ প্রায় ৬০ কেটি টাকা হবে বলে প্রাথমিকভাবে ধারণা করা হচ্ছে।</p>
    </article>
  </body>
</html>