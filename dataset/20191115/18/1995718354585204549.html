<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152331-vidomo-koly-vidbudetsia-zustrich-u-normandskomu-formati"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T18:43:00+00:00"/>
    <meta property="og:title" content="Відомо, коли відбудеться зустріч у нормандському форматі"/>
    <meta property="og:description" content="Головна тема саміту – врегулювання ситуації на Донбасі, де п'ятий рік триває російсько-українська війна."/>
  </head>
  <body>
    <article>
      <h1>Відомо, коли відбудеться зустріч у нормандському форматі</h1>
      <address>
        <time datetime="2019-11-15T18:43:00+00:00">15 Nov 2019, 18:43</time>
      </address>
      <p>Зустріч лідерів України, Росії, Німеччини та Франції у нормандському форматі запланована на 9 грудня у Парижі. Головна тема саміту – врегулювання ситуації на Донбасі, де п'ятий рік триває російсько-українська війна.<br/><br/>Спершу про це повідомила канцелярія президента Франції. Згодом дату саміту підтвердили і в Офісі Президента України, передає <a href="https://24tv.ua/zustrich_u_normandskomu_formati_proyde_9_grudnya_u_parizhi__zmi_n1234707">"24 канал".</a><br/><br/>"Зеленський провів телефонну розмову з Макроном. Зустріч лідерів України, Німеччини, Франції та Росії у Нормандському форматі відбудеться 9 грудня", – нагосили в ОПУ.<br/><br/>Участь у саміті візьме президент України <b>Володимир Зеленський</b>, президент Росії-агресора <b>Володимир Путін</b>, лідер Франції <b>Еммануель Макрон</b> та канцерка Німеччини <b>Ангела Меркель.</b><br/><br/>Пресслужба уряду Німеччини вже підтвердила участь Ангели Меркель у зустрічі.<br/><br/>Зауважимо, українська сторона давно наполягає на зустрічі у нормандському форматі. Передумовами для його проведення було розведення військ у Станиці Луганській, Золотому та Петрівському. Воно фактично вже відбулося.<br/><br/>Президент Володимир Зеленський хотів, аби зустріч відбулася ще до кінця листопада. Проте, Росія та її керівництво затягували з погодженням на зустріч і наголошували, що вона "не принесе користі без ретельної підготовки".<br/><br/>14 листопада Путін заявив, що в принципі зустріч у нормандському форматі можлива і лідери перегорів повинні дійти до якогось результату.<br/><br/>Україна на зустрічі у нормандському форматі підніматиме такі питання:<br/>- Розведення військ у Станиці Луганській.<br/>- Обмін полоненими.<br/>- Підтвердження тексту формули Штайнмаєра.<br/>- Відведення військ у Золотому та Петрівському.<br/>- Питання Криму.</p>
    </article>
  </body>
</html>