<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/15/fatturazione-28-giorni-si-adeguati-maggiori-operatori-242248/"/>
    <meta property="og:site_name" content="MobileWorld"/>
    <meta property="article:published_time" content="2019-11-15T18:31:16+00:00"/>
    <meta property="og:title" content="Fatturazione a 28 giorni: come si sono adeguati i maggiori operatori?"/>
    <meta property="og:description" content="La battaglia legale contro gli operatori telefonici per la fatturazione a 28 giorni si è conclusa con la respinta dell'appello e la richiesta di rimborso d"/>
  </head>
  <body>
    <article>
      <h1>Fatturazione a 28 giorni: come si sono adeguati i maggiori operatori?</h1>
      <address><time datetime="2019-11-15T18:31:16+00:00">15 Nov 2019, 18:31</time> by <a rel="author" href="https://www.mobileworld.it/author/robottin/" target="_blank">Matteo Bottin</a></address>
      <p>La battaglia legale contro gli operatori telefonici per la fatturazione a 28 giorni si è conclusa con <a href="https://www.smartworld.it/internet/fatturazione-28-giorni-niente-piu-scuse-respinto-lappello-degli-operatori-tempo-rimborsi.html?_ga=2.174796129.2141996461.1573837194-1015335939.1522918437">la respinta dell’appello</a> e la richiesta di rimborso degli utenti colpiti. Ma come si sono adeguati <a href="https://www.smartworld.it/tag/tim">TIM</a>, <a href="https://www.mobileworld.it/tag/vodafone">Vodafone</a>, <a href="https://www.mobileworld.it/tag/wind-tre">Wind Tre</a> e <a href="https://www.mobileworld.it/tag/fastweb">Fastweb</a>?</p>
      <p>Ricordiamo un elemento importante: a poter ottenere la richiesta di risarcimento sono <b>solamente i clienti di rete fissa o convergenti</b> che sono stati colpiti dalla fatturazione a 28 giorni nel periodo che va da giugno 2017 a aprile 2018. Sono esclusi tutti gli altri clienti rete fissa e i clienti mobili, per i quali non esiste rimborso.</p>
      <h3>TIM</h3>
      <p>Da settembre 2019 l’operatore blu ha reso possibile richiedere il rimborso dei giorni erosi tramite il Servizio Clienti di rete fissa <b>187</b>. Da novembre 2019, invece, è possibile fare richiesta anche tramite l’<b>Area WEB MyTIM</b>.</p>
      <p>Interessante come siano interessati dal rimborso <b>anche gli ex clienti fissi</b> TIM che hanno avuto una linea attiva prima del 31 marzo 2018 e hanno scisso il contratto dopo il 23 giugno 2017.</p>
      <h3>Vodafone</h3>
      <p>L’operatore rosso già da qualche mese ha <a href="https://www.smartworld.it/tecnologia/fatturazione-28-giorni-vodafone-apre-moduli-la-richiesta-rimborso.html">attivato una pagina dedicata</a> per la <b>compilazione del modulo</b> per la richiesta di rimborso. In questo caso Vodafone renderà possibili anche misure di compensazioni alternative.</p>
      <p>Qualora non vengano scelte queste opzioni alternative, il rimborso verrà erogato in fattura nell’arco in 6 mesi (quindi in 3 fatture). Va da sé che <b>sono inclusi nel rimborso solo i clienti con linea Vodafone attiva</b>.</p>
      <h3>Wind Tre</h3>
      <p>La procedura di Vodafone viene ripetuta quasi alla pari con Wind Tre. In questo caso è necessario navigare nella propria <b>area clienti web</b> e scorrere un menù che presenta varie opzioni di rimborso, comprese opzioni alternative.</p>
      <p>Se per i clienti attivi lo storno verrà fatto in fattura, <b>anche  gli ex clienti potranno ricevere il rimborso</b>: in questo caso sarà necessario compilare un modulo dedicato.</p>
      <h3>Fastweb</h3>
      <p>Anche per Fastweb la procedura è simile a quella di Vodafone: il cliente dovrà accedere alla pagina dedicata che si trova nell’<b>App MyFastweb</b> e scegliere il rimborso o forme compensative alternative. Nel caso si scelga il rimborso, questo verrà accreditato nella prima fattura utile.</p>
      <p>Tutti contenti? Non proprio: le associazioni dei consumatori sono ancora arrabbiate perché <b>la restituzione dei giorni erosi doveva arrivare in automatico</b>, e non tramite l’intervento dei clienti. Ecco quindi che una <b>nuova procedura penale inizierà a febbraio 2020</b>. Insomma, una storia infinita.</p>
      <p>Via: <a href="https://www.mondomobileweb.it/156826-rimborsi-fatturazione-28-giorni-come-adeguati-tim-vodafone-wind-tre-fastweb/">MondoMobileWeb</a></p>
    </article>
  </body>
</html>