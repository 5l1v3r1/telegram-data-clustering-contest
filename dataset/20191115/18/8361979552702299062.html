<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/vibuhi-u-balakliji-ostanni-dani-pro-poterpilih-novini-ukrajini-50053854.html"/>
    <meta property="og:site_name" content="НВ"/>
    <meta property="article:published_time" content="2019-11-15T18:52:00+00:00"/>
    <meta property="og:title" content="Вибухи у Балаклії: Генштаб уточнив кількість поранених саперів"/>
    <meta property="og:description" content="За уточненою інформацією, у результаті вибухів на території військового складу у Балаклії Харківської області постраждали п’ятеро військовослужбовців-саперів."/>
  </head>
  <body>
    <article>
      <h1>Вибухи у Балаклії: Генштаб уточнив кількість поранених саперів</h1>
      <h2>За уточненою інформацією, у результаті вибухів на території військового складу у Балаклії Харківської області постраждали п’ятеро військовослужбовців-саперів.</h2>
      <address>
        <time datetime="2019-11-15T18:52:00+00:00">15 Nov 2019, 18:52</time>
      </address>
      <p>За <a href="https://www.facebook.com/GeneralStaff.ua/posts/1412084035627516?__xts__%5b0%5d=68.ARBPOAJKogsn0tSUrG3YLZvQaulDJ3B54yej6LkPwtpXryYD3taVMvqRlX_L1NP1o5-bVQibQxv4QTSJNI3593Dgpa-j7K9VpguxbKAJW_9ZiabQNMyNRJkDtyFfIHC9hZES1mTY_lU56GasjJYEYF3bFCMT4msWD_GJ-7zY1RdU0fuBNJ3ybtwlH7Lo5JJ0AYf_PkOQ6JLkW7MLzgamYlnKMpiBOovkFHlowamfdnVj8nGuEAHx9o8Mmlm71I8HUtknpIh0O1oinUWRlV6Jrl36ozpGcLX3Ut6DHI6XRNwPLle_0-eDmI-ZCMEWGysi-QW-tzuHoLQ_6KBeqFr_RA&amp;__tn__=-R">даними</a> Генерального штабу Збройних сил України, один військовий перебуває у важкому стан, один — у стані середнього ступеня важкості, ще троє - у стані легкого ступеня важкості.</p>
      <p>Двоє військовослужбовців, як повідомлялося раніше, загинули.</p>
      <p>У Харківській міській раді <a href="https://www.city.kharkov.ua/uk/news/do-likarni-shvidkoi-dopomogi-dopravili-postrazhdalikh-vid-vibukhiv-u-balaklii-43273.html">заявили</a>, що трьох військових у віці від 20 до 30 років доставили в міську клінічну лікарню швидкої і невідкладної допомоги ім. Мещанінова.</p>
      <p>«Один з них — з опіками тіла до 60% і переломом руки, другий — з опіками до 20%, у третього в ході обстеження зафіксували переломи», — повідомили у міськраді.</p>
      <p>За даними <a href="https://2day.kh.ua/v-balaklee-podorvalis-sapery-91-go-inzhenernogo-polka/">KHARKIV Today</a>, під час вибухів в Балаклії постраждали сапери 91-го інженерного полку ЗСУ (місце дислокації - Охтирка).</p>
      <p>Нагадаємо, 15 листопада <a href="https://nv.ua/ukr/ukraine/events/vibuhi-u-balakliji-15-11-2019-foto-video-novini-ukrajini-50053763.html">на території військового арсеналу у Балаклії пролунали поодинокі вибухи.</a> Інцидент стався під час проведення планових робіт з утилізації боєприпасів на технічній території.</p>
      <p>За даними ДБР, під час розмінування та завантаження боєприпасів на техніку <a href="https://nv.ua/ukr/ukraine/events/vibuhi-u-balakliji-dbr-vidkrilo-spravu-novini-ukrajini-50053816.html">відбулося детонування, загорання та три вибухи.</a></p>
      <p>Повідомлялось, що під час вибухів <a href="https://nv.ua/ukr/ukraine/events/vibuhi-u-balakliji-dvoye-saperiv-zaginuli-novini-ukrajini-50053789.html">загинули двоє саперів,</a> четверо військовослужбовців отримали поранення.</p>
    </article>
  </body>
</html>