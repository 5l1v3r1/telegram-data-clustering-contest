<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/apple-verwijdert-dit-soort-apps-uit-de-app-store-33138"/>
    <meta property="og:site_name" content="Apparata"/>
    <meta property="article:published_time" content="2019-11-15T18:45:00+00:00"/>
    <meta property="og:title" content="Apple verwijdert dit soort apps uit de App Store"/>
    <meta property="og:description" content="Het Amerikaanse techbedrijf wil niets te maken hebben met 'vapen'."/>
  </head>
  <body>
    <article>
      <h1>Apple verwijdert dit soort apps uit de App Store</h1>
      <h2>Het Amerikaanse techbedrijf wil niets te maken hebben met 'vapen'.</h2>
      <address><time datetime="2019-11-15T18:45:00+00:00">15 Nov 2019, 18:45</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Een alternatief op een ouderwetse filtersigaret is roken door middel van een <a href="https://www.apparata.nl/nieuws/roken-nog-steeds-aangemoedigd-op-sociale-media-26503">elektronische sigaret</a>. Vapen, in het Nederlands ook wel bekend als dampen, is de damp die vrijkomt bij het roken van zo’n e-sigaret. De industrie wil je graag doen geloven dat het roken van een e-sigaret ‘gezonder’ is dan reguliere tabak. Door middel van onder meer apps willen ze het hip maken voor jeugdiger publiek.</p>
      <p>Daar moet in elk geval Apple niets van hebben. Het techbedrijf heeft bekendgemaakt apps gerelateerd aan vapen te verbieden in de App Store. In de voorwaarden van het bedrijf staat geschreven dat apps die aanzetten tot vapen niet langer toegelaten worden in de App Store.</p>
      <p>Heb jij al zo’n app op je iOS-apparaat staan, dan kun je deze gewoon blijven gebruiken. Het is wel zo dat er niet langer updates zullen verschijnen. Op termijn zal het ongetwijfeld zo zijn dat de app niet meer bruikbaar is door iOS-updates. Het is niet bekend of Google een vergelijkbare policy gaat hanteren voor de Play Store nu Apple deze nieuwe maatregel heeft genomen. (via <a href="https://www.axios.com/exclusive-apple-to-remove-vaping-apps-from-store-8669fd94-e92a-4ce4-a9e2-ce5afa598b67.html?utm_source=newsletter&amp;utm_medium=email&amp;utm_campaign=newsletter_axiosam&amp;stream=top">Axios</a>)</p>
    </article>
  </body>
</html>