<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/felesegevel-es-gyermekeivel-bucsuzott-gera-zoltan-a-puskas-arenaban/186753"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T18:14:00+00:00"/>
    <meta property="og:title" content="Feleségével és gyermekeivel búcsúzott Gera Zoltán a Puskás Arénában"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Feleségével és gyermekeivel búcsúzott Gera Zoltán a Puskás Arénában</mark>
      </h1>
      <address><time datetime="2019-11-15T18:14:00+00:00">15 Nov 2019, 18:14</time> by <a rel="author">Bors</a></address>
      <p>Közvetlenül a Puskás Aréna nyitómeccse előtt búcsúzott a nemzeti csapattól a 97-szeres válogatott Gera Zoltán, akit az MLSZ elnöke, Csányi Sándor és a Fradi elnöke, Kubatov Gábor köszöntött és ajándékozott.</p>
      <p>– Ennyi ember előtt még nem beszéltem… – kezdte Gera, majd folytatta – Örülök, hogy ilyen stadionban, ennyi szurkoló előtt búcsúzhatok. Először is Jézus Krisztusnak köszönhetem, hogy most itt lehetek és mindazt, amit elértem, emellett természetesen családomnak, csapattársaimnak, edzőimnek és nektek szurkolóknak is hálával tartozom. Köszönöm! – tette hozzá a legenda, akit felesége és gyermekei kísértek a pálya szélére.</p>
      <p>A meccs ünnepélyes kezdőrúgását is Gera valamint a Népstadion 1953-as megnyitójának korábbi vendége, Nyikita Szimonyan végezték el.</p>
    </article>
  </body>
</html>