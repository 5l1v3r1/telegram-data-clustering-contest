<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425843/o-mikros-prigkipas-sto-sinema-pallas"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-15T18:40:01+00:00"/>
    <meta property="og:title" content="“Ο Μικρός Πρίγκιπας” στο σινεμά Παλλάς"/>
    <meta property="og:description" content="Θεατρική παράσταση για όλη την οικογένεια σε σκηνοθεσία Άννας Παπαμάρκου πρόκειται να ανέβει στη σκηνή του σινεμά Παλλάς, την Κυριακή 1 Δεκεμβρίου, στις 12 το μεσημέρι."/>
  </head>
  <body>
    <article>
      <h1>“Ο Μικρός Πρίγκιπας” στο σινεμά Παλλάς</h1>
      <address>
        <time datetime="2019-11-15T18:40:01+00:00">15 Nov 2019, 18:40</time>
      </address>
      <p>
        <b>Θεατρική παράσταση για όλη την οικογένεια σε σκηνοθεσία Άννας Παπαμάρκου πρόκειται να ανέβει στη σκηνή του σινεμά Παλλάς, την Κυριακή 1 Δεκεμβρίου, στις 12 το μεσημέρι.</b>
      </p>
      <p>«Ο Μικρός Πρίγκιπας» είναι ένα από τα σπουδαιότερα αριστουργήματα της παγκόσμιας λογοτεχνίας. Εκδόθηκε για πρώτη φορά στις 6 Απριλίου του 1943 κι έκτοτε έχει μεταφραστεί σε τουλάχιστον 300 γλώσσες και διαλέκτους. Έχει διαβαστεί και αγαπηθεί από εκατομμύρια ανθρώπους σε όλη την υφήλιο. Το παιδί με τα χρυσά μαλλιά είναι το πιο αγαπημένο λογοτεχνικό παιδί της ανθρωπότητας.</p>
      <p>Θα παρακολουθήσετε μια ευφάνταστη και γεμάτη εκπλήξεις παράσταση που θα ξεδιπλώσει τις περιπέτειες του Μικρού Πρίγκιπα. Είναι ένα καλοδουλεμένο έργο, υψηλής αισθητικής, με ηθοποιούς, κούκλες και μάσκες, με προβολές και θέατρο σκιών, με μουσική, χορό και τραγούδι.</p>
      <p>...«Μικρέ μου Πρίγκιπα, πόσο μου αρέσει να ακούω το γέλιο σου», επαναλαμβάνει συγκινημένος ο αεροπόρος και το παιδί του απαντά «Αυτό είναι το δώρο μου για εσένα, το γέλιο μου». <br/>Το δικό μας δώρο για τους θεατές φιλοδοξούμε να είναι μια παράσταση γεμάτη ενθουσιασμό και συγκίνηση όπως ταιριάζει στο παιδί με τα χρυσαφένια μαλλιά».</p>
      <p><u><b>Συντελεστές</b></u><br/>Πρωτότυπο κείμενο: Αντουάν Ντε Σαιντ-Εξυπερύ</p>
      <p>Διασκευή-Σκηνοθεσία: Άννα Παπαμάρκου</p>
      <p>Σκηνογραφία/Ενδυματολογία: Απολλωνία Θεοχάρις</p>
      <p>Κοστούμια: Ντομινίκ Ντελκός</p>
      <p>Μουσική Επιμέλεια: Αθανάσιος Ψέλτουρας</p>
      <p>Χορογραφίες: Αναστασία Ρομανώφ</p>
      <p>Φωτισμοί-VideoArt: Λεωνίδας Ψέλτουρας</p>
      <p>Φωτογραφία: Studio Κορέσης</p>
      <p>Παίζουν: Αελλώ Βαρδοπούλου-Γαλάνη, Χαρά Αδαμίδου, Μάριος Σακκάς</p>
      <p>Παραγωγή: Λώτινος Ήλιος.</p>
      <p>
        <b>info<br/>Κυριακή 1 Δεκεμβρίου<br/><br/>Ωρα 12.00<br/><br/>Σινεμά Παλλάς<br/><br/>Διάρκεια παράστασης: 75΄ <br/><br/>Πληροφορίες-κρατήσεις: Τηλ.: 2114110899<br/><br/>Τιμή εισιτηρίου: Γενική είσοδος: 10€-Προπώληση: 8€</b>
      </p>
    </article>
  </body>
</html>