<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/15/oggi-lassistente-google-foto-diventa-foto-681988/"/>
    <meta property="og:site_name" content="AndroidWorld"/>
    <meta property="article:published_time" content="2019-11-15T18:45:23+00:00"/>
    <meta property="og:title" content="Da oggi l’assistente di Google Foto diventa “per voi” (foto)"/>
    <meta property="og:description" content="La sezione di Google Foto finora nota come “Assistente” è stata ribattezzata “Per te”. Vista la sempre maggiore importanza data da..."/>
  </head>
  <body>
    <article>
      <h1>Da oggi l’assistente di Google Foto diventa “per voi” (foto)</h1>
      <address><time datetime="2019-11-15T18:45:23+00:00">15 Nov 2019, 18:45</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>La sezione di <a href="https://www.androidworld.it/tag/google-foto/">Google Foto</a> finora nota come “Assistente” è stata <b>ribattezzata “Per te”</b>. Vista la sempre maggiore importanza data da <a href="https://www.androidworld.it/tag/google/">BigG</a> al suo <a href="https://www.androidworld.it/tag/google-assistant/">assistente smart</a>, si tratta di una mossa prevedibile e che anzi si è fatta attendere. Il tab dove ritrovare le creazioni dell’IA, realizzate su misura con gli scatti di ogni utente, infatti aveva un nome che poteva indurre troppo facilmente alla confusione, ma <b>ora ogni ambiguità è stata rimossa</b>.</p>
      <p>La novità è in corso di diffusione e sembra <b>legata a uno switch lato server più che a un aggiornamento vero e proprio</b>. Chi scrive infatti da dispositivo mobile non nota nessun cambiamento, mentre il nuovo nome è <b>evidente sia da desktop che nell’app per iOS</b>. Il cambio di etichetta allinea Foto a Maps, dove anche è stata introdotta non molto tempo fa una sezione “Per te”.</p>
      <p>La variazione non ha conseguenze sulle <b>funzionalità che rimangono inalterate</b>, troverete le stesse invenzioni in schede da aggiungere alla raccolta o da scartare. Come potete vedere dalla immagini nella galleria qui sotto, su Android la novità finora sembra aver raggiunto utenti inglesi e olandesi, fateci sapere nei commenti se qualcuno di voi ha già ricevuto l’update su smartphone.</p>
      <p>
        <a href="https://play.google.com/store/apps/details?id=com.google.android.apps.photos">Disponibile su Google Play</a>
      </p>
      <p>Via: <a href="https://www.androidpolice.com/2019/11/14/google-photos-will-rename-its-confusing-assistant-tab-to-for-you/">Android Police</a></p>
    </article>
  </body>
</html>