<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/spotify-sincronizzazione-tra-testo-e-musica-in-fase-di-test/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T18:32:00+00:00"/>
    <meta property="og:title" content="Spotify, sincronizzazione tra testo e musica in fase di test | MobileLabs"/>
    <meta property="og:description" content="Spotify potrebbe a breve implementare una funzionalità nella sua piattaforma streaming musicale. L’aggiornamento attualmente in fase di test renderebbe simultanea la riproduzione del brano e la visibilità dei testi, come un karaoke. Una contromossa nei confronti di Apple Music che vanta nella funzione in seguito al rilascio di iOS 13."/>
  </head>
  <body>
    <article>
      <h1>Spotify, sincronizzazione tra testo e musica in fase di test | MobileLabs</h1>
      <address>
        <time datetime="2019-11-15T18:32:00+00:00">15 Nov 2019, 18:32</time>
      </address>
      <p><a href="https://www.tomshw.it/smartphone/spotify-lancia-ufficialmente-unapplicazione-pensata-per-i-bambini/"><b>Spotify</b></a> potrebbe a breve implementare una “nuova” funzionalità nella nota piattaforma streaming musicale. L’aggiornamento attualmente in fase di test renderebbe <b>simultanea la riproduzione del brano e la visibilità  dei testi</b>.</p>
      <p>Grande attenzione per i suoi utenti che amano canticchiare ascoltando le hit del momento. Non è da escludere che il noto servizio streaming musicale possa a breve regalare ai suoi utenti <b>una vera e propria funzionalità “Karaoke”</b>. Non dimentichiamo che la nuova funzione di cui parliamo è stata recentemente introdotta nell’app Apple Music in seguito al lancio di iOS 13. Ottima mossa da parte di Spotify che sta inevitabilmente cercando di tener stretti i suoi attuali utenti ottimizzando le attuali funzionalità offerte dal servizio di streaming musicale. In passato Spotify si dedicò ad una simile funzione <i>“Behind the Lyrics” ( poi rimossa)</i> con supporto dei testi, dedicato però solo all’utilizzo in modalità desktop e non adatta a coloro che vogliono realmente imparare le parole del brano</p>
      <figure>
        <iframe data-src="https://twitter.com/notfndm/status/1194836114072166400?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Come mostrano numerosi utenti del web, la funzione <b>modifica l’attuale schermata grazie alla presenza del testo che sarà sincronizzato con l’audio</b>. Il nuovo servizio è frutto della collaborazione con Musixmatch, una delle più grandi piattaforme di testi.</p>
      <figure>
        <img src="https://www.tomshw.it/images/images/2018/11/spotify-cover-6415.768x432.jpg"/>
      </figure>
      <p>Secondo alcune fonti, la feature è attualmente in fase di test solamente su un numero ristretto di utenti tra cui<b> Canada, Messico e Indonesia</b>. Vista la contromossa di Spotify nei confronti della rivale Apple Music, possiamo sperare che la novità venga implementata ufficialmente per tutti gli utenti.</p>
    </article>
  </body>
</html>