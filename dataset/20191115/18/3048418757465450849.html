<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/15/legendarische-mannetjesmaker-roger-stone-schuldig-bevonden-aan-liegen-tegen-amerikaans-congres/"/>
    <meta property="og:site_name" content="ThePostOnline"/>
    <meta property="article:published_time" content="2019-11-15T18:29:00+00:00"/>
    <meta property="og:title" content="Legendarische mannetjesmaker Roger Stone schuldig bevonden aan liegen tegen Amerikaans Congres"/>
    <meta property="og:description" content="Adviseerde Donald Trump tijdens campagne van 2016"/>
  </head>
  <body>
    <article>
      <h1>Legendarische mannetjesmaker Roger Stone schuldig bevonden aan liegen tegen Amerikaans Congres</h1>
      <h2>Adviseerde Donald Trump tijdens campagne van 2016</h2>
      <address><time datetime="2019-11-15T18:29:00+00:00">15 Nov 2019, 18:29</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Een voormalige adviseur en campagnemedewerker van Donald Trump, Roger Stone, is schuldig bevonden aan onder meer liegen tegen het Congres en belemmering van de rechtsgang in het kader van de verkiezingscampagnes van 2016. De rechter bepaalt de strafmaat op 6 februari. Stone heeft alle beschuldigingen tegengesproken. Trump reageerde boos dat justitie zich partijdig toont en met twee maten meet.</p>
      <p>Het proces tegen Stone is een gevolg van een onderzoek van speciaal onderzoeker Robert Mueller naar Russische pogingen de verkiezingen te beïnvloeden. Die zouden mogelijk in het voordeel van Trump hebben gewerkt. Het is nooit aangetoond dat Trump zelf daar iets mee te maken zou hebben. Nu proberen Democraten in het Huis van Afgevaardigden Trump af te zetten wegens machtsmisbruik. Daar zijn deze week openbare hoorzittingen over begonnen in het Huis.</p>
      <figure>
        <iframe data-src="https://twitter.com/realDonaldTrump/status/1195389486659776512?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De aanklachten tegen Stone hebben allemaal te maken met hackaanvallen op e-mailadressen van de Democraten in 2016. Die zouden volgens Amerikaanse inlichtingendiensten door Russische geheime diensten zijn gedaan. Stone heeft hier volgens de jury tijdens Muellers onderzoek valse verklaringen over afgelegd en getuigen aangemoedigd dat ook te doen.</p>
      <p>Het onderzoek van Mueller heeft 22 maanden geduurd en richtte zich vooral op de vraag of Trump of medewerkers in de campagne voor de verkiezingen van 2016 hadden samengezworen met Russen. Stone zou er mogelijk een zijn. Ze zouden de rivaal, de Democratische presidentskandidate Hillary Clinton, zwart willen maken.</p>
      <p>Het ging vooral om via WikiLeaks opgedoken e-mails, waaruit bleek dat de top van de Democratische Partij de kandidatuur van Bernie Sanders stiekem saboteerde en zo Clinton hielp. In de reactie van de Democraten werd toen gesuggereerd dat Trump de mails van Russen kreeg. Maar in het rapport van Mueller staat dat niets aantoont dat Trump in een samenzwering met Russen heeft geprobeerd de campagne van zijn Democratische tegenstander te ontregelen. Volgens Trump is het een heksenjacht tegen hem die nog steeds doorgaat, omdat hij de verkiezingen heeft gewonnen.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>