<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/15/macaristaninin-avrupa-komisyonunun-genisleme-aday-ap-onayini-alamadi"/>
    <meta property="og:site_name" content="euronews"/>
    <meta property="article:published_time" content="2019-11-15T06:56:52+00:00"/>
    <meta property="og:title" content="Macaristan'nın Avrupa Komisyonu'nun genişleme adayı AP onayını alamadı"/>
    <meta property="og:description" content="Macaristan'ın Avrupa Komisyonu'nun Genişlemeden Sorumlu üyeliği için aday gösterdiği Oliver Varhelyi, 3 saat süren mülakatın ardından Avrupa parlamenterlerinin onayını alamadı. Varhelyi özellikle Türkiye ve Batı Balkan ülkeleri ile ilgili sorular karşısında zor anlar yaşadı"/>
  </head>
  <body>
    <article>
      <h1>Macaristan'nın Avrupa Komisyonu'nun genişleme adayı AP onayını alamadı</h1>
      <address><time datetime="2019-11-15T06:56:52+00:00">15 Nov 2019, 06:56</time> by <a rel="author">Gülsüm Alan</a></address>
      <p>Macaristan'ın Avrupa Komisyonu'nun Genişlemeden Sorumlu üyeliği için aday gösterdiği Oliver Varhelyi, 3 saat süren mülakatın ardından Avrupa parlamenterlerinin onayını alamadı. Varhelyi özellikle Türkiye ve Batı Balkan ülkeleri ile ilgili sorular karşısında zor anlar yaşadı.</p>
      <p>Avrupalı parlamenterlerin bazı sorularına cevap vermekten kaçınan Varhelyi, AB kurallarına harfiyen uyacağını ifade etti ancak bu cevaplar parlamenterleri ikna etmeye yetmedi.</p>
      <p>Bazı parlamenterler, "Türkiye'nin son yıllarda birçok uluslararası kuralları ciddi anlamda ihlal ettiği" görüşünü dile getirerek Varhelyi'nin Ankara'yı destekleyen Orban hükümetinden etkilenmeyeceğini ispatlanmasını talep etmişti.</p>
      <p>Varhelyi ise daha önce dört yıl boyunca bağımsız bir şekilde Avrupa Kurumları için çalıştığını belirterek hiçbir hükümetin müdahalesine izin vermeyeceğini, AB kurallarını harfiyen yerine getireceğini dile getirmişti.</p>
      <ul>
        <li>
          <a href="https://tr.euronews.com/2019/11/14/avrupa-komisyonunun-genisleme-aday-turkiye-ye-mali-yardimlar-devam-etmeli">Avrupa Komisyonu'nun genişleme adayı: Türkiye'ye mali yardımlar devam etmeli</a>
        </li>
        <li>
          <a href="https://tr.euronews.com/2019/10/25/macaristan-basbakan-orbandan-turkiyenin-suriye-deki-operasyonuna-destek">Macaristan Başbakanı Orban'dan Türkiye'nin Suriye'deki operasyonuna destek</a>
        </li>
      </ul>
      <p>Varhelyi, bundan sonraki süreçte Avrupa Parlamentosu Dışişleri Komitesi'ni ikna etmek için yazılı sorulara cevap vermek durumunda kalacak. Bu sürecin ardından adaylığı yeniden değerlendirilecek.</p>
      <p>İnsan hakları ihlalleri ile yoğun tartışmalara neden olan Macar hükümetine yakınlığı ile bilinen Varhelyi Macaristan'ın bu görev için gösterdiği ikinci adayıydı.</p>
    </article>
  </body>
</html>