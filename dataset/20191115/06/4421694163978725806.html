<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/m-yaso-kistky-ta-riky-krovi-meshkantsi-sela-na-lvivshhyni-skydayut-reshtky-tvaryn-v-poli-foto/"/>
    <meta property="og:site_name" content="VARTA1"/>
    <meta property="article:published_time" content="2019-11-15T06:21:31+00:00"/>
    <meta property="og:title" content="М’ясо, кістки та ріки крові: мешканці села на Львівщині скидають рештки тварин в полі (фото)"/>
    <meta property="og:description" content="М'ясо, кістки та ріки крові: мешканці села на Львівщині скидають рештки тварин в полі (фото)"/>
  </head>
  <body>
    <article>
      <h1>М’ясо, кістки та ріки крові: мешканці села на Львівщині скидають рештки тварин в полі (фото)</h1>
      <address>
        <time datetime="2019-11-15T06:21:31+00:00">15 Nov 2019, 06:21</time>
      </address>
      <p>Post Views: 6</p>
      <p>Вчора, 14 листопада громадські активісти спільно з журналістами знайшли несанкціонований склад тваринних рештів біля Жовкви, Львівської області в селі – Боянець. Про це повідомила журналістка Ольга Євстегнеєва на сторінці у Facebook.</p>
      <p>“Я сьогодні буду знову про своє. Про м’ясо, кістки та ріки крові. Біля Жовкви, Львівської області є село – Боянець, де кілька десятків сімей займається дворовим забоєм скоту. Пізніше це м’ясо іде на ринки Львова. Вони з незрозумілих нікому причин продовжують і далі тваринні рештки викидати в полях та лісах, що неодноразово фіксували місцеві. Через це вода в колодязях людей непридатна для пиття, але “бізнесменам” байдуже. Сьогодні ми з Ігор Муравський Юрій Петрань Михайло Ребриш спіймали їх на гарячому.” – повідомила журналістка.</p>
      <p>Зазначається також, що тут же, на Жовківщині відновив свою роботу переробний завод, куди можна цілком законно здавати тваринні рештки.</p>
      <p>За попередніми підрахунками журналістки, село продукує відходів приблизно 9-10 тон в тиждень.</p>
      <p>“25% становлять відходи від скоту. Тобто у тиждень вони мають 36 тон живого скоту. 27 тон вони продають на львівських базарах, помножимо це на середню вартість м’яса та субпродуктів, нехай у 90 грн, і отримуємо 2 млн 700 тис грн вручки. А утилізація 9 тон решток по середній ціні у 2250 грн за тонну коштує 18 тисяч 450 грн. Хіба не нонсенс при такій демократичній ціні утилізації продовжувати далі отруювати навколишнє середовище, де живуть їхні та чужі діти?” – повідомила журналістка.</p>
      <p>Спільно з місцевим депутатом Ігорем Муравським та громадським діячем Михайлом Ребришом влаштували засідку на порушників.</p>
      <p>“Як тільки ми під’їжджали до місця засідки – побачили мікроавтобус на польській реєстрації з причіпом без номерних знаків, навантажений тваринними рештками. Ми прослідкували за ними у поле, відзняли, як відходи скидають в поле двоє хлопців. Вдалось затримати обох, але водій за кілька хвилин втік. Те, що ми там побачили – шок. Вириті котлавани по 4 метри і довжиною у кількадесят метрів, набиті тельбухами і кишками, ріки крові, насипи вже заритих могильників і то все за 50 метрів від річки з красномовною назвою “Свиня”, що впадає у Рату та у Західний Буг. Викликали поліцію, яка зафіксувала все. Опитала нас, як свідків, та забрала машину з причіпом на територію Ветсанзаводу, бо везти це “добро” на штрафмайданчик було б неадекватно.” – продовжує Ольга Євстегнеєва.</p>
      <figure>
        <img src="https://varta1.com.ua/wp-content/uploads/2019/11/70299929_2674785802578835_4959876392889090048_o.jpg"/>
        <figcaption>
          <cite>Фото: Ольга Євстегнеєва</cite>
        </figcaption>
      </figure>
      <figure>
        <img src="https://varta1.com.ua/wp-content/uploads/2019/11/69697542_2674785829245499_8762110386263556096_o.jpg"/>
        <figcaption>
          <cite>Фото: Ольга Євстегнеєва</cite>
        </figcaption>
      </figure>
      <p>Екологи приїхали зі Львова та взяли проби грунту. </p>
      <p>“Коли минулого разу таку засідку робили місцеві і спіймали злочинців на гарячому – то за півгодини приїхало з кілька десят чоловіків, які намагались “домовитись”. Саме після цього я зрозуміла – що там треба бути журналісту. Цього разу теж під’їхав мікроавтобус з двома чоловіками. Вони підійшли до поліції, я в той час знімала поряд. Коли я спробувала підійти і їх записати – вони банально втекли. Очевидно, вони впевнені, що їм нічого не буде. Коли затриманий хлопець дзвонив власнику машини і своєму “куратору”, щоб його забрали, то нас з поліцією обклали матом і сказали, що не приїдуть, бо “ходить ота і їх знімає”. Це шок. Я навіть не знаю, як назвати цих людей. Вони абсолютно впевнені у безкарності і готові на все. Але бояться камери. Ну хоч щось.” – додала журналістка.</p>
      <figure>
        <img src="https://varta1.com.ua/wp-content/uploads/2019/11/75407771_2674785922578823_108462484163133440_o.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/76609818_2674785782578837_8546281553720770560_o-1.jpg"/>
        <figcaption>
          <cite>Фото: Ольга Євстегнеєва</cite>
        </figcaption>
      </figure>
      <figure>
        <img src="https://varta1.com.ua/wp-content/uploads/2019/11/75485951_2674785959245486_5054939983543009280_o.jpg"/>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>