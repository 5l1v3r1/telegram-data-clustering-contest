<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/google-maps-artik-yabanci-yer-isimlerini-soyluyor_85041.html"/>
    <meta property="og:site_name" content="CHIP Online"/>
    <meta property="article:published_time" content="2019-11-15T06:00:00+00:00"/>
    <meta property="og:title" content="Google Maps, Artık Yabancı Yer İsimlerini Söylüyor"/>
    <meta property="og:description" content="Google Maps, nasıl okunacağını bilmediğiniz yabancı yer isimleri konusunda da artık yardıma hazır!"/>
  </head>
  <body>
    <article>
      <h1>Google Maps, Artık Yabancı Yer İsimlerini Söylüyor</h1>
      <h2>Google Maps, nasıl okunacağını bilmediğiniz yabancı yer isimleri konusunda da artık yardıma hazır!</h2>
      <address><time datetime="2019-11-15T06:00:00+00:00">15 Nov 2019, 06:00</time> by <a rel="author">CHIP Online</a></address>
      <p>Google, harita uygulamasını çeviri uygulamasıyla daha yakın bir bütünleşme içerisine sokacağını <a href="https://www.chip.com.tr/redir/?url=https%3A%2F%2Fwww.blog.google%2Fproducts%2Fmaps%2Fspeak-easy-while-traveling%2F">duyurdu</a>. Bu sayede örneğin yurt dışına seyahat edenler, herhangi bir konumun adını söylemekte zorluk çektiklerinde, bu adı Google Maps'ın sesli olarak okumasını sağlayabilecekler.</p>
      <figure>
        <video src="https://cdn.neow.in/news/images/uploaded/2019/11/1573671677_test.gif" autoplay="" loop=""/>
      </figure>
      <p>İşlevi kullanmak için konum adının yanında görünen <b>hoparlör simgesine</b> dokunmak yeterli olacak. Yeni işlev yabancı dilleri otomatik olarak algıladığından, konum yabancı dilde olmadığı sürece hoparlör simgesi görünmeyecek. Bunun yanında Google Maps, sizi direkt olarak Translate uygulamasına yönlendiren bir bağlantıyı da içerecek.</p>
      <p>Google, Maps'e bir süredir hayatı kolaylaştıran işlevler ekliyor. Bu yeni işlev, yurt dışında iletişim kurma sorunu yaşayanların işine yarayacak. Yenilik, Android ve iOS kullanıcılarına bu ay, 50'den fazla dil desteğiyle gelecek.</p>
    </article>
  </body>
</html>