<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158439_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-15T06:24:00+00:00"/>
    <meta property="og:title" content="Стойчо Младенов: Най-голямото удоволствие е да печеля титли с ЦСКА"/>
    <meta property="og:description" content="Да си цесекар е неизлечима болест, оставаш белязан за цял живот, допълни той"/>
  </head>
  <body>
    <article>
      <h1>Стойчо Младенов: Най-голямото удоволствие е да печеля титли с ЦСКА</h1>
      <address><time datetime="2019-11-15T06:24:00+00:00">15 Nov 2019, 06:24</time> by <a rel="author">"Тема спорт"</a></address>
      <p>Най-успешният треньор на ЦСКА през новия век Стойчо Младенов беше един от специалните гости на събитието He is the man (б.р. - Той е мъжът), организирано от dir.bg. Екзекутора на Ливърпул говори по няколко въпроса, свързани с армейците.<br/> <br/>"Да си цесекар е неизлечима болест. Който е минал през ЦСКА, остава белязан за цял живот. За да бъда поканен в ЦСКА, трябва да има единомислие между двете страни. Когато това се случи, надявам се да се завърна", отговори Младенов на въпрос дали би се върнал в ЦСКА. <br/> <br/>Той призна, че ще подпише договор с казахстанския си клуб Кайсар за още една година, така че остава там.<br/> <br/>"Най-голямото ми удоволствие е да печеля трофеи с ЦСКА. Нищо не може да се сравни с тази тръпка. Върхът на айсберга е да спечелиш титла с ЦСКА или друг значим трофей. Да, имал съм успехи и в други държави, но няма как да е същото както в ЦСКА", каза още Младенов.<br/> <br/>"Амбицията ми като футболист беше да се измъкна от немотията, беднотията, да изляза от тинята, в която бяхме. Благодаря на Господ, всичко е успешно дотук", допълни Стойчо.</p>
      <p> </p>
    </article>
  </body>
</html>