<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/comments-newspaper/_ukrayinci-zaryadzhayutsya-nedoviroyu/938197"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T06:30:00+00:00"/>
    <meta property="og:title" content="Українці заряджаються недовірою"/>
    <meta property="og:description" content="35% українців вважають, що все в країні рухається в неправильному напрямку. Їхня кількість зростає. Майже зрівнялася з тими, хто переконаний, що в правильному &amp;mdash; таких 37,5%. Дані опитування Центру Разумкова. Це не тільки тому, що ко&amp;shy;манда президента Володимира Зеленського ..."/>
  </head>
  <body>
    <article>
      <h1>Українці заряджаються недовірою</h1>
      <address><time datetime="2019-11-15T06:30:00+00:00">15 Nov 2019, 06:30</time> by <a rel="author">Володимир ЄРМОЛЕНКО, філософ</a></address>
      <p>35% українців вважають, що все в країні рухається в неправильному напрямку. Їхня кількість зростає. Майже зрівнялася з тими, хто переконаний, що в правильному — таких 37,5%. Дані опитування Центру Разумкова.</p>
      <p>Це не тільки тому, що ко­манда президента Володимира Зеленського помиляється. А й тому, що українці звик­ли недовіряти, не вірити, але все-таки сподіватися, без надії. Звикли мати дулю в кишені. Щодо влади і всіх.</p>
      <p>Дива не сталося і статися не могло. Жодні піар-кампанії не змінять глибинних речей, архетипів нашої емоційності, колективного несвідомого. Ми індивідуалісти, заряджаємося недовірою. Все на світі рухається в неправильному напрямку. Ми завжди в цьому переконані. Тільки завдяки цьому здатні вижити. Благодать наша в тому, що ми, попри це, ще здатні щось робити.</p>
      <p>Мрії почати українську історію спочатку наївні. Історія не любить, коли її забувають. Тоді вона ще впертіше повторюється.</p>
    </article>
  </body>
</html>