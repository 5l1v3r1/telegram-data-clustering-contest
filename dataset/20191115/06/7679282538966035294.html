<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-htet-2019-haryana-teachers-eligibility-test-or-tet-will-be-held-tomorrow-know-dress-code-admit-card-important-instructions-here-2850112.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T06:07:01+00:00"/>
    <meta property="og:title" content="HTET 2019: कल और रविवार को हरियाणा टीईटी, जानें एचटीईटी के 10 महत्वपूर्ण दिशा निर्देश"/>
    <meta property="og:description" content="हरियाणा विद्यालय शिक्षा बोर्ड (HBSE) कल और रविवार को हरियाणा अध्यापक पात्रता की परीक्षा (एचटीईटी) का आयोजन करने जा रहा है। 16 और 17 नवंबर को होने जा रही एचटीईटी या एचटैट परीक्षा को लेकर एचबीएसई ने..."/>
  </head>
  <body>
    <article>
      <h1>HTET 2019: कल और रविवार को हरियाणा टीईटी, जानें एचटीईटी के 10 महत्वपूर्ण दिशा निर्देश</h1>
      <address><time datetime="2019-11-15T06:07:01+00:00">15 Nov 2019, 06:07</time> by <a rel="author">लाइव हिन्दुस्तान टीम,नई दिल्ली</a></address>
      <p>हरियाणा विद्यालय शिक्षा बोर्ड (HBSE) कल और रविवार को हरियाणा अध्यापक पात्रता की परीक्षा (एचटीईटी) का आयोजन करने जा रहा है। 16 और 17 नवंबर को होने जा रही एचटीईटी या एचटैट परीक्षा को लेकर एचबीएसई ने दिशा निर्देश जारी किए हैं। बोर्ड ने कहा है कि परीक्षार्थी परीक्षा केंद्र पर जांच के लिए 2 घंटे 10 मिनट पहले पहुंचे। परीक्षा के शुरू होने से 60 मिनट पहले ही अभ्यर्थियों का प्रवेश बंद कर दिया जाएगा, इसके बाद अभ्यर्थी को किसी भी अवस्था में परीक्षा केंद्र में प्रवेश नहीं करने दिया जाएगा, इसलिए सभी अभ्यर्थी समय पर पहुँचना सुनिश्चित करें। इसके अलावा हरियाणा सरकार ने भी बोर्ड अधिकारियों को नकलविहीन और बिना किसी गड़बड़ी के एचटीईटी परीक्षा आयोजित करने के निर्देश दिए हैं। सरकार ने सभी परीक्षा केंद्रों के आसपास धारा 144 लागू करने के आदेश दिए हैं। </p>
      <p>बोर्ड ने कहा है कि सभी अभ्यर्थी प्रवेश पत्र (एडमिट कार्ड) पर दर्शाए गए महत्वपूर्ण निर्देशों को ध्यान से पढक़र, समझकर उनकी पालना करना सुनिश्चित करें। बोर्ड अध्यक्ष डॉ. जगबीर सिंह ने बताया कि अभ्यर्थियों के समय पर पहुँचने पर ही अनिवार्य रूप से की जाने वाली अभ्यर्थियों की बायोमैट्रिक हाजिरी एवं पहचान से सम्बन्धित अन्य सभी कार्य तथा तलाशी निर्विघन व बिना विलम्ब के सम्पन्न करवायी जा सकेगी। उम्मीदवार परीक्षा केंद्र निकलने से पहले नीचे दिये गए नियम जरूर पढ़ लें- </p>
      <p>1. अभ्यर्थी ब्लैक बॉल प्वाईंट पेन लेकर ही परीक्षा में आयें। आंसर शीट पर इसी का इस्तेमाल करें। </p>
      <p>2. इसके अतिरिक्त परीक्षा में प्रवेश हेतु रंगीन प्रवेश पत्र की मूल प्रति अभ्यर्थी द्वारा रंगीन फोटो (सत्यापित) करवाई गई है। एडमिट कार्ड की रंगीन और मूल प्रति लाएं। जिस पर हस्ताक्षर व बांये अंगूठे का निशान पर्यवेक्षक के सामने लगाते हुए परीक्षा केंद्र पर जमा करवाना अनिवार्य होगा। </p>
      <p>3. अभ्यर्थी को परीक्षा केंद्र के अन्दर किसी भी प्रकार के आभूषण, अन्य धातु आईटम, कैमरा, इलैक्ट्रोनिक्स आईटम, घड़ी, कैलकुलेटर, मोबाईल फोन, पेजर, ब्लूटूथ, ईयरफोन, पर्स, लॉग टेबल, हैल्थ बैंड, इलैक्ट्रोनिक्स गैजेट्स एवं ज्योमैट्री,पैंसिल बॉक्स,प्लास्टिक पाउच, कोरा व छपा हुआ कागज, लिखी हुई पर्ची लाने पर प्रतिबंध है।  </p>
      <p>4. महिला अभ्यर्थियों को अंगूठी, चैन, बालियां इत्यादि ले जाने की स्वीकृति नहीं होगी। महिला अभ्यर्थियों को मंगलसूत्र व नोज पिन पहनने, बिंदी व सिंदूर लगाने तथा सिख धर्म में दीक्षित अभ्यर्थियों को धार्मिक आस्था के चिन्ह ले जाने की अनुमति होगी।</p>
      <p>5. आंसर शीट को न तो मोड़ना है और न ही उस पर रफ वर्क करना है। </p>
      <p>6. टेस्ट बुकलेट के फ्रंट पेज पर दिया गया सीरियल नंबर आंसर-शीट में दिए गए बॉक्स में लिखना होगा। </p>
      <p>7. टेक्ट बुकलेट के फ्रेंट पेज पर उम्मीदवार को अपने हस्ताक्षर भी करने होंगे। </p>
      <p>8. परीक्षा केंद्र से निकलने से पहले अपनी आंसर-शीट जरूर जमा करा दें।</p>
      <p>9. अगर आंसर-शीट कटी-फटी मिलती है तो उसे बदलवा लें।</p>
      <p>10. परीक्षा शुरू होने से 2 घंटे 10 मिनट पहले पहुंचें।</p>
      <p><b>हरियाणा सीएम ने HTET को लेकर दिए ये आदेश</b><br/>हरियाणा के मुख्यमंत्री मनोहर लाल ने 16 व 17 नवंबर को होने वाली एचटैट को नकलरहित बनाने को लेकर प्रशासनिक अधिकारियों की वीडियो कांफ्रेसिंग के माध्यम से बैठक ली और उन्हें आवश्यक दिशा-निर्देश दिए। मुख्यमंत्री ने कहा कि जिला प्रशासन एचटैट की परीक्षा को नकलरहित बनाने के लिए समय रहते सभी इंतजाम पूरा कर ले। उन्होंने कहा कि हरियाणा प्रदेश में शिक्षा के स्तर को बेहतर बनाना हमारी प्राथमिकताओं में से एक है, ऐसे में जरूरी है कि प्रदेश में एचटैट की परीक्षा नकलरहित हो। उन्होंने कहा कि जिला प्रशासन सुनिश्चित करे कि परीक्षा केन्द्रों पर नकल ना हो इसके लिए परीक्षा केन्द्रों के आस पास धारा-144 लगाने के लिए निर्देश दिए। इसके साथ ही उन्होंने कहा कि 16 व 17 नवंबर को परीक्षा केन्द्र के आस-पास फोटोस्टेट आदि की दुकानें बंद हो। उन्होंने वीडियो कान्फें्रसिंग में परीक्षा के आयोजन को लेकर सभी डूज व डोन्ट्स के बारे में विस्तार से बताया।<br/> </p>
    </article>
  </body>
</html>