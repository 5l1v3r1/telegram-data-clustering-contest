<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/cserepkalyhabol-emelte-el-a-milliokat-a-rablo-most-fogtak-el-a-rendorok-a-ferfit/186660"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T06:57:00+00:00"/>
    <meta property="og:title" content="Cserépkályhából emelte el a milliókat a rabló - most fogták el a rendőrök a férfit"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Cserépkályhából emelte el a milliókat a rabló - most fogták el a rendőrök a férfit</mark>
      </h1>
      <address><time datetime="2019-11-15T06:57:00+00:00">15 Nov 2019, 06:57</time> by <a rel="author">Police.hu</a></address>
      <p>
        <b>A dunakeszi rendőrök őrizetbe vettek egy 25 éves férfit, aki a gyanú szerint kirabolt egy idős férfit Fóton. </b>
        <b>A dunakeszi rendőrök őrizetbe vettek egy 25 éves férfit, aki a gyanú szerint kirabolt egy idős férfit Fóton.</b>
      </p>
      <p>A nyomozás adatai szerint a 25 éves Sz. László 2019. november 2-án 23 óra 30 körül Fóton, a Tátra utcában található családi házba bement és a hálószobában található cserépkályha tűzteréből kivette a sértett által ott tárolt fémdobozt a benne található több millió forint készpénzzel, külföldi valutával, aranyékszerrel és takarékkönyvvel együtt.</p>
      <figure>
        <img src="http://media.borsonline.hu/cikk/20/192252/gallery-picture/645w/2024582_n3467033.jpg"/>
        <figcaption>© police.hu</figcaption>
      </figure>
      <p>A sértett a férfit cselekménye közben megzavarta, erre a támadó meglökte őt, aki ennek következtében a földre esett, majd a rabló a dobozzal elmenekült a helyszínről.</p>
      <p>Ezt követően Sz. László néhány perc elteltével visszatért a helyszínre, azonban ekkor a 75 éves sértett egy zseblámpával fejen ütötte, amire az elkövető távozott. sértett a bántalmazás következtében nyolc napon belül gyógyuló sérüléseket szenvedett.</p>
      <figure>
        <img src="http://media.borsonline.hu/cikk/20/192252/gallery-picture/645w/2024578_n3467033.jpg"/>
        <figcaption>© police.hu</figcaption>
      </figure>
      <p>Az esetről történt bejelentést követően a dunakeszi rendőrök széleskörű adatgyűjtést végeztek, amelynek eredményeként azonosították a bűncselekmény feltételezett elkövetőjét.</p>
      <p>Sz. Lászlót a rendőrök 2019. november 14-én 13 óra 50 perckor fóti otthonában elfogták, a rendőrkapitányságra előállították, ahol a vele szemben alkalmazott kábítószer-gyorsteszt pozitív értéket mutatott. A férfit a nyomozók gyanúsítottként kihallgatták, őrizetbe vették és előterjesztést tettek letartóztatásának indítványozására.</p>
      <figure>
        <img src="http://media.borsonline.hu/cikk/20/192252/gallery-picture/645w/2024580_n3467033.jpg"/>
        <figcaption>© police.hu</figcaption>
      </figure>
      <p>A férfinál tartott kutatás során a nyomozók a bűncselekményből származó készpénz egy részét, az aranyékszereket és a takarékjegyet, valamint kábítószergyanús növényi törmeléket és kábítószer fogyasztáshoz szükséges eszközöket találtak és foglaltak le.</p>
      <figure>
        <img src="http://media.borsonline.hu/cikk/20/192252/gallery-picture/645w/2024576_n3467033.jpg"/>
        <figcaption>© police.hu</figcaption>
      </figure>
      <p>Ellene az eljárást a Dunakeszi Rendőrkapitányság rablás bűntett és kábítószer birtoklás vétség elkövetésének megalapozott gyanúja miatt folytatja.</p>
    </article>
  </body>
</html>