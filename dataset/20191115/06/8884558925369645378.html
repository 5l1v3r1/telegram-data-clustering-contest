<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/koper-ali-gorica"/>
    <meta property="og:site_name" content="Primorske novice"/>
    <meta property="article:published_time" content="2019-11-15T06:00:00+00:00"/>
    <meta property="og:title" content="Koper ali Gorica?"/>
    <meta property="og:description" content="Čeprav prvoligaški nogomet zaradi obveznosti reprezentance miruje, bo spored ligašev na Primorskem konec tedna zelo bogat. V ospredju bo jutrišnje dogajanje na stadionu Bonifika, kjer se bosta pomerila nekdanja prvoligaša Koper in Gorica."/>
  </head>
  <body>
    <article>
      <h1>Koper ali Gorica?</h1>
      <address><time datetime="2019-11-15T06:00:00+00:00">15 Nov 2019, 06:00</time> by <a rel="author">Igor Mušič</a></address>
      <p>
        <b>Čeprav prvoligaški nogomet zaradi obveznosti reprezentance miruje, bo spored ligašev na Primorskem konec tedna zelo bogat. V ospredju bo jutrišnje dogajanje na stadionu Bonifika, kjer se bosta pomerila nekdanja prvoligaša Koper in Gorica.</b>
      </p>
      <figure>
        <img src="https://static.primorske.si/foto/highres/sport/719849_f253_rokomet_zurd07t.jpg"/>
        <figcaption>Koprske rokometašice za slovo od tekmovalne jeseni drevi čaka ekipa Z'dežele. Foto: Tomaž Primožič/FPA</figcaption>
      </figure>
      <h3>Nogomet</h3>
      <p>Koper : Gorica (jutri ob 15. uri). Rezultat derbija tekmecev za prvaka druge lige bo ekipama pomembno izboljšal ali poslabšal izhodišča za vrnitev v prvo ligo. V boljšem položaju - na lestvici in medsebojno - so Koprčani, ki so tudi dobili prvo medsebojno tekmo v Ajdovščini. Njihov največji adut je nekdanji trener Gorice Miran Srebrnič. Zmaga domačih : neodločeno : zmaga gostov 60:20:20.</p>
      <p>Vitanest Bilje : Jadran Dekani (jutri ob 13.30). Domačini so favoriti, saj so poleti že zmagali v Dekanih, vendar razlika med predstavnikoma srednjega razreda druge lige ni velika. - 60:20:20.</p>
      <h3>Košarka</h3>
      <p>Koper Primorska : Rogaška (v ponedeljek ob 18. uri). Koprčani so še neporaženi, a bodo morali tekmeca, ki je jeseni izgubil le en dvoboj, vzeti zelo resno - 60:40</p>
      <h3>Rokomet</h3>
      <p>Trimo : Koper (danes ob 19. uri). Trebanjci to jesen igrajo precej bolje kot Koprčani. Že točka na Dolenjskem bi bila za goste uspeh - 70:20:10.</p>
      <p>Žurd Koper: Z'dežele (danes ob 19. uri). Za slovo od jeseni bi bilo dobro izkoristiti domači parket za presenečenje proti le za eno zmago boljšim Celjankam - 40:30:30.</p>
      <p>Izola : Krka (jutri ob 19 uri). Izolankam bi že točka v boju za obstanek pomenila ogromno, a bo proti po imenih in po rezultatih mnogo boljšim gostjam težko dosegljiva - 10:20:70.</p>
      <h3>Odbojka</h3>
      <p>NKBM Branik : Ankaran (danes ob 20.15). Možnosti, da bi Ankarančanke premagale državne prvakinje sredi Maribora so povsem teoretične - 90:10.</p>
      <p>Salonit Anhovo : Hoče (jutri ob 19. uri). Cementarji so jutrišnje goste Kanala v torek na Štajerskem že položili v pokalu. Doma bi morali vajo ponoviti še v državnem prvenstvu - 80:20.</p>
      <p>Gen-I Volley : Jedinstvo Brčko (jutri ob 19. uri). Srednjeevropski tekmec iz BiH, ki je Mariborčankam vzel dva niza, je favorit. 40:60.</p>
      <p>Luka Koper : Formis (jutri ob 17. uri). Koprčanke so predzadnje na lestvici. Tekme z najslabšo ekipo v ligi ne bi smele izgubiti. 60:40.</p>
      <h3>Dvoranski nogomet</h3>
      <p>Sevnica : Oplast (danes ob 20. uri). To bo za goste iz Kobarida, ki so to jesen najslabši, morda ključna tekma za obstanek v ligi. Sevničane, ki so mesto pred njimi, morajo ustaviti. Po remiju z močno Litijo bi Primorci morali biti sposobni narediti ta korak. 50:30:20.</p>
      <p>Bronx : Stripy (danes ob 20.30). Škofjeločani so druga ekipa prvenstva, vendar je Bronx doma zelo močan. Presenečenje ali vsaj točka nista izključena. 30:30:40.</p>
    </article>
  </body>
</html>