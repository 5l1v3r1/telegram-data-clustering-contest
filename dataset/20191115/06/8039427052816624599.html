<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955547"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T06:30:26+00:00"/>
    <meta property="og:title" content="స్నేహితుడు వారిస్తుండగానే ఘోరం జరిగిపోయింది!"/>
    <meta property="og:description" content="ADVT"/>
  </head>
  <body>
    <article>
      <h1>స్నేహితుడు వారిస్తుండగానే ఘోరం జరిగిపోయింది!</h1>
      <address>
        <time datetime="2019-11-15T06:30:26+00:00">15 Nov 2019, 06:30</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>ఒంటిపై పెట్రోల్‌ పోసుకొని నిప్పంటించుకున్న యువకుడు</b>
        </li>
      </ul>
      <p><b>హైదరాబాద్ :</b> ఒంటిపై పెట్రోల్‌ పోసుకొని నిప్పంటించుకున్నాడో యువకుడు. 50 శాతానికి పైగా కాలిన గాయాలతో ఉస్మానియా ఆస్పత్రిలో చికిత్స పొందుతున్నాడు. ఫలక్‌నుమా, ముస్తఫానగర్‌కు చెందిన మహ్మద్‌ అన్వర్‌ కుమారుడు మహ్మద్‌ అబ్దుల్లా (25) డ్రైవర్‌గా పనిచేస్తున్నాడు. గురువారం మధ్యాహ్నం 12గంటల సమయంలో తుక్కుగూడ ఓఆర్‌ఆర్‌ వద్ద ద్విచక్ర వాహనంపై ఓ మహిళతో వెళ్తున్నాడు. మహిళ చేతిలో పాప ఉంది. అదే సమయంలో అబ్దుల్లా స్నేహితుడు సొహైల్‌ తన స్నేహితుడు మహిళతో కలిసి బైక్‌పై వెళ్తున్నట్టు చూశాడు. మహేశ్వరం వెళ్లిన సొహైల్‌ తిరిగి వచ్చే సమయంలో అదే మహిళ పహాడిషరీఫ్‌ సమీపంలోని హార్డ్‌వేర్‌ పార్కు నుంచి ఒంటరిగా నడుచుకుంటూ వెళ్తుండటం గమనించాడు. ఆటోను ఆపిన సొహైల్‌ ఆమెతో కలిసి వచ్చిన అబ్దుల్లా ఎక్కడని ప్రశ్నించాడు. తనను ఇక్కడ విడిచిపెట్టి వెళ్లాడని చెప్పింది. అదే సమయంలో అక్కడికి ద్విచక్రవాహనంపై వచ్చిన అబ్దుల్లా రోడ్డు పక్కకు వెళ్లి తనవెంట తీసుకెళ్లిన పెట్రోల్‌ను ఒంటిపై పోసుకొని నిప్పంటించుకున్నాడు. స్నేహితుడు వారిస్తుండగానే ఘోరం జరిగి పోయింది. స్థానికుల సహకారంతో మంటలను ఆర్పి 108లో ఉస్మానియా ఆస్పత్రికి తరలించారు. పోలీసులు కేసు నమోదు చేసి దర్యాప్తు చేస్తున్నారు.</p>
    </article>
  </body>
</html>