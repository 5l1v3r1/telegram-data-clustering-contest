<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741797"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T06:11:00+00:00"/>
    <meta property="og:title" content="แบงก์รับพนักงานยักยอก5ล้าน ไล่ออก-ฟันอาญา-คืนเงิน"/>
    <meta property="og:description" content="'เฮียหมา'ได้เฮ!.... ธนาคารกรุงเทพ ยอมรับแล้วมีพนักงานยักยอกเงินไป 5 ล้านบาท หลังทำการสอบสวนแล้วเสร็จ พร้อมสั่งไล่ออกพ้นสภาพทันที ก่อนดำเนินคดีอาญาเอาผิดหนักซ้ำ เตรียมชดใช้เงินให้ลูกค้าตามกระบวนการ คาดแล้วเสร็จภายในวันนี้"/>
  </head>
  <body>
    <article>
      <h1>แบงก์รับพนักงานยักยอก5ล้าน ไล่ออก-ฟันอาญา-คืนเงิน</h1>
      <address>
        <time datetime="2019-11-15T06:11:00+00:00">15 Nov 2019, 06:11</time>
      </address>
      <p>
        <b>"เฮียหมา"ได้เฮ!.... ธนาคารกรุงเทพ ยอมรับแล้วมีพนักงานยักยอกเงินไป 5 ล้านบาท หลังทำการสอบสวนแล้วเสร็จ พร้อมสั่งไล่ออกพ้นสภาพทันที ก่อนดำเนินคดีอาญาเอาผิดหนักซ้ำ เตรียมชดใช้เงินให้ลูกค้าตามกระบวนการ คาดแล้วเสร็จภายในวันนี้</b>
      </p>
      <p>จากกรณี นายเอกพัฒ อธิธนัทกุล อายุ 61 ปี หรือ "เฮียหมา" เจ้าของร้าน "นายหมา ทะเลมีชีวิต" ตั้งอยู่ริมถนนตำหรุ-คลองเก้า ต.แพรกษาใหม่ อ.เมือง จ.สมุทรปราการ ได้นำเอกสารสมุดบัญชีธนาคารกรุงเทพเข้าแจ้งความร้องทุกข์ หลังจากเงินที่ฝากไว้กว่า 5 ล้านบาทได้หายออกจากบัญชีไป แถมสมุดบัญชียังถูกยกเลิกโดยที่ไม่ทราบ จนไม่สามารถทำธุรกรรมต่าง ๆ ได้ โดยเจ้าตัวเครียดจัดเพราะไม่รู้ว่าจะได้เงินกลับคืนมาหรือไม่ขนาดถึงขั้นล้มป่วยเพราะต้องรอการตรวจสอบจากธนาคารก่อน ตามที่ได้เสนอข่าวไปแล้วนั้น<br/><br/>เกี่ยวกับเรื่องนี้ เมื่อวันที่ 15 พ.ย. รายงานข่าวจาก<b>ธนาคารกรุงเทพ</b>แจ้งว่า จากการตรวจสอบเบื้องต้นพบว่า มีพนักงานสาวทำการทุจริตยักยอกเงินลูกค้าออกจากบัญชี ซึ่งธนาคารได้ทำตามขั้นตอนการปฏิบัติงาน ด้วยการ<b>ไล่ออกจากการเป็นพนักงานและดำเนินคดีตามกฎหมายทันที</b> ในส่วนความเสียหายลูกค้านั้น ทางธนาคารพร้อมชดใช้ให้ทั้งหมด คาดว่ากระบวนการจะแล้วเสร็จภายในวันนี้.<br/><br/><b><i>ข่าวที่เกี่ยวข้อง</i><br/><br/><a href="https://www.dailynews.co.th/regional/741690">'เฮียหมา'บอกยังเครียดจัด จะสบายใจต่อเมื่อได้รับเงินคืน</a><br/><br/><a href="https://www.dailynews.co.th/regional/741619">ธ.กรุงเทพยันใช้เงิน5ล.คืน'เฮียหมา' หากพบพนง.ทุจริต</a></b><br/> </p>
    </article>
  </body>
</html>