<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150572/"/>
    <meta property="og:site_name" content="AgroNews"/>
    <meta property="article:published_time" content="2019-11-15T06:14:00+00:00"/>
    <meta property="og:title" content="Стало відомо, чому пожовтіло листя на озимій пшениці"/>
    <meta property="og:description" content="Листя озимої пшениці на полях України пожовтіло через морози, які були близько два тижнів тому, та азотне голодування. Таке пояснення дав Сергій Авраменко, доктор с.-г. наук, провідний науковий співробітник у Інститут рослинництва ім. В.Я. Юр’єва НААН. “Шановні колеги – аграрії! За останні дні..."/>
  </head>
  <body>
    <article>
      <h1>Стало відомо, чому пожовтіло листя на озимій пшениці</h1>
      <address><time datetime="2019-11-15T06:14:00+00:00">15 Nov 2019, 06:14</time> by <a rel="author">agronews.uaode/author</a></address>
      <p>
        <b>Листя озимої пшениці на полях України пожовтіло через морози, які були близько два тижнів тому, та азотне голодування. Таке пояснення дав Сергій Авраменко, доктор с.-г. наук, провідний науковий співробітник у Інститут рослинництва ім. В.Я. Юр’єва НААН.</b>
      </p>
      <p>“Шановні колеги – аграрії! За останні дні маю багато звернень від вас з одним і тим же питанням: що сталося з пшеницею та чому пожовтіло листя?</p>
      <p>Відповідаю: причиною стали морози, які були близько 2 тижнів тому та азотне голодування. При чому сильніше пошкодилися посіви після соняшника та на полях з великою кількістю рослинних решток, де був дефіцит азоту у грунті.</p>
      <p>Річ у тім, що пшениця не встигла пройти загартування і накопичити необхідні для зимівлі вуглеводи, адже для цього потрібне ТРИВАЛЕ коливання високих та низьких температур, якого не було цієї осені”, – пише Сергій Авраменко.</p>
      <p>“Чим це виправити? У більшості випадків буде корисним осіннє підживлення азотними, а ще краще комплексними мінеральними добривами, але після їхнього внесення має бути плюсова температура як мінімум 7 днів та вологий грунт.</p>
      <p>Швидше засвоюються добрива у рідкій формі, зокрема і по листу. Тому поспішайте, часу до морозів лишилося мало! Пошкоджені з осені посіви сильніше вражатимуться сніговою пліснявою та іншими хворобами, тому навесні не дивуйтеся сюрпризам. Усе буде добре”, – йдетьнаписав він у Facebook .</p>
    </article>
  </body>
</html>