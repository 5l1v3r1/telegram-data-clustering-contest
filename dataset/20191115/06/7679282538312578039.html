<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-rbi-may-cut-repo-rate-again-in-december-2850148.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T06:24:56+00:00"/>
    <meta property="og:title" content="दिसंबर में एक बार फिर रेपो रेट में हो सकती है कटौती, कर्ज लेना होगा सस्ता"/>
    <meta property="og:description" content="खुदरा महंगाई नवंबर में बढ़कर पांच प्रतिशत पर रहने के आसार के बावजूद आर्थिक वृद्धि की चिंताओं को देखते हुए रिजर्व बैंक (आरबीआई) लगातार दो बार नीतिगत दरों में कटौती कर सकता है। बैंक ऑफ अमेरिका मेरिल..."/>
  </head>
  <body>
    <article>
      <h1>दिसंबर में एक बार फिर रेपो रेट में हो सकती है कटौती, कर्ज लेना होगा सस्ता</h1>
      <address><time datetime="2019-11-15T06:24:56+00:00">15 Nov 2019, 06:24</time> by <a rel="author">एजेंसी,नई दिल्ली</a></address>
      <p>खुदरा महंगाई नवंबर में बढ़कर पांच प्रतिशत पर रहने के आसार के बावजूद आर्थिक वृद्धि की चिंताओं को देखते हुए रिजर्व बैंक (आरबीआई) लगातार दो बार नीतिगत दरों में कटौती कर सकता है। बैंक ऑफ अमेरिका मेरिल लिंच ने अपनी रिपोर्ट में यह बात कही।</p>
      <p>विदेशी ब्रोकरेज फर्म बैंक ऑफ अमेरिका मेरिल लिंच के विश्लेषकों ने कहा कि आरबीआई दिसंबर में होनी वाली मौद्रिक नीति समिति की बैठक में रेपो रेट में 0.25 प्रतिशत की कटौती करेगा और इसके बाद फरवरी बैठक में 0.15 प्रतिशत की और कटौती कर सकता है।</p>
      <p>रिपोर्ट में उल्लेख किया गया है एसबीआई के अर्थशा्त्रिरयों ने चेतावनी दी है कि आर्थिक वृद्धि को रफ्तार देने के लिए दरों में कटौती करने से वित्तीय अस्थिरता का खतरा बढ़ सकता है। इसमें कहा गया है कि मुद्रास्फीति के बुनियादी कारक कमजोर बने हुए हैं, इसके चलते गैर-खाद्य और गैर-ईंधन मुख्य मुद्रास्फीति अक्तूबर में 3.3 प्रतिशत पर सीमित रही। सितंबर में यह 3.7 प्रतिशत थी। खुदरा महंगाई अक्तूबर महीने में बढ़कर 4.62 प्रतिशत पर पहुंच गई है। बुधवार को जारी सरकारी आंकड़ों में यह बात कही गई है।<br/><a href="https://www.livehindustan.com/business/story-gold-rate-fall-on-thursday-know-todays-gold-and-silver-rate-2848796.html">सोने के दामों में गुरुवार को आई गिरावट, जानें आज का Gold रेट</a></p>
    </article>
  </body>
</html>