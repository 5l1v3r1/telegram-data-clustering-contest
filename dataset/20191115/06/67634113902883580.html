<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150576/"/>
    <meta property="og:site_name" content="AgroNews"/>
    <meta property="article:published_time" content="2019-11-15T06:53:00+00:00"/>
    <meta property="og:title" content="Медове шахрайство: як відрізнити підробку"/>
    <meta property="og:description" content="Одним з глобальних викликів для виробників продуктів харчування є питання фальсифікацій і шахрайства з харчовими продуктами. ФАО (ООН) зібрали під своїм керівництвом в Римі експертів і фахівців для ідентифікації шахрайства з харчовими продуктами, а також для визначення можливих кроків подолання..."/>
  </head>
  <body>
    <article>
      <h1>Медове шахрайство: як відрізнити підробку</h1>
      <address><time datetime="2019-11-15T06:53:00+00:00">15 Nov 2019, 06:53</time> by <a rel="author">agronews.uaode/author</a></address>
      <p>
        <b>Одним з глобальних викликів для виробників продуктів харчування є питання фальсифікацій і шахрайства з харчовими продуктами. ФАО (ООН) зібрали під своїм керівництвом в Римі експертів і фахівців для ідентифікації шахрайства з харчовими продуктами, а також для визначення можливих кроків подолання проблеми. На воркшопі із запобігання харчовому шахрайству, що відбувся 4-7 листопада в Римі, особливу увагу було відведено меду. Україна, як провідна країна-виробник меду, представила медову індустрію та винесла проблему фальсифікації меду на загальне обговорення.</b>
      </p>
      <p>У світі існує безліч форм фальсифікації меду. Найпоширенішими є додавання цукрових сиропів (наприклад кукурудзяного, тростинного, бурякового, рису і т.д.), зміна географічного або ботанічного походження, і підгодівля бджіл під час активного збору нектару.</p>
      <p>З розвитком торгівлі та посиленням захисту ланцюжків продовольчих поставок, методи шахрайства також стають все більш досконалими. Яскравим прикладом є мед Манука, один з найдорожчих видів меду. У Новій Зеландії щорічно виробляється близько 2-3 тися тонн справжнього меду Манука, при цьому обсяг торгівлі в усьому світі сягає 10 тисяч тонн. Тобто, продажі “меду Манука” випереджають виробництво на 300%.</p>
      <p>За оцінками фахівців, шахрайство з продуктами харчування обходиться світовій харчовій промисловості приблизно в 30 мільярдів євро щорічно. Мед, згідно з дослідженнями США, входить до ТОР-3 продуктів, після молока й оливкової олії, які найбільш часто піддаються фальсифікації. Причини — це високі привабливі ціни на натуральний продукт та дешеві замінники й сиропи, які складно виявити, а також дорогі та не завжди доступні інструменти для такого аналізу.</p>
      <p>Також, експерти вказали на багато інших проблемних точок індустрії. Наприклад, 100% внутрішнього ринку Чилі — це фальсифікований сиропами мед. Більше 20% роздрібно фасованого меду в ЄС має ознаки наявності неприродного походження цукрів або ненатуральності походження.</p>
    </article>
  </body>
</html>