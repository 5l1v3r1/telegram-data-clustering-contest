<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/ukraine-newspaper/_komandir-brigadi-pidirvavsya-na-mini/938232"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T06:06:00+00:00"/>
    <meta property="og:title" content="Командир бригади підірвався на міні"/>
    <meta property="og:description" content="Командир 128-ї гірсько-штурмової бригади Юрій Коростельов підірвався на вибуховому пристрої увечері 12 листопада. Полковник у &amp;shy;супроводі ад'ютанта об'їжджав позиції бригади біля селища Новотроїцьке на Донеччині. Коростельов очолив бригаду у вересні. Раніше полковник був начальником ..."/>
  </head>
  <body>
    <article>
      <h1>Командир бригади підірвався на міні</h1>
      <address><time datetime="2019-11-15T06:06:00+00:00">15 Nov 2019, 06:06</time> by <a rel="author">Руслан ГРИШКО</a></address>
      <p>Командир 128-ї гірсько-штурмової бригади Юрій Коростельов підірвався на вибуховому пристрої увечері 12 листопада. Полковник у ­супроводі ад'ютанта об'їжджав позиції бригади біля селища Новотроїцьке на Донеччині.</p>
      <p>Коростельов очолив бригаду у вересні. Раніше полковник був начальником артилерії — заступником командира 25-ї повітряно-десантної бригади.</p>
      <p>— Полковник у складі невеликої групи військових прямував з одного взводного опорного пункту в інший. Пересувалися по передньому краю. Близько 16:00 під час руху пролунав вибух, — каже Юрій Бутусов, військовий експерт. — На міні підірвалися двоє — комбриг і офіцер, який його супроводжував. Він знайшов сили подати знак, де перебуває. Його винесли, евакуювали в найближчу міську лікарню.</p>
      <p>Коростельову відірвало праву стопу й перебило гомілку. В ад'ютанта — відкритий перелом колінного суглоба й множинні вогнепальні осколкові поранення ноги.</p>
      <p>Підрив стався у 10 км від ділянки розведення військ №3 поблизу населених пунктів Богданівка-Петрівське.</p>
      <p>Тут триває розмінування ділянки саперами з Державної служби з надзвичайних ситуацій. Має завершитися за тиждень.</p>
    </article>
  </body>
</html>