<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/517316/lapan-tuduhan-tiga-mahkamah"/>
    <meta property="og:site_name" content="HM Online"/>
    <meta property="article:published_time" content="2019-11-15T06:30:19+00:00"/>
    <meta property="og:title" content="Lapan tuduhan, tiga mahkamah"/>
    <meta property="og:description" content="SELEPAS didakwa dengan pertuduhan pecah amanah membabitkan proses penghantaran pelajar ke Turki sebelum ini, pasangan suami isteri pengusaha sebuah maahad tahfiz di sini, sekali lagi berdepan pertuduhan membabitkan kesalahan sama, semalam."/>
  </head>
  <body>
    <article>
      <h1>Lapan tuduhan, tiga mahkamah</h1>
      <address><time datetime="2019-11-15T06:30:19+00:00">15 Nov 2019, 06:30</time> by <a rel="author">Rafidah Mat Ruzki</a></address>
      <p>SELEPAS didakwa dengan pertuduhan pecah amanah membabitkan proses penghantaran pelajar ke Turki sebelum ini, pasangan suami isteri pengusaha sebuah maahad tahfiz di sini, sekali lagi berdepan pertuduhan membabitkan kesalahan sama, semalam.</p>
      <p>Kali ini, Ahmad Shukri Ghazali, 47, dan Zunairah Awang, 38, didakwa dengan lapan pertuduhan di tiga mahkamah berasingan iaitu di hadapan Majistret Roslizi Sulaiman, Solehah Noratikah Ismai dan Muhammad â€˜Azzam Zainal Abidin.</p>
      <p>Pasangan itu mengaku tidak bersalah terhadap pertuduhan mengikut Seksyen 403, Kanun Keseksaan yang dibaca bersama Seksyen 34, kanun sama iaitu menyalahguna wang pembayaran pembelajaran untuk penghantaran lapan pelajar ke Turki berjumlah RM140,300.</p>
      <p>Mereka yang juga pengerusi serta pengetua di Maahad Tahfiz Al-Ghazalyyang beroperasi di Kampung Sungai Udang di sini, didakwa melakukan perkara itu di premis maahad itu di CIMB Bank Casa, Jalan Meru dan di Maybank di Bandar Baru Klang, antara Oktober tahun lalu hingga Mei lalu.</p>
      <p>Jika disabitkan kesalahan, mereka boleh dipenjara tidak kurang enam bulan dan tidak lebih lima tahun sebatan dan boleh dikenakan denda.</p>
      <p>Kedua-dua mereka membenarkan jaminan antara RM1,500 hingga RM8,000 bagi semua pertuduhan dikenakan.</p>
      <p>Peguam Mohd Aiziezuddin Suib, ketika memohon pengurangan wang jaminan, berkata kedua-dua tertuduh mempunyai tujuh anak berusia tiga hingga 16 tahun selain menanggung ibu berusia 80 tahun manakala Zunairah pula sarat hamil.</p>
      <p>Ketiga-tiga majistret menetapkan tarikh sebutan pada 10 Disember ini dan 10 Januari 2020 untuk serahan dokumen.</p>
      <p>Pada bulan lalu dan September lalu, kedua-dua pasangan itu mengaku tidak bersalah terhadap enam pertuduhan membabitkan kesalahan sama di Mahkamah Majistret Klang.</p>
      <related>
        <h4>Berita Berkaitan</h4>
        <a href="https://www.hmetro.com.my/mutakhir/2019/10/508118/kena-dakwa-lagi-metrotv"/>
        <a href="https://www.hmetro.com.my/mutakhir/2019/09/500103/didakwa-ambil-wang-tahfiz"/>
        <a href="https://www.hmetro.com.my/mutakhir/2019/11/517414/dua-remaja-didakwa-membunuh-pelajar-tahfiz"/>
        <a href="https://www.hmetro.com.my/utama/2018/01/299463/kes-ittifaqiyah-ke-mahkamah-tinggi"/>
        <a href="https://www.hmetro.com.my/utama/2017/09/267653/didakwa-bunuh-21-pelajar-2-guru-tahfiz-metrotv"/>
        <a href="https://www.hmetro.com.my/node/190414"/>
        <a href="https://www.hmetro.com.my/mutakhir/2018/03/326041/datuk-datin-hilang-seri-metrotv"/>
        <a href="https://www.hmetro.com.my/node/97144"/>
      </related>
    </article>
  </body>
</html>