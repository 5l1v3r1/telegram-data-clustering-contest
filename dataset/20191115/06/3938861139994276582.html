<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/people-newspaper/_v-alli-mazur-diagnostuvali-rak/938210"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T06:10:00+00:00"/>
    <meta property="og:title" content="В Алли Мазур діагностували рак"/>
    <meta property="og:description" content="&quot;Я знаю: про це в нас не люблять говорити публічно. Воліють залишити в колі близьких друзів і родини. І згадують у кращому разі тоді, коли вже все минулося. Я теж піймала себе на бажанні закритися в собі й певний час так робила. Але згодом зрозуміла: не можна боятися. Ми мусимо змінити ставлення ..."/>
  </head>
  <body>
    <article>
      <h1>В Алли Мазур діагностували рак</h1>
      <address><time datetime="2019-11-15T06:10:00+00:00">15 Nov 2019, 06:10</time> by <a rel="author">Марта ГАЛКА</a></address>
      <figure>
        <img src="https://static2.gazeta.ua/img2/cache/gallery/938/938210_1_w_1200.jpg?v=0"/>
        <figcaption>­Злоякісну ­пухлину в телеведучої Алли Мазур виявили під час профілактичного огляду. Залишати роботу через хворобу вона не збирається<cite>Автор: OBOZREVATEL.COM</cite></figcaption>
      </figure>
      <p>"Я знаю: про це в нас не люблять говорити публічно. Воліють залишити в колі близьких друзів і родини. І згадують у кращому разі тоді, коли вже все минулося. Я теж піймала себе на бажанні закритися в собі й певний час так робила. Але згодом зрозуміла: не можна боятися. Ми мусимо змінити ставлення до онкохвороб у суспільстві. Навчитися говорити про них — відкрито і спокійно", — пише у "Фейсбуку" телеведуча <b>54-річна Алла</b> <b>МАЗУР</b>.</p>
      <p>"У мене виявили злоякісну пухлину. Вони, виявляється, є безсимптомні. І я — починаю боротися. Вдячна собі, що таки знайшла час для огляду. Вдячна лікарям, які вчасно відправили на біопсію. Розказую про це, щоб надихнути українських жінок проходити профілактичний огляд хоча б раз в рік", — продовжує.</p>
      <p>Алла Мазур народилася в селі Зіньків Вінковецького району на Хмельниччині в родині лікарів. Закінчила факультет журналістики Київського університету ім. Тараса Шевченка. Працювала на Українському радіо. З 1993-го вела інформаційні передачі на каналі УТ-1. За чотири роки перейшла працювати на канал "1+1". Веде там інформаційно-­аналітичну програму "ТСН. Тиждень". Виховує сина 11-річного Артема. Хто його батько, приховує.</p>
      <p>"Я вже відчула: боротьба з хворобою буде нелегка. Але я планую працювати далі, не випадати з життя. І вірю, що наступний пост на цю тему — нехай і через певний час — буде про перемогу", — пише Алла ­Мазур.</p>
    </article>
  </body>
</html>