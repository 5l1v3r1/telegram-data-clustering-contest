<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/15/aki-a-miskolci-vonalon-vonatozna-annak-mikulasig-nagyon-rossz-lesz"/>
    <meta property="og:site_name" content="infostart"/>
    <meta property="article:published_time" content="2019-11-15T06:41:34+00:00"/>
    <meta property="og:title" content="Aki a miskolci vonalon vonatozna, annak Mikulásig nagyon rossz lesz"/>
    <meta property="og:description" content="November 16. és december 7. között változik a menetrend a hatvani vonal felújításai miatt."/>
  </head>
  <body>
    <article>
      <h1>Aki a miskolci vonalon vonatozna, annak Mikulásig nagyon rossz lesz</h1>
      <address><time datetime="2019-11-15T06:41:34+00:00">15 Nov 2019, 06:41</time> by <a rel="author">Infostart / MTI</a></address>
      <h3>November 16. és december 7. között változik a menetrend a hatvani vonal felújításai miatt.</h3>
      <p>Változik a menetrend a Budapest-Hatvan-Miskolc vonalon november 16-ától december 7-ig a Budapest-Hatvan vonal felújításának következő részeként - közölte a Mávinform.</p>
      <p>Pécel és Aszód között a vonatforgalom teljesen szünetel, Rákos és Pécel, valamint Aszód és Hatvan között pedig egy-egy vágányon zajlik majd a felújítás - áll a közleményben.</p>
      <p>További változás, hogy november 16-tól a Keleti pályaudvar és Pécel között óránként két pár vonat jár - emelték ki, megjegyezve, hogy munkanapokon 5.54-kor, 6.54-kor és 7.47-kor új buszjáratok is közlekednek Gödöllő és Pécel között.</p>
      <p>Változnak a vonatok és a csatlakozó buszok indulási és érkezési időpontjai. Ez nemcsak a személyvonatok pótlójáratait, hanem az egri és sátoraljaújhelyi gyors- és sebesvonatok pótlóbuszainak menetrendjét is érinti Pécel-Hatvan viszonylatban - írták.</p>
      <p>A változásokról további információk a www.mavcsoport.hu weboldalon érhetők el.</p>
      <p>
        <i>Nyitókép: Pexels.com</i>
      </p>
    </article>
  </body>
</html>