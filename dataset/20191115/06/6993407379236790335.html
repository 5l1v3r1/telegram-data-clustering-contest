<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-dsns-rozminuvannia-miny/30273031.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-15T06:40:58+00:00"/>
    <meta property="og:title" content="На лінії розмежування біля Петрівського і Богданівки знешкоджено близько 20 мін – ДСНС"/>
    <meta property="og:description" content="У Держслужбі з надзвичайних ситуацій повідомили, що фахівці напередодні вилучили та знешкодили 13 одиниць вибухонебезпечних предметів біля Петрівського і Богданівки на лінії розмежування, таким чином"/>
  </head>
  <body>
    <article>
      <h1>На лінії розмежування біля Петрівського і Богданівки знешкоджено близько 20 мін – ДСНС</h1>
      <address>
        <time datetime="2019-11-15T06:40:58+00:00">15 Nov 2019, 06:40</time>
      </address>
      <p>У Держслужбі з надзвичайних ситуацій повідомили, що фахівці напередодні вилучили та знешкодили 13 одиниць вибухонебезпечних предметів біля Петрівського і Богданівки на лінії розмежування, таким чином кількість мін, які вдалося прибрати з 13 листопада (<i><a href="https://www.radiosvoboda.org/a/news-rozmezhuvannia-petrivske-dsns-donbas/30270639.html">початку робіт</a> – ред.</i>), сягнула 19-ти.</p>
      <p>Згідно з повідомленням, піротехніки вже оглянули понад 2 гектари території.</p>
      <p>«Продовження обстеження забрудненої території заплановано на 09:00 15 листопада», – повідомили у ДСНС.</p>
      <p>Днями спецпредставник ОБСЄ Мартін Сайдік наголошував, що розмінування в районі Петрівського на Донеччині має початися <a href="https://www.radiosvoboda.org/a/news-sajdik-rozminuvannya-petrivske/30266958.html">не пізніше ніж 13 листопада</a>.</p>
      <p><a href="https://www.radiosvoboda.org/a/news-pochalosia-rozvedennia-poblyzu-bogdanivky-i-petrivskogo/30261464.html">Розведення сил і засобів</a> поблизу Богданівки і Петрівського на Донеччині почалося де 9 листопада.</p>
      <p>2 листопада <a href="https://www.radiosvoboda.org/a/news-zolote-4/30249699.html">завершилося розведення</a> сил та засобів поблизу Золотого на Луганщині.</p>
      <p>Збройний конфлікт на Донбасі триває від 2014 року після російської окупації Криму. Україна і Захід звинувачують Росію у збройній підтримці бойовиків. Кремль відкидає ці звинувачення і заявляє, що на Донбасі можуть перебувати хіба що російські «добровольці».</p>
      <p>За оцінками ООН, станом на 31 грудня 2018 року, унаслідок збройного конфлікту на Донбасі <a href="https://www.radiosvoboda.org/a/news-un-viyna-ukraina-zhertvy/29743577.html">загинули</a> від 12 тисяч 800 до 13 тисяч людей.</p>
    </article>
  </body>
</html>