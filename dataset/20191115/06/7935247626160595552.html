<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/cami-insaatinda-gocuk-muhendis-enkaz-altinda-215097h.htm"/>
    <meta property="og:site_name" content="OLAY"/>
    <meta property="article:published_time" content="2019-11-15T06:23:36+00:00"/>
    <meta property="og:title" content="Cami inşaatında göçük! Mühendis enkaz altında"/>
    <meta property="og:description" content="Gaziantep'te cami inşaatında meydana gelen göçükte enkaz altında kalan mühendisi arama çalışmaları 18 saati aştı."/>
  </head>
  <body>
    <article>
      <h1>Cami inşaatında göçük! Mühendis enkaz altında</h1>
      <h2>Gaziantep'te cami inşaatında meydana gelen göçükte enkaz altında kalan mühendisi arama çalışmaları 18 saati aştı.</h2>
      <address>
        <time datetime="2019-11-15T06:23:36+00:00">15 Nov 2019, 06:23</time>
      </address>
      <p>Gaziantep'te cami inşaatında çöken iskelenin altında kalan inşaat mühendisi Korkut Küçükcan'ı (37) kurtarma çalışmaları devam ediyor.</p>
      <p>Dün Saat 15.00’de Akkent Mahallesi’nde yapımı devam eden ve Türkiye'nin en büyük 2'nci camisi olması planlanan cami inşaatında kubbeye beton dökmek için kurulan iskele çöktü.</p>
      <p>Bu sırada ölçü almak için inşaata giren mühendis Korkut Küçükcan enkazın altında kaldı. Çökme çevrede büyük bir gürültü ve toz bulutuna neden oldu.</p>
      <p>İhbar üzerine olay yerine çok sayıda sağlık, AFAD, UMKE, itfaiye ve polis ekip sevk edildi. Ekipler ve işçilerden oluşan 100 kişilik ekip, enkaz altında kalan Küçükcan’ı aramak için çalışma başlattı.</p>
      <p>
        <b>18 SAATİ GEÇTİ</b>
      </p>
      <p>Yaklaşık 10 saat süren çalışmaya rağmen Küçükcan’a henüz ulaşılamazken, caminin içerisinde bulunan iskele parçaları iş makineleriyle temizleniyor.</p>
      <p>
        <b>YAKINLARININ BEKLEYİŞİ SÜRÜYOR</b>
      </p>
      <p>Gaziantep Valisi Davut Gül olay yerine gelerek yetkililerden bilgi aldı. Olayı duyarak cami inşaatına gelen Korkut Küçükcan’ın yakınlarının endişeli bekleyişi sürüyor.</p>
    </article>
  </body>
</html>