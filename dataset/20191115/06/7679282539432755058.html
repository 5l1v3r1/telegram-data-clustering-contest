<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-ncp-leader-nawab-malik-says-chief-minister-will-be-from-shivsena-2850130.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T06:06:17+00:00"/>
    <meta property="og:title" content="शिवसेना को किया गया अपमानित, निश्चित रूप से CM उनका ही होगा: NCP"/>
    <meta property="og:description" content="महाराष्ट्र में सरकार को लेकर जारी उठापटक के बीच एनसीपी नेता नवाब मलिक ने कहा है कि मुख्यमंत्री शिवसेना का ही होगा। इससे पहले शिवसेना प्रवक्ता संजय राउत ने कहा था कि महाराष्ट्र का अगला सीएम शिवसेना से..."/>
  </head>
  <body>
    <article>
      <h1>शिवसेना को किया गया अपमानित, निश्चित रूप से CM उनका ही होगा: NCP</h1>
      <address><time datetime="2019-11-15T06:06:17+00:00">15 Nov 2019, 06:06</time> by <a rel="author">लाइव हिन्दुस्तान, नई दिल्ली</a></address>
      <p>महाराष्ट्र में सरकार को लेकर जारी उठापटक के बीच एनसीपी नेता नवाब मलिक ने कहा है कि मुख्यमंत्री शिवसेना का ही होगा। इससे पहले शिवसेना प्रवक्ता संजय राउत ने कहा था कि महाराष्ट्र का अगला सीएम शिवसेना से ही होगा। </p>
      <p>एनसीपी नेता नवाब मलिक ने कहा कि सवाल बार बार पूछा जा रहा है कि शिवसेना का सीएम होगा क्या? सीएम के पद को लेकर ही शिवसेना और बीजेपी के बीच में विवाद हुआ था, तो निश्चित रूप से सीएम शिवसेना का होगा। उन्होंने कहा कि शिवसेना को अपमानित किया गया है, उनका स्वाभिमान बनाए रखना हमारी जिम्मेदारी बनती है।</p>
      <p>इससे पहले शु्क्रवार सुबह प्रेस से बात करतके हुए शिवसेना नेता संजय राउत ने कहा था कि मुख्यमंत्री शिवसेना का होगा और वह चाहेंगे कि अगले 25 साल तक मुख्यमंत्री शिवसेना का ही हो। उन्होंने कहा कि कॉमन मिनिमम प्रोग्राम में सरकार चलेगी और राज्य हित को लेकर चलेगी। महाराष्ट्र के हितों के लिए काम करते रहेंगे। उन्होंने कहा कि सभी को साथ लेकर चलेंगे। जिनके साथ सरकार बनाने जा रहे हैं और उनका सरकार चलाने का काफी सालों का अनुभव है।</p>
      <p>
        <b>ये भी पढ़ें: <a href="https://www.livehindustan.com/national/story-congress-ncp-ss-alliance-says-sanjay-raut-chief-minister-will-be-of-shiv-sena-2850074.html">कांग्रेस-NCP-SS गठबंधन: सरकार कॉमन मिनिमम प्रोग्राम पर चलेगी-संजय राउत</a></b>
      </p>
    </article>
  </body>
</html>