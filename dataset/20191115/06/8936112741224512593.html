<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/sporty-zimowe,130/laura-dahlmeier-przed-debiutem-w-nowej-dyscyplinie,985570.html"/>
    <meta property="og:site_name" content="TVN24"/>
    <meta property="article:published_time" content="2019-11-15T06:55:00+00:00"/>
    <meta property="og:title" content="Mistrzyni olimpijska wystartuje w nowej dyscyplinie. &quot;Jestem tu trochę przez przypadek&quot;"/>
    <meta property="og:description" content="Laura Dahlmeier, dwukrotna mistrzyni olimpijska w biathlonie, która osiem miesięcy temu głosiła zakończenie kariery, wystartuje w mistrzostwach świata w biegach górskich. Po raz pierwszy Niemka spr..."/>
  </head>
  <body>
    <article>
      <h1>Mistrzyni olimpijska wystartuje w nowej dyscyplinie. "Jestem tu trochę przez przypadek"</h1>
      <address>
        <time datetime="2019-11-15T06:55:00+00:00">15 Nov 2019, 06:55</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/c91591a8d461c2869b9f535ded3e213e/45bba04c-a2ab-482e-8e95-6aa27b96e7a5-480p.mp4"/>
        <figcaption>Jeszcze w tym roku Dahlmeier pojawiała się na biathlonowych trasach Foto: Getty Images | Video: Eurosport</figcaption>
      </figure>
      <h3>Laura Dahlmeier, dwukrotna mistrzyni olimpijska w biathlonie, która osiem miesięcy temu głosiła zakończenie kariery, wystartuje w mistrzostwach świata w biegach górskich. Po raz pierwszy Niemka spróbuje swoich sił w nowej dyscyplinie podczas rozpoczynającej się w piątek imprezy w Argentynie.</h3>
      <p>-  Jestem tu trochę przez przypadek. Nie planowałam wcześniej zmieniać profesji. I tak naprawdę, gdy padła propozycja, musiałam najpierw sprawdzić, co to właściwie jest to górskie bieganie. Uznałam, że właściwie czemu nie spróbować - przyznała 26-letnia zawodniczka.</p>
      <related>
        <a href="https://eurosport.tvn24.pl/skoki-narciarskie,408/trener-skoczkow-odkryl-karty-dwoch-debiutantow-na-inauguracje-sezonu-w-wisle,984756.html"/>
      </related>
      <p>Jedna z bardziej utytułowanych biathlonistek w historii przyznała, że to przygoda, która - jak sama podkreśliła - niekoniecznie będzie kontynuowana.</p>
      <p>- Choć niczego wykluczyć nie można. Teraz sytuacja jest inna. Nie czuję żadnej presji, nikt nie ma związanych z moim występem oczekiwań. To daje mi duży komfort - powiedziała 15-krotna medalistka mistrzostw świata w biathlonie.</p>
      <h3>Rozpoczęła studia, napisała książkę</h3>
      <p>Dahlmeier, by zakwalifikować się do reprezentacji, musiała wystartować dwa razy. Oba biegi wygrała. Mimo młodego wieku Niemka nie żałuje, że zdecydowała się na zakończenie biathlonowej kariery.</p>
      <p>- Teraz mogę robić, co chcę i kiedy chcę. Rozpoczęłam studia i kurs trenerski, napisałam książkę, staram się działać aktywnie w ochronie środowiska. Nie tęsknię za sportową codziennością - zaznaczyła.</p>
      <p>Lekkoatleci będą w Argentynie rywalizować na dystansie 41 km na przewyższeniu 2100 m. Część trasy prowadzi przez ośnieżone tereny.</p>
      <p>Autor: TG / Źródło: PAP</p>
    </article>
  </body>
</html>