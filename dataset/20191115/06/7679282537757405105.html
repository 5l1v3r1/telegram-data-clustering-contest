<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/sports/story-leander-paes-indian-davis-cup-team-me-shamil-2850163.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T06:41:20+00:00"/>
    <meta property="og:title" content="लिएंडर पेस भारतीय डेविस कप टीम में शामिल, जानें किस-किस को मिली जगह"/>
    <meta property="og:description" content="देश के सबसे अनुभवी टेनिस खिलाड़ी लिएंडर पेस को पाकिस्तान के खिलाफ 29 और 30 नवम्बर को होने वाले डेविस कप एशिया ओसनिया जोन ग्रुप एक मुकाबले के लिए गुरुवार को घोषित की गई भारतीय टीम में शामिल किया गया..."/>
  </head>
  <body>
    <article>
      <h1>लिएंडर पेस भारतीय डेविस कप टीम में शामिल, जानें किस-किस को मिली जगह</h1>
      <address><time datetime="2019-11-15T06:41:20+00:00">15 Nov 2019, 06:41</time> by <a rel="author">एजेंसी,नई दिल्ली</a></address>
      <p>देश के सबसे अनुभवी टेनिस खिलाड़ी लिएंडर पेस को पाकिस्तान के खिलाफ 29 और 30 नवम्बर को होने वाले डेविस कप एशिया ओसनिया जोन ग्रुप एक मुकाबले के लिए गुरुवार को घोषित की गई भारतीय टीम में शामिल किया गया है। रोहित राजपाल भारतीय टीम के गैर खिलाड़ी कप्तान बनाए गए हैं, जबकि टीम में नंबर एक एकल खिलाड़ी सुमित नागल, रामकुमार रामनाथन, साकेत मिनेनी, रोहन बोपन्ना और लिएंडर पेस को शामिल किया गया है। अखिल भारतीय टेनिस संघ की चयन समिति ने गुरुवार को यहां अपनी बैठक में टीम का चयन किया।</p>
      <p>भारत और पाकिस्तान के बीच यह मुकाबला मूलत: 13 और 14 सितम्बर को पाकिस्तान के इस्लामाबाद में खेला जाना था, लेकिन सुरक्षा कारणों से इस मुकाबले को अंतरराष्ट्रीय टेनिस संघ की डेविस कप समिति ने स्थगित कर दिया था।</p>
      <p>आईटीएफ की डेविस कप समिति ने इस्लामाबाद में सुरक्षा स्थिति का जायजा लेने के बाद मुकाबले को इस्लामाबाद में 29 और 30 नवम्बर का करना निर्धारित किया लेकिन भारत के गैर खिलाड़ी कप्तान महेश भूपति सहित कई शीर्ष खिलाड़ियों ने सुरक्षा को लेकर चिंता जताते हुए पाकिस्तान जाने से इंकार कर दिया। एआईटीए ने भूपति के इंकार के बाद रोहित राजपाल को नया गैर खिलाड़ी कप्तान चुना। आईटीएफ ने फिर स्थिति पर विचार करने के बाद मुकाबले को तटस्थ स्थल पर कराने का फैसला किया जिसकी अभी घोषणा नहीं की गई है।</p>
      <h3>
        <a href="https://www.livehindustan.com/sports/story-novak-djokovic-ko-harakar-atp-finals-ke-antim-4-me-pahunche-roger-federer-2850119.html">एटीपी फाइनल्स: जोकोविक को हरा के अंतिम-4 में पहुंचे रोजर फेडरर</a>
      </h3>
      <p>एआईटीए ने ताजा स्थिति पर विचार करने और खिलाड़ियों की उपलब्धता की पुष्टि करने के बाद टीम की घोषणा की। स्थल की जानकारी नहीं होने के चलते एआईटीए ने तीन वैकल्पिक खिलाड़ियों को टीम के साथ जोड़ा है।</p>
      <p>46 साल पेस की एक साल से भी अधिक समय के बाद भारतीय टीम में वापसी हुई है और वह इस मुकाबले में बोपन्ना के साथ युगल मैच खेल सकते हैं। पाकिस्तान जाने के लिए खुद को उपलब्ध उपलब्ध घोषित करने वाले  पेस ने अप्रैल 2018 में चीन के खिलाफ अपना आखिरी डेविस कप मुकाबला खेला था और इस दौरान उन्होंने इतिहास रचने वाला युगल मैच जीता था लेकिन इसके बाद से एआईटीए ने चयन के लिए उनके नाम पर विचार नहीं किया।</p>
      <p>पेस उस समय डेविस कप के इतिहास के सबसे सफल युगल खिलाड़ी बन गए थे, जब उन्होंने और बोपन्ना ने डि झेंग और माओ शिन गोंग की चीन की जोड़ी को हराया था। पेस की यह 43वीं युगल जीत थी और उन्होंने इटली के निकोला पिएत्रांगेली (42 जीत) को पीछे छोड़ा था।अगले साल टोक्यो ओलम्पिक में खेलने का सपना संजोय पेस की उम्मीदों को इस डेविस कप मुकाबले से बल मिलेगा।</p>
      <p>
        <a href="https://www.livehindustan.com/sports/story-kidambi-srikanth-hong-kong-open-ke-quarter-final-me-pv-sindhu-hs-prannoy-parupalli-kashyap-haare-2850156.html">
          <b>श्रीकांत हांगकांग ओपन के क्वार्टर फाइनल में, सिंधु-प्रणय और कश्यप हारे</b>
        </a>
      </p>
      <p>आईटीएफ की डेविस कप समिति ने इस्लामाबाद में सुरक्षा स्थिति का जायजा लेने के बाद मुकाबले को इस्लामाबाद में 29 और 30 नवम्बर का करना निर्धारित किया लेकिन भारत के गैर खिलाड़ी कप्तान महेश भूपति सहित कई शीर्ष खिलाड़ियों ने सुरक्षा को लेकर चिंता जताते हुए पाकिस्तान जाने से इंकार कर दिया। एआईटीए ने भूपति के इंकार के बाद रोहित राजपाल को नया गैर खिलाड़ी कप्तान चुना। आईटीएफ ने फिर स्थिति पर विचार करने के बाद मुकाबले को तटस्थ स्थल पर कराने का फैसला किया जिसकी अभी घोषणा नहीं की गयी है।</p>
      <p>एआईटीए ने ताजा स्थिति पर विचार करने और खिलाड़ियों की उपलब्धता की पुष्टि करने के बाद टीम की घोषणा की। स्थल की जानकारी नहीं होने के चलते एआईटीए ने तीन वैकल्पिक खिलाड़ियों को टीम के साथ जोड़ा है।</p>
      <p>46 साल के पेस की एक साल से भी अधिक समय के बाद भारतीय टीम में वापसी हुई है और वह इस मुकाबले में बोपन्ना के साथ युगल मैच खेल सकते हैं। पाकिस्तान जाने के लिए खुद को उपलब्ध उपलब्ध घोषित करने वाले पेस ने अप्रैल 2018 में चीन के खिलाफ अपना आखिरी डेविस कप मुकाबला खेला था और इस दौरान उन्होंने इतिहास रचने वाला युगल मैच जीता था लेकिन इसके बाद से एआईटीए ने चयन के लिए उनके नाम पर विचार नहीं किया।</p>
      <p>
        <a href="https://www.livehindustan.com/sports/story-fifa-world-cup-qualifiers-2022-india-aur-afghanistan-ne-draw-khela-2850149.html">
          <b>विश्व कप क्वॉलिफायर: भारत और अफगानिस्तान का मैच 1-1 से ड्रॉ</b>
        </a>
      </p>
      <p>पेस उस समय डेविस कप के इतिहास के सबसे सफल युगल खिलाड़ी बन गए थे, जब उन्होंने और बोपन्ना ने डि झेंग और माओ शिन गोंग की चीन की जोड़ी को हराया था। पेस की यह 43वीं युगल जीत थी और उन्होंने इटली के निकोला पिएत्रांगेली (42 जीत) को पीछे छोड़ा था।अगले साल टोक्यो ओलम्पिक में खेलने का सपना संजोय पेस की उम्मीदों को इस डेविस कप मुकाबले से बल मिलेगा।</p>
    </article>
  </body>
</html>