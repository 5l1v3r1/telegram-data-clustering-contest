<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/4qlpv9/trump-riksrettsprosessen-veldig-toeft-for-familien"/>
    <meta property="og:site_name" content="Bergens Tidende"/>
    <meta property="article:published_time" content="2019-11-15T06:22:02+00:00"/>
    <meta property="og:title" content="Trump: Riksrettsprosessen veldig tøft for familien"/>
    <meta property="og:description" content="President Donald Trump sier riksrettsprosessen mot ham er «veldig urettferdig», og sier det er «veldig tøft» for familien hans."/>
  </head>
  <body>
    <article>
      <h1>Trump: Riksrettsprosessen veldig tøft for familien</h1>
      <h2>President Donald Trump sier riksrettsprosessen mot ham er «veldig urettferdig», og sier det er «veldig tøft» for familien hans.</h2>
      <address><time datetime="2019-11-15T06:22:02+00:00">15 Nov 2019, 06:22</time> by <a rel="author">NTB</a></address>
      <p>På besøk i delstaten Louisiana gjentok den amerikanske presidenten at riksrettsgranskningen mot ham er en «heksejakt», men mente også at det er en politisk velsignelse i og med at han ønsker å bli gjenvalgt neste år.</p>
      <h3>– Ikke gjort noe galt</h3>
      <p>– Jeg har ett problem. Riksrett for meg er et skittent ord. Det har vært veldig urettferdig, veldig tøft for familien min, sa Trump.</p>
      <p>I Louisiana gjentok Trump også at han ikke har gjort noe galt, og han hevdet at han ikke hadde behov for å be Ukraina om å undersøke tidligere visepresident Joe Biden og sønnen Hunter.</p>
      <h3>Ber Ukraina om hjelp</h3>
      <p>Demokratene i Representantenes hus planlegger å bruke de neste ukene til å bevise at Trump misbrukte sin makt ved å be Ukraina om hjelp til å vinne presidentvalget neste år. Trumps plan var ifølge Demokratene å få Ukraina til å sverte hans politiske rival Joe Biden og sønnen Hunter ved å innlede en korrupsjonsetterforskning mot dem.</p>
      <p>Den første høringen i riksrettssaken var onsdag. Da forklarte USAs fungerende Ukraina-ambassadør William Taylor og statssekretær George Kent i utenriksdepartementet seg.</p>
      <related>
        <h4>Les også</h4>
        <a href="https://www.bt.no/utenriks/i/mRxpPL/trump-vil-ha-krig-mot-narkokartellene-i-mexico-etter-massakre"/>
        <a href="https://www.bt.no/kultur/i/8mV7mQ/frode-grytten-med-krass-protest-mot-donald-trump-og-usa"/>
      </related>
      <related>
        <h4>Mest lest akkurat nå</h4>
        <a href="https://www.bt.no/kultur/i/K3X5o6/oeyulf-hjertenes-slutter-som-sjefredaktoer-i-bergens-tidende"/>
        <a href="https://www.bt.no/nyheter/lokalt/i/6je7eQ/edel-og-mannen-bor-i-en-hytte-mener-kommunen-hjemmet-deres-gjennom-3"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/btmeninger/debatt/i/3JebXv/maanen-er-en-gul-ost"/>
        <a href="https://www.bt.no/btmeninger/debatt/i/K3XmvM/gjenbruk-endrer-holdningene-vaare-til-klaer"/>
        <a href="https://www.bt.no/innenriks/i/JoX5nb/lovbrudd-fra-nav-paa-flere-nye-omraader"/>
      </related>
      <ol>
        <li>
          <a href="https://www.bt.no/tag/Amerikansk_politikk">Amerikansk politikk</a>
        </li>
        <li>
          <a href="https://www.bt.no/tag/Ukraina">Ukraina</a>
        </li>
        <li>
          <a href="https://www.bt.no/tag/Trump">Trump</a>
        </li>
        <li>
          <a href="https://www.bt.no/tag/Joe_Biden">Joe Biden</a>
        </li>
        <li>
          <a href="https://www.bt.no/tag/Riksrett">Riksrett</a>
        </li>
      </ol>
    </article>
  </body>
</html>