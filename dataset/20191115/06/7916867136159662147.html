<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134650-i-niujorka-grizes-porzingis-buvo-nusvilpinejamas-visas-rungtynes.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-15T06:50:00+00:00"/>
    <meta property="og:title" content="Į Niujorką grįžęs Porzingis buvo nušvilpinėjamas visas rungtynes"/>
    <meta property="og:description" content="Sausį per mainus Niujorko „Knicks“ (3-9) komandą palikęs Kristaps Porzingis sugrįžo į „Madison Square Garden“ rūmus, tačiau šį kartą jau kaip varžovas – su Dalaso „Mavericks“ (6–5) marškinėliais. „Knicks“ fanų nemalonę užsitraukęs latvis buvo nušvilpinėjamas visas rungtynes, kai tik kamuolys patekdavo į jo rankas, o likus žaisti 13,2 sekundės, iš toli pataikęs Marcusas Morrisas pasistengė, jog aukštaūgio ..."/>
  </head>
  <body>
    <article>
      <h1>Į Niujorką grįžęs Porzingis buvo nušvilpinėjamas visas rungtynes</h1>
      <address>
        <time datetime="2019-11-15T06:50:00+00:00">15 Nov 2019, 06:50</time>
      </address>
      <p>Nuotr.: USA Today Sports – Scanpix</p>
      <figure>
        <a href="https://www.basketnews.lt/paveikslelis-206830-any1000x1000.jpg">
          <img src="https://www.basketnews.lt/paveikslelis-206830-any630x500.jpg"/>
        </a>
      </figure>
      <p>Nuotr. USA Today Sports – Scanpix</p>
      <p>Sausį per mainus Niujorko „Knicks“ (3-9) komandą palikęs Kristaps Porzingis sugrįžo į „Madison Square Garden“ rūmus, tačiau šį kartą jau kaip varžovas – su Dalaso „Mavericks“ (6–5) marškinėliais.</p>
      <p>„Knicks“ fanų nemalonę užsitraukęs latvis buvo nušvilpinėjamas visas rungtynes, kai tik kamuolys patekdavo į jo rankas, o likus žaisti 13,2 sekundės, iš toli pataikęs Marcusas Morrisas pasistengė, jog aukštaūgio sugrįžimas nebūtų pergalingas.</p>
      <p>Davido Fizdale'o auklėtiniai nuaidėjus finalinei sirenai namuose <b>106:103 </b>(27:23, 31:30, 29:34, 19:16) iškovojo antrą pergalę per keturis mačus ir trečią apskritai per 12 turų.</p>
      <p>Porzingis per 33 minutes įmetė 20 taškų (6/12 dvitaškiai, 1/5 tritaškiai, 5/5 baudos) ir sugriebė 11 kamuolių.</p>
      <p>Prieš pat jam pasirodant ant parketo, puolėjas buvo sutiktas triukšmingu baubimu. Porzingis šią akimirką priėmė su šypsena veide.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fghettogames%2Fvideos%2F444802903082017%2F&amp;show_text=0&amp;width=630" width="630" height="353" data-service="Facebook" scrolling="no"/>
      </figure>
      <p>„Madison Square Garden“ arenoje susirinkę sirgaliai rungtynių metu sau leido vis daugiau. Krepšininkui antrojo kėlinio pabaigoje stojus mesti baudų metimų, pasigirdo vieningi šūkšniai „subingalvis“.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fghettogames%2Fvideos%2F2985397888155626%2F&amp;show_text=0&amp;width=630" width="630" height="353" data-service="Facebook" scrolling="no"/>
      </figure>
      <p>„Mavs“ neišgelbėjo ir penktasis Luka Dončičiaus trigubas dublis: slovėnas surinko 33 taškus, 10 atkovotų kamuolių ir 11 rezultatyvių perdavimų.</p>
      <p>Būtent jam besiginant Morrisas įsmeigė lemiamą tolimą šūvį, dvikovą pakreipusį „Knicks“ pergalės link.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fghettogames%2Fvideos%2F2152896645005137%2F&amp;show_text=0&amp;width=630" width="630" height="353" data-service="Facebook" scrolling="no"/>
      </figure>
      <p>Po šio taiklaus tritaškio Dončičius atsakė dviem taškais – 103:104, bet po minutės pertraukėlės pražanga sustabdytas Frankas Ntilikina pataikė abi baudas, Setho Curry tolimas metimas tikslo nepasiekė ir savų žiūrovų akivaizdoje triumfavo „Knicks“ – 106:103.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fghettogames%2Fvideos%2F472645106695409%2F&amp;show_text=0&amp;width=630" width="630" height="353" data-service="Facebook" scrolling="no"/>
      </figure>
      <p>
        <i>„Knicks“: Marcusas Morrisas 20 (2/12 dvit.), Julius Randle'as 17 (10 atk. kam. 6 kld.), Mitchellas Robinsonas 16 (8 atk. kam.), Dennisas Smithas 13 (8 rez. perd., 6 atk. kam.).</i>
      </p>
      <p>
        <i>„Mavericks“: Luka Dončičius 33 (11 rez. perd., 10 atk. kam.), Kristaps Porzingis 20 (11 atk. kam.), Dwightas Powellas ir Timas Hardaway – po 12, Bobanas Marjanovičius 10.</i>
      </p>
      <p>
        <b>Kristapo Porzingio žaidimo epizodai:</b>
      </p>
      <figure>
        <iframe src="https://www.youtube.com/embed/GyqWYSVczBU" width="630" height="354" data-service="Youtube" scrolling="no"/>
      </figure>
      <p>
        <b>Luka Dončičiaus žaidimo epizodai:</b>
      </p>
      <figure>
        <iframe src="https://www.youtube.com/embed/IxJEFg9Jw_s" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204684-crop100x150.jpg"/>
      </figure>
      <p><a href="https://www.basketnews.lt/zaidejai/22995-mitchell-robinson.html">Mitchell Robinson</a> Taškai: 16 Naudingumas: 17 Atkovoti kamuoliai: 8 Baudų metimai: 100% 2/2</p>
    </article>
  </body>
</html>