<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/197432/epeteios-polytexneioy-xekinise-o-triimeros-eortasmos-se-isxy-kykloforiakes-rythmiseis"/>
    <meta property="og:site_name" content="CNN.gr"/>
    <meta property="article:published_time" content="2019-11-15T06:53:40+00:00"/>
    <meta property="og:title" content="Επέτειος Πολυτεχνείου: Ξεκίνησε ο τριήμερος εορτασμός – Σε ισχύ κυκλοφοριακές ρυθμίσεις"/>
    <meta property="og:description" content="Από σήμερα ξεκινά ο επίσημος εορτασμός της επετείου της 17ης Νοεμβρίου 1973."/>
  </head>
  <body>
    <article>
      <h1>Επέτειος Πολυτεχνείου: Ξεκίνησε ο τριήμερος εορτασμός – Σε ισχύ κυκλοφοριακές ρυθμίσεις</h1>
      <h2>Από σήμερα ξεκινά ο επίσημος εορτασμός της επετείου της 17ης Νοεμβρίου 1973.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 08:53 , 15 November 2019</p>
      <p>Σε όλα τα σχολεία Πρωτοβάθμιας Εκπαίδευσης γίνονται <b>εκδηλώσεις</b>, για την επέτειο του Πολυτεχνείου, τον αντιδικτατορικό αγώνα και την Εθνική Αντίσταση.</p>
      <p>Το συγκρότημα Πατησίων του Εθνικού Μετσόβιου Πολυτεχνείου θα είναι ανοικτό <b>από τις 9:30 έως τις 21:00</b>.</p>
      <p>Την Κυριακή 17 Νοεμβρίου, ο εορτασμός κορυφώνεται με τη <b>μεγάλη πορεία προς την αμερικανική πρεσβεία</b>. Γι' αυτό, το Συγκρότημα Πατησίων θα είναι ανοικτό από τις 9:30 και θα κλείσει στις 13:00, αφού προηγουμένως εκκενωθεί από όλους τους επισκέπτες.</p>
      <p>Η πορεία προς την αμερικανική πρεσβεία είναι προγραμματισμένη να ξεκινήσει στις <b>16</b>:<b>00</b>.</p>
      <h3>Κυκλοφοριακές ρυθμίσεις από σήμερα στο κέντρο της Αθήνας</h3>
      <p>Έκτακτες<a href="https://www.cnn.gr/eidhseis/tag/5962/kykloforiakes-rythmiseis"><b> κυκλοφοριακές ρυθμίσεις</b></a> τίθενται σε ισχύ, σύμφωνα με την αστυνομία, λόγω των εκδηλώσεων για την «46η Επέτειο του Πολυτεχνείου», στο οδικό δίκτυο γύρω από το<b> Εθνικό Μετσόβιο Πολυτεχνείο έως την πλατεία Κάνιγγος.</b></p>
      <p>Σύμφωνα πάντα με την αστυνομία, οι κυκλοφοριακές αυτές ρυθμίσεις θα εφαρμοστούν από σήμερα, Παρασκευή έως και την Κυριακή 17 Νοεμβρίου 2019, ημέρα της πορείας για την επέτειο, ενώ θα επεκταθούν στην ευρύτερη περιοχή του κέντρου στους οδικούς άξονες της <b>Πατησίων, Σταδίου, Βασ. Σοφίας, Λεωφόρου Αλεξάνδρας, καθώς και στις παράλληλες και καθέτους αυτών.</b></p>
      <p>Οι κυκλοφοριακές ρυθμίσεις θα πραγματοποιούνται <b>σταδιακά</b> και ανάλογα με τις <b>εκάστοτε κυκλοφοριακές συνθήκες</b>.</p>
      <p>Ακόμη, σύμφωνα με απόφαση της «Οδικές Συγκοινωνίες Α.Ε.», θα πραγματοποιηθούν <b>τροποποιήσεις στα δρομολόγια και τις στάσεις των συγκοινωνιακών μέσων</b> (λεωφορεία - τρόλεϊ).</p>
      <p>Από τη Διεύθυνση Τροχαίας Αττικής σχεδιάστηκαν και θα ληφθούν <b>μέτρα διευκόλυνσης</b> της κυκλοφορίας στην ευρύτερη περιοχή του κέντρου της Αθήνας.</p>
      <p>Η αστυνομία κάνει έκκληση στους οδηγούς <b>να αποφύγουν την</b> <b>κίνηση και στάθμευση των οχημάτων τους στους χώρους των εκδηλώσεων</b>, της <b>διαδρομής της πορείας</b> και γύρω από την <b>πρεσβεία των ΗΠΑ,</b> καθώς και στην ευρύτερη περιοχή του κέντρου, τόσο για την εξυπηρέτησή τους, όσο και για την αποτροπή πρόσθετων κυκλοφοριακών προβλημάτων.</p>
      <h3>«Οι ημέρες θέλουν προσοχή»</h3>
      <p>Φέτος, η 46η επέτειος της εξέγερσης των φοιτητών στο Πολυτεχνείο τον Νοέμβριο του 1973 θα εορταστεί με <b>ιδιαίτερη φόρτιση</b>.</p>
      <p>«<b>Οι ημέρες θέλουν προσοχή και τα λόγια πρέπει να είναι μετρημένα</b>», δήλωσε ο πρύτανης του ΕΜΠ, Ανδρέας Μπουντουβής, σημειώνοντας ότι προσδοκά «να έχουμε έναν εορτασμό αντάξιο της μνήμης που γιορτάζουμε, με μαζική συμμετοχή του κόσμου και της πανεπιστημιακής κοινότητας».</p>
      <blockquote>«Η πανεπιστημιακή κοινότητα και ειδικότερα η πολυτεχνειακή, οφείλει να συνεισφέρει όσο πιο αποτελεσματικά γίνεται, στη διαμόρφωση κατάλληλων συνθηκών για τον απρόσκοπτο εορτασμό της φετινής επετείου», τόνισε ο κ. Μπουντουβής στο ΑΠΕ-ΜΠΕ.</blockquote>
      <p>«Η <b>προάσπιση του πανεπιστημιακού ασύλου</b> θα κριθεί στην πράξη και απαιτεί εγρήγορση, ψυχραιμία και αποτελεσματική συνεργασία όλων των υπευθύνων, από πλευράς πολιτείας και πανεπιστημίου. Η πρόσφατη έκρυθμη κατάσταση στο Οικονομικό Πανεπιστήμιο Αθηνών προκαλεί <b>δικαιολογημένα φόρτιση</b> και συνεπώς <b>μεγάλη ανησυχία </b>και αναδεικνύει τη σημασία των καλά υπολογισμένων αποφάσεων και κινήσεων όλων των εμπλεκόμενων μερών», πρόσθεσε.</p>
      <p>Ο πρύτανης τόνισε επίσης ότι «<b>κανείς δεν θέλει το πανεπιστήμιο να κλείνει</b> μερικώς ή ολικώς», καθώς «όταν αυτό συμβαίνει, ο αντίκτυπος στην κοινωνία είναι αρνητικός και οι φοιτητές ζημιώνονται».</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/197429/epeteios-polytexneioy-kykloforiakes-rythmiseis-apo-simera-sto-kentro-tis-athinas">Επέτειος Πολυτεχνείου: Κυκλοφοριακές ρυθμίσεις από σήμερα στο κέντρο της Αθήνας</a>
        </li>
        <li>
          <a href="https://www.cnn.gr/news/ellada/story/197417/epeteios-polytexneioy-ektaktes-kykloforiakes-rythmiseis-apo-tin-paraskeyi-sto-kentro-tis-athinas">Επέτειος Πολυτεχνείου: Έκτακτες κυκλοφοριακές ρυθμίσεις από την Παρασκευή στο κέντρο της Αθήνας</a>
        </li>
        <li>
          <a href="https://www.cnn.gr/news/politiki/story/197114/petsas-ta-panepistimia-epistrefoyn-stoys-foitites-toys">Πέτσας: Τα πανεπιστήμια επιστρέφουν στους φοιτητές τους</a>
        </li>
      </ul>
      <p>
        <a href="http://www.facebook.com/sharer.php?u=https%3A%2F%2Fwww.cnn.gr%2Fnews%2Fellada%2Fstory%2F197432%2Fepeteios-polytexneioy-xekinise-o-triimeros-eortasmos-se-isxy-kykloforiakes-rythmiseis">1</a>
      </p>
      <ul>
        <li>
          <a href="https://www.cnn.gr/eidhseis/tag/44503/epeteios-polytexneioy">ΕΠΕΤΕΙΟΣ ΠΟΛΥΤΕΧΝΕΙΟΥ</a>
        </li>
        <li>
          <a href="https://www.cnn.gr/eidhseis/tag/82455/46h-epeteios-polytexneioy">46Η ΕΠΕΤΕΙΟΣ ΠΟΛΥΤΕΧΝΕΙΟΥ</a>
        </li>
        <li>
          <a href="https://www.cnn.gr/eidhseis/tag/5962/kykloforiakes-rythmiseis">ΚΥΚΛΟΦΟΡΙΑΚΕΣ ΡΥΘΜΙΣΕΙΣ</a>
        </li>
        <li>
          <a href="https://www.cnn.gr/eidhseis/tag/51742/kykloforiakes-rythmiseis-sthn-athhna">ΚΥΚΛΟΦΟΡΙΑΚΕΣ ΡΥΘΜΙΣΕΙΣ ΣΤΗΝ ΑΘΗΝΑ</a>
        </li>
        <li>
          <a href="https://www.cnn.gr/eidhseis/tag/26707/eortasmos">ΕΟΡΤΑΣΜΟΣ</a>
        </li>
        <li>
          <a href="https://www.cnn.gr/eidhseis/tag/18295/17-noemvrh">17 ΝΟΕΜΒΡΗ</a>
        </li>
        <li>
          <a href="https://www.cnn.gr/eidhseis/tag/44456/epeteios-17-noemvrh">ΕΠΕΤΕΙΟΣ 17 ΝΟΕΜΒΡΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/14/197407/snapshot/2404554.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/15/197432/snapshot/AP_18320470549082.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/15/197431/snapshot/2337760.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/15/197436/snapshot/2735833.jpg"/>
      </figure>
    </article>
  </body>
</html>