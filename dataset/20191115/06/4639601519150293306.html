<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/15/gefsignostis/lavraki-me-kinoa-kai-saltsa-mantariniou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-15T06:00:47+00:00"/>
    <meta property="og:title" content="Λαβράκι με κινόα και σάλτσα μανταρινιού"/>
    <meta property="og:description" content="Νόστιμο, γρήγορο, εύκολο και αρωματικό"/>
  </head>
  <body>
    <article>
      <h1>Λαβράκι με κινόα και σάλτσα μανταρινιού</h1>
      <h2>Νόστιμο, γρήγορο, εύκολο και αρωματικό</h2>
      <address><time datetime="2019-11-15T06:00:47+00:00">15 Nov 2019, 06:00</time> by <a rel="author">Μάνος Δημητρούλης</a></address>
      <p>Προετοιμασία 15′, Μαγείρεμα περίπου 30΄</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>
        <b>Υλικά (για 2 μερίδες)</b>
      </p>
      <p>2 κούπες ζωμός λαχανικών σπιτικός  ή από βιολογικό κύβο</p>
      <p>½ φλ. κινόα</p>
      <p>3 μανταρίνια</p>
      <p>2 φιλέτα λαβράκι των 200 γρ. (ζητούμε από τον ιχθυοπώλη να φιλετάρει ένα λαβράκι των 600 γρ.)</p>
      <p>30 γρ. αλεύρι για όλες τις χρήσεις</p>
      <p>1 κ.σ. ελαιόλαδο</p>
      <p>1 κόκκινη πιπεριά ψιλοκομμένη</p>
      <p>1 κ.γ. μέλι</p>
      <p>¼ κ.γ. κουρκουμάς</p>
      <p>1 φρέσκο κρεμμυδάκι ψιλοκομμένο, για γαρνίρισμα</p>
      <p>Αλάτι, πιπέρι</p>
      <p>
        <b>Διαδικασία</b>
      </p>
      <p>Βράζουμε σε μια κατσαρόλα τον ζωμό. Προσθέτουμε την κινόα και μαγειρεύουμε, σε μέτρια φωτιά, με σκεπασμένη κατσαρόλα, για 12-13 λεπτά ή μέχρι να απορροφηθούν όλα τα υγρά, χωρίς να ανακατεύουμε ενδιάμεσα. Αποσύρουμε από τη φωτιά.</p>
      <p>Παίρνουμε τον χυμό από τα 2 μανταρίνια και ψιλοκόβουμε το τρίτο. Αλατοπιπερώνουμε τα φιλέτα του ψαριού. Στη συνέχεια τα αλευρώνουμε φροντίζοντας να καλυφθούν εντελώς. Τα τινάζουμε ελαφρώς για να απομακρύνουμε το περιττό αλεύρι. Ζεσταίνουμε το ελαιόλαδο σε ένα αντικολλητικό τηγάνι και ψήνουμε τα φιλέτα για 3 λεπτά από την κάθε πλευρά. Προσθέτουμε τον χυμό μανταρινιού, την πιπεριά, το μέλι και τον κουρκουμά. Χαμηλώνουμε τη φωτιά και αφήνουμε για 10 λεπτά μέχρι να δέσει η σάλτσα και να ψηθεί το ψάρι.  Αποσύρουμε από τη φωτιά και ρίχνουμε από πάνω το ψιλοκομμένο μανταρίνι και το φρέσκο κρεμμυδάκι. Σερβίρουμε με την κινόα.</p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>