<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-bayden-kndr-obrazy/30272993.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-15T06:16:30+00:00"/>
    <meta property="og:title" content="Влада КНДР назвала ексвіцепрезидента США Джо Байдена «скаженим псом»"/>
    <meta property="og:description" content="Влада Північної Кореї назвала колишнього віцепрезидента США Джо Байдена, який розглядається провідним кандидатом у президенти від демократів на виборах 2020 року, «скаженим псом», якого «треба забити"/>
  </head>
  <body>
    <article>
      <h1>Влада КНДР назвала ексвіцепрезидента США Джо Байдена «скаженим псом»</h1>
      <address>
        <time datetime="2019-11-15T06:16:30+00:00">15 Nov 2019, 06:16</time>
      </address>
      <p>Влада Північної Кореї назвала колишнього віцепрезидента США Джо Байдена, який розглядається провідним кандидатом у президенти від демократів на виборах 2020 року, «скаженим псом», якого «треба забити до смерті палицею».</p>
      <p>14 листопада офіційне новинне агентство KCNA заявило, що «Байден наважитися посягати на гідність верховного керівництва Північної Кореї».</p>
      <p>«Скажені пси, такі як Байден, можуть причинити шкоду багатьом людям, якщо їм дозволити бігти... Їх треба забити до смерті палицею. Це буде корисно і для США», – йшлося в повідомленні.</p>
      <p>Офіційний інформаційний мовник у Пхеньяні також заявив про «ознаку останньої стадії деменції» у Байдена. «Схоже, йому пора попрощатися з життям», – йшлося в повідомленні.</p>
      <p>Сам колишній віцепрезидент США Джо Байден поки не коментував ці висловлювання Пхеньяна на його адресу.</p>
      <p>Цього тижня офіс Байдена поширив відеоролик, в якому критикувалася зовнішня політика президента США Дональда Трампа із текстом про те, що «диктаторів і тиранів хвалять, а від союзників віддаляються». Формулювання про «тиранів» з’явилося після того, як на саміті влітку президент США Дональд Трамп <a href="https://www.radiosvoboda.org/a/trump-enters-north-korea-as-first-ever-u-s-president/30028864.html">потиснув руку </a>лідерові Північної Кореї Кім Чен Ину.</p>
    </article>
  </body>
</html>