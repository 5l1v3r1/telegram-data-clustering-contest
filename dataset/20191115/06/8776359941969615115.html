<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140041-rau_provede_dvodenne_zasidannya.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-15T06:50:00+00:00"/>
    <meta property="og:title" content="РАУ проведе дводенне засідання"/>
    <meta property="og:description" content="15-16 листопада Рада адвокатів України проведе чергове засідання, яке відбудеться в Києві."/>
  </head>
  <body>
    <article>
      <h1>РАУ проведе дводенне засідання</h1>
      <address>
        <time datetime="2019-11-15T06:50:00+00:00">15 Nov 2019, 06:50</time>
      </address>
      <p>
        <i>
          <b>15-16 листопада Рада адвокатів України проведе чергове засідання, яке відбудеться в Києві.</b>
        </i>
      </p>
      <p>Як повідомили <a href="https://zib.com.ua/ua/../../">«ЗіБ»</a> в НААУ, засідання відбудеться о 11:00 за адресою: м. Київ, вул. Борисоглібська, 3.</p>
      <p>Обговорюватимуться питання діяльності Національної асоціації адвокатів України та органів адвокатського самоврядування, ведення Єдиного реєстру адвокатів та стану сплати щорічних внесків на забезпечення реалізації адвокатського самоврядування.</p>
      <p>Також розглядатимуться звернення про надання роз’яснень з питань:</p>
      <p>-       щодо наявності конфлікту інтересів при наданні правової допомоги клієнтам з різним процесуальним статусом в кримінальних провадженнях;</p>
      <p>-       щодо застосування пункту 4 статті 14 Положення про порядок прийняття та розгляду скарг щодо неналежної поведінки адвоката, яка може мати наслідком його дисциплінарну відповідальність (із змінами та доповненнями) щодо необхідності сплати/звільнення від сплати витрат на організаційно-технічне забезпечення розгляду заяви (скарги) у разі звернення з відповідною заявою (скаргою)зборів суддів відповідного суду у межах наданих їм повноважень відповідно до п.5 ч.5 ст.128 ЗУ «Про судоустрій та статус суддів»;</p>
      <p>-       щодо вжиття заходів реагування на звернення адвокатів Куденьчука О.А. та Нестерука М.М. про порушення гарантій адвокатської діяльності, втручання та перешкод у здійснення адвокатської діяльності, погроз притягнення до відповідальності у зв’язку із здійсненням  ними адвокатської діяльності;</p>
      <p>-       щодо порядку застосування    п. 18 Положення про порядок прийняття та розгляду скарг щодо неналежної поведінки адвоката, яка може мати наслідком його дисциплінарну відповідальність, затвердженого рішенням РАУ № 120 від 30.08.2014 року, із змінами та доповненнями;</p>
      <p>-       щодо припустимості залучення адвоката до конфіденційної співпраці з органом досудового розслідування при наявній згоді його клієнта на ці дії, в контексті Правил адвокатської етики;</p>
      <p>-       щодо порядку статті 69 Правил адвокатської етики;</p>
      <p>-       щодо можливості представляти інтереси клієнта в органах казначейства з питань пов’язаних з виконанням рішень про стягнення коштів присуджених на ім’я клієнта адвокатом на підставі ордеру чи договору про надання правової допомоги;</p>
      <p>-       щодо продовження стажування (протоколи № 108 від 12.06.2019 року та № 110 від 12.07.2019 року), зобов’язання видати свідоцтво про право на заняття адвокатською діяльністю;</p>
      <p>-       щодо висловлення позиції про застосування перехідного періоду до сектору «Правові послуги» Графіку специфічних зобов’язань України в рамках СОТ з метою імплементації положень зазначеного міжнародного документа в національне законодавство, а саме щодо створення «єдиного вікна» для подання в електронній формі адвокатом іноземної держави заяви та відповідних документів про включення його до ЄРАУ та отримання ним відповіді в електронній формі.</p>
      <p>Крім того, РАУ розгляне результати роботи Робочих груп:</p>
      <p>-       з питань імплементації положень Концепції реформування процедури складення кваліфікаційного іспиту для отримання права на заняття адвокатською діяльністю;</p>
      <p>-       з питань підготовки методологічних основ стажування та пов’язаних із цим питань (затвердження Методики оцінювання стажування; здійснення контролю за організацією процесу стажування радами адвокатів регіонів; необхідності підготовки та навчання адвокатів - керівників стажування задля якісного проведення процесу стажування, тощо);</p>
      <p>-       з питань проведення конференції адвокатів Дніпропетровської області 07 грудня 2018 року;</p>
      <p>-       з питань напрацювання Методичних рекомендацій щодо надання правової допомоги особам з вадами зору;</p>
      <p>-       з питань дослідження ситуації відсторонення адвоката Целовальніченко Н. від практики ЄСПЛ;</p>
      <p>-       з питань дослідження питання необхідності встановлення та затвердження мінімального розміру виплат на оплату послуг адвоката з надання професійної правової (правничої) допомоги та з питання гонорару успіху адвоката.                              </p>
      <related>
        <h4>Матеріали за темою</h4>
        <a href="https://zib.com.ua/ua/140018-rsu_obere_troh_chleniv_do_komisii_z_provedennya_konkursu_do_.html"/>
        <a href="https://zib.com.ua/ua/139997-rishennya_pozachergovogo_xvii_zizdu_suddiv_ukraini_vid_30102.html"/>
        <a href="https://zib.com.ua/ua/issue/683/"/>
        <a href="https://zib.com.ua/ua/139884-dlya_pidvischennya_rivnya_doviri_ukrainska_sudova_sistema_po.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139893-chomu_v_rsu_obgovoryuvali_perenesennya_zizdu_za_den_do_yogo_.html"/>
        <a href="https://zib.com.ua/ua/139836-zizd_suddiv_obrav_lishe_dvoh_suddiv_ks.html"/>
        <a href="https://zib.com.ua/ua/139823-zizd_suddiv_ne_vklyuchiv_do_byuletenya_kandidativ_do_ks_yaki.html"/>
        <a href="https://zib.com.ua/ua/139815-zizd_suddiv_mae_obrati_dvoh_chleniv_vkks_ta_troh_suddiv_ks.html"/>
        <a href="https://zib.com.ua/ua/139773-poperednya_sudova_reforma_stala_mehanizmom_tisku_na_sud__gol.html"/>
        <a href="https://zib.com.ua/ua/139700-u_krasnolimanskomu_miskomu_sudi_doneckoi_oblasti__noviy_golo.html"/>
        <a href="https://zib.com.ua/ua/139547-dlya_obrannya_chlenom_vkks_chi_ks_znadobitsya_140_golosiv_de.html"/>
        <a href="https://zib.com.ua/ua/issue/679/"/>
        <a href="https://zib.com.ua/ua/139195-suddi_vtomilisya_vid_navantazhennya_ta_chekati_zavershennya_.html"/>
        <a href="https://zib.com.ua/ua/139194-na_chergovomu_zasidanni_rsu_rozglyanut_13_vazhlivih_pitan.html"/>
        <a href="https://zib.com.ua/ua/139070-stalo_vidomo_koli_vidbudetsya_pozachergoviy_zizd_suddiv.html"/>
        <a href="https://zib.com.ua/ua/138839-chomu_rsu_ne_mozhe_vtrutitis_u_situaciyu_z_oask_a_suddiv_zno.html"/>
        <a href="https://zib.com.ua/ua/issue/672/"/>
        <a href="https://zib.com.ua/ua/138705-suddiv_vsu_ta_vssu_dopustyat_do_uchasti_u_zizdi_-_rsu.html"/>
        <a href="https://zib.com.ua/ua/138471-u_rsu_vimagayut_zapovnennya_sudiv_novimi_suddivskimi_kadrami.html"/>
        <a href="https://zib.com.ua/ua/issue/668/"/>
        <a href="https://zib.com.ua/ua/138465-chomu_na_zizdi_ne_bude_novopriznachenih_suddiv_i_de_260_mln_.html"/>
        <a href="https://zib.com.ua/ua/138364-priznacheno_novogo_golovu_rsu.html"/>
        <a href="https://zib.com.ua/ua/138357-golova_rsu_oleg_tkachuk_zvilniv_posadu_za_vlasnim_bazhannyam.html"/>
        <a href="https://zib.com.ua/ua/138317-rsu_prodovzhit_rozglyadati_organizaciyni_pitannya_provedenny.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>