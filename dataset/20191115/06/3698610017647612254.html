<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/v-italiyi-kremlivskiy-prisluzhnik-z-zhurnalistiv-prograv-sud-proukrayinskogo-aktivistu-329729_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T06:22:00+00:00"/>
    <meta property="og:title" content="В Італії кремлівський прислужник з журналістів програв суд проукраїнського активісту"/>
    <meta property="og:description" content="Колишній євродепутат Джульєтта К'єза, програв судовий позов редактору італійської сторінки сайту Стоп Фейк і відомому проукраїнського активісту Мауро Воерціо"/>
  </head>
  <body>
    <article>
      <h1>В Італії кремлівський прислужник з журналістів програв суд проукраїнського активісту</h1>
      <h2>Колишній євродепутат Джульєтта К'єза, програв судовий позов редактору італійської сторінки сайту "Стоп Фейк" і відомому проукраїнського активісту Мауро Воерціо</h2>
      <address>
        <time datetime="2019-11-15T06:22:00+00:00">15 Nov 2019, 06:22</time>
      </address>
      <p>Італійський проукраїнський активіст Мауро Воерціо поставив на місце <a href="https://dt.ua/UKRAINE/ukrayina-vidreaguvala-na-vidkrittya-v-italiyskiy-veroni-posolstva-dnr-302378_.html"><b>кремлівського прислужника</b></a> і маніпулятора - журналіста, який пропагує "ДНР" і "ЛНР". Суд встав на сторону Мауро Воерціо.</p>
      <p>Проросійський журналіст і колишній євродепутат Джульєтта К'єза програв суд в Італії проукраїнському активісту Мауро Воерціо. Про це у Facebook повідомив голова Християнського товариства українців в Італії Олесь Городецький.</p>
      <p>"Кремлівський пропагандист програв суд в Італії проукраїнському активісту. 13 листопада, головний пропагандист Кремля в Італії, журналіст "Спутніка" і колишній євродепутат Джульєтто К'єза, програв судовий позов редактору італійської сторінки сайту "Стоп Фейк" та відомому проукраїнському активісту Мауро Воерціо", — йдеться у повідомленні.</p>
      <p>Зазначається, що "Воерціо подав до суду на кремлівського посіпаку за те, що він назвав його "фашистом" за його підтримку України, і вимагав покарати К'єзу за образу честі і гідності та відшкодувати завдану моральну та матеріальну шкоду.</p>
      <p>"На першому судовому засіданні, яке відбулося в Римі, К'єза визнав свою вину і пішов на угоду з слідством, щоб уникнути більш суворого покарання", — додав активіст.</p>
      <p> Джульєтто К'єза – журналіст, письменник та громадський діяч комуністичного, проросійського спрямування, колишній депутат Європарламенту. Відомий своєю підтримкою терористичних угрупувань "ДНР/ЛНР" та російської окупації Криму. У 2016 році був "іноземним спостерігачем" на невизнаних "виборах" в ОРДЛО, потрапивши на окуповану територію Донбасу, чим порушив законодавство України.</p>
      <p>У свою чергу, італійський активіст і журналіст-фрілансер Мауро Воерціо відомий, зокрема, тим, що у 2016 році планував зняти документальну стрічку про Майдан. Під час Революції гідності перебував в Україні, брав участь в акціях протесту, ночував в "Українському домі". Тоді ж - вперше зайнявся журналістикою, розміщуючи в Інтернеті свої репортажі з епіцентру подій, інтерв'ю з їх учасниками. Написав книгу італійською мовою, яка називається "Ангели Майдану".</p>
      <p>Міністерство культури України додало до <b><a href="https://dt.ua/UKRAINE/yes-oprilyudnit-chorniy-spisok-rosiyan-na-nastupnomu-tizhni-gribauskayte-303697_.html">списку осіб</a></b>, що створюють загрозу для національної безпеки країни, італійського співака Альбано Каррізі (під творчим псевдонімом Аль Бано). Про це свідчать оновлені дані на сайті відомства.</p>
      <p>Перелік осіб, які створюють загрозу національній безпеці, укладає Мінкультури України на підставі звернень Ради національної безпеки і оборони України, СБУ, Національної ради України з питань телебачення і радіомовлення. На даний момент в список внесено 147 осіб.</p>
      <p>Відомий хіт Аль Бано і його дружини Роміни Пауер "Felicità" ("Щастя") був на піку популярності в Україні в 1990-х роках.</p>
      <p> </p>
      <footer>За матеріалами: <a href="https://dt.ua/go/aHR0cDovL3d3dy51bm4uY29tLnVhLw==">УНН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>