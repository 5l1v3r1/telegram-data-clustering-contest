<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741775"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T04:40:00+00:00"/>
    <meta property="og:title" content="&quot;แม่มณี&quot;ท้องจริงไม่หลอก ตรวจรอบ2ขึ้น2ขีดท้อง2เดือน"/>
    <meta property="og:description" content="อธิบดีกรมราชทัณฑ์ ได้รับรายงานจากผู้บัญชาการเรือนจำจังหวัดอุดรธานี ยันแม่มณีตั้งครรภ์ 2 เดือนจริง เผยผลตรวจด้วยเครื่องตรวจครรภ์ขึ้น 2 ขีดท้อง 2 เดือน"/>
  </head>
  <body>
    <article>
      <h1>"แม่มณี"ท้องจริงไม่หลอก ตรวจรอบ2ขึ้น2ขีดท้อง2เดือน</h1>
      <address>
        <time datetime="2019-11-15T04:40:00+00:00">15 Nov 2019, 04:40</time>
      </address>
      <figure>
        <img src="https://www.dailynews.co.th/admin/upload/20191115/news_UeuerAJQbj115109_533.jpg?v=201911151211"/>
      </figure>
      <p>
        <b>อธิบดีกรมราชทัณฑ์ ได้รับรายงานจากผู้บัญชาการเรือนจำจังหวัดอุดรธานี ยันแม่มณีตั้งครรภ์ 2 เดือนจริง เผยผลตรวจด้วยเครื่องตรวจครรภ์ขึ้น 2 ขีดท้อง 2 เดือน</b>
      </p>
      <p>กรณีพ.ต.อ.ณรัชต์ เศวตนันทน์ อธิบดีกรมราชทัณฑ์ กล่าวถึงกระแสข่าว น.ส.วันทนีย์ ทิพย์ประเวช หรือ แม่มณี ได้ตั้งท้องแล้ว 2 เดือน ทราบว่าใช้เครื่องตรวจครรภ์ฉุกเฉิน เบื้องต้นเครื่องมือดังกล่าวปรากฏผลขีดเพียง 1 ขีด ขณะที่แม่มณีลั่นไม่ขอตรวจซ้ำ ซึ่งถ้าพบว่าตั้งท้องจริง เรือนจำก็สามารถดูแลได้ไม่ใช่ปัญหา ตามที่เสนอข่าวไปแล้วนั้น<br/><br/>เกี่ยวกับเรื่องนี้วันที่ 15 พ.ย. รายการเที่ยงวันทันเหตุการณ์ โดยหนุ่ม-กรรชัย กำเนิดพลอย รายงานว่าล่าสุดแม่มณีตั้งครรภ์จริง โดยอธิบดีกรมราชทัณฑ์ ได้รับรายงานจากผู้บัญชาการเรือนจำจังหวัดอุดรธานี ว่าแม่มณีตั้งครรภ์ 2 เดือนจริง เนื่องจากผลตรวจด้วยเครื่องตรวจครรภ์ล่าสุดครั้งที่ 2 ขึ้น 2 ขีด ท้อง 2 เดือน แต่ผู้ต้องขังไม่ประสงค์ออกไปตรวจที่โรงพยาบาลข้างนอกซ้ำ<br/><br/>อย่างไรก็ตาม พบว่าผู้ต้องขังตั้งครรภ์จริงเรือนจำก็สามารถดูแลได้ ไม่ใช่ปัญหา การควบคุมตัวยังคงเป็นไปตามมาตรการปกติ ที่ผ่านมามีผู้ต้องขังหลายรายตั้งครรภ์และเข้ามาอยู่ในคุก บางรายคลอดลูกระหว่างเป็นนักโทษก็มี เรือนจำมีแผนและมาตรการรองรับอยู่แล้ว สำหรับผู้เสียหายในคดีแชร์แม่มณี ล่าสุดมีผู้เสียหายลงทะเบียนผ่านระบบคิวอาร์โค้ทของกรมสอบสวนคดีพิเศษ (ดีเอสไอ) จำนวน 4,971 ราย มูลค่าความเสียหายตามที่ผู้เสียหายกล่าวอ้างจำนวน 1,608,206,850.40 บาท<br/><br/><b>อ่านข่าวที่เกี่ยวข้อง<br/></b><b>- <a href="https://www.dailynews.co.th/crime/740343">"แม่มณี"ลั่นไม่ขอตรวจซ้ำ! ย้ำถ้าท้องจริงเรือนจำดูแลได้</a></b></p>
    </article>
  </body>
</html>