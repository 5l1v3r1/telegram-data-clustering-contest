<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980823064.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T04:46:00+00:00"/>
    <meta property="og:title" content="وقتی داعشی‌ها دست به قلم می‌شوند"/>
    <meta property="og:description" content="می‌گوییم که تمام ادعا‌های عربستان در خصوص رسانه هایش کاملا به دور از واقعیت است. حال می‌خواهیم با نقل مطالبی از رسانه‌های سعودی، به کسانی که این رسانه‌ها را اداره می‌کنند، واقف شویم."/>
  </head>
  <body>
    <article>
      <h1>وقتی داعشی‌ها دست به قلم می‌شوند</h1>
      <address>
        <time datetime="2019-11-15T04:46:00+00:00">15 Nov 2019, 04:46</time>
      </address>
      <p>نوشته‌های یک فعال رسانه‌ای سعودی که به مسائل خلیج فارس در عرصه منطقه‌ای یا بین المللی می‌پردازد، خبرساز شد.</p>
      <p>می‌گوییم که تمام ادعا‌های عربستان در خصوص رسانه هایش کاملا به دور از واقعیت است. حال می‌خواهیم با نقل مطالبی از رسانه‌های سعودی، به کسانی که این رسانه‌ها را اداره می‌کنند، واقف شویم.</p>
      <p>در این رسانه‌ها آمده است: "خطرناکتر از سپاه پاسداران ایران و سپاه قدس و قاسم سلیمانی و شبه نظامیان بسیج و خطرناکتر از رهبران حشد الشعبی مانند عامری و خزعلی و مهندس و نیز خطرناکتر از حسن نصرالله و حوثی، خطرناکتر از همه آن‌ها مزدور ایرانی است که در راستای خدمت به سیاست‌های ایرانی خمینی فعالیت می‌کند".</p>
      <p>همچنین آمده است که "برخی از غیرعرب‌ها و غیرمسلمانان مانند ونزوئلا و رییس آن مادورو و معاون عرب تبارش العیسوی در راستای خدمت به طرح‌های قاسم سلیمانی تلاش می‌کنند".</p>
      <p>همچنین در رسانه‌های سعودی می‌خوانیم که "به عنوان مثال سازمان جهاد اسلامی فلسطین یک گروه ایرانی است و حماس ـ که یک گروه اخوانی است ـ هم پیمان و متحد نظام ایران است".</p>
      <p>از شما بسیار سپاسگزاریم که اینهمه تعصب و نژادپرستی و کینه توزی و طائفی گری را به بدترین شکل آن تحمل کرده اید؛ اما بی تردید می‌خواهید بدانید کدام شخصیت بیمار این سخنان را نوشته است؛ اما پیش از آنکه نام صاحب این الفاظ و عبارات را اعلام کنیم، از زود قضاوت کردن بپرهیزید و گمان نکنید که این شخص یک داعشی و یا وابسته به القاعده یا .. باشد؛ یا شخصیتی که سلاح به دست گرفته و در برخی از پایگاه‌ها در صحرای عراق و یا سوریه پنهان شده و با ابوبکر بغدادی و یا جانشین او بیعت کرده است و یا آنکه یک روزنامه نگار مزدور در موساد مانند ایدی کوهین است که نفرت شدیدی نسبت به فلسطینی‌ها و مقاومت و محور مقاومت دارد. بلکه این فرد یک فعال رسانه‌ای ونویسنده و روزنامه نگار سعودی است که در روزنامه‌های الشرق الاوسط و شبکه العربیه مشغول به کار است؛ او "مشاری الذایدی" است و آنچه که نقل کردیم، بخش‌هایی از مقاله اوست نه یک اظهارات تکفیری وهابی تحریک برانگیز است؟! بلکه این سخنان را الذایدی در مقاله‌ای در روزنامه الشرق الاوسط نوشته است.</p>
      <p>این فعال رسانه‌ای و روزنامه نگار و نویسنده سعودی همچنین در شبکه العربیه عربستان مجری برنامه "مرایا" است که هر روز پخش می‌شود و به گفته شبکه العربیه، به مسائل خلیج فارس و آمال و آروز‌ها و مشکلات آن خواه در عرصه منطقه‌ای و یا داخلی و یا بین المللی می‌پردازد!</p>
      <p>پیش از آنکه الذایدی را برای مخاطبان خود معرفی کنیم، باید آنچه را که درباره معاون رییس جمهور ونزوئلا گفته است، تصحیح کنیم. الذایدی در عمل به دستورات امریکا و رژیم صهیونیستی، نسبت به رییس جمهور ونزوئلا و نظام ونزوئلا کینه شدیدی دارد. نام اصلی او طارق زیدان الامین العیسمی و نه العیسوی است و عرب تبار و اهل سوریه است و همچنان تحت تحریم آمریکا قرار دارد؛ زیرا بر خالف الذایدی با وابستگی کشورش به امریکا مخالف است.</p>
      <p>اینک ممکن است از اینکه چنین شخصی با این طرز تفکر نژادپرستانه و طائفی در تریبون‌ها و منبر‌ها سخن می‌گوید، شگفت زده شوید؛ اما اگر به علت آن پی ببرید شاید دیگر برایتان تعجب برانگیز نباشد. الذایدی یک تروریست داعشی وهابی و وابسته به القاعده است که پیشتر به افغانستان رفته بود و نمی‌دانیم تاکنون چند شخص بی گناه را در آنجا به قتل رسانده است، سپس به عربستان بازگشت و می‌خواست در عربستان نیز دست به همین قتل و کشتار‌ها بزند؛ اما، چون شیوخ وهابی قتل و کشتار و عملیات انفجاری را فقط در بیرون عربستان تایید میکنند، زیرا بر این باورند که تمام مسلمانان کافر هستند مگر آن‌هایی که در زیر سایه آل سعود بسر می‌برند، از این رو او را دستگیر کردند. اما در کمتر از دو سال از زندان آزاد شد و به کار رسانه‌ای پرداخت و روزنامه نگار برجسته‌ای گشت؛ و به نظر می‌رسد که از سخنانی که در ابتدای این نوشتار از او درباره حماس و ایران و حزب الله و جهاد اسلامی و انصار الله و حشد الشعبی نقل کردیم، مخاطبان نخبه بودن این فرد را کاملا لمس کردند.</p>
      <p>برای آنکه به این شخص ظلمی نکرده باشیم، این نوشته را با سخنی از او در دیدارش با ترکی الدخیل مجری سعودی در برنامه الاضاءات در شکبه العربیه به پایان می‌رسانیم. این گفتگو در سایت این شبکه منتشر شد و اینک بخش‌هایی از آن را نقل می‌کنیم: مشاری الذایدی می‌گوید که در مرحله‌ای از زندگی خود به تکفیر نظام‌ها اعتقاد داشت و به رغم آنکه اینک تغییر کرده و متحول شده است؛ اما رویکرد فکری گروه‌هایی که خود یکی از آن‌ها بوده است، به خوبی درک می‌کند وتاکید می‌کند آن دو سالی را که در زندان بسر برد، در این تحول بسیار نقش داشته است.</p>
      <p>وی افزود: ابتدا در "مکتبات" تحصیل کرد مکتبات تجمعی بود که جوانان متدین سعودی در آن گردهم می‌آمدند، و در سال ۱۹۸۹ مکتبات را رها کرد و به گروه حدیث ملحق شد سپس برای جهاد به افغانستان رفت. پس از آن به گروه جمیل الرحمن که با شیوخ عربستان در ارتباط بود، پیوست. بعد از بازگشت از افغانستان مذهب جهیمان العتیبی را اختیار کرد. العتیبی کسی است که در سال ۱۹۸۰ با گروهی مسلح به حرم مکی یورش برد. الذایدی میگوید که افکار و دیدگاه‌های خود را از الالبانی که یکی از شیوخ وهابیت است، گرفته است.</p>
      <p>این مشاری الذایدی یکی از نخبگان رسانه‌های عربستان است که مانند دیگر شخصیت‌های رسانه‌های سعودی و رسانه‌های عربیِ وابسته به عربستان به خاطر عقده‌های خود، اینگونه به خود اجازه می‌دهند که سخنانی گزاف علیه کسانی که امریکایی‌ها و اسراییلی‌ها را خوار و ذلیل کردند، بر زبان بیاورند. اما سخن گفتن این افراد در تریبون‌های عربستان سبب می‌شود تا همگان واقعیت و ماهیت این نظام سعودی را بیش از پیش درک کنند. وخدا را شکر که دشمنانمان از نادانان هستند.</p>
      <p>منبع: العالم</p>
    </article>
  </body>
</html>