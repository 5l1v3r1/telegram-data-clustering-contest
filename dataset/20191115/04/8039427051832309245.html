<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955183"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T04:13:45+00:00"/>
    <meta property="og:title" content="అయోధ్య కమిటీపై రగడ.. పూజారి అరెస్టు"/>
    <meta property="og:description" content="ADVT"/>
  </head>
  <body>
    <article>
      <h1>అయోధ్య కమిటీపై రగడ.. పూజారి అరెస్టు</h1>
      <address>
        <time datetime="2019-11-15T04:13:45+00:00">15 Nov 2019, 04:13</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> రామ మందిర నిర్మాణం కోసం అయోధ్య కమిటీపై ఆధిపత్యం విషయంలో వివాదం ముదురుతోంది. మందిర నిర్మాణం కోసం కొత్తగా కమిటీని వేయాల్సిన పనిలేదని, రామ జన్మభూమి న్యాస్‌ ఆధ్వరంలోనే నిర్మాణం జరుగుతుందని న్యాస్‌ అధ్యక్షుడు మహంత్‌ నృత్య గోపాల్‌దాస్‌ స్పష్టం చేశారు. దీనిపై న్యాస్‌ మాజీ చీఫ్‌ పరమ్‌హన్స్‌ దాస్‌ అభ్యంతరం చెప్పారు. కమిటీపై గోపాల్‌దాస్‌ ఆధిపత్యం వహించేందుకు ప్రయత్నిస్తున్నారని అన్నారు. ఈ వ్యాఖ్యలపై ఆగ్రహించిన గోపాల్‌దాస్‌ అనుచరులు గురువారం పరమ్‌హన్స్‌ను చుట్టుముట్టి ఆందోళన వ్యక్తం చేశారు. పోలీసులు రావడంతో పరిస్థితి అదుపులోకి వచ్చింది. పరమ్‌హన్స్‌ను పోలీసులు అదుపులోకి తీసుకొని సాయంత్రం వదిలిపెట్టారు.అయోధ్యలో రామ మందిరం నిర్మాణం కోసం కమిటీ నియామకంపై కొత్త చట్టం అవసరం లేదని కేంద్ర వర్గాలు స్పష్టం చేశాయి.</p>
      <p> </p>
      <p>
        <b>సున్నీ వక్ఫ్‌బోర్డు అంగీకరించదు: జమీయత్‌</b>
      </p>
      <p>మరోచోట మసీదు నిర్మాణం కోసం 5 ఎకరాలను తీసుకోవడం సున్నీ వక్ఫ్‌బోర్డుకు ఆమోదయోగ్యం కాదని జమీయత్‌ ఉలేమా-ఎ-హింద్‌ ప్రెసిడెంట్‌ మౌలానా అర్షద్‌ మదాని స్పష్టం చేశారు. అత్యున్నత న్యాయస్థానం వెలువరించిన తీర్పు తమకు అంతుబట్టడం లేదన్నారు. అయోధ్య తీర్పు నేపథ్యంలో ఆల్‌ ఇండియా ముస్లిం పర్సనల్‌ లా బోర్డు శనివారం సమావేశం కానుంది.</p>
      <p> </p>
      <figure>
        <img src="https://cdn3.andhrajyothy.com/AJNewsImages//uploads/9shivam-kumar.jpg"/>
      </figure>
      <p>
        <b>జాతరలా అయోధ్య</b>
      </p>
      <p>ఆ అబ్బాయికి పదహారేళ్లే! ‘జై శ్రీరాం’ ప్రింట్లతో ఉన్న కుర్తా ధరించాడు! ఓ గోనె సంచి నిండా ఇటుకలు వేసుకొని అయోధ్య బాట పట్టాడు. బిహార్‌ రోహత్‌తా్‌స జిల్లాకు చెందిన శివకుమార్‌దీ భక్తి! మహారాష్ట్రలోని ప్రతా్‌పగఢ్‌ నుంచి గౌరవ్‌ ఉమా వైశ్‌ (16), జాన్వి ఉమా వైశ్‌ (14) కూడా తమ తల్లిదండ్రులతో కలిసి అయోధ్యకు వచ్చారు. వీహెచ్‌పీ ఆధ్వర్యంలో నడుస్తున్న ఆలయ నిర్మాణ స్తంభాలనుచూశారు. వివిధ రాష్ట్రాల నుంచి ఎంతోమంది అయోఽధ్యను సందర్శిస్తున్నారు. దీంతో అయోధ్యంతా జాతర వాతావరణం కనిపిస్తోంది.</p>
    </article>
  </body>
</html>