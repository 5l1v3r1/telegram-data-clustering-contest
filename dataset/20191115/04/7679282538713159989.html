<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-sidharth-malotra-talk-about-his-failure-and-how-he-deal-with-them-2850069.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T04:30:51+00:00"/>
    <meta property="og:title" content="अपनी असफलताओं को लेकर सिद्धार्थ मल्होत्रा ने कही ये बात"/>
    <meta property="og:description" content="बॉलीवुड अभिनेता सिद्धार्थ मल्होत्रा का कहना है कि वह असफलताओं को सीखने के अनुभव के तौर पर देखते हैं। उन्होंने कहा, 'मैं इसे सीखने के दृष्टिकोण से देखता हूं। यहां तक कि देश का बड़े से बड़ा..."/>
  </head>
  <body>
    <article>
      <h1>अपनी असफलताओं को लेकर सिद्धार्थ मल्होत्रा ने कही ये बात</h1>
      <address><time datetime="2019-11-15T04:30:51+00:00">15 Nov 2019, 04:30</time> by <a rel="author">एजेंसी,मुंबई</a></address>
      <p>बॉलीवुड अभिनेता सिद्धार्थ मल्होत्रा का कहना है कि वह असफलताओं को सीखने के अनुभव के तौर पर देखते हैं।</p>
      <p>उन्होंने कहा, 'मैं इसे सीखने के दृष्टिकोण से देखता हूं। यहां तक कि देश का बड़े से बड़ा सुपरस्टार भी अपनी फिल्मों के बारे में भविष्यवाणी नहीं कर सकता है।'</p>
      <p>उन्होंने आगे कहा, 'यह इस व्यवसाय का एक हिस्सा है। मैं बहुत आभारी हूं कि एक अभिनेता के तौर पर मैं काम कर रहा हूं। आप अपने पहले शुक्रवार को आगामी शुक्रवार पर हावी होने नहीं दे सकते हैं।'</p>
      <p>सिद्धार्थ ने साल 2012 में 'स्टूडेंट ऑफ द ईयर' से अपना सफल बॉलीवुड डेब्यू किया। अपने करियर के शुरुआती दिनों में सिद्धार्थ का यह सफर सुहावना रहा, लेकिन पिछले कुछ सालों से उन्हें अपनी एक्टिंग की राह में कुछ दिक्कतें आ रही हैं। 'बार बार देखो', 'ए जेंटलमैन' और 'अय्यारी' जैसी उनकी कुछ फिल्में दर्शकों पर अपना जादू नहीं चला पाई और फिल्में बॉक्स ऑफिस पर असफल रहीं।</p>
      <p>
        <a href="https://www.livehindustan.com/entertainment/story-popular-singer-geeta-mali-ki-road-accident-main-maut-pati-gambhir-roop-se-ghayal-2850060.html">पॉपुलर सिंगर गीता माली की रोड एक्सीडेंट में मौत, पति गंभीर रूप से घायल</a>
      </p>
      <p>
        <a href="https://www.livehindustan.com/entertainment/story-ranveer-singh-and-deepika-padukone-pay-their-obeisance-at-golden-temple-in-amritsar-today-2850035.html">स्वर्ण मंदिर पहुंचे दीपिका-रणवीर, फोटोज जीत लेगी आपका दिल</a>
      </p>
      <p>अब आज सिद्धार्थ की फिल्म 'मरजावां' रिलीज हो रही है। इस फिल्म में सिद्धार्थ के साथ रितेश देशमुख और तारा सुतारिया लीड रोल में हैं।</p>
    </article>
  </body>
</html>