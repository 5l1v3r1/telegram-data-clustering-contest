<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/eksoficer-cru-nazvav-seryoznim-prorahunkom-nezahischenu-rozmovu-trampa-i-sondlenda-z-kiyeva-329727_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T04:32:00+00:00"/>
    <meta property="og:title" content="Ексофіцер ЦРУ назвав серйозним прорахунком незахищену розмову Трампа і Сондленда з Києва"/>
    <meta property="og:description" content="Трамп заперечує подібну розмову з Сондлендом"/>
  </head>
  <body>
    <article>
      <h1>Ексофіцер ЦРУ назвав серйозним прорахунком незахищену розмову Трампа і Сондленда з Києва</h1>
      <h2>Трамп заперечує подібну розмову з Сондлендом</h2>
      <address>
        <time datetime="2019-11-15T04:32:00+00:00">15 Nov 2019, 04:32</time>
      </address>
      <p>Телефонна розмова, яку вів з президентом Трампом посол США при ЄС Сондленд з київського ресторану була грубим порушенням правил безпеки і викликає серйозні побоювання контррозвідувального характеру.</p>
      <p>Про це розповів в інтерв'ю <a href="https://www.cnn.com/2019/11/14/politics/bill-taylor-gordon-sondland-call-trump-security-concerns/index.html">CNN </a>екс-офіцер ЦРУ Марк Полімеропулос, який відповідав у розвідуправлінні за напрям Росії та Європи, передає Укрінформ.</p>
      <p>Заяву про таку розмову зробив на публічних слуханнях тимчасовий повірений у справах США в Україні Вільям Тейлор.</p>
      <p>"Якщо це все правда (заява Вільяма Тейлора – ред.), телефонна розмова між послом Сондлендом та президентом Трампом є грубим порушенням традиційних практик контррозвідки, про що всім представникам апарату національної безпеки — включаючи послів, які отримали політичне призначення, таким як Сондленд, постійно нагадується", - наголосив колишній співробітник Центрального розвідуправління США.</p>
      <p>Він підкреслив, що ця розмова могла прослуховуватися багатьма іноземними розвідками, в тому числі російською.</p>
      <p>"Я не можу пригадати за свою кар'єру, щоби посол у такому інтенсивному контррозвідувальному середовищі, як Київ, проводив би таку незахищену розмову з чинним президентом. Цього просто не повинно було статися", - заявив він.</p>
      <p>Як повідомлялося, тимчасово повірений у справах США в Україні посол Вільям Тейлор у середу під час публічних слухань у Палаті представників<b> повідомив </b>про раніше невідому телефонну розмову Гордона Сондленда з київського ресторану з президентом США</p>
      <p>Президент США Дональд Трамп заявив про те, що нічого не знає про ймовірну телефонну розмову 26 липня з послом Сполучених Штатів в Європейському союзі Гордоном Сондлендом, в якому, як повідомляється, він запитав про стан розслідування стосовно сім'ї Байденів в Україні та виборів 2016 року, повідомляє <a href="https://www.axios.com/trump-denies-ukraine-investigation-sondland-6063f555-2629-4f99-b2f9-fd38739c0548.html">Axios</a>.</p>
      <p>"Я нічого не знаю про це. Вперше чую. Одна річ, яку я бачив, що Сондленд сказав, це те, що він говорив зі мною, і я сказав: "Ні за що, ні за яких обставин". І це правда. Але я ніколи не чув цього. У будь-якому випадку, це скоріше інформація з других рук, але я ніколи її не чув", - сказав Трамп.</p>
      <p> </p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>