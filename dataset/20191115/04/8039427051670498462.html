<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955169"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T04:08:29+00:00"/>
    <meta property="og:title" content="17న పవార్‌, సోనియా భేటీ"/>
    <meta property="og:description" content="ADVT"/>
  </head>
  <body>
    <article>
      <h1>17న పవార్‌, సోనియా భేటీ</h1>
      <address>
        <time datetime="2019-11-15T04:08:29+00:00">15 Nov 2019, 04:08</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>కనీస ఉమ్మడి ప్రణాళికపై చర్చ</b>
        </li>
        <li>
          <b>50:50 ఒప్పందాన్ని మోదీకి చెప్పారా?</b>
        </li>
        <li>
          <b>అమిత్‌ షాపై సంజయ్‌ రౌత్‌ మండిపాటు</b>
        </li>
      </ul>
      <p><b>ముంబై:</b> మహారాష్ట్రలో ప్రభుత్వ ఏర్పాటుకు శివసేనతో పొత్తు పెట్టుకోవడానికి సంబంధించి ఎన్సీపీ అధినేత శరద్‌ పవార్‌, కాంగ్రెస్‌ అధినేత్రి సోనియా గాంధీ 17న భేటీ కానున్నారు. కనీస ఉమ్మడి ప్రణాళిక (సీఎంపీ)పై చర్చించనున్నారు. సీఎంపీపై ఇప్పటికే గురువారం కాంగ్రెస్‌, ఎన్సీపీ, శివసేన నాయకులు ముంబైలో చర్చలు జరిపారు. సీఎంపీ ముసాయిదా రూపొందించిన తర్వాత మూడు పార్టీల అగ్ర నాయకులూ సమావేశమై దానికి తుది రూపు ఇస్తారని కాంగ్రెస్‌ నేత ఒకరు తెలిపారు. అయితే, ప్రభుత్వ ఏర్పాటుకు జరుగుతున్న చర్చలు ‘ప్రాథమిక స్థాయి’లోనే ఉన్నాయని, ఇంకా తుది నిర్ణయం తీసుకోలేదని కాంగ్రెస్‌ సీనియర్‌ నేత పృథ్వీరాజ్‌ చవాన్‌ తెలిపారు. అధికారాన్ని ఎలా పంచుకోవాలన్న విషయాన్ని కూడా ఇంకా చర్చించలేదన్నారు. కాగా, ప్రస్తుత పరిస్థితికి బీజేపీ అధ్యక్షుడు అమిత్‌ షానే కారణమని శివసేన తప్పుబట్టింది. సీట్ల పంపిణీకి సంబంధించి చేసుకున్న ‘50:50 ఒప్పందాన్ని’ సకాలంలో ప్రధానికి మోదీకి వివరించారా? అని అమిత్‌ షా, బీజేపీ సీనియర్‌ నాయకులను శివసేన రాజ్యసభ సభ్యుడు సంజయ్‌ రౌత్‌ ప్రశ్నించారు. ప్రధానికి చెప్పి ఉంటే ఇప్పుడు ఈ పరిస్థితి ఎదురయ్యేది కాదన్నారు. ‘‘ఫడణవీస్‌ మళ్లీ సీఎంఅవుతారంటూ ఎన్నికల ప్రచారంలో మోదీ చేసిన వ్యాఖ్యలను మేమూ విన్నాం. అయితే, అప్పట్లో మేం ఆయన వ్యాఖ్యలకు అభ్యంతరం చెప్పలేదు. అంతే తప్పితే, రాజకీయంగా మాకు సంకేతాలు ఇస్తున్నారని మేం అనుకోలేదు’’ అని వ్యాఖ్యానించారు. లోక్‌సభ ఎన్నికల ముందు బాల్‌ ఠాక్రే డ్రాయింగ్‌ రూంలో ఉద్ధవ్‌ ఠాక్రే, అమిత్‌ షా మధ్య చర్చలు జరిగాయని, ఆ గది తమకు దేవాలయంతో సమానమని, అక్కడ జరిగిన చర్చల్లో ఎటువంటి హామీలూ ఇవ్వలేదని చెబితే అది బాలాసాహెబ్‌ను అవమానించినట్లేనని వ్యాఖ్యానించారు.</p>
    </article>
  </body>
</html>