<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232012/"/>
    <meta property="og:site_name" content="Українська правда"/>
    <meta property="article:published_time" content="2019-11-15T04:49:39+00:00"/>
    <meta property="og:title" content="Чотирьох поліцейських із Дніпра судитимуть за катування"/>
    <meta property="og:description" content="До суду скеровано справу щодо чотирьох поліцейських одного із міськвідділів поліції Дніпра обвинувачених у катуванні людини."/>
  </head>
  <body>
    <article>
      <h1>Чотирьох поліцейських із Дніпра судитимуть за катування</h1>
      <address>
        <time datetime="2019-11-15T04:49:39+00:00">15 Nov 2019, 04:49</time>
      </address>
      <p>До суду скеровано справу щодо чотирьох поліцейських одного із міськвідділів поліції Дніпра обвинувачених у катуванні людини.</p>
      <p><b>Джерело:</b> <a href="https://dbr.gov.ua/news/chotirokh-policeyskikh-z-dnipra-suditimut-za-katuvannya">сайт</a> ДБР</p>
      <p><b>Деталі:</b> Обвинувачені затримали чоловіка начебто за крадіжку. Затриманий відмовився визнати свою провину. Через це правоохоронці почали "вибивати" зізнання з чоловіка безпосередньо у приміщенні поліції. У результаті потерпілий отримав травми середньої тяжкості.</p>
      <p>У випадку доведення вини, підозрюваними загрожує покарання у вигляді позбавлення волі на строк від п’яти до десяти років.</p>
      <p>
        <b>Нагадаємо:</b>
      </p>
      <ul>
        <li>Наприкінці жовтня у ДБР <a href="https://www.pravda.com.ua/news/2019/10/28/7230268/">повідомили </a>про початок кримінального провадження стосовно працівників однієї з установ виконання покарань підозрюваних у катуванні ув’язненої.</li>
        <li>Заводський районний суд Миколаєва <a href="https://www.pravda.com.ua/news/2019/10/11/7228794/">арештував</a> двох одеських поліцейських, яких підозрюють у тортурах затриманих на початку жовтня.</li>
        <li>У вересні прокуратура Закарпатської області <a href="https://www.pravda.com.ua/news/2019/09/17/7226581/">відкрила</a> кримінальне провадження за повідомленням про катування правоохоронцями Ужгородського міськвідділку поліції двох мешканців Ужгорода.</li>
      </ul>
      <footer>Ольга Гетьманець, УП</footer>
      <related>
        <a href="https://www.pravda.com.ua/columns/2019/11/14/7231947/"/>
        <a href="https://www.pravda.com.ua/news/2019/11/13/7231864/"/>
        <a href="https://www.pravda.com.ua/news/2019/11/12/7231739/"/>
      </related>
    </article>
  </body>
</html>