<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/columns/kaspruk/zustrich-u-normandskomu-formati-ne-mozhe-stati-pochatkom-deokupaciji-donbasu-640062.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T04:32:32+00:00"/>
    <meta property="og:title" content="Зустріч у «нормандському форматі» не може стати початком деокупації Донбасу"/>
    <meta property="og:description" content="Сприйняття зустрічі в «нормандському форматі», як панацею, є перебільшеним очікуванням, що може повернутися бумерангом негативу в українську політику."/>
  </head>
  <body>
    <article>
      <h1>Зустріч у «нормандському форматі» не може стати початком деокупації Донбасу</h1>
      <address><time datetime="2019-11-15T04:32:32+00:00">15 Nov 2019, 04:32</time> by <a rel="author">Віктор Каспрук</a></address>
      <h4>Сприйняття зустрічі в «нормандському форматі», як панацею, є перебільшеним очікуванням, що може повернутися бумерангом негативу в українську політику.</h4>
      <p>Адже від самого початку Путін ні на йоту не збирається відступати від свого ультиматуму Україні, який він оголосив ще у 2014 році.</p>
      <p>Це децентралізація і федералізація України, після чого розпад Української держави може стати хіба що питанням часу.</p>
      <p>Чому наочним підтвердженням є приклад автономного Криму, який Москва «військово-референдумним» шляхом присвоїла собі.</p>
      <p>Єдиним видимим позитивом переговорів у «нормандському форматі» може стати те, що Володимир Зеленський нарешті зрозуміє, що з Путіним домовитися неможливо.</p>
      <p>Адже він не бачить майбутнє України в статусі незалежної держави, а всі його військові, політичні і дипломатичні дії, це лише складові одного цілого комплексу заходів, які націлені на знищення української державності.</p>
      <p>Якщо ж говорити про ризики зустрічі Зеленського з Путіним, то вони головним чином, полягають в тому, що до цієї зустрічі російське керівництво розраховувало на поступки з боку України, або на капітуляцію.</p>
      <p>Якщо ж Зеленський проявить стійкість в захисті української позиції і стратегічних інтересів Української держави, то це здатне лише спровокувати Москву на різку ескалацію військового протистояння на Донбасі.</p>
      <p>Оскільки тоді Кремль може вирішити спробувати  примусити Україну піти на великі поступки – під тиском великих людських втрат і неможливості утримувати ситуацію під контролем.</p>
      <p>Тому усі сподівання на «доброго» Путіна, якого Зеленський зможе переконати своєю поступливістю і толерантністю до Росії, марні.</p>
      <p>Геополітичний маніяк Путін вже нездатний зупинитися, і тим більше не готовий відпустити Україну мирно, щоб там не говорили російські переговорники про мир на Донбасі.</p>
      <p>Путін бачить мир на Донбасі лише за умови повної капітуляції України перед Росією і відмови її він намагань вступити до Європейського союзу і НАТО.</p>
      <p>Таким чином, зустріч у «нормандському форматі» не може стати початком деокупації Донбасу, а лише підштовхне Кремль до переходу до більш жорсткого плану «В», який в Кремлі давно вже розроблений.</p>
      <footer>Джерело: <a href="https://viktorkaspruk.wordpress.com/">блог Віктора Каспрука</a></footer>
      <footer>Думки авторів рубрики «Думки вголос» не завжди збігаються з позицією редакції «Главкома»</footer>
      <related>
        <a href="https://glavcom.ua/country/politics/ssha-jes-ta-ukrajina-zasudili-na-zasidanni-radi-obsje-represiji-v-okupovanomu-krimu-640058.html"/>
        <a href="https://glavcom.ua/country/incidents/v-ukrajinu-povertajetsya-poholodannya-ta-doshchi-640044.html"/>
        <a href="https://glavcom.ua/country/culture/nacrada-ogolosila-poperedzhennya-telekanalu-zik-640050.html"/>
      </related>
    </article>
  </body>
</html>