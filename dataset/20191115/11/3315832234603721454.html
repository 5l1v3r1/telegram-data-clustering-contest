<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/0cd932953270b805/pep-guardiola-a-facut-marele-anunt-ce-echipa-vrea-sa-antreneze-dupa-ce-va-pleca-de-la-city.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-15T11:00:07+00:00"/>
    <meta property="og:title" content="Pep Guardiola a făcut marele anunț! Ce echipă vrea să antreneze după ce va pleca de la City"/>
    <meta property="og:description" content="Pep Guardiola este deja la al patrulea sezon la Manchester City şi şi-a stabilit deja noi ţinte. Catalanul a dezvăluit că visează să antreneze o naţională înainte de a se retrage din antrenorat."/>
  </head>
  <body>
    <article>
      <h1>Pep Guardiola a făcut marele anunț! Ce echipă vrea să antreneze după ce va pleca de la City</h1>
      <address><time datetime="2019-11-15T11:00:07+00:00">15 Nov 2019, 11:00</time> by <a rel="author">Jurnal.md</a></address>
      <p>
        <b>Pep Guardiola este deja la al patrulea sezon la Manchester City şi şi-a stabilit deja noi ţinte. Catalanul a dezvăluit că visează să antreneze o naţională înainte de a se retrage din antrenorat.</b>
      </p>
      <p>"Mi-ar plăcea să fiu antrenorul unei echipe naţionale. Ar fi o perioadă mai calm, aş juca mai mult golf, pentru că acum nu am timp. Mai devreme sau mai târziu se va întâmpla, dacă voi avea o ofertă de a pregăti o naţională", a dezvăluit managerul campioanei Angliei.</p>
      <p>Guardiola e încântat de experienţele trăite în fotbal atât ca jucător, cât şi ca antrenor.</p>
      <p>"E incredibil. Am trăit şase luni în Mexic şi la fel şi în Qatar, o ţară arabă. Ca antrenor am trăit în Germania, iar acum aici. Am învăţat germana când mi-era imposibil s-o înţeleg.</p>
      <p>Familia mea nu vorbea deloc engleza, iar acum toţi o vorbesc perfect. E incredibil să călătoreşti, îmi încurajez şi jucătorii să facă la fel. Trebuie să fii curios să faci asta, cariera de fotbalist e prea scurtă pentru a nu o face. Te trezeşti într-o dimineaţă şi spui: &lt;Gata, s-a încheiat&gt;. Timpul trece repede", a mai spus Pep Guardiola.</p>
      <p>Antrenorul în vârstă de 48 de ani a cucerit pe banca lui City două titluri, Cupa, două Cupe ale Ligii şi două Supercupe ale Angliei.</p>
      <p>14 trofee cu Barcelona şi şapte cu Bayern Munchen a mai câştigat Guardiola în cariera de antrenor.</p>
    </article>
  </body>
</html>