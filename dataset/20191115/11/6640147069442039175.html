<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/dragon-ball-disney-interessata-ad-un-nuovo-live-action/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T11:15:00+00:00"/>
    <meta property="og:title" content="Dragon Ball: Disney interessata ad un nuovo live action? | Cultura Pop"/>
    <meta property="og:description" content="Dragon Ball è stato un appuntamento fisso soprattutto per coloro nati agli inizi degli anni 90, diventando un vero e proprio mito. Qualche anno fa, la 20th Century Fox ha realizzato un live action disastroso sia per i fan più accaniti, sia per i critici cinematografici intitolato Dragon Ball Evolution. Hollywood, però, sembra non aver imparato la lezione."/>
  </head>
  <body>
    <article>
      <h1>Dragon Ball: Disney interessata ad un nuovo live action? | Cultura Pop</h1>
      <address>
        <time datetime="2019-11-15T11:15:00+00:00">15 Nov 2019, 11:15</time>
      </address>
      <p><b>Dragon Ball</b> è stato un appuntamento fisso soprattutto per coloro nati agli inizi degli anni 90, diventando un vero e proprio mito. Qualche anno fa, la <b>20th Century Fox</b> ha realizzato un live action disastroso sia per i fan più accaniti, sia per i critici cinematografici intitolato <b>Dragon Ball Evolution</b>. Hollywood, però, sembra non aver imparato la lezione.</p>
      <p>Leggi anche: <a href="https://www.tomshw.it/culturapop/dragon-ball-super-son-goku-ultra-istinto-di-banpresto/">Dragon Ball Super, Son Goku Ultra Istinto di Banpresto</a></p>
      <p>Esiste un’indiscrezione, riportata dal sito <b>We Got This Covered</b>, secondo cui sembra essere in cantiere un altro film di Dragon Ball, prodotto da <b>Disney</b> e con presumibilmente un cast interamente asiatico. Nonostante la garanzia della compagnia di Burbank e di attori più fedeli all’originale, i fan non sembrano comunque entusiasti dell’idea.</p>
      <figure>
        <iframe data-src="https://twitter.com/TitanCrab117/status/1195102164168765441?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Al momento, non sembrano esserci piani ufficiali per la realizzazione del progetto, ma gli esempi negativi di anime giapponesi trasposti in live action sono diversi: basti pensare al recente <b>Death Note</b> di <a href="https://www.tomshw.it/culturapop/migliori-serie-tv-neflix/">Netflix</a> per rendersi conto che non è una cosa così semplice da fare.</p>
      <p>Del resto, Dragon Ball è uno dei venti migliori franchise mediatici di maggior incasso di tutti i tempi, avendo guadagnato oltre <b>20 miliardi di dollari</b> totali rispetto allo scorso anno. Mentre al momento non è noto se il film sarà basato sullo show originale o sulla serie <a href="https://www.tomshw.it/culturapop/dragon-ball-z-tra-anime-e-videogiochi/">Dragon Ball Z</a>, è probabile che attiri comunque una folla enorme. Un adattamento live-action, se eseguito correttamente, sarebbe sicuramente un altro enorme successo per la Disney, ma resta da vedere se riusciranno a non ripetere il disastroso Dragon Ball Evolution.</p>
      <p>“<i>Sapevo che alla fine sarebbe arrivato questo giorno. Dragonball Evolution ha segnato un punto creativo molto doloroso nella mia vita. Avere qualcosa con il mio nome sopra in quanto sceneggiatore e essere così insultato a livello globale è sconvolgente. Ricevere messaggi di odio da tutto il mondo è straziante. Ho passato così tanti anni a cercare di deviare la colpa, ma alla fine tutto si riduce alla parola scritta sulla pagina e mi assumo la piena responsabilità di quella che è stata una tale delusione per così tanti fan. Ho fatto il meglio che potevo, ma alla fine ho lasciato cadere la sfera del drago</i>“, così disse qualche anno dopo l’uscita del film lo sceneggiatore di Dragon Ball Evolution <b>Ben Ramsey</b>. “<i>A tutti i fan di Dragon Ball là fuori, mi scuso sinceramente. </i><i>Spero di poterlo fare creando qualcosa di veramente bello e divertente che vi piacerà e che è anche qualcosa di cui sono appassionato. Questo è l’unico lavoro che faccio adesso</i>.”</p>
      <blockquote>Se volete recuperare un vero film di Dragon Ball, potete trovare l’ultimo Dragon Ball Super: Broly ad un prezzo vantaggioso a <a href="https://toms.it/FVkOl">questo</a> link di Amazon.</blockquote>
    </article>
  </body>
</html>