<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/15/7103082/"/>
    <meta property="og:site_name" content="Європейська правда"/>
    <meta property="article:published_time" content="2019-11-15T11:24:22+00:00"/>
    <meta property="og:title" content="У Туреччині затримали мерів чотирьох міст за звинуваченням у тероризмі"/>
    <meta property="og:description" content="Всі мери є членами прокурдської Народно-демократичної партії і були обрані на посади в березні."/>
  </head>
  <body>
    <article>
      <h1>У Туреччині затримали мерів чотирьох міст за звинуваченням у тероризмі</h1>
      <address>
        <time datetime="2019-11-15T11:24:22+00:00">15 Nov 2019, 11:24</time>
      </address>
      <p>Поліція Туреччини затримала мерів чотирьох міст на півдні країни через підозру про їхні зв’язки з курдськими повстанцями.</p>
      <p>Як повідомляє "Європейська правда", відповідну інформацію оприлюднило державне турецьке агентство <a href="https://www.aa.com.tr/">Anadolu</a>.</p>
      <p>Мери міст Савур, Дерік і Мазідагі в провінції Мардін та містечка Суруч у провінції Шанлиурфа були затримані разом із ще 20 представниками муніципалітетів в п'ятницю.</p>
      <p>Всі мери є членами прокурдської Народно-демократичної партії і були обрані на посади в березні.</p>
      <p>Уряд Туреччини звинувачує партію у зв'язках із забороненою Робітничою партією Курдистану.</p>
      <p>Близько 20 мерів НДП були усунені від посади та замінені урядовими посадовими особами, а 14 з них ув'язнені.</p>
      <p>Сім колишніх депутатів НДП, включаючи колишнього голову партії Селахаттіна Демірташа, також перебувають у в'язниці.</p>
    </article>
  </body>
</html>