<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2574414/u-ternopoli-zlodijka-skoristalasa-dobrotou-ta-dovirlivistu-svogo-novogo-znajomogo"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-15T11:16:00+00:00"/>
    <meta property="og:title" content="У Тернополі злодійка скористалася добротою та довірливістю свого нового знайомого"/>
    <meta property="og:description" content="Зловмисниця раніше вже була судима"/>
  </head>
  <body>
    <article>
      <h1>У Тернополі злодійка скористалася добротою та довірливістю свого нового знайомого</h1>
      <address><time datetime="2019-11-15T11:16:00+00:00">15 Nov 2019, 11:16</time> by <a rel="author">Антоніна Албул</a></address>
      <p><i>Повідомлення про крадіжку коштів з банківської картки надійшло до співробітників Тернопільського відділу поліції від 35-річного жителя обласного центру. Правоохоронці встановили, що до протиправного причетна нова знайома заявника.<br/></i>Як з’ясувалося, чоловік та жінка познайомилися на вулиці.  Остання запросила кавалера до себе додому. Тернополянин дав господині свою картку, аби та пішла в магазин за продуктами, і також сказав пін-код від неї. Жінка замість крамниці попрямувала до найближчого банкомату і зняла з чужого електронного гаманця 1800 гривень. Кошти витратила на власні потреби.<br/>Зловмисниця  раніше вже була судима. За даним фактом слідчі розпочали кримінальне провадження. Дії підозрюваної кваліфікують за частиною 1 статті 185 ККУ – крадіжка. Триває досудове розслідування.</p>
    </article>
  </body>
</html>