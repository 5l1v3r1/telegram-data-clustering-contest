<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819038-u-ssa-rozsliduut-pricetnist-dzuliani-do-mozlivogo-finansuvanna-zakordonnih-cinovnikiv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T11:44:00+00:00"/>
    <meta property="og:title" content="У США розслідують причетність Джуліані до можливого фінансування закордонних чиновників"/>
    <meta property="og:description" content="Федеральна прокуратура США розслідує причетність особистого адвоката президента Дональда Трампа Руді Джуліані до можливого фінансування закордонних офіційних осіб."/>
  </head>
  <body>
    <article>
      <h1>У США розслідують причетність Джуліані до можливого фінансування закордонних чиновників</h1>
      <h2>Федеральна прокуратура США розслідує причетність особистого адвоката президента Дональда Трампа Руді Джуліані до можливого фінансування закордонних офіційних осіб.</h2>
      <address>
        <time datetime="2019-11-15T11:44:00+00:00">15 Nov 2019, 11:44</time>
      </address>
      <p>Про це повідомляє <a href="https://www.bloomberg.com/news/articles/2019-11-15/giuliani-faces-u-s-probe-on-campaign-finance-lobbying-breaches">Bloomberg</a> з посиланням на трьох американських чиновників.</p>
      <p>"Руді Джуліані, особистий адвокат президента Дональда Трампа, знаходиться під слідством федеральної прокуратури щодо можливих порушень правил фінансування виборчої кампанії", — йдеться у публікації.</p>
      <p>За словами джерела, справа проти Джуліані може також включати звинувачення у порушенні законів проти підкупу закордонних посадових осіб або навіть змови, що становить серйозну загрозу Трампу.</p>
      <p>Інше джерело заявило, що діяльністю Джуліані також цікавиться контррозвідка.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2817882-tramp-zaaviv-so-ne-pamatae-rozmovu-iz-poslom-ssa-v-es-pro-rozsliduvanna-sodo-bajdena.html">Трамп заявив, що не пам’ятає розмову із послом США в ЄС про розслідування щодо Байдена</a>
      </blockquote>
      <p>Як повідомляв Укрінформ, 5 листопада Палата громад опублікувала другу частину стенограм слухань у справі про імпічмент президента <a href="https://www.ukrinform.ua/tag-ssa">США</a>. Як зазначається, свідчення послів Волкера і Сондленда показують, що президент США і його адвокат Джуліані намагалися використати Держдеп для тиску на Україну, щоб там оголосили про початок розслідування на користь особистих і політичних інтересів Трампа.</p>
    </article>
  </body>
</html>