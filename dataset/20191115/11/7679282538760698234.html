<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-gold-rate-surge-on-friday-know-todays-gold-and-silver-rate-2850461.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T11:05:18+00:00"/>
    <meta property="og:title" content="शुक्रवार को सोने के भाव में आई मामूली तेजी, जानें आज का Gold-Silver रेट"/>
    <meta property="og:description" content="अंतरराष्ट्रीय स्तर पर दोनों कीमती धातुओं में रही नरमी के बीच डॉलर में रही तेजी के कारण घरेलू स्तर पर दिल्ली सरार्फा बाजार में शुक्रवार को सोना 20 रुपये चढ़कर 39,440 रुपये प्रति दस ग्राम पर रहा जबकि..."/>
  </head>
  <body>
    <article>
      <h1>शुक्रवार को सोने के भाव में आई मामूली तेजी, जानें आज का Gold-Silver रेट</h1>
      <address><time datetime="2019-11-15T11:05:18+00:00">15 Nov 2019, 11:05</time> by <a rel="author">लाइव हिन्दुस्तान टीम,नई दिल्ली</a></address>
      <p>अंतरराष्ट्रीय स्तर पर दोनों कीमती धातुओं में रही नरमी के बीच डॉलर में रही तेजी के कारण घरेलू स्तर पर दिल्ली सरार्फा बाजार में शुक्रवार को सोना 20 रुपये चढ़कर 39,440 रुपये प्रति दस ग्राम पर रहा जबकि चांदी 525 रुपये लुढ़ककर 45,675 रुपये प्रति किलोग्राम पर आ गयी। </p>
      <p>अंतरार्ष्ट्रीय बाजार में पिछले कुछ दिनों से जारी तेजी के बाद मुनाफावूसली हुयी है जिससे कीमती धातुओं में गिरावट दर्ज की गयी है।  </p>
      <p>लंदन एवं न्यूयॉक से प्राप्त जानकारी के अनुसार, सोना हाजिर आज 5.85 डॉलर उतरकर 1,463.10 डॉलर प्रति औंस पर रहा। दिसंबर का अमेरिकी सोना वायदा भी 2.70 डॉलर गिरकर 1,469.10 डॉलर प्रति औंस बोला गया। चांदी हाजिर 0.13 डॉलर फिसलकर 16.84 डॉलर प्रति औंस पर रही।  </p>
      <p>स्थानीय बाजार में सोना स्टैंडर्ड 20 रुपये चमककर 39,440 रुपये प्रति दस ग्राम पर रहा। सोना बिटुर भी इतनी ही तेजी लेकर 39,270 रुपये प्रति दस ग्राम पर रहा। आठ ग्राम वाली गिन्नी 30,200 रुपये के भाव पर टिकी रही। </p>
      <p>चांदी हाजिर 525 रुपये फिसलकर 45,675 रुपये प्रति किलोग्राम बोली गयी। चांदी वायादा 490 रुपये उतरकर  44,190 रुपये प्रति किलोग्राम बोली गयी। सिक्का लिवाली और बिकवाली क्रमश: 910 रुपये और 920 रुपये प्रति इकाई पर स्थिर रहे। </p>
      <p><b>आज दोनों कीमती धातुओं के भाव इस प्रकार रहे :-</b><br/>सोना स्टैंडर्ड प्रति 10 ग्राम..... 39,440 रुपये<br/>सोना बिटुर प्रति 10 ग्राम .......39,270 रुपये<br/>चांदी हाजिर प्रति किलोग्राम.....45,675 रुपये<br/>चांदी वायदा प्रति किलोग्राम.....44,190 रुपये<br/>सिक्का लिवाली प्रति इकाई ... 910 रुपये  <br/>सिक्का बिकवाली प्रति इकाई... 920 रुपये<br/>गिन्नी प्रति आठ ग्राम............. 30,200 रुपये</p>
      <p>
        <a href="https://www.livehindustan.com/business/story-sbi-pension-account-life-certificate-submission-last-date-is-30th-november-2845101.html">SBI में फंस सकता है पैसा, 30 नवंबर तक जरूर कर लें ये काम</a>
      </p>
      <p>
        <a href="https://www.livehindustan.com/business/story-rbi-may-cut-repo-rate-again-in-december-2850148.html">दिसंबर में एक बार फिर रेपो रेट में हो सकती है कटौती, कर्ज लेना होगा सस्ता</a>
      </p>
    </article>
  </body>
</html>