<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547424.html/%D8%A2%D8%BA%D8%A7%D8%B2-%D8%AB%D8%A8%D8%AA-%D9%86%D8%A7%D9%85-%D8%B7%D8%B1%D8%AD-%D8%A7%D9%82%D8%AF%D8%A7%D9%85-%D9%85%D9%84%DB%8C-%D8%AA%D9%88%D9%84%DB%8C%D8%AF-%D9%85%D8%B3%DA%A9%D9%86-%D8%A7%D8%B2-%D8%A2%D8%B0%D8%B1%D9%85%D8%A7%D9%87-%D8%AF%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T11:23:00+00:00"/>
    <meta property="og:title" content="آغاز ثبت‌نام طرح اقدام ملی تولید مسکن از آذرماه در مازندران"/>
    <meta property="og:description" content="مدیرکل راه و شهرسازی مازندران از آغاز ثبت نام طرح اقدام ملی تولید مسکن در استان از آذرماه خبر داد."/>
  </head>
  <body>
    <article>
      <h1>آغاز ثبت‌نام طرح اقدام ملی تولید مسکن از آذرماه در مازندران</h1>
      <h2>مدیرکل راه و شهرسازی مازندران اعلام کرد؛</h2>
      <address>
        <time datetime="2019-11-15T11:23:00+00:00">15 Nov 2019, 11:23</time>
      </address>
      <p>مدیرکل راه و شهرسازی مازندران از آغاز ثبت نام طرح اقدام ملی تولید مسکن در استان از آذرماه خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سید محمد نظری در گفت و گو با خبرنگار <a href="http://www.bloghnews.com/">بلاغ</a>، با اشاره به اینکه در راستای دستورات مقام معظم رهبری و ریاست جمهور به وزارت راه و شهرسازی پیرامون تامین مسکن مردم وزیر راه شهرسازی در راستای عملیاتی شدن این مهم نشست های متعددی را برگزار کردند اظهار کرد: مقرر شد ۴۰۰ هزار واحد مسکونی طی ۲ سال در کشور ساخته شود در تایم های زمانی مختلف استان هایی که پیشگام بودند اراضی خودشان را معرفی نمودند براساس ضوابط مقررات شهرسازی تعداد واحدهای که باید ساخته شود از طریق سامانه به مردم معرفی می گردد تا افراد واجد شرایط بتوانند ثبت نام کنند گفتنی است سامانه ثبت نام طرح ملی مسکن شرایط خاص خودش را دارد در استان های دیگر از شنبه شروع شده است و در استان مازندران هم از هفته آینده ثبت نام شروع می‌شود.<br/><br/>وی افزود : افراد متقاضی باید ۳۰ میلیون آورده داشته باشند و همچنین ۴۵ میلیون تسهیلات و مابقی طی اقساط دوساله می باشد همچنین باید سرپرست خانواده باشند و از تمکن مالی لازم برخوردار باشند.<br/><br/>این مسئول ادامه داد: تمام تلاش مان بر این است طرح اقدام مسکن ملی در استان مازندران از آذرماه شروع شود برای کل شهرهای استان در این طرح هدف گذاری شده است این طرح براساس تقاضای موجود اجرا می گردد سیاست راه شهرسازی براساس ثبت نام و به حد نصاب رسیدن متقاضی می باشد که در راستای تولید مسکن می باشد تا بتواند بازار را کنترل نماید بطوریکه اگر عرضه تقاضا به یک تعادل مشخص نرسد تورم و قیمت مسکن افزایش پیدا می کند و امکان زیست برای مردم طبقه پایین وجود ندارد.<br/><br/>مدیرکل راه و شهرسازی مازندران تصریح کرد : نگاه اداره کل راه شهرسازی جمع آوری تقاضا و برنامه ریزی براساس تقاضای موجود است تا بتوانیم واحد های مسکن تولید نماییم تا یک رابطه معقول بین عرضه تقاضا بوجود بیاوریم لذا تمام افرادی که نیازمند به مسکن هستند در این طرح می توانند صاحب خانه شوند و سامانه طرح ملی مسکن مبتنی بر پایش اطلاعات می باشد و تنها افرادی که مالکیت واحد های مسکونی تاکنون نداشته اند می تدانتد ثبت نام کنند و افرادی که شرایط کافی را ندارند از سامانه ثبت نام حذف می شوند.<br/><br/>وی یادآور شد: در طرح اقدام ملی مسکن تمام شرایط فنی مهندسی لحاظ شده است بطوریکه اراضی که برای واحدهای مسکونی لحاظ شده است تمام زیرساخت ها در ابتدای این اراضی قرار داشته باشد و تمامی امکانات اولیه از قبیل آب برق گاز در این واحدهای مزبور وجود دارد و فاصله این واحد ها با شهر کمتر از 5/1 کیلومتر می باشد بنابراین در ۶۰ شهری که در حال حاضر داریم در ۲۳ شهر که اراضی مستعد بودند در مرحله اول انتخاب می باشند تا مردم بتوانند ثبت نام کنند.<br/><br/>نظری با عنوان اینکه واحدهای مزبور به تفکیک و براساس ضوابط مقررات ساخته می شوند افزود: متراژ واحد های مسکونی که ساخته میگردد برای واحدهای ویلایی حدود ۱۰۰ الی ۱۲۰ متر می باشد برای واحدهای آپارتمانی حدود ۷۰ تا ۹۰ متر می باشد و در شهرهای رامسر پل سفید شیرگاه بترتیب ۱۸ و ۲۶ و ۲۵ واحد مقرر شد ساخته شود و واحدهای مزبور براساس قوانین مقررات شهرسازی و طرح جامع تفصیلی می باشد و در مرحله اول این طرح برای دهک های ۴ الی ۷ این واحد ها ساخته می شود و در مرحله دوم برای دهک های یک تا سه می باشد به نوعی برای افراد تحت پوشش نهادهای حمایتی همچون بهزیستی کمیته امداد هم واحدهای مسکونی در طرح ملی مسکن پیش بینی شده است.<br/><br/>انتهای پیام/</p>
    </article>
  </body>
</html>