<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Anesti-Timchev-i-Plamen-Raichev-v-ochakvane-da-stanat-zam-kmetove-na-Plovdiv-914095"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-15T11:29:00+00:00"/>
    <meta property="og:title" content="Анести Тимчев и Пламен Райчев в очакване да станат зам.-кметове на Пловдив"/>
    <meta property="og:description" content="Двама от най-доверените хора на кмета Здравко Димитров са на стартовата линия в очакване да бъде обя..."/>
  </head>
  <body>
    <article>
      <h1>Анести Тимчев и Пламен Райчев в очакване да станат зам.-кметове на Пловдив</h1>
      <address>
        <time datetime="2019-11-15T11:29:00+00:00">15 Nov 2019, 11:29</time>
      </address>
      <p>Двама от най-доверените хора на кмета <a href="https://www.plovdiv24.bg/novini/persons/335.html">Здравко Димитров</a> са на стартовата линия в очакване да бъде обявена новата структура на община Пловдив и да заемат постовете на заместник-кметове в сградата на пл. "Стефан Стамболов" 1, научи ексклузивно <b>Plovdiv24.bg</b>.</p>
      <p>Анести Тимчев и директорът на Областно пътно управление – Пловдив Пламен Райчев са потенциалните заместници, които ще попълнят обявената от кмета Димитров бройка.</p>
      <p>Тимчев е съучредител на ГЕРБ и ГЕРБ Старейшини в Пловдив. По професия е инженер. Управител е на Европейски логистичен център за строителни системи и технологии. Той бе плътно до <a href="https://www.plovdiv24.bg/novini/persons/335.html">Здравко Димитров</a> по време на предизборната кампания за местни избори 2015 г. </p>
      <p>Пламен Райчев е директор на Областно пътно управление - Пловдив от януари 2019 г. Той бе плътно до <a href="https://www.plovdiv24.bg/novini/persons/335.html">Здравко Димитров</a> при инспекциите на новоизграждащите се пътни връзки в района на Пловдив.</p>
      <p>Възможно е община Пловдив да има и девети заместник-кмет, ако културните дейци при срещата си с кмета Димитров поискат такъв и посочат подходящ кандидат. Засега с ресор "Култура и туризъм" е нагърбен Стефан Стоянов. </p>
      <p>Назначенията на пл. "Стефан Стамболов" сега се правят въз основа на съществуващата общинска структура и заместник-кметовете отговарят за секторите, одобрени за предходния мандат. В момента се подготвя новата организация в общината, която ще бъде обявена в сайта на градската администрация. Най-вероятно структурата ще бъде гласувана от ОбС Пловдив на сесия в началото на декември.</p>
    </article>
  </body>
</html>