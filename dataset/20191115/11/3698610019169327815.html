<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/meni-ne-potribna-dopomoga-ukrayini-tramp-329753_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T11:52:00+00:00"/>
    <meta property="og:title" content="Мені не потрібна допомога України — Трамп"/>
    <meta property="og:description" content="Глава Білого дому впевнений у своїй перемозі над Байденом.  "/>
  </head>
  <body>
    <article>
      <h1>Мені не потрібна допомога України — Трамп</h1>
      <h2>Глава Білого дому впевнений у своїй перемозі над Байденом.  </h2>
      <address>
        <time datetime="2019-11-15T11:52:00+00:00">15 Nov 2019, 11:52</time>
      </address>
      <p>У четвер, 14 листопада, під час виступу в штаті Луїзіна, <a href="https://dt.ua/POLITICS/axios-tramp-vidhrestivsya-vid-rozmovi-z-poslom-yes-schodo-rozsliduvannya-proti-baydena-v-ukrayini-329605_.html"><b>президент Сполучених Штатів Дональд Трамп</b></a> заявив, що йому не потрібна допомога України для того, щоб здобути перемогу на виборах над представником Демократичної партії Джо Байденом, повідомляє <a href="https://www.foxnews.com/politics/trump-louisiana-rally-eddie-rispone-jon-bel-edwards">Fox news</a>.</p>
      <p>Трамп підкреслив, що через історію з процедурою імпічменту і можливим розслідуванням України щодо Джо Байдена і його сина Хантера, тільки підвищили його рейтинг, а також рейтинг Республіканської партії в цілому.</p>
      <p>"Давайте звернемося за допомогою до України, щоб перемогти сонного Джо Байдена? Я так не думаю!", – сказав Трамп.</p>
      <p>Глава Білого дому підкреслив, що на минулих президентських виборах йому вдалося здобути перемогу над "династією Бушів, потім над династією Клінтонів, після чого ми перемогли дуже шахраювату групу Обами".</p>
      <p>Президент підкреслив, що члени Республіканської партії рекомендують йому брати участь у процедурі імпічменту, ініційованої демократами.</p>
      <p>Раніше Трамп заявив про те, що <a href="https://dt.ua/POLITICS/axios-tramp-vidhrestivsya-vid-rozmovi-z-poslom-yes-schodo-rozsliduvannya-proti-baydena-v-ukrayini-329605_.html"><b>нічого не знає про телефонну розмову 26 липня з послом Сполучених Штатів в Європейському союзі Гордоном Сондлендом</b></a>, в якому, як повідомляється, він запитав про стан розслідування стосовно сім'ї Байденов в Україні та виборів 2016 року.</p>
      <p>"Я нічого не знаю про це. Вперше чую. Одна річ, яку я бачив, що Сондленд сказав, це те, що він говорив зі мною, і я сказав: "Ні за що, ні за яких обставин". І це правда. Але я ніколи не чув цього. У будь-якому випадку, це скоріше інформація з других рук, але я ніколи її не чув", - сказав Трамп.</p>
      <p>Докладніше читайте в статті Володимира Кравченка "<a href="https://dt.ua/internal/yak-v-americi-ogoloshuyut-impichment-324765_.html"><b>Як в Америці оголошують імпічмент</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>