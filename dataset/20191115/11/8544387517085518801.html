<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/15/anoihto-to-politehnio-gia-tin-epeteio-kikloforiakes-ruthmiseis/"/>
    <meta property="og:site_name" content="neolaia.gr"/>
    <meta property="article:published_time" content="2019-11-15T11:33:07+00:00"/>
    <meta property="og:title" content="Ανοιχτό το Πολυτεχνείο για την επέτειο της 17ης Νοέμβρη – Κυκλοφοριακές ρυθμίσεις από σήμερα"/>
    <meta property="og:description" content="Από σήμερα, Παρασκευή 15 Νοεμβρίου 2019, οι κεντρικές εκδηλώσεις για την 46η επέτειο της εξέγερσης του Πολυτεχνείου έχουν ξεκινήσει και αναμένεται να κορυφωθούν την Κυριακή 17 Νοέμβρη, με την καθιερωμένη πορεία μνήμης προς την αμερικανική πρεσβεία."/>
  </head>
  <body>
    <article>
      <h1>Ανοιχτό το Πολυτεχνείο για την επέτειο της 17ης Νοέμβρη – Κυκλοφοριακές ρυθμίσεις από σήμερα</h1>
      <h2>Πολυτεχνείο: Δείτε τις κυκλοφοριακές ρυθμίσεις που ισχύουν από σήμερα για την 46η επέτειο της 17ης Νοέμβρη 1973!</h2>
      <address><time datetime="2019-11-15T11:33:07+00:00">15 Nov 2019, 11:33</time> by <a rel="author">neolaia.gr Team</a></address>
      <p>Από σήμερα, <b>Παρασκευή 15 Νοεμβρίου 2019</b>, οι κεντρικές εκδηλώσεις για την<b> 46η επέτειο της εξέγερσης του Πολυτεχνείου</b> έχουν ξεκινήσει και αναμένεται να κορυφωθούν την Κυριακή 17 Νοέμβρη, με την καθιερωμένη πορεία μνήμης προς την αμερικανική πρεσβεία.</p>
      <p>Από σήμερα το πρωί, αρκετός κόσμος έχει περάσει από το κτήριο της Πατησίων για να αφήσει λουλούδια, ενώ έχουν ξεκινήσει και οι καταθέσεις στεφάνων από συλλόγους, επαγγελματικές ομάδες, πολιτικά κόμματα και την Βουλή.</p>
      <p>Αντιπροσωπεία της Βουλής των Ελλήνων, κατέθεσε στεφάνι στο Πολυτεχνείο, προς τιμήν της αντιδικτατορικής εξέγερσης της νεολαίας το Νοέμβριο του 1973.</p>
      <p>
        <b>Την αντιπροσωπεία αποτελούσαν οι βουλευτές:</b>
      </p>
      <p>Γιάννης Καλιάννος από τη ΝΔ, Κώστας Ζαχαριάδης από τον ΣΥΡΙΖΑ, Φωτεινή Μπακαδήμα από το ΜέΡΑ 25 και Σπύρος Δημοσχάκης από τον Σύλλογο Υπαλλήλων της Βουλής.</p>
      <p>Το ιστορικό κτήριο του Εθνικού Μετσόβιου Πολυτεχνείου στην Πατησίων θα είναι ανοικτό από <b>τις 9:30 έως τις 21:00 σήμερα και αύριο</b>, Σάββατο 16 Νοεμβρίου, ενώ την Κυριακή οι πύλες του Πολυτεχνείου θα παραμείνουν ανοιχτές έως τη 13:00 το μεσημέρι.</p>
      <p>
        <b>Πορεία την Κυριακή</b>
      </p>
      <p>Η πορεία προς την αμερικανική πρεσβεία είναι προγραμματισμένη να ξεκινήσει το <b>απόγευμα της Κυριακής στις 16:00 μμ.</b></p>
      <p>
        <b>Κυκλοφοριακές ρυθμίσεις για την 46η επέτειο της 17ης Νοέμβρη 1973</b>
      </p>
      <p>Από σήμερα <b>Παρασκευή 15 Νοεμβρίου,</b> εφαρμόζονται σταδιακά και ανάλογα της προσέλευσης του κόσμου, κυκλοφοριακές ρυθμίσεις γύρω από το Πολυτεχνείο στην Πατησίων και μέχρι το ύψος της πλατείας Κάνιγγος, με απαγόρευση στάσης και στάθμευσης των οχημάτων και όποτε απαιτείται διακοπή της κυκλοφορίας.</p>
      <p>Τα μέτρα θα κορυφωθούν την Κυριακή 17 Νοεμβρίου και, σύμφωνα με την Τροχαία, από τις <b>12:0</b>0 το μεσημέρι θα αρχίσουν να επεκτείνονται στην ευρύτερη περιοχή του κέντρου της Αθήνας και στους οδικούς άξονες της:</p>
      <p>
        <b>Πατησίων, Σταδίου, Βασ. Σοφίας, Λεωφόρου Αλεξάνδρας, καθώς και στις παράλληλες και καθέτους αυτών.</b>
      </p>
      <h3>
        <a href="https://www.neolaia.gr/2018/11/17/17-noemvri-1973-3-ntokimanter-gia-ta-gegonota-tou-politexniou/">Δείτε ακόμα: 17 Νοέμβρη 1973: 3 ντοκιμαντέρ για τα γεγονότα του Πολυτεχνείου</a>
      </h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/15/megki-ntrio-gia-dano-evi-ioannidou/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/15/wings-for-life-world-run-2020-trekse-gia-osoud-de-mporun-apo-opou-ki-an-briskesai/"/>
        <a href="https://neolaia.gr/neo/athlitika-fitness"/>
        <a href="https://neolaia.gr/2019/11/15/pera-plasmata-to-tragoudi-tou-eaftou-mas-ine-vasismenno-sto-song-of-my-self/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/15/cardib-billie-eilish-kai-alloi-diasimoi-apantoun-asteieuomenoi-se-oxi-kai-toso-asteia-sxolia/"/>
        <a href="https://neolaia.gr/2019/11/15/anoihto-to-politehnio-gia-tin-epeteio-kikloforiakes-ruthmiseis/"/>
      </related>
    </article>
  </body>
</html>