<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/dekemvri-shche-ni-donese-snega-406791.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T11:46:53+00:00"/>
    <meta property="og:title" content="Декември ще ни донесе снега"/>
    <meta property="og:description" content="След около 20-ина дни има вероятност дори в София да превали сняг"/>
  </head>
  <body>
    <article>
      <h1>Декември ще ни донесе снега</h1>
      <address>
        <time datetime="2019-11-15T11:46:53+00:00">15 Nov 2019, 11:46</time>
      </address>
      <p>"След около 20-ина дни има вероятност дори в София да превали сняг", предупреди синоптикът Красимир Стоев пред БНТ.</p>
      <p>"Нормално е през септември да не вали, но октомври и ноември действително сушата повече се задълбочи. Но ще започнат скоро периоди с повече валежи. До края на следващата седмица обилни валежи не се прогнозират. През началото на следващата седмица ще има леки превалявания на места и температурите леко ще паднат", обясни той.</p>
      <p>Стоев акцентира върху температурите на Балканите, които са много по-високи от обичайните за периода.</p>
      <p>"Тази вечер в планините дъждът ще премине в сняг, вече има тънка покривка и по високите части е заледено. Днес ще е предимно слънчево време, а през почивните дни - още по-хубаво време в планините. В равнинната част на страната очакваме мъгли - на повече места и все по-трайни", допълни Стоев.</p>
      <p>През преходните сезони най-голямата опасност в планините са ниските температури, заледяванията, които могат да се получат, както и голямата динамика на атмосферната циркулация, добави той.</p>
    </article>
  </body>
</html>