<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/mi-ob-yednali-vsi-nashi-poslugi-pid-brendom-yasno-50053688.html"/>
    <meta property="og:site_name" content="НВ"/>
    <meta property="article:published_time" content="2019-11-15T11:18:00+00:00"/>
    <meta property="og:title" content="Ми об'єднали всі наші послуги під брендом YASNO"/>
    <meta property="og:description" content="На початку листопада компанія ДТЕК презентувала бренд YASNO, під яким розвиватиме одразу кілька напрямків — роздрібний продаж електроенергії, розвиток зарядної інфраструктури для електромобілів, встановлення сонячних панелей, систем зберігання електроенергії та рішень, що дозволяють заощаджувати енергію."/>
  </head>
  <body>
    <article>
      <h1>Ми об'єднали всі наші послуги під брендом YASNO</h1>
      <h2>На початку листопада компанія ДТЕК презентувала бренд YASNO, під яким розвиватиме одразу кілька напрямків — роздрібний продаж електроенергії, розвиток зарядної інфраструктури для електромобілів, встановлення сонячних панелей, систем зберігання електроенергії та рішень, що дозволяють заощаджувати енергію.</h2>
      <address>
        <time datetime="2019-11-15T11:18:00+00:00">15 Nov 2019, 11:18</time>
      </address>
      <p>Об'єднати окремі бізнеси та підняти їх на новий рівень було доручено досвідченому фахівцеві в цій сфері Абдуллі Кьоксалу, топ-менеджеру турецької компанії Enerjisa (венчурний актив Sabancı Holding та E. ON), що обслуговує 9 мільйонів клієнтів. Там він керував процесами закупівлі електроенергії і ціноутворення, вибудовував систему обслуговування споживачів.</p>
      <p>Про те, що зміниться в результаті ребрендингу, розповів <b>генеральний директор YASNO</b> <b>Абдулла Кьоксал.</b></p>
      <p>
        <b>— Розкажіть про те, чому вирішили вийти на ринок із новим брендом?</b>
      </p>
      <p>— Півтора роки тому я приєднався до ДТЕК після розмови з її керівником Максимом Тімченко. Ми говорили про реформування ринку електроенергії та необхідність створити новий операційний холдинг, який буде максимально орієнтований на клієнтів та даватиме їм більше нових рішень.</p>
      <p>До листопада цього року, під різними брендами та назвами, ми постачали електроенергію та надавали енергоефективні рішення 3,5 мільйонам українських сімей та бізнесу. Київські, Дніпровські та Донецькі енергетичні послуги — це компанії, що постачають електроенергію. ДТЕК ЕСКО надає послуги з енергоефективності: енергосервіс, енергоменеджмент. Мережу швидкісних зарядних станцій для електромобілів ми розвивали під назвою STRUM.</p>
      <p>Об'єднавши всі ці бізнеси в одному бренді YASNO, ми створюємо нову ціннісну пропозицію. Тепер це не лише продаж електроенергії вроздріб, це ціла низка рішень. Також, ми змінюємо бізнес-процеси та підходи до роботи з клієнтами. Наша команда вже покращила оперативність контакт-центрів, збільшила кількість та якість дистанційних каналів обслуговування — таких як мобільні додатки, viber- та телефонні чат-боти, онлайн кабінети. Щодо офлайн каналів, то ми розпочали велику програму з оновлення центрів обслуговування. До речі, запуск YASNO був присвячений відкриттю перших п’яти з них.</p>
      <p>Але зміна імені зумовлена не лише об'єднанням бізнесів. Ми маємо великі амбіції в нових енергетичних рішеннях; є багато трендів, що розвиваються досить швидко. В розвинених країнах це вже навіть не тренди, а реальність. Цифровізація процесів, енергоефективність, розподілена генерація, електромобільність — всі ці нові енергетичні концепти швидкими темпами розвиваються й в Україні, і YASNO пропонуватиме для них нові продукти та рішення.</p>
      <p><b>—</b> <b>Що зміниться для споживачів?</b></p>
      <aside>Наша головна мета — покращити обслуговування клієнтів. Забезпечити легкість в платіжних та операційних процесах.</aside>
      <p>— У всіх різні очікування від взаємодії з нами як з постачальником електроенергії. Молодшій аудиторії потрібні розвинені дистанційні канали, аби швидко та зручно вирішувати всі питання, проводити оплати. Для старшого покоління потрібні комфортні центри обслуговування, адже вони звикли приходити до нас. Бізнес-клієнти розраховують на професійну підтримку щодо закупівлі електроенергії.</p>
      <p>Зважаючи на це, ми зосередимося на трьох основних каналах надання послуг, які покращуватимемо. По-перше, це наші цифрові канали — онлайн кабінети, мобільні додатки. По-друге, це гаряча лінія, де ми ставимо за мету скоротити час очікування на лінії. По-третє, це наші відділення. Із запуском YASNO ми пропонуємо клієнтам новий концепт, який буде називатися «енергоофіс». Насамперед, ми починаємо продавати енергоефективні продукти. Також, в енергоофісах з’являються нові сервіси. Наприклад, термінали самообслуговування, зона експрес-обслуговування, попередній запис онлайн. А для маленьких відвідувачів є дитячі куточки.</p>
      <p>Щодо запису онлайн, — ми тестували цей сервіс у Києві. Дуже зручна річ, яка дозволяє істотно скоротити час очікування. Тобто кожен клієнт може записатися на консультацію, обравши зручний для себе день та час, і взагалі не чекати в черзі.</p>
      <p>Зона самообслуговування — це доступ до онлайн-сервісів, користуватися якими допоможуть наші спеціалісти. Зараз багато клієнтів літнього віку приходять до наших відділень, щоб сформувати рахунок. Наша мета — показати, що все це можна робити онлайн.</p>
      <p>Окремий формат обслуговування передбачений для юридичних клієнтів. У них будуть персональні менеджери та індивідуальні умови обслуговування. Зараз ми відкрили п’ять перших енергоофісів у Києві, Дніпропетровській та Донецькій областях. До середини 2020 року оновимо усі 65 відділень.</p>
      <p>
        <b>— Які </b>
        <b>ще напрямки розвиватимете під брендом YASNO?</b>
      </p>
      <p>— Це, зокрема, продукт Розумний Watt — енергоефективний набір з послугою встановлення двозонного лічильника та «розумним» освітленням. Ми вже кілька років розвиваємо та доповнюємо цей продукт, він користується популярністю. В новому бренді цей напрямок називатиметься YASNO Smart — низка «розумних» рішень для дому.</p>
      <p>Мережа швидкісних зарядок для електромобілів, що раніше називалася STRUM, буде надалі розвиватися як YASNO Е-mobility.</p>
      <p>Третій напрямок — YASNO Efficiency. Це продаж та встановлення сонячних панелей для дахів, систем зберігання електроенергії, а також енергоаудит, енергосервіс та енергоменеджмент.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/027/295/big_portrait/cc6c6fef3d16d6e768c6bee6ab77e20f.png?stamp=20191115154722&amp;q=85&amp;output=jpg&amp;bg=white"/>
        <figcaption>Фото: YASNO</figcaption>
      </figure>
      <p>
        <b>— Які зміни плануються в напрямках енергоефективності та електромобільності?</b>
      </p>
      <p><b>— </b>Зараз мережа має 23 швидкісні зарядні станції, що розташовані у Києві та на шляхах до Одеси, Львова та Полтави. Зарядити електромобіль до 80% можна за 20 хвилин. Ми будемо збільшувати кількість станцій на ключових автомагістралях країни вже під брендом YASNO.</p>
      <p>Ми розширили пропозиції для електромобілістів, додавши зарядні станції для дому та бізнесу — потужністю від 5 до 22 кВт. Це надійне обладнання від провідних виробників, яке ми встановимо «під ключ».</p>
      <aside>Ми маємо великі амбіції в нових енергетичних рішеннях, — Абдулла Кьоксал.</aside>
      <p>У сфері енергоефективності ми наростили портфель ЕСКО-контрактів до 1,3 мільярдів гривень і виконали 80 проектів у великій промисловості і бюджетній сфері. Завдяки цим проектам наші клієнти щороку економлять 270 мільйонів гривень витрат на енергоресурси. Для приватних клієнтів YASNO пропонує елементи «розумного» дому та встановлює двозонні лічильники, за допомогою яких можна скоротити витрати на електроенергію до 50%.</p>
      <p>Наші абсолютно нові продукти — це встановлення домашніх сонячних електростанцій та модульних систем зберігання електроенергії. Домашні СЕС ми також встановлюємо «під ключ», тобто виконуємо абсолютно всі роботи: від підключення до мережі до оформлення договору на купівлю електричної енергії за «зеленим» тарифом.</p>
      <p>— <b>У чому найбільший виклик </b><b>на шляху таких суттєвих змін?</b></p>
      <p>— Мабуть в тому, аби уніфікувати підходи, вибудувати єдину структуру всіх бізнес процесів і підвищити якість обслуговування. Це неможливо без цифровізації. Напевно, найбільший виклик — це перебудувати наші біллінгові системи (ред. Програма для автоматизації розрахунків з клієнтами) — з понад 100 розрізнених баз створити єдину, для злагодженої роботи усіх служб. Ми вже розпочали цей проект, однак він є надскладним, його реалізація та всі необхідні налаштування триватимуть певний час.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/027/238/big/7c2a7c0b584856b77c48c3298ff53f5b.png?stamp=20191115125706&amp;q=85&amp;output=jpg&amp;bg=white"/>
        <figcaption>Фото: YASNO</figcaption>
      </figure>
      <p>— <b>Ви займалися схожим проектом </b><b>у Туреччині. Можете порівняти свій досвід </b><b>реформування бізнесу тут і там. Як працюється на енергетичному ринку України?</b></p>
      <p>— Поки що в Україні ринок енергетичних послуг тільки зароджується. По суті це робота з чистого аркуша. У Туреччині питання біллінгу теж були дуже важливі. Ситуація була схожою. І як показує час, всі інвестиції і зусилля саме в цьому напрямку повертаються у вигляді лояльності клієнтів. Ми дуже хочемо, щоб людям подобалося користуватися нашими послугами. Адже роль постачальника — робити їх життя комфортним непомітно.</p>
      <p>— <b>Які у вас особисті амбіції щодо проекту в Україні?</b></p>
      <p>— Створити в сфері енергетики не просто новий бренд, а нового рітейл-гравця на ринку України, комунікація з яким буде легкою, ясною і зрозумілою. Максимально відійти від традиційно не дуже якісного сервісу в сфері ЖКГ, і на власному досвіді довести, що український бізнес і українські енергетичні послуги можуть бути кращими, ніж у Європі.</p>
    </article>
  </body>
</html>