<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955632"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T11:02:05+00:00"/>
    <meta property="og:title" content="రజనీ పొలిటికల్ ఎంట్రీపై అళగిరి మరో సంచలనం"/>
    <meta property="og:description" content="ADVT"/>
  </head>
  <body>
    <article>
      <h1>రజనీ పొలిటికల్ ఎంట్రీపై అళగిరి మరో సంచలనం</h1>
      <address>
        <time datetime="2019-11-15T11:02:05+00:00">15 Nov 2019, 11:02</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>రాష్ట్రంలో రాజకీయ వెలితి రజనీ భర్తీ చేస్తారు!</b>
        </li>
      </ul>
      <p><b>చెన్నై : </b>మాజీ కేంద్ర మంత్రి, డీఎంకే మాజీ అధ్యక్షుడు కరుణానిధి కుమారుడు ఎంకే అళగిరి రాష్ట్ర రాజకీయాలపై మరోసారి సంచలన వ్యాఖ్యలు చేశారు. తాను డీఎంకేలో లేనని, ఆ పార్టీతో తనకు సంబంధం లేదని ఇప్పటికే ప్రకటించిన ఆయన.. తాజాగా రాష్ట్రంలో రాజకీయ వెలితి ఉందని, దానిని రజనీకాంత్‌ భర్తీ చేయగలరని అళగిరి వ్యాఖ్యానించారు. ఆయన గురువారం మదురై నుండి విమానంలో చెన్నైకి వచ్చారు. ఆ సందర్భంగా విమానాశ్రయంలో అళగిరిని విలేఖరులు పలు ప్రశ్నలడిగారు.</p>
      <p> మాజీ ముఖ్యమంత్రులు జయలలిత, కరుణానిధిల మరణం అనంతరం రాష్ట్ర రాజకీయాల్లో వెలితి ఉన్నట్లు సూపర్‌స్టార్‌ రజనీకాంత్‌ కొన్ని రోజుల క్రితం వ్యాఖ్యానించడంపై ప్రస్తావించగా.. రాష్ట్రంలో నాయకత్వ లోటు వాస్తవమేనని, దానిని రజనీకాంత్‌ భర్తీ చేయగలరని బదులిచ్చారు. ఒకవేళ రజనీకాంత్‌ పార్టీ ప్రారంభించే చేరే అవకాశం ఉందా అని ప్రశ్నించగా, ముందు ఆయన పార్టీని పెట్టనివ్వండి అంటూ అక్కడ నుండి వెళ్లిపోయారు. ఇదిలా ఉండగా, మక్కల్‌ నీది మయ్యం కమల్‌ హాసన్‌ కూడా గురువారం విమానాశ్రయంలో విలేఖరులతో మాట్లాడుతూ, రాష్ట్రంలో రాజకీయ వెలితి ఉన్న మాట వాస్తవమేనని వ్యాఖ్యానించారు.</p>
    </article>
  </body>
</html>