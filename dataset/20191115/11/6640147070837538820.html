<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/htc-desire-19s-ufficiale/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T11:19:00+00:00"/>
    <meta property="og:title" content="HTC Desire 19s è ora ufficiale: un entry-level forse troppo costoso | MobileLabs"/>
    <meta property="og:description" content="La società taiwanese ha annunciato HTC Desire 19s, uno smartphone di fascia bassa che non convince. Ecco la scheda tecnica, il design e il costo."/>
  </head>
  <body>
    <article>
      <h1>HTC Desire 19s è ora ufficiale: un entry-level forse troppo costoso | MobileLabs</h1>
      <address>
        <time datetime="2019-11-15T11:19:00+00:00">15 Nov 2019, 11:19</time>
      </address>
      <p><i><b>HTC Desire 19s</b></i> è un nuovo smartphone di <b>fascia bassa </b>con un prezzo forse troppo alto. Solo pochi giorni fa, avevamo parlato delle <a href="https://www.tomshw.it/smartphone/htc-a-ottobre-2019-le-vendita-sono-calate-di-quasi-il-50/">condizioni di HTC</a>, che non sono positive. Le vendite continuano a diminuire, concludendo lo scorso ottobre con un calo del 48,58%. La società ha deciso di dedicarsi quasi esclusivamente a prodotti di nicchia, come <a href="http://www.tomshw.it/smartphone/htc-exodus-1s-ecco-lo-smartphone-che-esegue-nodi-completi-di-bitcoin/">Exodus 1s</a>, e smartphone di fascia media e bassa.</p>
      <p>Il gruppo taiwanese ha deciso di aggiornare <i>Desire 12s</i>, proponendo un dispositivo di fascia bassa chiamato Desire 19s. Rispetto al predecessore, questo nuovo modello include alcuni miglioramenti, specialmente per quanto riguarda il <b>design</b>. La parte anteriore è infatti divisa in due aree: quella superiore lucida e uniforme; quella inferiore con una texture. Presente un <b>modulo fotografico</b> verticale che contiene due sensori (una terza camera è collocata proprio sotto, insieme a un flash LED).</p>
      <figure>
        <img src="https://www.tomshw.it/images/images/2019/11/htc-desire-19s-63142.768x432.jpg"/>
      </figure>
      <p>Troviamo uno <b>schermo</b> IPS da 6,2 pollici con una risoluzione HD+ (1520×720 pixel) e una fotocamera frontale da <b>16 megapixel</b> (inserita nel notch). Il retro, invece, include una <b>tripla fotocamera</b> da 13 MP (standard), 5 MP (ultra grandangolare) e 5 megapixel (profondità). Sotto il cofano è presente un chipset octa core <b>MediaTek Helio P22</b>, 3 GB di RAM, 32 GB di ROM e una batteria da <b>3850 mAh</b>. Il sistema operativo scelto, infine, è <b>Android 9</b>.</p>
      <p>Disponibile nelle colorazioni <b><i>Free Blue </i></b>e <i><b>Yashi Black</b></i>, HTC Desire 19s costa TWD 5.990 (circa <b>180 euro</b>). Un prezzo certamente troppo alto per un entry-level che non sorprende affatto, anche perché ci troviamo in un momento in cui vi sono numerosi brand che puntano molto sul rapporto qualità/prezzo, basti pensare a <a href="http://www.tomshw.it/smartphone/xiaomi-quale-smartphone-comprare/">Xiaomi</a>. Non è ancora chiaro che il device verrà portato anche nel mercato europeo.</p>
      <blockquote>Xiaomi Mi A3, con 4 GB di RAM e 64 GB di memoria interna, è disponibile in sconto su Amazon. Lo trovate a <a href="https://toms.it/oc6Du">questo indirizzo</a>.</blockquote>
    </article>
  </body>
</html>