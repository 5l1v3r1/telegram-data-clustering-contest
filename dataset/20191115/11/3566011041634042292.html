<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547425.html/%D8%B9%D9%84%D8%AA-%D8%AA%D8%B9%D8%B7%DB%8C%D9%84%DB%8C---%D9%85%D8%AF%D8%B1%D8%B3%D9%87-%D8%A7%DB%8C%D8%B1%D8%A7%D9%86%DB%8C-%D8%AF%D8%B1-%D8%AE%D8%A7%D8%B1%D8%AC-%D8%A7%D8%B2-%DA%A9%D8%B4%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T11:04:00+00:00"/>
    <meta property="og:title" content="علت تعطیلی ۹ مدرسه ایرانی در خارج از کشور"/>
    <meta property="og:description" content="رئیس مرکز امور بین‌الملل و مدارس خارج از کشور وزارت آموزش و پرورش درباره علت تعطیلی ۹ مدرسه ایرانی خارج از کشور گفت: مدرسه‌ای‌ به علت چالش‌های ارزی تعطیل نشده، اگرچه محدودیت‌هایی وجود دارد."/>
  </head>
  <body>
    <article>
      <h1>علت تعطیلی ۹ مدرسه ایرانی در خارج از کشور</h1>
      <address>
        <time datetime="2019-11-15T11:04:00+00:00">15 Nov 2019, 11:04</time>
      </address>
      <p>رئیس مرکز امور بین‌الملل و مدارس خارج از کشور وزارت آموزش و پرورش درباره علت تعطیلی ۹ مدرسه ایرانی خارج از کشور گفت: مدرسه‌ای‌ به علت چالش‌های ارزی تعطیل نشده، اگرچه محدودیت‌هایی وجود دارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ غلامرضا کریمی در گفت‌وگو با ایسنا، درباره علت تعطیلی ۹ مدرسه ایرانی خارج از کشور اظهار کرد: در ابتدا لازم به توضیح است که هیچ مدرسه‌ای در خارج از کشور به علت چالش‌ها و مشکلات ارزی تعطیل نشده است.</p>
      <p>وی افزود: با عنایت به تاکیدات مقام معظم رهبری مبنی بر تداوم فعالیت مدارس خارج از کشور و دستور رئیس جمهور در این باره، مدرسه‌ای‌ به علت چالش‌های ارزی تعطیل نشده، اگرچه محدودیت‌هایی در اعزام معلم به خارج وجود دارد.</p>
      <p>رئیس مرکز امور بین الملل و مدارس خارج از کشور وزارت آموزش و پرورش با بیان اینکه تعدادی از مدارس ما به علت آنکه جمعیت دانش‌آموزی از حد استاندارد کاهش و پایین‌تر آمده بود، ادامه فعالیت‌شان موضوعیتی نداشت.</p>
      <p>کریمی افزود: از آنجا که تعداد کارگزاران نظام و اعزام شدگان به برخی کشورها به نسبت سال‌های قبل کمتر شده بنابراین طبیعی است که از تعداد دانش‌آموزان هم کاسته شده باشد، به عنوان مثال در برخی کشورها مانند جمهوری چک، کره شمالی، آفریقای جنوبی، میلان ایتالیا و برخی شهرهای دیگر، همانند سال‌های گذشته مدرسه داشتیم ولی امسال به دلایلی که گفته شد مدارس یاد شده به خودی خود بسته شدند.</p>
      <p>وی افزود: در حال حاضر ۱۱ هزار مدرسه در ۴۶ کشور جهان مشغول به فعالیت هستند و بالغ بر ۱۴ هزار دانش‌آموز در حال تحصیل داریم.</p>
      <p>انتهای پیام/</p>
      <p> </p>
    </article>
  </body>
</html>