<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttarakhand/story-teacher-accused-of-molesting-girl-students-got-uncommon-punishment-2850463.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T11:05:42+00:00"/>
    <meta property="og:title" content="छात्राओं से छेड़छाड़ के आरोपी शिक्षक को मिली ये सजा, जानकर रह जाएंगे दंग"/>
    <meta property="og:description" content="उत्तराखंड में चंपावत के जीआईसी सूखीढांग में छेड़छाड़ के आरोपी शिक्षक को फिलहाल के लिए जिले के अति दुर्गम स्कूल में संबंद्ध करने की तैयारी शुरू हो चुकी है। इसके लिए डीएम के माध्यम से शिक्षा निदेशालय..."/>
  </head>
  <body>
    <article>
      <h1>छात्राओं से छेड़छाड़ के आरोपी शिक्षक को मिली ये सजा, जानकर रह जाएंगे दंग</h1>
      <address><time datetime="2019-11-15T11:05:42+00:00">15 Nov 2019, 11:05</time> by <a rel="author">हिन्दुस्तान टीम,चम्पावत</a></address>
      <p>उत्तराखंड में चंपावत के जीआईसी सूखीढांग में छेड़छाड़ के आरोपी शिक्षक को फिलहाल के लिए जिले के अति दुर्गम स्कूल में संबंद्ध करने की तैयारी शुरू हो चुकी है। इसके लिए डीएम के माध्यम से शिक्षा निदेशालय को प्रस्ताव भेजा जा रहा है। निदेशालय चाहे तो आरोपी का तबादला किसी दूसरे जिले में भी करा सकता है। फिलहाल आरोपी शिक्षक स्वास्थ्य कारणों का हवाला देते हुए मेडिकल अवकाश पर चल रहा है।</p>
      <p>कुछ दिन पूर्व शिकायत आई थी कि जीआईसी सूखीढांग में तैनात एक शिक्षक छात्राओं से छेड़छाड़ करता है। वह छात्राओं को फेसबुक मैसेंजर पर आपत्तिजनक मैसेज भेज रहा था। उस शिक्षक के वह मैसेज सोशल मीडिया में काफी वायरल हुए थे। मामला संज्ञान में आते ही आक्रोशित ग्रामीणों ने स्कूल में हंगामा काटते हुए आरोपी के खिलाफ कार्रवाई की मांग पर प्रधानाचार्य को ज्ञापन दिया था।</p>
      <p>उसके बाद डीएम ने मामले में एक जांच कमेटी गठित कराई थी। जांच में शिक्षक पर लगाए गए आरोपों की पुष्टि हो गई थी। मुख्य शिक्षा अधिकारी आरसी पुरोहित ने बताया कि शिक्षक पर आरोपों की पुष्टि हो गई है। लिहाजा अब विभाग उसे अति दुर्गम स्कूल में संबंद्ध कराने की तैयारी कर रहा है।</p>
      <p>इसके लिए प्रस्ताव तैयार कर डीएम को भेजा जा रहा है। डीएम के माध्यम से वह प्रस्ताव शिक्षा निदेशालय को भेजा जाएगा। सीईओ के मुताबिक निदेशालय चाहे तो उस शिक्षक का तबादला किसी अन्य जिले में भी करा सकता है।</p>
    </article>
  </body>
</html>