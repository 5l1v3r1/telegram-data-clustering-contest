<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/15/vereshhuk-hoche-pity-z-posady-predstavnytsi-kabminu-v-radi/"/>
    <meta property="og:site_name" content="Рубрика"/>
    <meta property="article:published_time" content="2019-11-15T11:39:37+00:00"/>
    <meta property="og:title" content="Верещук складає повноваження представниці Кабміну в Раді"/>
    <meta property="og:description" content="Народна депутатка від “Слуги народу” Ірина Верещук написала заяву про звільнення з посади представниці Кабінету Міністрів у Верховній Раді. Написала вона у Facebook. “Із сьогоднішнього дня складаю повноваження представника Кабміну в Верховній Раді. Дякую усім, хто допомогав мені в цій роботі. Сфокусуюсь на роботі в Комітеті з національної безпеки, оборони та розвідки. Дякую всім, хто […]"/>
  </head>
  <body>
    <article>
      <h1>Верещук складає повноваження представниці Кабміну в Раді</h1>
      <address><time datetime="2019-11-15T11:39:37+00:00">15 Nov 2019, 11:39</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/06/Iryna-Vereshhuk-860x580-c-1.jpg"/>
      </figure>
      <p>Ірина Верещук<br/><b><b>Народна депутатка від “Слуги народу” Ірина Верещук написала заяву про звільнення з посади представниці Кабінету Міністрів у Верховній Раді.</b></b></p>
      <p>Написала вона у <a href="https://www.facebook.com/vereschuk.iryna/posts/1208589355994252">Facebook.</a></p>
      <p>“Із сьогоднішнього дня складаю повноваження представника Кабміну в Верховній Раді. Дякую усім, хто допомогав мені в цій роботі. Сфокусуюсь на роботі в Комітеті з національної безпеки, оборони та розвідки. Дякую всім, хто вірить і допомагає”.</p>
      <p><a href="https://ua.interfax.com.ua/news/political/624858.html">Інтерфакс</a> повідомляє, що Верещук не змогла зустрітися з головою уряду Олексієм Гончаруком для обговорення питання звільнення депутата із обійманої посади.</p>
      <p>“На сьогодні мені було призначено зустріч на 9:00 у приміщенні Кабінету Міністрів, на сьомому поверсі, у кабінеті прем’єра. Я прибула, як і домовлялися, проте прем’єра не було на місці. Мені потім пояснили, що він чомусь не зможе зі мною зустрітися, тому що перебуває у Верховній Раді. Я вважаю це проявом неповаги, проте, нехай буде, як буде, і залишається на совісті прем’єра. Я готова зустрітися і ще раз обговорити всі дратівливі моменти нашої співпраці”, – розповіла Верещук у п’ятницю журналістам у Верховній Раді.</p>
      <p>Раніше ЗМІ писали про можливе звільнення Ірини Верещук із посади представника Кабінету Міністрів у Верховній Раді. Депутат пов’язувала це з її небажанням підтримати законопроект № 2178-10 “Про обіг земель сільськогосподарського призначення”. Верещук заявляла, що вважає всі внесені в парламент законопроекти щодо земельної реформи недопрацьованими та такими, які “не можна ухвалювати навіть у першому читанні”.</p>
      <p>Законопроект № 2178-10<a href="https://rubryka.com/2019/11/13/pislya-usih-superechok-rada-progolosuvala-za-zakonoproekt-pro-rynok-zemli/"> було ухвалено у</a> першому читанні 13 листопада, його підтримали 240 народних депутатів.</p>
    </article>
  </body>
</html>