<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903845/-klopp-verkoos-heel-belangrijke-liverpool-aanwinst-boven-frenkie-de-jong-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T11:30:00+00:00"/>
    <meta property="og:title" content="'Klopp verkoos 'heel belangrijke' Liverpool-aanwinst boven Frenkie de Jong'"/>
    <meta property="og:description" content="Jürgen Klopp heeft de kans laten lopen om Frenkie de Jong naar Liverpool te halen. Dat stelt Tim Sherwood, voormalig manager van Tottenham Hotspur. Klopp gaf in de zomer van 2018 de voorkeur aan Fabinho."/>
  </head>
  <body>
    <article>
      <h1>'Klopp verkoos 'heel belangrijke' Liverpool-aanwinst boven Frenkie de Jong'</h1>
      <address>
        <time datetime="2019-11-15T11:30:00+00:00">15 Nov 2019, 11:30</time>
      </address>
      <p>
        <b>Jürgen Klopp heeft de kans laten lopen om Frenkie de Jong naar Liverpool te halen. Dat stelt Tim Sherwood, voormalig manager van Tottenham Hotspur. Klopp gaf in de zomer van 2018 de voorkeur aan Fabinho.</b>
      </p>
      <p>De Jong werd volgens Sherwood anderhalf jaar geleden 'aangeboden' bij Liverpool. "Die jongen van Ajax, die uiteindelijk naar FC Barcelona is gegaan, is meer een voetballer dan Fabinho", zegt de Engelsman bij <a href="https://talksport.com/football/630297/liverpool-jurgen-klopp-sign-frenkie-de-jong-tim-sherwood/">talkSPORT</a>. "Maar Klopp moest een keuze maken."</p>
      <p>"We weten allemaal hoe Klopp wil spelen met zijn ploeg, we weten wat hij verwacht van zijn middenvelders. Het moeten voetballers zijn die het simpel houden en snel voorwaarts kunnen, zoals Fabinho. Hij is heel belangrijk."</p>
      <p>"Frenkie de Jong zou niet hetzelfde kunnen als Fabinho...", vervolgt Sherwood. "Hij doet het briljant bij FC Barcelona, waar hij het tempo van het spel dicteert. Bij Liverpool had hij echter anders moeten spelen. Ik denk niet dat hij in staat zou zijn om zoveel energie in zijn spel te leggen."</p>
      <p>De Jong maakte afgelopen zomer voor 85 miljoen euro de overstap van Ajax naar FC Barcelona. In Camp Nou staat de 22-jarige middenvelder vanaf de eerste competitiewedstrijd in de basis.</p>
    </article>
  </body>
</html>