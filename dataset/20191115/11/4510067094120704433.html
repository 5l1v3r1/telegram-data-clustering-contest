<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-48-49/inca-se-circula-tramvaiele-trec-in-continuare-pe-podul-dacia-152815.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-15T11:15:00+00:00"/>
    <meta property="og:title" content="Încă se circulă: Tramvaiele trec în continuare pe podul Dacia"/>
    <meta property="og:description" content="Societatea de transport OTL a anunţat, vineri, că tramvaiele 'vor circula în continuare pe podul Dacia până când lucrările care se execută vor permite'. Iniţial, autorităţile locale au anunţat că, din 15 noiembrie, circulaţia tramvaielor în acea zonă va fi sistată pentru desfăşurarea în bune condiţii a pregătirilor pentru amenajarea structurii de rezistenţă a pasajului subteran Magheru."/>
  </head>
  <body>
    <article>
      <h1>Încă se circulă: Tramvaiele trec în continuare pe podul Dacia</h1>
      <address>
        <time datetime="2019-11-15T11:15:00+00:00">15 Nov 2019, 11:15</time>
      </address>
      <figure>
        <img src="https://cdn.ebihoreanul.ro/static/gallery_big/tramvai-dacia15112019.jpeg"/>
      </figure>
      <p>Societatea de transport OTL a anunţat, vineri, că tramvaiele "vor circula în continuare pe podul Dacia până când lucrările care se execută vor permite".</p>
      <p>Iniţial, autorităţile locale au anunţat că, din 15 noiembrie, circulaţia tramvaielor în acea zonă va fi sistată pentru desfăşurarea în bune condiţii a pregătirilor pentru amenajarea structurii de rezistenţă a pasajului subteran Magheru.</p>
      <p>"Informăm călătorii că tramvaiele vor circula în continuare pe podul Dacia până când lucrările care se execută vor permite. Vom reveni cu informaţii când accesul va fi restricţionat", se arată în comunicatul OTL.</p>
    </article>
  </body>
</html>