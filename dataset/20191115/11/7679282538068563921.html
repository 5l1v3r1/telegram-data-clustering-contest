<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/ncr/story-jnu-files-complaint-over-vandalism-at-administration-block-2850503.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T11:35:02+00:00"/>
    <meta property="og:title" content="जेएनयू प्रशासन ने प्रशासनिक खंड में तोड़फोड़ की शिकायत दर्ज करवाई"/>
    <meta property="og:description" content="जवाहरलाल नेहरू विश्वविद्यालय (JNU) प्रशासन ने प्रशासनिक खंड में तोड़फोड़ के बारे में दिल्ली पुलिस में शिकायत दर्ज करवाई है। JNU के कुलपति एम. जगदीश कुमार ने कहा कि गुरुवार को रात 11 बजे..."/>
  </head>
  <body>
    <article>
      <h1>जेएनयू प्रशासन ने प्रशासनिक खंड में तोड़फोड़ की शिकायत दर्ज करवाई</h1>
      <address><time datetime="2019-11-15T11:35:02+00:00">15 Nov 2019, 11:35</time> by <a rel="author">नई दिल्ली | एजेंसी</a></address>
      <p>जवाहरलाल नेहरू विश्वविद्यालय (JNU) प्रशासन ने प्रशासनिक खंड में तोड़फोड़ के बारे में दिल्ली पुलिस में शिकायत दर्ज करवाई है।</p>
      <p>JNU के कुलपति एम. जगदीश कुमार ने कहा कि गुरुवार को रात 11 बजे शिकायत दर्ज करवाई गई। इसमें वीडियो और फोटो के सबूत भी पुलिस को सौंपे गए हैं। पुलिस ने शुक्रवार को कहा कि उन्हें शिकायत मिली है और इसकी जांच की जा रही है।</p>
      <p>बुधवार को छात्र होस्टल फीस में वृद्धि के बारे में कुलपति से बात करने के लिए प्रशासनिक खंड में घुस गए थे। यहां की दीवारों पर उन्होंने कुलपति के बारे में कई बातें लिखी थीं। इसके साथ ही गुरुवार को परिसर में स्वामी विवेकानंद की प्रतिमा में पैरों की ओर कई आपत्तिजनक संदेश भी लिखे हुए थे जिनका लक्ष्य दक्षिणपंथी संगठन थे।</p>
      <p>प्रतिमा का अब तक अनावरण नहीं हुआ है। छात्रों के विरोध के बाद जेएनयू ने फीस वृद्धि को आंशिक रूप से वापस लेने की घोषणा की लेकिन छात्रों ने इसे आंखों में धूल झोंकने जैसा बताया।</p>
    </article>
  </body>
</html>