<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903842/114-internationals-zwermen-uit-club-brugge-en-gent-spannen-de-kroon.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T11:15:00+00:00"/>
    <meta property="og:title" content="114 internationals zwermen uit, Club Brugge en Gent spannen de kroon"/>
    <meta property="og:description" content="Tijdens deze interlandbreak zijn er in totaal 114 spelers uit de Jupiler Pro League actief voor hun thuisland. Club Brugge en KAA Gent voeren het klassement aan met elk negen A-internationals."/>
  </head>
  <body>
    <article>
      <h1>114 internationals zwermen uit, Club Brugge en Gent spannen de kroon</h1>
      <address>
        <time datetime="2019-11-15T11:15:00+00:00">15 Nov 2019, 11:15</time>
      </address>
      <p>
        <b>Tijdens deze interlandbreak zijn er in totaal 114 spelers uit de Jupiler Pro League actief voor hun thuisland. Club Brugge en KAA Gent voeren het klassement aan met elk negen A-internationals.</b>
      </p>
      <p>Van die 114 spelers zijn er 69 actief voor de A-ploeg van hun land, de rest speelt in jongere categorieën. Club Brugge en KAA Gent hebben allebei negen spelers moeten afgeven en zijn daarmee de primus. KRC Genk en Standard volgen kort met acht internationals. STVV en Charleroi hebben er elk zeven.</p>
      <p>Liefst 43 landen zijn vertegenwoordigd in onze Jupiler Pro League. Daarbij zien we vijf spelers van Congo en ook vijf voor Kameroen. Oekraïne heeft vier internationals in onze competitie, Iran drie.</p>
      <p>Bij de jeugd is het dan weer Anderlecht dat de plak zwaait met acht jeugdinternationals, waarvan zeven bij de Belgische ploegen. Van de 45 jeugdinternationals in onze competitie spelen er 24 voor België.</p>
    </article>
  </body>
</html>