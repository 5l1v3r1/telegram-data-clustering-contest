<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/stare-de-urgenta-in-italia-venetia-a-fost-inundata-pentru-a-doua-oara-in-ultimele-zile-18589089"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-15T11:44:50+00:00"/>
    <meta property="og:title" content="Stare de urgenţă în Italia: Veneţia a fost inundată pentru a doua oară în ultimele zile"/>
    <meta property="og:description" content="Veneţia a fost inundată vineri pentru a doua oară în ultimele zile, apa atingând din nou niveluri record după ce în urmă cu trei zile oraşul a experimentat cele mai grave inundaţii din ultimii 50 de ani, potrivit Associated Press."/>
  </head>
  <body>
    <article>
      <h1>Stare de urgenţă în Italia: Veneţia a fost inundată pentru a doua oară în ultimele zile</h1>
      <address><time datetime="2019-11-15T11:44:50+00:00">15 Nov 2019, 11:44</time> by <a rel="author" href="https://www.zf.ro/autor/marinela-sarbu" target="_blank">Marinela Sarbu</a></address>
      <p>Veneţia a fost inundată vineri pentru a doua oară în ultimele zile, apa atingând din nou niveluri record după ce în urmă cu trei zile oraşul a experimentat cele mai grave inundaţii din ultimii 50 de ani, potrivit Associated Press.</p>
      <p>Nivelul apei este preconizat să ajungă până la 160 de centimetri, adică mult peste limitele normale.</p>
      <p>Primarul Veneţiei, Luigi Brugnaro, a declarat că a fost obligat să creară poliţiei să închidă celebra piaţă San Marco, unde apa a trecut vineri dimineaţă peste nivelul genunchilor. Muncitorii au început să îndepărteze apa de pe principalele rampe folosite de către oameni pentru a traversa piaţa fără a se uda.</p>
      <p>Oraşul a fost inundat vineri pentru a doua oară în numai o săptămână, marţi apele atingând niveluri record, respectiv 187 centimetri peste nivelul mării, determinând Guvernul italian să declare stare de urgemţă.</p>
      <p>De asemenea, tot marţi Guvernul a aprobat un ajutor de stat de 20 de milioane de euro pentru repararea celor mai urgente distrugeri.</p>
      <p>Primarul Veneţiei a declarat că estimările pagubelor produse de inundaţii sunt de sute de milioane de euro şi a dat vina pe schimbările climatice pentru ”situaţia dramatică” în care a ajuns oraşul istoric, cerând urgentarea proiectului Moses pentru apărarea împotriva inundaţiilor.</p>
    </article>
  </body>
</html>