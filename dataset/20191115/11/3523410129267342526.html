<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640085/%D8%A7%D8%AD%D8%AA%D9%85%D8%A7%D9%84-%D8%B9%D8%B1%D8%B6%D9%87-%D9%86%D8%B3%D9%84-%D8%A8%D8%B9%D8%AF%DB%8C-ipad-pro-%D8%AF%D8%B1-%D8%A7%D9%88%D8%A7%DB%8C%D9%84-%DB%B2%DB%B0%DB%B2%DB%B0"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T11:56:00+00:00"/>
    <meta property="og:title" content="احتمال عرضه نسل بعدی iPad Pro در اوایل ۲۰۲۰"/>
    <meta property="og:description" content="اپل احتمالا نسل جدید تبلت‌های هوشمند خود را با تمرکز ویژه روی سنسورهای سه‌بعدی و قابلیت واقعیت افزوده عرضه می‌کند."/>
  </head>
  <body>
    <article>
      <h1>
        <a href="https://www.bultannews.com/fa/news/640085/%D8%A7%D8%AD%D8%AA%D9%85%D8%A7%D9%84-%D8%B9%D8%B1%D8%B6%D9%87-%D9%86%D8%B3%D9%84-%D8%A8%D8%B9%D8%AF%DB%8C-ipad-pro-%D8%AF%D8%B1-%D8%A7%D9%88%D8%A7%DB%8C%D9%84-%DB%B2%DB%B0%DB%B2%DB%B0">احتمال عرضه نسل بعدی iPad Pro در اوایل ۲۰۲۰</a>
      </h1>
      <h2>اپل احتمالا نسل جدید تبلت‌های هوشمند خود را با تمرکز ویژه روی سنسورهای سه‌بعدی و قابلیت واقعیت افزوده عرضه می‌کند.</h2>
      <address><time datetime="2019-11-15T11:56:00+00:00">15 Nov 2019, 11:56</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، نسل جدید تبلت‌های هوشمند شرکت اپل یا آیپد پرو به احتمال زیاد اوایل سال آینده میلادی معرفی و عرضه می‌شود. غول فناوری آمریکایی قصد دارد در آیپد پرو جدید تمرکز ویژه‌ای روی سنسورهای سه‌بعدی دستگاه داشته باشد و قابلیت‌های واقعیت افزوده را در آن نسبت به گذشته ارتقاء دهد.</p>
      <p>شاید لازم باشد مدتی برای عرضه نسل جدید آپید صبر کنید. اگرچه تا کنون اطلاعاتی از آخرین مدل آیپد پرو منتشر شده، ولی اپل تا قبل از پایان سال ۲۰۱۹ آن را به مشتریان عرضه نمی‌کند. iPad Pro جدید دارای دو دوربین و یک حسگر سه‌بعدی برای به کارگیری به عنوان فیس آیدی (Face ID) و استفاده در اپلیکیشن‌های واقعیت افزوده است.</p>
      <p>اطلاعات منتشر شده از شرکت اپل نشان می‌دهد آیپد پرو آینده توانایی‌های بی‌نظیری در ایجاد تصاویر واقعیت افزوده از انسا‌ن، اشیاء و دستگاه‌های مختلف دارد. کاربران با استفاده از سنسورهای سه‌بعدی این دستگاه می‌توانند در هر محلی که حضور دارند تصویری خیالی را از محیط اطراف مشاهده کنند. برخی از کارشناسان معتقدند این تبلت کاربران را غافلگیر خواهد کرد.</p>
      <p>اپل سرمایه‌گذاری گسترده‌ای روی سیستم‌های واقعیت افزوده خود انجام داده است و از همین رو قصد دارد پس از تبلت جدید خود تا سال ۲۰۲۲ هدست‌های جدید واقعیت افزوده (AR) و واقعیت مجازی (VR) و پس از آن تا سال ۲۰۲۳ جدیدترین نسل عینک‌های واقعیت افزوده خود را عرضه کند. به نظر می‌رسد اپل با این برنامه کاری به دنبال ایجاد تجربه‌ای شگفت‌انگیز از مشاهده جهان‌های تخیلی برای کاربران است. اپل می‌تواند با دستگا‌ه‌ها و نرم‌افزار‌های آینده سهم ویژگی‌ای از بازار را کسب کند.</p>
      <p>کاربران تبلت‌های کنونی اپل با اشتیاق منتظر استفاده از نسل بعدی آیپد پرو هستند و می‌خواهند بدانند این شرکت چه ویژگی‌ها به این دستگاه پرطرفدار اضافه می‌کند. البته شرکت اپل با ارائه بروزرسانی جدید برای تبلت‌های این شرکت ویژگی‌های دستگاه‌های کنونی را ارتقاء داده است.</p>
    </article>
  </body>
</html>