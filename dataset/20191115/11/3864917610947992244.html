<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2819041-kolomojskij-ne-mae-prava-govoriti-vid-imeni-ukraini-abo-op-mendel.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T11:47:00+00:00"/>
    <meta property="og:title" content="Коломойський не має права говорити від імені України або ОП - Мендель"/>
    <meta property="og:description" content="Бізнесмен Ігор Коломойський не є представником команди Президента Володимира Зеленського, і з ним не обговорюються позиції щодо вирішення державних справ."/>
  </head>
  <body>
    <article>
      <h1>Коломойський не має права говорити від імені України або ОП - Мендель</h1>
      <h2>Бізнесмен Ігор Коломойський не є представником команди Президента Володимира Зеленського, і з ним не обговорюються позиції щодо вирішення державних справ.</h2>
      <address>
        <time datetime="2019-11-15T11:47:00+00:00">15 Nov 2019, 11:47</time>
      </address>
      <p>Про це повідомила прессекретар глави держави Юлія Мендель у <a href="https://www.facebook.com/permalink.php?story_fbid=10212738459494624&amp;id=1781187626">Facebook</a>.</p>
      <p>"Ігор Коломойський не є представником влади та команди Володимира Зеленського, він не має повноважень говорити щось від імені України або Офісу Президента, з ним не обговорюються позиції щодо вирішення державних справ", - зазначила Мендель.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2817573-a-mozu-robiti-ce-pospravznomu-kolomojskij-narikae-so-svit-bacit-jogo-monstrom.html">"Я можу робити це по-справжньому": Коломойський нарікає, що світ бачить його монстром</a>
      </blockquote>
      <p>Як повідомляв Укрінформ, бізнесмен <a href="https://www.ukrinform.ua/tag-kolomojskij">Ігор Коломойський</a> в інтерв'ю виданню The New Your Times заявив, що Україні варто відвернутися від Заходу та налагодити відносини з РФ. Зокрема, він вважає, що відновлення зв’язків з Росією необхідно для економічного виживання, а "травма війни мине". "Дайте п’ять, десять років - і про кров забудуть", - стверджує олігарх.</p>
      <p>Крім того, на його думку, кредити з РФ можуть замінити Україні кредити Міжнародного валютного фонду. "Ми готові взяти у росіян 100 мільярдів доларів. Я думаю, що вони з радістю нам їх нададуть. Який найшвидший спосіб вирішити проблеми та відновити добрі відносини? Тільки гроші", - зазначив Коломойський.</p>
      <p>Він також заявив, що на місці Президента України він би дав хід розслідуванню проти колишнього віцепрезидента США Джо Байдена та його сина Хантера у справі компанії Burisma.</p>
    </article>
  </body>
</html>