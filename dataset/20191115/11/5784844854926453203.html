<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/sporocila-za-javnost/ob-zacetku-solskega-leta-kaspersky-zaznal-porast-napadov-ddos.html?RSS447ee3768e40503e92a285543953fa72"/>
    <meta property="og:site_name" content="Računalniške novice"/>
    <meta property="article:published_time" content="2019-11-15T11:00:00+00:00"/>
    <meta property="og:title" content="Ob začetku šolskega leta Kaspersky zaznal porast napadov DDoS"/>
    <meta property="og:description" content="V tretjem četrtletju leta 2019 se je število napadov s porazdeljeno ohromitvijo storitve (DDoS) povečalo za tretjino v primerjavi s predhodnim tromesečjem, ugotavlja Kaspersky."/>
  </head>
  <body>
    <article>
      <h1>Ob začetku šolskega leta Kaspersky zaznal porast napadov DDoS</h1>
      <address>
        <time datetime="2019-11-15T11:00:00+00:00">15 Nov 2019, 11:00</time>
      </address>
      <p>
        <b>Nepridipravi, tako amaterji kot profesionalci, ob začetku šolskega leta niso počivali. V tretjem četrtletju leta 2019 se je število napadov s porazdeljeno ohromitvijo storitve (DDoS) povečalo za tretjino tako v primerjavi s predhodnim tromesečjem (30 odstotnih točk) kot tretjim četrtletjem 2018 (32 odstotnih točk). Družba Kaspersky ugotavlja, da je rast primarno posledica povečanja zlonamernih dejavnosti v jesenskem obdobju. Kar polovica (53 %) vseh napadov DDoS v tretjem četrtletju se je pripetila septembra, kaže poročilo Kaspersky DDoS Protection.</b>
      </p>
      <p>Povečanje števila napadov DDoS v tretjem četrtletju 2019 je povzročilo <b>veliko število razmeroma preprostih tipov tovrstnih napadov</b>. V predhodnih dveh tromesečjih tega leta je bila skupna rast posledica večjega števila pametnih napadov na aplikacijsko raven (angl. application layer), ki so jih izvedli usposobljeni kibernetski kriminalci. <b>Delež pametnih napadov</b> je iz 50 % vseh napadov DDoS v drugem četrtletju <b>upadel</b> na 28 % v tretjem tromesečju 2019. V primerjavi z rezultati v tretjem četrtletju 2018 gre za rast števila napadov za 7 odstotnih točk.</p>
      <p>To spremembo lahko pojasni porast aktivnosti DDoS na začetku šolskega leta. Medtem ko sta bila julij in avgust mirna, se je večina napadov DDoS (53 %) pripetila prav septembra. Statistični podatki družbe Kaspersky kažejo, da je bilo 60 % preprečenih napadov v septembru usmerjenih na šolska spletna mesta in elektronske revije. Glede ne to strokovnjaki družbe Kaspersky sklepajo, da so te <b>napade izvedli amaterji</b>, ki nimajo poglobljenega razumevanja, kako organizirati akcije DDoS.</p>
      <p>Povprečno trajanje pametnega napada v tretjem četrtletju 2019 se ni bistveno spremenilo v primerjavi z drugim četrtletjem 2019, vendar pa se je skoraj podvojilo v primerjavi s statističnimi podatki iz tretjega četrtletja 2018. <b>Čas trajanja vseh napadov se je v povprečju skrajšal</b>, kar je mogoče pripisati velikemu številu kratkih napadov.</p>
      <p><i>»Kljub sezonskemu delovanju, verjetno mlajših, amaterjev, ki so začetek šolskega leta proslavili z izvajanjem napadov DDoS, je bolj profesionalna sfera napadov DDoS ostala razmeroma stabilna. Nismo videli hipnega povečanja v številu pametnih napadov v primerjavi s predhodnim četrtletjem, prav tako so napadi trajali povprečno enako dolgo. Vendar napadi še vedno škodujejo podjetjem. V naših </i><i><a href="https://www.kaspersky.com/blog/security-economics-2019/28838/">raziskavi</a></i><i> med odločevalci na področju informacijske tehnologije smo ugotovili, da so napadi <b>DDoS drugi najdražji tip kibernetskega incidenta</b>, ki vodi do vdora med malimi in srednje velikimi podjetjih. Finančna škoda za posamezni vdor je ocenjena na 138 tisoč ameriških dolarjev,«</i> je poudaril <b>Alexey Kiselev</b>, vodja poslovnega razvoja v ekipi družbe Kaspersky za zaščito pred napadi DDoS.</p>
      <p>V pomoč organizacijam pri zaščiti pred napadi DDoS, strokovnjaki družbe Kaspersky priporočajo naslednje ukrepe:</p>
      <ul>
        <li>Zagotovite, da lahko spletno mesto in informacijski viri prenesejo visok podatkovni promet.</li>
        <li>Vnaprej proučite, kako kontaktirati svojega ponudnika internetnih storitev v primeru napada DDoS.</li>
        <li>Uporabljajte profesionalne rešitve za zaščito organizacije pred napadi. Na primer, <a href="https://www.kaspersky.com/business-security/ddos-protection">Kaspersky DDoS Protection</a> združuje obširno strokovno znanje družbe Kaspersky na področju boja s kibernetskimi grožnjami in izsledke lastnega raziskovanja podjetja. Rešitev ščiti pred vsemi tipi napadov DDoS ne glede na njihovo kompleksnost, intenzivnost ali trajanje.</li>
      </ul>
      <p>Celotno poročilo o napadih DDoS v tretjem četrtletju 2019 preberite na spletnem mestu  <a href="https://securelist.com/ddos-report-q3-2019/94958/">Securelist</a>.</p>
      <footer>Povezave: Kaspersky, <a href="https://securelist.com/ddos-report-q3-2019/94958/">Poročilo 'Kaspersky DDoS Protection'</a></footer>
    </article>
  </body>
</html>