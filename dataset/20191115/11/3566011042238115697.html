<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547429.html/%D8%A7%D8%AC%D8%B1%D8%A7%DB%8C-%D8%A8%DB%8C%D8%B4-%D8%A7%D8%B2-900-%D8%A8%D8%B1%D9%86%D8%A7%D9%85%D9%87-%D9%87%D9%81%D8%AA%D9%87-%D8%A8%D8%B3%DB%8C%D8%AC-%D8%AF%D8%B1-%D9%82%D8%A7%D8%A6%D9%85-%D8%B4%D9%87%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T11:21:00+00:00"/>
    <meta property="og:title" content="اجرای بیش از 900 برنامه هفته بسیج در قائم‌شهر"/>
    <meta property="og:description" content="فرمانده ناحیه مقاومت بسیج قائم‎شهر گفت: در هفته بسیج امسال بیش از 900 برنامه متنوع در این شهرستان اجرا می‌شود."/>
  </head>
  <body>
    <article>
      <h1>اجرای بیش از 900 برنامه هفته بسیج در قائم‌شهر</h1>
      <h2>فرمانده ناحیه مقاومت بسیج قائم‎شهر اعلام کرد؛</h2>
      <address>
        <time datetime="2019-11-15T11:21:00+00:00">15 Nov 2019, 11:21</time>
      </address>
      <p>فرمانده ناحیه مقاومت بسیج قائم‎شهر گفت: در هفته بسیج امسال بیش از 900 برنامه متنوع در این شهرستان اجرا می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، حسین علیزاده پنج‌شنبه شب در نشست خبری با اصحاب رسانه به‌مناسبت فرارسیدن چهلمین سال تاسیس بسیج مستضعفین، ضمن تبریک بمناسبت ایام میلاد پیامبر اکرم(ص) و امام جعفر صادق(ع) و هفته وحدت، اظهار کرد: چهل سالگی بسیج را در هفته بسیج با شعار “چهل سال خدمت، جهاد، شهادت” آغاز خواهیم کرد که از تاریخ ۳۰ آبان ماه تا ۶ آذرماه بیش از 900 برنامه در سطح پایگاه‌ها و حوزه‎های مقاومت و برنامه‎های شاخص دیگر در شهرستان را خواهیم داشت.<br/><br/>وی افزود: رویکردها و جایگاه بسیج در فرایند بیانیه گام دو انقلاب اسلامی، نمایش قدرت و اقتدار بسیج، گسترش انقلاب اسلامی، آگاهی جامعه از خدمات چهل ساله بسیج در عرصه‌های فرهنگی و اجتماعی، علم و فناوری، دفاعی و امنیتی از جماه اهداف برنامه های هفته بسیج در شهرستان قائم شهر است.<br/><br/>فرمانده ناحیه مقاومت بسیج قائم‎شهر بیان کرد: از جمله برنامه های که در هفته بسیج داریم دیدار با امام جمعه باحضور مسئولین شهرستانی، افتتاح نمایشگاه دستاورد های چهل ساله بسیج در حسینیه عاشقان ثارالله به مدت یک هفته در ۵۰ غرفه از موضوعات عکس و خدماتی که بدنه بسیج اقشار و حوزه های مقاومت در عرصه فرهنگی و اجتماعی، اقتصادی، علمی و همچنین جشنواره سرود در حسینیه عاشقان توسط حوزه خواهران، اجتماع بسیجیان در نماز جمعه شهرستان، برگزاری یادواره‎ها در سطح قائم‎شهر، تجلیل از رزمندگان دفاع مقدس، اعزام گروه های جهادی در بحث محرومیت زدایی، افتتاح ۶ واحد مسکن محرومین در هفته بسیج اجرا خواهد شد.<br/><br/>علیزاده در پایان ضمن قدردانی از حضور خبرنگاران خاطرنشان کرد: بسیج در طول سال فعالیت های فرهنگی و اجتماعی بسیار زیادی را برای کمک به آحاد مردم انجام می‌دهد که برای انتشار آن و اطلاع رسانی به مردم به کمک شما خبرنگاران نیازمندیم تا مردم بیشتر از فعالیت های بسیج باخبر شوند.<br/><br/>انتهای پیام/</p>
    </article>
  </body>
</html>