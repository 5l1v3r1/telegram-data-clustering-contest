<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/peete-li-kato-fredi-merkjuri-novo-prilozhenie-mozhe-da-vi-otgovori-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-15T11:06:00+00:00"/>
    <meta property="og:title" content="Пеете ли като Фреди Меркюри – ново приложение може да ви отговори (ВИДЕО)"/>
    <meta property="og:description" content="Освен за забавление, „Фредиметър“ има друга много по-важна цел – всички приходи ще бъдат дарени за превенция и проучвания за лечение на СПИН"/>
  </head>
  <body>
    <article>
      <h1>Пеете ли като Фреди Меркюри – ново приложение може да ви отговори (ВИДЕО)</h1>
      <h2>Освен за забавление, „Фредиметър“ има друга много по-важна цел – всички приходи ще бъдат дарени за превенция и проучвания за лечение на СПИН</h2>
      <address><time datetime="2019-11-15T11:06:00+00:00">15 Nov 2019, 11:06</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/15/freddie_long_1573808728-1.mp4"/>
      </figure>
      <p>Ново онлайн приложение ще ви каже дали пеете като Фреди Меркюри. Покойният вокалист на легендарната група „Куин“ имаше неповторим глас, а неговите песни са едни от най-обичаните по цял свят. Много хора ги знаят и обичат да ги пеят, но дали ги пеят достатъчно добре?</p>
      <p>„Фредиметър“ е разработен от „Меркюри Финикс тръст“ в партньорство с „Гугъл“. Приложението сравнява гласа ви с оригиналните записи на Фреди Меркюри, като ви дава процентна оценка колко се доближавате до неговото пеене.</p>
      <p>„Фредиметър“ работи като стандартно караоке – приложението дава списък с песни на „Куин“, от които да изберете, след което ви пуска музиката. Текстът на песента се изписва на екрана и… започвате да пеете.</p>
      <p>Освен за забавление, „Фредиметър“ има още една, много по-важна цел – всички приходи, които то ще генерира от реклами и други ще бъдат дарени за превенция и проучвания за лечение на СПИН – болестта, от която Фреди Меркюри умира през 1991 г.</p>
      <p>Вече можете да го изпробвате и сами <a href="https://freddiemeter.withyoutube.com/">ето тук</a>.</p>
    </article>
  </body>
</html>