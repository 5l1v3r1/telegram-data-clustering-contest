<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/strahil-popov-ne-sme-autsajderi-ne-biva-da-oklyumvame--1406390.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-15T11:10:00+00:00"/>
    <meta property="og:title" content="Страхил Попов: Не сме аутсайдери, не бива да оклюмваме"/>
    <meta property="og:description" content="Крайният бранител Страхил Попов се надява на положителен резултат срещу Чехия, след като българският национален отбор записа 12-и пореден мач без победа при поражението от Парагвай с 0:1 Според Попов негативната серия трябва да бъде прекъсната на всяка цена"/>
  </head>
  <body>
    <article>
      <h1>Страхил Попов: Не сме аутсайдери, не бива да оклюмваме</h1>
      <address><time datetime="2019-11-15T11:10:00+00:00">15 Nov 2019, 11:10</time> by <a rel="author">Sportlive.bg</a></address>
      <p>Крайният бранител Страхил Попов се надява на положителен резултат срещу Чехия, след като <b><a href="https://www.sportlive.bg/tags/3313">българският национален отбор</a></b> записа 12-и пореден мач без победа при поражението от Парагвай с 0:1. Според Попов негативната серия трябва да бъде прекъсната на всяка цена.</p>
      <p><i>„За съжаление, отново загубихме. Играхме срещу доста стойностен отбор. През второто полувреме стояхме нелошо, за разлика от първото, когато имаше лека скованост. Колкото и да е трудна ситуацията, дано да направим добър резултат срещу Чехия. Ще видим колко ще бъде важен този мач за тях", </i>започна Попов.</p>
      <p>
        <i>"За нас ще е важно да направим добър резултат преди мачовете март месец, които са златен шанс за нас. Не е приятно отново да губиш и да нямаш победа толкова много време. Трябва да се вдигаме, колкото и клиширано да звучи."</i>
      </p>
      <p><i>"Реалностите са, че крилото на Парагвай струва два пъти колкото нашия отбор и не трябва да се залъгваме. Ние не сме обаче и някакъв аутсайдер, защото сме показвали добри игри в не толкова далечното минало, побеждавали сме доста стойностни игри. Знаем реалностите, но не трябва да оклюмаме. Индивидуалностите са важни, но също и колективът. Ние можем да направим добър колектив. Психологически също има напрежение, но затова сме професионалисти"</i>, завърши бранителят.</p>
      <p>
        <i>А какво каза Дерменджиев след загубата в неговия дебют като селекционер на България -<b><a href="https://www.sportlive.bg/bgfootball/national-team/Dermendzhiev-Tova-e-realnostta-naprezhenieto-v-otbora-trqbva-da-spadne-1406378.html"> вижте в този материал на SportLive.bg</a></b></i>
      </p>
      <p> </p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Despodov-Veche-12-macha-ne-mozhem-da-se-usmihnem-tova-e-katastrofalno-1406380.html"/>
        <a href="https://www.sportlive.bg/bgfootball/national-team/Dermendzhiev-Tova-e-realnostta-naprezhenieto-v-otbora-trqbva-da-spadne-1406378.html"/>
        <a href="https://www.sportlive.bg/bgfootball/national-team/Koshmaren-debyut-za-Dermendzhiev-i-mach-%E2%84%9612-bez-pobeda-za-Bylgariq-1406295.html"/>
        <a href="https://www.sportlive.bg/bgfootball/ludogorec/Igral-v-Ludogorec-Ako-zaviseshe-ot-men-bih-se-zamislil-dali-da-vikam-Vanderson-i-Marselinxo-v-nacionalniq-1406310.html"/>
        <a href="https://www.sportlive.bg/bgfootball/national-team/Marselinxo-S-Dermendzhiev-se-poznavame-otdavna-no-otboryt-ne-e-samo-edin-futbolist-1406389.html"/>
        <a href="https://www.sportlive.bg/bgfootball/national-team/Debyutantyt-Georgiev-Zlopoluchen-mach-blagodaren-sym-za-doverieto-1406387.html"/>
      </related>
    </article>
  </body>
</html>