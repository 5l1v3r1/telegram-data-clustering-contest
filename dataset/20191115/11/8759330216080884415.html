<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903846/-alles-wordt-nu-op-mazzu-afgeschoven-maar-dat-is-niet-terecht-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T11:45:00+00:00"/>
    <meta property="og:title" content="'Alles wordt nu op Mazzu afgeschoven, maar dat is niet terecht'"/>
    <meta property="og:description" content="Felice Mazzu moest deze week vertrekken bij KRC Genk. Geen verrassing, zo vindt ook Eddy Snelders. De positie van Mazzu was onhoudbaar geworden."/>
  </head>
  <body>
    <article>
      <h1>'Alles wordt nu op Mazzu afgeschoven, maar dat is niet terecht'</h1>
      <address>
        <time datetime="2019-11-15T11:45:00+00:00">15 Nov 2019, 11:45</time>
      </address>
      <p>
        <b>Felice Mazzu moest deze week vertrekken bij KRC Genk. Geen verrassing, zo vindt ook Eddy Snelders. De positie van Mazzu was onhoudbaar geworden.</b>
      </p>
      <p>'Dit is het verhaal van een aangekondigd einde', aldus Snelders bij <i><a href="http://www.dewitteduivel.com/2019/11/13/het-verdict-van-eddy-snelders-6/">De Witte Duivel</a>.</i> 'Na de match in Liverpool was er weer wat hoop, maar dat was omdat de club vrij snel tevreden was. Op Anfield Road werd niet meer dan goed weerwerk geleverd. De thuismatch tegen AA Gent was het grote examen en eindigde met een grote buis.'</p>
      <p>De problemen van Genk liggen echter een pak dieper. 'Alles wordt nu op Mazzu afgeschoven, maar dat is niet terecht. In juli was hij nog de man van de toekomst. Nu is hij geen people's manager, kan hij niet communiceren, spreekt geen Nederlands en geen Engels. Het bestuur van Racing Genk moet eens goed in de spiegel kijken.</p>
      <p>De nieuwe trainer heeft meteen een lastige opdracht. 'Wie het ook wordt, het zal geen tovenaar die Genk in de top-drie kan laten eindigen. In eerste instantie kan alleen de schade beperkt worden. Hagi en Nygren zijn talenten, maar hebben geduld nodig. Veel zal afhangen van wat er in januari en volgende zomer bijkomt.'</p>
      <aside>Lees meer<br/><a href="https://www.voetbalprimeur.be/nieuws/903823/la-derni-re-heure-krc-genk-praat-met-ex-trainer-van-borussia-dortmund-.html?itm_source=www.voetbalprimeur.be&amp;itm_medium=highlighted-content">Nog drie overgebleven kandidaten bij KRC Genk: Eind deze week doorbraak?</a></aside>
    </article>
  </body>
</html>