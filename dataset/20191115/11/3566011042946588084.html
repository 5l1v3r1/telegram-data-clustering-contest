<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547435.html/%D8%A7%D8%AA%D8%AD%D8%A7%D8%AF-%D9%85%D8%B3%D9%84%D9%85%D8%A7%D9%86%D8%A7%D9%86-%D8%AF%D8%B4%D9%85%D9%86%D8%A7%D9%86-%D8%B1%D8%A7-%D9%85%D8%A7%DB%8C%D9%88%D8%B3-%D9%85%DB%8C-%DA%A9%D9%86%D8%AF--%D9%88%D8%AD%D8%AF%D8%AA--%D8%B9%D8%A7%D9%85%D9%84-%D8%A7%D8%B3%D8%AA%D8%AD%DA%A9%D8%A7%D9%85-%D8%A7%D8%B3%D9%84%D8%A7%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T11:54:00+00:00"/>
    <meta property="og:title" content="اتحاد مسلمانان دشمنان را مایوس می‌کند/ وحدت؛ عامل استحکام اسلام"/>
    <meta property="og:description" content="امام جمعه موقت کرمانشاه با بیان اینکه وحدت موجب استحکام اسلام است، گفت: اتحاد بین مسلمانان دشمنان را مایوس می کند."/>
  </head>
  <body>
    <article>
      <h1>اتحاد مسلمانان دشمنان را مایوس می‌کند/ وحدت؛ عامل استحکام اسلام</h1>
      <h2>امام جمعه موقت کرمانشاه:</h2>
      <address>
        <time datetime="2019-11-15T11:54:00+00:00">15 Nov 2019, 11:54</time>
      </address>
      <p>امام جمعه موقت کرمانشاه با بیان اینکه وحدت موجب استحکام اسلام است، گفت: اتحاد بین مسلمانان دشمنان را مایوس می کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.mersadnews.ir/news/387190/%D8%A7%D8%AA%D8%AD%D8%A7%D8%AF-%D9%85%D8%B3%D9%84%D9%85%D8%A7%D9%86%D8%A7%D9%86-%D8%AF%D8%B4%D9%85%D9%86%D8%A7%D9%86-%D8%B1%D8%A7-%D9%85%D8%A7%DB%8C%D9%88%D8%B3-%D9%85%DB%8C-%DA%A9%D9%86%D8%AF-%D9%88%D8%AD%D8%AF%D8%AA-%D9%85%D9%88%D8%AC%D8%A8-%D8%A7%D8%B3%D8%AA%D8%AD%DA%A9%D8%A7%D9%85-%D8%A7%D8%B3%D9%84%D8%A7%D9%85">شبکه اطلاع رسانی مرصاد</a>، حجت الاسلام محمد حجتی وحدت در جامعه را دستور شرعی و حکم عقل دانست و اظهار داشت: وحدت بین مسلمانان یکی از نعمت‌های الهی است که عامل ایجاد این وحدت در جامعه اسلامی، قرآن کریم و نبوت پیامبر اکرم(ص) است.</p>
      <p>امام جمعه موقت کرمانشاه افزود: در سایه وحدت میان مسلمانان است که می‌توان دین اسلام را حفظ کرد.</p>
      <p>وی خاطر نشان کرد: وحدت بین مسلمانان نباید منحصر به هفته وحدت باشد بلکه باید در طول سال وحدت حفظ شود و همدلی و همگرایی بین مردم زبانزد خاص و عام باشد.</p>
      <p>حجت الاسلام حجتی وحدت را تضمین کننده بقای اسلام دانست و ادامه داد: تا زمانی که این امر مهم در جامعه اسلامی ساری و جاری باشد اسلام آسیبی نخواهد دید لذا دشمنان همواره به دنبال کمرنگ کردن وحدت و اختلاف افکنی بین مسلمانان هستند.</p>
      <p>وی بیان داشت: در این عرصه باید طوری رفتار کنیم که دشمن به خود اجازه ندهد به دنبال یافتن راه نفوذ و ایجاد تفرقه باشد باید با همین اتحاد دشمنان را مایوس کنیم.</p>
      <p>امام جمعه موقت کرمانشاه به تقویت وحدت بین مسلمانان تا کید کرد و گفت: بدون شک وحدت سبب استحکام اسلام می شود و کشور را در برابر هر گونه تهدیدی بیمه خواهد کرد.</p>
      <p>انتهای پیام/</p>
    </article>
  </body>
</html>