<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980824033.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T11:40:00+00:00"/>
    <meta property="og:title" content="فرمانده کل سپاه: تا آخر در کنار مردم زلزله‌زده‌ آذربایجان می ایستیم"/>
    <meta property="og:description" content=" به گزارش فارس،  سردار سرلشگر حسین سلامی فرمانده کل سپاه پاسداران انقلاب اسلامی به همراه فرمانده قرارگاه سازندگی خاتم الانبیا و فرمانده سپاه عاشورا  صبح امروز به منظور نظارت بر روند آواربرداری و امدادرسانی وارد روستای زلزله‌زده‌ ورنکش در آذربایجان‌شرقی شد."/>
  </head>
  <body>
    <article>
      <h1>فرمانده کل سپاه: تا آخر در کنار مردم زلزله‌زده‌ آذربایجان می ایستیم</h1>
      <address>
        <time datetime="2019-11-15T11:40:00+00:00">15 Nov 2019, 11:40</time>
      </address>
      <p>فرمانده کل سپاه پاسداران گفت: با تجربیات از حوادث و بلایای گذشته در کشور ما تا آخر حادثه در کنار مردم زلزله‌زده‌ آذربایجان می ایستیم.</p>
      <p> به گزارش فارس،  سردار سرلشگر حسین سلامی فرمانده کل سپاه پاسداران انقلاب اسلامی به همراه فرمانده قرارگاه سازندگی خاتم الانبیا و فرمانده سپاه عاشورا  صبح امروز به منظور نظارت بر روند آواربرداری و امدادرسانی وارد روستای زلزله‌زده‌ ورنکش در آذربایجان‌شرقی شد.</p>
      <p>سردار سلامی فرمانده کل سپاه در حاشیه بازدید از روستای زلزله‌زده ورنکش در گفت‌وگو با خبرنگاران اظهار داشت: در روستاهای زلزله‌زده میانه ۲۰ دستگاه مهندسی سنگین سپاه پاسداران در منطقه در حال فعالیت است.</p>
      <p>وی افزود: از ۱۰۵ خانه آوابرداری شده در منطقه ۵۰ خانه توسط نیروهای سپاه آواربرداری شده است و طی ۱۰ تا ۱۵ روز آینده آواربرداری خانه‌های تخریب شده به اتمام خواهد رسید.</p>
      <p>فرمانده کل س‍پاه پاسداران تصریح کرد: با تجربیات از حوادث و بلایای گذشته در کشور ما تا آخر حادثه در کنار مردم می‌ایستیم.</p>
      <p>وی خاطرنشان کرد: سپاه و بسیج به عنوان اولین گروه وارد منطقه شده‌ایم و آخر از همه خارج خواهیم شد.</p>
      <p>زلزله‌ای به بزرگی ۵.۹ دهم در مقیاس امواج درونی زمین (ریشتر) ساعت ۲ و ۱۷ دقیقه و ۳ ثانیه بامداد روز جمعه هفدهم آبان حوالی شهر ترک در استان آذربایجان شرقی را لرزاند که در این زلزله ۵ نفر جان خود را از دست دادند و به 3 هزار واحد مسکونی تخریب یا آسیب وارد شده است.</p>
    </article>
  </body>
</html>