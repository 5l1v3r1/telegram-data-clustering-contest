<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/crime/story-thane-no-information-about-many-the-kidnapped-children-says-thane-police-figures-2850457.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T11:03:37+00:00"/>
    <meta property="og:title" content="ठाणे : अपहरण हुए तमाम बच्चों के बारे में नहीं कोई सूचना- पुलिस के आंकड़े"/>
    <meta property="og:description" content="इस साल अब तक ठाणे पुलिस आयुक्तालय के तहत आने वाले क्षेत्रों में 800 से अधिक बच्चों का अपहरण हुआ है, जिनमें से 29 प्रतिशत का अभी तक पता नहीं लग सका है। पुलिस ने शुक्रवार को यह जानकारी दी। शहर..."/>
  </head>
  <body>
    <article>
      <h1>ठाणे : अपहरण हुए तमाम बच्चों के बारे में नहीं कोई सूचना- पुलिस के आंकड़े</h1>
      <address><time datetime="2019-11-15T11:03:37+00:00">15 Nov 2019, 11:03</time> by <a rel="author">एजेंसी,ठाणे</a></address>
      <p>इस साल अब तक ठाणे पुलिस आयुक्तालय के तहत आने वाले क्षेत्रों में 800 से अधिक बच्चों का अपहरण हुआ है, जिनमें से 29 प्रतिशत का अभी तक पता नहीं लग सका है। पुलिस ने शुक्रवार को यह जानकारी दी।</p>
      <p>शहर पुलिस ने एक विज्ञप्ति में कहा कि 13 नवंबर, 2019 तक, ठाणे पुलिस आयुक्तालय के अधिकार क्षेत्र में 803 बच्चों का अपहरण कर लिया गया, जिनमें से 570 बच्चों का पता लगा लिया गया है। विज्ञप्ति में कहा गया है कि शेष 233 बच्चे अभी तक नहीं मिले हैं। गुरुवार को बाल दिवस के मौके पर आंकड़े जारी किए गए।</p>
      <p>पुलिस ने बताया कि 2018 में, कुल 1,025 बच्चों का अपहरण किया गया था, जिनमें से 901 को बचा लिया गया था। उन्होंने बताया कि 2018 और 2019 (13 नवंबर तक) में कुल 1,828 बच्चों का अपहरण किया गया और इनमें से 1,190 लड़कियां थीं।</p>
      <p>बच्चों से जुड़े मुद्दों पर पूरे आयुक्तालय क्षेत्र में सप्ताह भर चलने वाले कार्यक्रम आयोजित किए जा रहे हैं, जिनमें बाल अधिकारों और काम के विभिन्न रूपों के माध्यम से उनके शोषण जैसे मुद्दे शामिल हैं। यह कार्यक्रम 14 नवंबर को शुरू हुआ था।</p>
    </article>
  </body>
</html>