<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/kultura-styl,8/rosja-powstana-nowe-odcinki-kultowej-bajki-wilk-i-zajac,985598.html"/>
    <meta property="og:site_name" content="TVN24"/>
    <meta property="article:published_time" content="2019-11-15T11:54:00+00:00"/>
    <meta property="og:title" content="&quot;Wilk i Zając&quot; wrócą na ekrany"/>
    <meta property="og:description" content="Tę kreskówkę uwielbiały miliony Rosjan. Produkowany w czasach Związku Radzieckiego popularny film animowany Wilk i Zając (Nu, pogodi!) wróci na ekrany. Rosyjskie studio animacji filmowej Sojuzmultf..."/>
  </head>
  <body>
    <article>
      <h1>"Wilk i Zając" wrócą na ekrany</h1>
      <address><time datetime="2019-11-15T11:54:00+00:00">15 Nov 2019, 11:54</time> by <a rel="author">tas/adso</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/9996535e07258a7bbfd8b132435c5962/f1aa0034-f1e6-11e1-b8eb-0025b511226e-480p.mp4"/>
        <figcaption>Popularna kreskówka była produkowana w czasach ZSRR<cite>Foto: PAP/ITAR-TASS | Video: You Tube</cite></figcaption>
      </figure>
      <h3>Tę kreskówkę uwielbiały miliony Rosjan. Produkowany w czasach Związku Radzieckiego popularny film animowany "Wilk i Zając" ("Nu, pogodi!") wróci na ekrany. Rosyjskie studio animacji filmowej Sojuzmultfilm rozpoczęło produkcję nowych odcinków. Okazją jest 50. rocznica wyprodukowania tej kreskówki.</h3>
      <p>Pierwsze odcinki "Wilka i Zająca" mają być pokazane późną wiosną przyszłego roku.</p>
      <p>- W związku z pięćdziesięcioleciem naszych bohaterów Sojuzmultfilm rozpoczyna prace nad nowym cyklem filmów animowanych o Wilku i Zającu - poinformowała podczas czwartkowego forum kulturalnego w Petersburgu szefowa studia Juliana Słaszczewa. Jak dodała, łącznie ma powstać 26 odcinków. - Bardzo chcemy, by nasze dzieci, podobnie jak my, pokochały tę kreskówkę - mówiła Słaszczewa, cytowana przez rządową "Rossijskoj Gazietę".</p>
      <related>
        <a href="https://www.tvn24.pl/wiadomosci-ze-swiata,2/wilk-i-zajac-moga-spac-spokojnie-simpsonowie-i-south-park-do-cenzury,274141.html"/>
      </related>
      <p>Wicepremier Rosji Olga Gołodiec skomentowała zapowiedź kontynuacji "Wilka i Zająca" słowami: To będzie prezent dla najmłodszego pokolenia Rosjan.</p>
      <h3>Status kultowego serialu</h3>
      <p>"Wilk i Zając" (rosyjski tytuł: "Nu, pogodi!") ma w Rosji status kultowego. 65 procent Rosjan wskazało go w sondażu przeprowadzonym w lecie tego roku jako swój ulubiony film animowany. 80 procent badanych zapewniło, że widziało wszystkie odcinki.</p>
      <p>"Wilk i Zając" był produkowany w ZSRR od 1969 roku.</p>
      <p>W filmie wilk nieustająco próbuje złapać i pożreć zająca, ten zawsze mu się wymyka, a pogoni tej towarzyszą niespodziewane zwroty akcji.</p>
      <h3>700 milionów wyświetleń</h3>
      <p>"To absolutny fenomen w animacji rosyjskiej. Mimo tylu lat, które upłynęły od pokazania pierwszego odcinka, serial dotychczas pozostaje jednym z najbardziej popularnych w Rosji" - pisze agencja RIA Nowosti.</p>
      <p>Były szef Sojuzmultfilma powiedział agencji, że co miesiąc wyszukiwarki przetwarzają miliony zapytań dotyczących kreskówki, zaś odcinki serialu zgromadziły około 700 milionów wyświetleń.</p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/prezydent-litwy-ulaskawil-rosyjskich-szpiegow-media-wieszcza-wymiane,985614.html"/>
        <a href="https://www.tvn24.pl/wiadomosci-ze-swiata,2/putin-chce-spotkania-z-trumpem-i-grozi-przerwaniem-tranzytu-gazu-przez-ukraine,985560.html"/>
        <a href="https://www.tvn24.pl/wiadomosci-ze-swiata,2/powstaje-pierwsza-baza-rosyjskich-smiglowcow-w-polnocnej-syrii,985356.html"/>
        <a href="https://www.tvn24.pl/wiadomosci-ze-swiata,2/rosja-popiera-tymczasowa-prezydent-boliwii-ale-stawia-warunek,985382.html"/>
        <a href="https://www.tvn24.pl/wiadomosci-ze-swiata,2/oligarcha-straszy-rosyjskimi-czolgami-pod-warszawa-napiecie-miedzy-kolomojskim-a-zelenskim-rosnie,985553.html"/>
      </related>
    </article>
  </body>
</html>