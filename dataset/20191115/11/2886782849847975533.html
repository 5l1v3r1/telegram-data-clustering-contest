<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/15/szuletesnapja-alkalmabol-utazast-ad-ajandekba-a-hetven-eves-europa-tanacs-diakoknak"/>
    <meta property="og:site_name" content="euronews"/>
    <meta property="article:published_time" content="2019-11-15T11:39:10+00:00"/>
    <meta property="og:title" content="Születésnapja alkalmából utazást ad ajándékba a hetven éves Európa Tanács diákoknak"/>
    <meta property="og:description" content="Vagy fotóért, videóért, grafikáért. Hetven éves születésnapja alkalmából ajándékot ad az Európa Tanács a középiskolásoknak."/>
  </head>
  <body>
    <article>
      <h1>Születésnapja alkalmából utazást ad ajándékba a hetven éves Európa Tanács diákoknak</h1>
      <address><time datetime="2019-11-15T11:39:10+00:00">15 Nov 2019, 11:39</time> by <a rel="author">Euronews </a></address>
      <p>Az Európa Tanács idén ünnepli 70. születésnapját. Ez alkalomból versenyt indítanak középiskolásoknak, melynek fődíja egy-egy strasbourgi utazás.</p>
      <p>A 14 és 18 évesek rajzzal, fotóval, videóval, de akár számítógépes grafikával is indulhatnak a megmérettetésen, a lényeg, hogy az elkészült alkotás az emberi jogokhoz kapcsolódjon - mely a Tanács egyik <a href="https://www.coe.int/hu/web/about-us/values">legmeghatározóbb működési területe</a>. A pályaműveket december 3-áig kell beküldeni. A versenyről itt olvashatsz többet:</p>
      <figure>
        <img src="https://static.euronews.com/articles/stories/04/30/02/46/808x608_cmsv2_234e7c5c-b2d9-571a-9e27-4b7269dd29e3-4300246.jpg"/>
      </figure>
      <p>A rajzverseny a Holland Királyság nagykövetségének szervezésében, a FinnAgora finn kulturális intézettel, a Budapesti Európai Ifjúsági Központtal és az Európai Parlament Kapcsolattartó Irodájával együttműködésben valósul meg. A nyerteseket december 6-án e-mailben, illetve telefonon értesítjük.</p>
      <p>Az első három helyezett a díjat a Budapesti Európai Ifjúsági Központban veheti át, december 10-én, az emberi jogok világnapján, az utazásokra 2020. első félévében kerülhet sor.</p>
      <p>A legjobb alkotásokat a társszervezők honlapjain és közösségimédia-felületein online képgalériában mutatják be.</p>
    </article>
  </body>
</html>