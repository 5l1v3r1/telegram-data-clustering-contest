<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158458_1.html"/>
    <meta property="og:site_name" content="Novsport"/>
    <meta property="article:published_time" content="2019-11-15T11:20:00+00:00"/>
    <meta property="og:title" content="НАП прибра близо 5 млн. от дълговете на ЦСКА"/>
    <meta property="og:description" content="Останалата сума се разпределя между над 140 футболисти, треньори и служители, които са имали договори с фалиралото дружество"/>
  </head>
  <body>
    <article>
      <h1>НАП прибра близо 5 млн. от дълговете на ЦСКА</h1>
      <address><time datetime="2019-11-15T11:20:00+00:00">15 Nov 2019, 11:20</time> by <a rel="author">Пламен Димитров</a></address>
      <p>Кредиторите на фалиралото дружество ПФК ЦСКА АД вече получават парите си! Между тях ще бъдат разпределени 8-те млн. лева, платени от “Ред Енимълс”. </p>
      <p> <br/>Най-големият дял от задълженията вече е изчистен. Националната агенция по приходите е получила по своя сметка близо 5 млн. лв. Това разкри синдикът на ПФК ЦСКА АД Дора Милева пред “Тема Спорт”.<br/> <br/>Останалата сума се разпределя между над 140 футболисти, треньори и служители, които са имали договори с фалиралото дружество. Десетки от кредиторите вече са получили своите суми, но други не са предоставили банкови сметки и парите им не са прведени. Сред тези, които не са подали необходимата информация, е Стойчо Младенов. Той е най-едрият кредитор след НАП с 240 620 лв.<br/> <br/>Разпределението на 8-те милиона лева стартира 13 месеца след тяхното плащане.<br/> </p>
    </article>
  </body>
</html>