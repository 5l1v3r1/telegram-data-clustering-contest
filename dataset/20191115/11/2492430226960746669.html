<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188560/Kilometers-aan-olievlekken-op-de-Oude-Maas"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-15T11:46:24+00:00"/>
    <meta property="og:title" content="Kilometers aan olievlekken op de Oude Maas"/>
    <meta property="og:description" content="Op de Oude Maas zijn vrijdag honderden olievlekken gespot. Het spoor begint bij 's Gravendeel en gaat helemaal door tot aan de Spijkenisserbrug."/>
  </head>
  <body>
    <article>
      <h1>Kilometers aan olievlekken op de Oude Maas</h1>
      <address>
        <time datetime="2019-11-15T11:46:24+00:00">15 Nov 2019, 11:46</time>
      </address>
      <slideshow>
        <figure>
          <img src="https://imgr.rgcdn.nl/01e79d397d544d41844159bc97fa0a75/opener/De-olievlekken-ter-hoogte-van-de-Spijkenisserbrug-Foto-Dhr-Andressen.jpg?v=pIcNZSlVN9ok7Rf2k4pk7g2"/>
          <figcaption>De olievlekken ter hoogte van de Spijkenisserbrug. Foto: Dhr. Andressen</figcaption>
        </figure>
        <figure>
          <img src="https://imgr.rgcdn.nl/5cfa2027f3e340a4b60c3e0a85774874/opener/De-olievlekken-ter-hoogte-van-Spijkenisse-Foto-Dhr-Andressen.jpg?v=nqwrclDZEHcghTn6tqHz6g2"/>
          <figcaption>De olievlekken ter hoogte van Spijkenisse. Foto: Dhr. Andressen</figcaption>
        </figure>
      </slideshow>
      <h4>Op de Oude Maas zijn vrijdag honderden olievlekken gespot. Het spoor begint bij 's Gravendeel en gaat helemaal door tot aan de Spijkenisserbrug.</h4>
      <p>Toen het oliespoor werd ontdekt lagen de vlekken tussen 's Gravendeel tot Puttershoek. "De olie heeft zich verplaatst richting zee", zegt een woordvoerder van Rijkswaterstaat. "Nu ligt het tussen Spijkenisse en Maassluis."</p>
      <p>Volgens Rijkswaterstaat gaat het om zogeheten gasolie en niet om het veel dikkere stookolie. Twee schepen zijn inmiddels begonnen om de olie uit het water te verwijderen. Ook zijn wat kleinere havens langs de Oude Maas afgesloten.</p>
      <p>Waar de olie vandaan komt is niet duidelijk. Het schoonmaken duurt volgens Rijkswaterstaat zeker een hele dag.</p>
    </article>
  </body>
</html>