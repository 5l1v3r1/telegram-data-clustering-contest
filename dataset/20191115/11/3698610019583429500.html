<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/v-danih-teleskopa-tess-mozhe-zberigatisya-informaciya-pro-dev-yatu-planetu-vcheni-329751_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T11:52:00+00:00"/>
    <meta property="og:title" content="У даних телескопа TESS може зберігатися інформація про Дев'яту планету – вчені"/>
    <meta property="og:description" content="Знайти планету в даних телескопа не так просто."/>
  </head>
  <body>
    <article>
      <h1>У даних телескопа TESS може зберігатися інформація про Дев'яту планету – вчені</h1>
      <h2>Знайти планету в даних телескопа не так просто.</h2>
      <address>
        <time datetime="2019-11-15T11:52:00+00:00">15 Nov 2019, 11:52</time>
      </address>
      <p>Астрономи заявили про те, що "мисливець за екзопланетами" телескоп TESS міг "побачити" <a href="https://dt.ua/TECHNOLOGIES/zagadkova-dev-yata-planeta-mozhe-viyavitisya-pervinnoyu-chornoyu-diroyu-324959_.html"><b>Дев'яту планету</b></a>, існування якої передбачається в Сонячній системі. Разом з тим, знайти її в даних телескопа не так просто, повідомляє <a href="https://www.sciencealert.com/tess-may-have-already-spotted-the-mysterious-planet-nine">Science Alert</a>.</p>
      <p>Незважаючи на те, що телескоп призначений для пошуку планет, він шукає планети за межами нашої системи, використовуючи для цього транзитний метод. У випадку ж з Дев'ятою планетою такий підхід не можна застосувати, оскільки вона не буде проходити між телескопом і Сонцем.</p>
      <p>Разом з тим, TESS міг зробити знімки ділянки неба, в якому знаходиться планета. Але навіть у цьому випадку знайти її дуже важко: потрібно точно прорахувати її орбіту для того, щоб знати, де шукати. Згідно з розрахунками, Планета Х буде виглядати як об'єкт із зоряною величиною (видима яскравість) 19-24.</p>
      <p>Для того, щоб перевірити, чи зможе телескоп роздивитися подібний об'єкт, вчені провели те, як будуть виглядати на його знімках інші транснептунові об'єкти. Зокрема, Седна з видимою зоряною величиною 20,5-20,8, кандидат в карликові планети 2015 BP519 (21,5) і об'єкт 2015 BM518 (21,6). Виявилося, що зображення всіх трьох об'єктів розмиті, але їх можна розпізнати.</p>
      <p>На думку вчених, це свідчить про те, що TESS міг зробити знімок Дев'ятої планети, але його треба знайти.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше <a href="https://dt.ua/TECHNOLOGIES/vcheni-znovu-zasumnivalisya-v-isnuvanni-dev-yatoyi-planeti-300155_.html"><b>вчені засумнівалися в існуванні Планети Х</b>.</a> На думку дослідників, існування в Сонячній системі декількох небесних тіл з витягнутими орбітами можна пояснити дією хмари дрібних транснептунових об'єктів (ТНО), а не впливом гіпотетичної Дев'ятої планети.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>