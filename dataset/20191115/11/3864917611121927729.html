<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2819047-do-normandskoi-zustrici-rozvedenna-vijsk-na-insih-dilankah-ne-bude-komitet-vr.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T11:51:00+00:00"/>
    <meta property="og:title" content="До &quot;нормандської зустрічі&quot; розведення військ на інших ділянках не буде — комітет ВР"/>
    <meta property="og:description" content="До &quot;нормандської зустрічі&quot; розведення військ на інших ділянках Донбасу не відбуватиметься."/>
  </head>
  <body>
    <article>
      <h1>До "нормандської зустрічі" розведення військ на інших ділянках не буде — комітет ВР</h1>
      <h2>До "нормандської зустрічі" розведення військ на інших ділянках Донбасу не відбуватиметься.</h2>
      <address>
        <time datetime="2019-11-15T11:51:00+00:00">15 Nov 2019, 11:51</time>
      </address>
      <p>Про це заявив голова парламентського комітету з питань нацбезпеки, оборони та розвідки від фракції партії "Слуга народу" Олександр Завітневич в інтерв'ю <a href="https://www.bbc.com/ukrainian/features-50415491?xtor=AL-73-[partner]-[meta.ua]-[headline]-[ukrainian]-[bizdev]-[isapi]&amp;ocid=socialflow_twitter&amp;fbclid=IwAR3y7pC5dn8pcNFJoVr4g3eQybmHt6wRprbMnJ2tdXHR__9FSsNRxH_bT40">ВВС.News.Україна</a>.</p>
      <p>"Що мені відомо: розвели у цих трьох населених пунктах - і все. Так, Генштаб вивчає інші ділянки на 400 км фронту. Але ніяких завдань ні Верховний головнокомандувач, ні міністр, ні начальник Генштабу по інших ділянках не ставили. Наказ чіткий - три населені пункти і далі чекаємо на зустріч нашого Президента у "нормандському форматі". За її результатами вже, мабуть, буде ухвалюватися рішення про розведення", - заявив Завітневич.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2818043-pristajko-mi-ne-mozemo-dozvoliti-sob-rosia-ziskocila-z-normandskoi-zustrici.html">Пристайко: Ми не можемо дозволити, щоб Росія зіскочила з “нормандської зустрічі”</a>
      </blockquote>
      <p>Він зазначив, що у червні-липні багато хто не вірив у можливість розведення військ, однак ситуація в Станиці Луганській засвідчує, що це покращило безпеку ситуацію в цьому районі.</p>
      <p>9 листопада у районі населених пунктів Богданівка і Петрівське розпочалося розведення сил та засобів на ділянці №3.</p>
      <p>1 листопада 2019 р. у районі населеного пункту Золоте-4 Луганської області завершилося дзеркальне розведення сил і засобів на ділянці №2.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2818181-rozminuvanna-pid-bogdanivkou-ta-petrivskim-trivatime-tizden.html">Розмінування під Богданівкою та Петрівським триватиме тиждень</a>
      </blockquote>
      <p>Розведення сил української армії і окупаційних військ на ділянці № 1 у районі Станиці Луганської відбулося в червні.</p>
      <p>Як повідомляв Укрінформ, президент Росії Путін озвучив ще одну вимогу щодо <a href="https://www.ukrinform.ua/tag-donbas">Донбасу</a> — заявив про необхідність розведення військ уздовж всієї лінії розмежування.</p>
    </article>
  </body>
</html>