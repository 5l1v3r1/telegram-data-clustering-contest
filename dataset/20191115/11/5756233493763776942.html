<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621613/%D9%BE%D9%88%D8%AA%DB%8C%D9%86-%D8%A7%D9%85%DB%8C%D8%AF%D9%88%D8%A7%D8%B1%DB%8C%D9%85-%D8%AA%D8%B1%D8%A7%D9%85%D9%BE-%D8%A8%D8%B1%D8%A7%DB%8C-%D9%85%D8%B1%D8%A7%D8%B3%D9%85-%D8%B1%D9%88%D8%B2-%D9%BE%DB%8C%D8%B1%D9%88%D8%B2%DB%8C-%D8%A8%D9%87-%D8%B1%D9%88%D8%B3%DB%8C%D9%87-%D8%A8%DB%8C%D8%A7%DB%8C%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-15T11:07:00+00:00"/>
    <meta property="og:title" content="پوتین: امیدواریم ترامپ برای مراسم روز پیروزی به روسیه بیاید"/>
    <meta property="og:description" content="ولادیمیر پوتین ابراز امیدواری کرد که دونالد ترامپ برای مراسم &quot;روز پیروزی&quot; روسیه که نهم ماه مه سال آینده میلادی برگزار خواهد شد، به روسیه سفر کند و گفت، مسکو آماده مذاکره با واشنگتن است."/>
  </head>
  <body>
    <article>
      <h1>پوتین: امیدواریم ترامپ برای مراسم روز پیروزی به روسیه بیاید</h1>
      <address>
        <time datetime="2019-11-15T11:07:00+00:00">15 Nov 2019, 11:07</time>
      </address>
      <p>
        <i>ولادیمیر پوتین ابراز امیدواری کرد که دونالد ترامپ برای مراسم "روز پیروزی" روسیه که نهم ماه مه سال آینده میلادی برگزار خواهد شد، به روسیه سفر کند و گفت، مسکو آماده مذاکره با واشنگتن است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>ولادیمیر پوتین، رییس جمهور روسیه اظهار کرد، کار درست برای دونالد ترامپ، رییس جمهور آمریکا این است که حتی با وجود درگیری در کمپین انتخاباتی، در مراسم یادبود هفتاد و پنجمین سالگرد پیروزی در جنگ جهانی دوم که در مسکو برگزار می‌شود، شرکت کند.</p>
      <p>به گزارش خبرگزاری رویترز، پوتین ریاست رژه سالانه نهم مه را که به مناسبت پیروزی اتحاد شوروی بر آلمان نازی برگزار می‌شود، بر عهده دارد و از این موقعیت برای نمایش تجهیزات نظامی روسیه استفاده می‌کند.</p>
      <figure>
        <img src="https://aftabnews.ir/files/fa/news/1398/8/24/359540_704.jpg"/>
      </figure>
      <p>ترامپ طی روزهای گذشته اظهار کرد، به دنبال دعوت کرملین برای شرکت در این مراسم، حضور در آن را بررسی می‌کند.</p>
      <p>با وجود تنش‌ها در روابط روسیه و آمریکا، پوتین و ترامپ در ظاهر رابطه خوبی با یکدیگر دارند.</p>
      <p>پوتین در پاسخ به سوالی درباره حضور احتمالی ترامپ در مراسم روز پیروزی روسیه گفت: حتی با وجود گرفتاری در کمپین انتخاباتی، حضور در این مراسم کار درستی خواهد بود اما تصمیم‌گیری در این زمینه بر عهده ما نیست.</p>
    </article>
  </body>
</html>