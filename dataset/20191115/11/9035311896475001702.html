<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/15/abd-ve-avrupa-tutuklu-isid-militanlarinin-gelecegi-konusunda-nerede-gorus-ayriligi-yasiyor"/>
    <meta property="og:site_name" content="euronews"/>
    <meta property="article:published_time" content="2019-11-15T11:32:54+00:00"/>
    <meta property="og:title" content="ABD ve Avrupa tutuklu IŞİD militanları konusunda anlaşamadı"/>
    <meta property="og:description" content="ABD’nin başkenti Washington’da düzenlenen IŞİD Karşıtı Koalisyon Dışişleri Bakanları toplantısı, tutuklu IŞİD militanlarının ülkelerine gönderilip yargılanması konusunda ABD ve Avrupalı ülkeler arasındaki görüş ayrılığını bir kez daha ortaya koydu."/>
  </head>
  <body>
    <article>
      <h1>ABD ve Avrupa tutuklu IŞİD militanları konusunda anlaşamadı</h1>
      <address><time datetime="2019-11-15T11:32:54+00:00">15 Nov 2019, 11:32</time> by <a rel="author">Rahmi Gunduz</a></address>
      <p>ABD’nin başkenti Washington’da düzenlenen IŞİD Karşıtı Koalisyon Dışişleri Bakanları toplantısı, tutuklu IŞİD militanlarının ülkelerine gönderilip yargılanması konusunda ABD ve Avrupalı ülkeler arasındaki görüş ayrılığını bir kez daha ortaya koydu.</p>
      <p>ABD, Avrupa ülkelerinin vatandaşı olan IŞİD militanlarını geri alıp yargılamasını isterken, Avrupa ülkeleri bu konudaki isteksizliklerini bir kez daha gündeme getirdi.</p>
      <p>Özellikle IŞİD militanlarının vatandaşı oldukları ülkelere nasıl ve ne şekilde gönderilecekleri konusunda uzlaşma sağlanamadı.</p>
      <p>IŞİD Karşıtı Koalisyon Dışişleri Bakanları, Türkiye’nin Suriye’nin kuzeyine düzenlediği son operasyon ile ABD’de bölgedeki asker sayısını azaltma kararını masaya yatırdı. Suriye’nin kuzeyinde tutuklu IŞİD militanı ile ailesinin geleceği ise toplantının en önemli gündem maddesini oluşturdu.</p>
      <p>ABD Terörle Mücadele Koordinatörü Nathan Sales, “Kimse ABD’den veya başkasından kendileri adına bu sorunu çözmesini beklemesin” dedi.</p>
      <p>ABD, Avrupalıların kendi vatandaşı IŞİD militanlarının ülkeye geri alıp yargılamasını isterken Avrupa ülkeleri ise bu konuda isteksiz davrandı.</p>
      <p>Avrupa ülkeleri, yargılanacak kişiler hakkında "kanıt toplamanın zorluğu", "kendi topaklarında terör saldırılarını yeniden artacağı" ve "kamuoylarındaki tepki" yüzünden bu konuda ayak sürüdü.</p>
      <p>ABD’li yetkili Sales, “Başka bir ülkeye kendi teröristini gönderip, bu kişilerin orada yargılanmasını istemek uygulanabilir çözüm değil.” dedi.</p>
      <p>Suriye’deki tutuklu IŞİD militanlarını muhafızlığını ABD’nin desteklediği Suriyeli Kürtlerin yaptığını ifade eden Sales, bunun uzun süre devam edemeyeceği uyarısında bulundu.</p>
      <p>Fransa Dışişleri Bakanı Jean-Yves Le Drian ise tutuklu IŞİD militanlarının suçlarını işledikleri yere en yakın bir yerde yargılanmasını isterken, kendi ülkesi IŞİD vatandaşlarını Fransa’da yargılamak istemedikleri mesajını verdi.</p>
      <h3>Çavuşoğlu: Bizim bölgemiz, yabancı terörist savaşçılar için bir çöplük değil</h3>
      <p>Toplantıya katılan Dışişleri Bakanı Mevlüt Çavuşoğlu ise "Bizim bölgemiz, yabancı terörist savaşçılar için bir çöplük değildir ve böyle de olmamalı. (Bu teröristlerin) Vatandaşlığını ellerinden almak, güvenliği sağlamadığı gibi bu ülkeleri sorumluluktan da kurtarmıyor." diye konuştu.</p>
      <p>Türkiye'nin 287 yabancı terörist savaşçı ve ailesinin yakaladığını ve bu kişilerin ülkelerine dönmesi için çalışacağını vurgulayan Çavuşoğlu, "Bu kişilerin ülkelerine geri döndürülmesinin usullerini belirlemek için gayri resmi bir çalışma grubu kurabiliriz. İlk toplantıya da Türkiye'de ev sahipliği yapmaya hazırız." ifadelerini kullandı.</p>
      <ul>
        <li>
          <a href="https://tr.euronews.com/2019/10/10/sdg-turkiye-isid-militanlarinin-tutuldugu-cezaevini-vurdu">SDG: Türkiye IŞİD militanlarının tutulduğu cezaevini vurdu</a>
        </li>
        <li>
          <a href="https://tr.euronews.com/2019/11/11/isid-uyeligi-iddiasiyla-sinir-disi-edilen-kisi-turkiye-ile-yunanistan-arasinda-kaldi-video">IŞİD üyeliği iddiasıyla sınır dışı edilen kişi Türkiye ile Yunanistan arasında kaldı</a>
        </li>
        <li>
          <a href="https://tr.euronews.com/2019/11/11/turkiye-yakalanan-isid-uyelerinin-vatandasi-olduklari-ulkelere-iadesine-basladi">Türkiye yakalanan IŞİD üyelerinin vatandaşı oldukları ülkelere iadesine başladı</a>
        </li>
        <li>
          <a href="https://tr.euronews.com/2019/10/26/erdogan-150-saat-sonunda-burasi-teroristlerden-temizlenmezse-butun-temizligi-biz-yapacagiz">Erdoğan: "Suriyeliler konusunda destek vermezlerse açarız sınırları yürüsünler Avrupa'ya"</a>
        </li>
      </ul>
      <p>Ek kaynaklar<b> • Reuters, AA</b></p>
    </article>
  </body>
</html>