<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/15/prosfiges-arnithikan-na-meinoyn-se-oreino-monastiri"/>
    <meta property="og:site_name" content="euronews"/>
    <meta property="article:published_time" content="2019-11-15T11:01:50+00:00"/>
    <meta property="og:title" content="Πρόσφυγες αρνήθηκαν να μείνουν σε ορεινό μοναστήρι"/>
    <meta property="og:description" content="Ο μοναστηριακός χώρος βρίκεται στα σύνορα του νομού Ηλείας με την Αχαΐα"/>
  </head>
  <body>
    <article>
      <h1>Πρόσφυγες αρνήθηκαν να μείνουν σε ορεινό μοναστήρι</h1>
      <address><time datetime="2019-11-15T11:01:50+00:00">15 Nov 2019, 11:01</time> by <a rel="author">euronews </a></address>
      <p>Περιπετειώδης ήταν η μεταφορά προσφύγων και μεταναστών από τον Πειραιά σε χώρο φιλοξενίας σε μοναστήρι της περιοχής των Καλαβρύτων.</p>
      <p>Οι πρόσφυγες που έφτασαν στον μοναστηριακό χώρο στα σύνορα του νομού Ηλείας με την Αχαΐα το μεσημέρι της Πέμπτης αρνήθηκαν να παραμείνουν εκεί. Η τοποθεσία της μονής, σε μια απομακρυσμένη περιοχή καθώς και το ορεινό σημείο όπου βρίσκεται με έντονο το κρύο, ήταν οι λόγοι που οδήγησαν τους πρόσφυγες που στην πλειοψηφία τους ήταν γυναίκες με παιδιά, και έφηβοι από τη Σομαλία, το Σουδάν, το Κονγκό, το Ιράκ και τη Συρία να αρνηθούν την παραμονή τους εκεί.</p>
      <p>Μόνο μικρός αριθμός γυναικών με παιδιά δέχτηκαν να εγκατασταθούν στη Μονή Πορετσού που ανήκει στη μητρόπολη Ηλείας και παραχωρήθηκε για τη φιλοξενία προσφύγων με απόφαση του μητροπολίτη Γερμανού.</p>
      <p>«Η Εκκλησία μας έχει ως κέντρο την αγάπη, γιατί κέντρο της είναι ο αληθινός Θεός που είναι αγάπη. Επομένως είναι βασικό για την Εκκλησία να δείχνει την αγάπη της» είχε τονίσει πρόσφατα σε συνέντευξη Τύπου ο μητροπολίτης Γερμανός Όπως είπε τα μοναστήρια όπου θα φιλοξενηθούν πρόσφυγες και μετανάστες, είναι κλειστά, προσθέτοντας πως «η μονή της Κοιμήσεως Θεοτόκου Πορετσού, η οποία έχει ανακαινιστεί, είναι 20 χρόνια χωρίς κανένα μοναχό».</p>
    </article>
  </body>
</html>