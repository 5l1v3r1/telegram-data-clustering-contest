<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2574210/15-listopada-navcalna-platforma-ekoskola-vid-farmak-vvijsla-v-aktivnu-fazu"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-15T11:00:00+00:00"/>
    <meta property="og:title" content="15 листопада навчальна платформа «Екошкола» від «Фармак» ввійшла в активну фазу"/>
    <meta property="og:description" content="15 листопада навчальна платформа «Екошкола» від «Фармак» ввійшла в активну фазу."/>
  </head>
  <body>
    <article>
      <h1>15 листопада навчальна платформа «Екошкола» від «Фармак» ввійшла в активну фазу</h1>
      <address><time datetime="2019-11-15T11:00:00+00:00">15 Nov 2019, 11:00</time> by <a rel="author">Белюрко Ольга</a></address>
      <p>
        <i>Близько ста зареєстрованих школярів почнуть навчання, приєднатися до них можуть усі охочі учні.</i>
      </p>
      <p>Під час «Екошколи» школярі здобудуть сучасні знання на теми енергоощадження, змін клімату, біорізноманіття, зв’язків у природі, граючи в настільні та рухливі екоігри. Також вони вивчать основи проектного менеджменту та розроблять екопроекти для своїх шкіл.</p>
      <figure>
        <img src="https://s.032.ua/section/newsInText/upload/images/news/intext/000/051/445/576237753974246376537345564584535212949504o_5dce649dac920.jpg"/>
      </figure>
      <p>Всеукраїнська загальнонаціональна екологічна платформа «Екошкола» приймає заявки за адресою <a href="https://ecoschool.com.ua/">ecoschool.com.ua</a>.</p>
      <p>Кожен школяр 6–11 класу може зареєструватися на платформі дистанційного навчання та пройти навчання в «Екошколі».</p>
      <p>Заняття будуть проходити дистанційно. Учні матимуть змогу пройти 12 лекційних занять, скласти контрольні тести та надіслати нам домашні завдання. Також упродовж навчального року будуть організовані цікаві вебінари за участю найкращих експертів з екології України.</p>
      <p>Під час «Екошколи» школярі здобудуть сучасні знання на теми енергоощадження, змін клімату, біорізноманіття, зв’язків у природі, граючи в настільні та рухливі екоігри. Також вони вивчать основи проектного менеджменту та розроблять екопроекти для своїх шкіл.</p>
      <figure>
        <img src="https://s.032.ua/section/newsInText/upload/images/news/intext/000/051/445/615339584159187224709927003932843239800832o_5dce64d600e47.jpg"/>
      </figure>
      <p>Щоб доєднатися до проекту, необхідно подати індивідуальну заявку на участь, а згодом і за бажанням сформувати команду активістів школи, особисто пройти всі етапи навчання, виконати командні домашні завдання й подати на конкурс екологічний проект. Переможці візьмуть участь у першому екофестивалі, який відбудеться у квітні 2020 року.</p>
      <p>Мета проекту «Екошкола» – об’єднати та створити екологічний актив молодіжної спільноти, популяризувати екологічний спосіб життя серед молоді й підвищити культуру ресурсо- та енергозбереження.</p>
      <p>Три найкращі екопроекти від шкіл отримають фінансову підтримку на реалізацію від «Фармак». Усі учасники отримають подарунки та сертифікати від організаторів.</p>
      <p>«"Фармак" реалізує проект "Екошкола" вже два роки поспіль. За цей час він показав свою ефективність. Більш ніж 200 учнів із Києва та Шостки пройшли навчання та змінили своє ставлення до довкілля. Вони стали амбасадорами екологічної культури в Україні. Сьогодні ми хочемо дати таку можливість усім школярам України. Тому "Екошкола" переходить в онлайн. Кожен зможе здобути знання щодо нинішнього стану екології та способів, як зробити кращим своє життя, свою школу, місто, Україну. Увесь світ уже переходить на зелений бік, впроваджуючи енергоощадні технології, відмовляючись від пластику, використовуючи альтернативні види енергії. "Фармак" як європейська компанія також дотримується принципів сталого розвитку. Ми робимо ефективні лікарські засоби доступними кожному. Ми дбаємо про зменшення впливу на довкілля в себе на виробництві та опікуємося покращенням стану екології в Україні», – підкреслила Олена Зубарєва, керівник департаменту зовнішніх комунікацій АТ «Фармак».</p>
      <p>
        <b>Довідка про проект</b>
      </p>
      <p>Пілот проекту «Екошкола» було успішно реалізовано в Шостці, де розташований департамент із виробництва АФІ АТ «Фармак». Його учасниками стали 9 шкіл міста. У межах проекту учні 8–11 класів пройшли освітній курс, який тривав 8 місяців, із глобальних теоретичних екологічних питань і навчилися застосовувати здобуті знання на практиці. Найкращі проекти, спрямовані на вирішення екологічних проблем конкретної школи, отримали міні-гранти від АТ «Фармак» на їх реалізацію. Успішний старт проекту «Екошкола» дає змогу транслювати його в різні частини України, залучаючи драйверів екологічно-просвітницького руху, соціально-відповідальний бізнес і головне – небайдужу, прогресивну молодь країни. У 2018 році проект «Екошкола» увійшов до 20-ки найкращих соціальних проектів України.</p>
      <p>У 2019 році «Фармак» розширив межі екологічного проекту «Екошкола» та залучив до нього 10 шкіл Києва. Для школярів було розроблено унікальний навчально-методичний посібник, який увібрав у себе найголовніші та найважливіші питання, з якими стикається сьогодні світ. Навчально-методичний посібник «Екошкола» схвалено Міністерством освіти та науки України.</p>
      <figure>
        <img src="https://s.032.ua/section/newsInText/upload/images/news/intext/000/051/445/570762573968981077063873650318534803718144o_5dce649cbf0b3.jpg"/>
      </figure>
    </article>
  </body>
</html>