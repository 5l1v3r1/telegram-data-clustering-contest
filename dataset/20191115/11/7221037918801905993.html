<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/ingiliz-istihbarat-subayinin-evinde-isaretlenmis-orta-dogu-haritasi-bulundu/926973"/>
    <meta property="og:site_name" content="medya faresi"/>
    <meta property="article:published_time" content="2019-11-15T11:19:00+00:00"/>
    <meta property="og:title" content="İngiliz ajanın evinde 200 James Bond kitabı ve Orta Doğu haritası çıktı"/>
    <meta property="og:description" content="Eski İngiliz askeri istihbarat subayı James Gustaf Edward Le Mesurier’in ölümüyle emniyetin çalışmaları devam ediyor. Polis, Mesurier’in evinde evinde 200 adet James Bond, 500 adet de “İngiliz casusun itirafları ve İngilizlerin İslam düşmanlığı” isimli kitap buldu."/>
  </head>
  <body>
    <article>
      <h1>İngiliz ajanın evinde 200 James Bond kitabı ve Orta Doğu haritası çıktı</h1>
      <h2>Eski İngiliz askeri istihbarat subayı James Gustaf Edward Le Mesurier’in ölümüyle emniyetin çalışmaları devam ediyor. Polis, Mesurier’in evinde evinde 200 adet James Bond, 500 adet de “İngiliz casusun itirafları ve İngilizlerin İslam düşmanlığı” isimli kitap buldu.</h2>
      <address>
        <time datetime="2019-11-15T11:19:00+00:00">15 Nov 2019, 11:19</time>
      </address>
      <p>Mesurier’in eşi Emma Winber’e de yurt dışına çıkış yasağı getirildi. Le Mesurier’in evinde duvarda asılı Orta Doğu haritası da soruşturma dosyasına girdi. </p>
      <p><i><b>Hürriyet’ten Fırat Alkaç’ın <a href="http://www.hurriyet.com.tr/gundem/atlarken-mi-dusup-oldu-41374507">haberine göre</a></b></i>, Le Mesurier’in cesedi bulunduğunda ayağında botlarının üzerinde kıyafetinin olması, eşinin “Uyuyordu” ifadesiyle çelişti. Le Mesurier’in düştüğü tahmin edilen pencerenin önünde yaklaşık iki metrelik bir çatı bulunuyor.</p>
      <p>Hemen karşıda ise medresenin duvarı var. İki bina arasındaki uzaklık ise 5 metre. Düştüğü yerdeki pencerenin bir kenarı ise kırık. Polis ekipleri, üzerinde kıyafetleri bulunan İngiliz ajanın, birinden ya da bir tehlikeden kaçarken medresenin çatısına atlamaya çalıştığı ve bu sırada düştüğü yönündeki senaryoyu da araştırıyor. </p>
      <p>Le Mesurier’in evinde duvarda asılı Orta Doğu haritası da soruşturma dosyasına girdi. Polis ekipleri harita üzerinde yaptıkları incelemelerde Türkiye sınırındaki kritik alanların işaretlenmiş olduğunu gördü. Haritada dikkat çeken alan ise Hatay’ın güneyindeki İdlib bölgesi oldu. Haritada M-4 ve M-45 otobanlarının daire içerisine alındığı görüldü. Bunun yanında çizilen yerlerin bitişiğine ise yürüyen insan çizimleri yapıldığı dikkat çekti. Savcılık evde bulunan haritayı soruşturma dosyasına koydu.</p>
    </article>
  </body>
</html>