<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/15/za-spravu-kolomojskogo-v-ssha-vzyavsya-advokat-trampa/"/>
    <meta property="og:site_name" content="Рубрика"/>
    <meta property="article:published_time" content="2019-11-15T11:06:43+00:00"/>
    <meta property="og:title" content="За справу Коломойського в США взявся адвокат Трампа"/>
    <meta property="og:description" content="Нью-йоркський адвокат Марк Касовіц, який багато років працював на Дональда Трампа, підписав угоду про захист американських ділових партнерів Ігоря Коломойського. Повідомляє Bloomberg із посиланням на повідомлення суду в Делавері, який розглядає справу “Приватбанк проти Коломойського”. Касовіц представлятиме інтереси співвідповідачів Коломойського за цивільним позовом у Сполучених Штатах. Справа стосується викрадення мільярдів доларів з українського “Приватбанку” і […]"/>
  </head>
  <body>
    <article>
      <h1>За справу Коломойського в США взявся адвокат Трампа</h1>
      <address><time datetime="2019-11-15T11:06:43+00:00">15 Nov 2019, 11:06</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/2019-10-15T125638Z_805149577_RC121F8D4690_RTRMADP_3_UKRAINE-PRIVATBANK-860x580-c-1.jpg"/>
      </figure>
      <p>Фото Reuters<br/><b><b>Нью-йоркський адвокат Марк Касовіц, який багато років працював на Дональда Трампа, підписав угоду про захист американських ділових партнерів Ігоря Коломойського.</b></b></p>
      <p>Повідомляє <a href="https://www.bloomberg.com/news/articles/2019-11-14/trump-lawyer-kasowitz-takes-on-ukrainian-billionaire-as-client?fbclid=IwAR2wd88LoDzXEaVo0yMQijl2kpjtRXSiqkYCgNSb-lCR7Fttb91nq3syVtw">Bloomberg</a> із посиланням на повідомлення суду в Делавері, який розглядає справу “Приватбанк проти Коломойського”.</p>
      <p>Касовіц представлятиме інтереси співвідповідачів Коломойського за цивільним позовом у Сполучених Штатах.</p>
      <p>Справа стосується викрадення мільярдів доларів з українського “Приватбанку” і придбання за них офісних будівель і бізнесу в США.</p>
      <p>Відзначається, що Коломойський перебуває під слідством Федерального бюро розслідувань і Федеральної прокуратури США.</p>
      <p>Міністерство юстиції США відмовилося від коментарів.</p>
    </article>
  </body>
</html>