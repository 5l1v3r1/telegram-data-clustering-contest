<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/bhagalpur/story-araria-youth-shot-dead-in-rampur-south-of-forbesganj-2850493.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T11:16:49+00:00"/>
    <meta property="og:title" content="अररिया: फारबिसगंज के रामपुर दक्षिण में युवक की गोली मारकर हत्या"/>
    <meta property="og:description" content="अररिया के फारबिसगंज के रामपुर दक्षिण में गुरुवार की देर रात बदमाशों ने घर में सो रहे एक युवक की गोली मारकर हत्या कर दी। मृतक फिरोज जट वार्ड पंच नूरजहां का बेटा था। अपराधियों ने फिरोज को दो गोलियां..."/>
  </head>
  <body>
    <article>
      <h1>अररिया: फारबिसगंज के रामपुर दक्षिण में युवक की गोली मारकर हत्या</h1>
      <address><time datetime="2019-11-15T11:16:49+00:00">15 Nov 2019, 11:16</time> by <a rel="author">फारबिसगंज (अररिया)। निज संवाददाता।</a></address>
      <p>अररिया के फारबिसगंज के रामपुर दक्षिण में गुरुवार की देर रात बदमाशों ने घर में सो रहे एक युवक की गोली मारकर हत्या कर दी। मृतक फिरोज जट वार्ड पंच नूरजहां का बेटा था।</p>
      <p>अपराधियों ने फिरोज को दो गोलियां एक सीने में और दूसरा कनपट्टी में मारी। फिरोज पांच बच्चों के पिता थे। जानकारी के अनुसार गुरुवार की रात फिरोज खाना खाने के बाद अपने दो बच्चों के साथ दरवाजे पर सोये थे। इसी दौरान घटना घटी। बच्चे को कुछ नही हुआ। घटना के बाद घटनास्थल पर ग्रामीणों और पुलिस की भीड़ जमा हो गयी। घटना के कारणों का पता नही चल पाया है। वारदात की सूचना मिलते ही डीएसपी मनोज कुमार के नेतृत्व में बड़ी संख्या में पुलिस बल घटनास्थल पर पहुंचकर मामले की छानबीन की। इनके बाद शव को कब्जे में लेकर पोस्टमार्टम के लिए अररिया सदर अस्पताल भेज दिया । पुलिस मामले की छानबीन में जुटी है।  </p>
      <p>डीएसपी ने कहा कि प्रथम दृष्टया ऐसा लग रहा है कि युवक ने बदमाशों से काफी देर तक मुकाबला किया। उन्होंने कहा कि मामले की छानबीन की जा रही है। शीघ्र ही बदमाशों की गिरफ्तारी होगी।</p>
    </article>
  </body>
</html>