<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819058-u-biskeku-sudat-eksprezidenta-kirgizstanu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T11:58:00+00:00"/>
    <meta property="og:title" content="У Бішкеку судять екс-президента Киргизстану"/>
    <meta property="og:description" content="У Бішкеку почався суд над колишнім президентом Киргизстану Алмазбеком Атамбаєвим по суті кримінальної справи про незаконне звільнення кримінального авторитета Азіза Батукаєва."/>
  </head>
  <body>
    <article>
      <h1>У Бішкеку судять екс-президента Киргизстану</h1>
      <h2>У Бішкеку почався суд над колишнім президентом Киргизстану Алмазбеком Атамбаєвим по суті кримінальної справи про незаконне звільнення кримінального авторитета Азіза Батукаєва.</h2>
      <address>
        <time datetime="2019-11-15T11:58:00+00:00">15 Nov 2019, 11:58</time>
      </address>
      <p>Про це повідомляє портал <a href="https://24.kg/obschestvo/134927_delo_atambaeva_nachinaetsya_sud_ponezakonnomu_osvobojdeniyu_aziza_batukaeva/">24.kg.</a></p>
      <p>"Сьогодні в Первомайському районному суді Бішкека почнеться один з найгучніших процесів - про незаконне звільнення злодія в законі Азіза Батукаєва. Головним обвинуваченим у кримінальній справі проходить колишній президент Киргизстану Алмазбек Атамбаєв", - йдеться в повідомленні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2806248-eksprezidentu-kirgizstanu-prodovzili-arest.html">Експрезиденту Киргизстану продовжили арешт</a>
      </blockquote>
      <p>Як зазначається, Азіз Батукаєв залишив країну в квітні 2013 року. Лікарі тоді поставили йому діагноз «гострий лейкоз». Він достроково звільнився з колонії в Нарині, де відбував покарання, і поъхав у РФ.</p>
      <p>За фактом відразу ж призначили перевірку, але порушень правоохоронні органи і прокуратура тоді не знайшли. Розслідування справи про незаконне звільнення кримінального авторитета відновилося у січні 2019-го.</p>
      <p>Обвинуваченими проходять 19 осіб, в тому числі колишній глава держави Алмазбек Атамбаєв.</p>
      <p>Самого ж колишнього президента затримали 8 серпня після штурму його будинку в селі Кой-Таш. Йому пред'явлені обвинувачення за кількома статтями Кримінального кодексу КР: корупція, легалізація/відмивання доходів, організація масових заворушень, вбивство тощо.</p>
      <p>Зазначалося, що справа розглядатиметься в закритому режимі. Алмазбек Атамбаєв відмовляється брати участь у судовому розгляді. На попередні слухання він не з'явився - відмовився залишати камеру СІЗО. Юристи вважають, що його можуть доставити в <a href="https://www.ukrinform.ua/tag-sud">суд</a> примусово.</p>
    </article>
  </body>
</html>