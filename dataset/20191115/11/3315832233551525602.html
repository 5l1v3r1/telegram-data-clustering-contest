<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/99d992bbfd87eaec/slusari-despre-separarea-blocului-acum-in-cmc-probabil-aceasta-este-strategia-colegilor-nostri-de-la-pas.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-15T11:43:06+00:00"/>
    <meta property="og:title" content="Slusari, despre separarea blocului ACUM în CMC: „Probabil aceasta este strategia colegilor noștri de la PAS”"/>
    <meta property="og:description" content="Alexandru Slusari a venit cu o reacție pe pagina sa de facebook după ce astăzi în cadrul ședinței de constituire a Consiliului Municipal Chișinău, la inițiativa PAS, blocul ACUM s-a dezbinat în două fracțiuni."/>
  </head>
  <body>
    <article>
      <h1>Slusari, despre separarea blocului ACUM în CMC: „Probabil aceasta este strategia colegilor noștri de la PAS”</h1>
      <address><time datetime="2019-11-15T11:43:06+00:00">15 Nov 2019, 11:43</time> by <a rel="author">Jurnal.md</a></address>
      <p>
        <b>Alexandru Slusari a venit cu o reacție pe pagina sa de facebook după ce astăzi în cadrul ședinței de constituire a Consiliului Municipal Chișinău, la inițiativa PAS, blocul ACUM s-a dezbinat în două fracțiuni.</b>
      </p>
      <p>„Regret foarte mult dezbinarea blocului ACUM în Consiliul Municipal. Se repetă situația din Parlament. Atunci acest lucru a adus prejudiciu”, a menționat Slusari.</p>
      <p>Totodată, Alexandru Slusari este de părere că aceasta este strategia celor de la PAS.</p>
      <p>„Platforma DA și atunci și acum a făcut totul posibil pentru păstrarea unității. Dar, probabil, aceasta este strategia colegilor noștri de la PAS. Am luat act de poziția lor”, a mai declarat acesta.</p>
      <p>
        <a href="http://www.jurnal.md/ro/news/1fd0707b967ab9b7/sedinta-cmc-blocul-acum-are-doua-fractiuni-la-initiativa-pas-consilierii-au-luat-o-pauza-pana-la-ora-13-00.html">La inițiativa Partidului Acțiune și Solidaritate, Blocul ACUM are două fracțiuni în cadrul Consiliului Municipal Chișinău.</a>
      </p>
      <p>Fracțiunea PAS are nouă deputați, iar președinte este Vasile Grădinaru.</p>
      <p>Președintele fracțiunii Platformei DA este Andrei Năstase, fracțiunea având zece deputați.</p>
      <p>Totodată, Andrei Năstase a declarat că separarea fracțiunilor nu a fost coordonată.</p>
    </article>
  </body>
</html>