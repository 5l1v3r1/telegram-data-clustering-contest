<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277695/verdachte-van-schietpartij-uit-trein-geplukt-in-eindhoven.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-15T11:22:47+00:00"/>
    <meta property="og:title" content="Verdachte van schietpartij uit trein geplukt in Eindhoven"/>
    <meta property="og:description" content="De man die donderdagavond werd aangehouden op een station in Eindhoven is een 24-jarige man uit Dordrecht. Volgens de politie wordt de man verdacht van betrokkenheid bij een schietpartij in Dordrecht."/>
  </head>
  <body>
    <article>
      <h1>Verdachte van schietpartij uit trein geplukt in Eindhoven</h1>
      <address>
        <time datetime="2019-11-15T11:22:47+00:00">15 Nov 2019, 11:22</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/arrestatieteam-at_0.jpg?itok=8MJ80e4R"/>
        <figcaption>Foto: Politie</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/arrestatieteam-at_0.jpg?itok=8MJ80e4R"/>
        <figcaption>Foto: Politie</figcaption>
      </figure>
      <p><b>Eindhoven - </b>De man die donderdagavond werd aangehouden op een station in Eindhoven is een 24-jarige man uit Dordrecht. Volgens de politie wordt de man verdacht van betrokkenheid bij een schietpartij in Dordrecht.</p>
      <p><b>Eindhoven - </b>De man die donderdagavond werd aangehouden op een station in Eindhoven is een 24-jarige man uit Dordrecht. Volgens de politie wordt de man verdacht van betrokkenheid bij een schietpartij in Dordrecht.</p>
      <p>Een 17-jarige jongen was die vrijdagavond met een vriend op de Zuilenburg toen hij werd beschoten en daarbij gewond raakte. De politie onderzocht het schietincident en deed al eerder twee aanhoudingen. Gisteravond is een derde verdachte aangehouden op het station van Eindhoven. De 24-jarige man uit Dordrecht stond gesignaleerd.  </p>
      <h3>Schietincident Zuilenburg</h3>
      <p>Het was die vrijdagavond 18 oktober rond 23:00 uur toen de twee jongens in de wijk Sterrenburg liepen, en één van hen werd beschoten. De daders gingen er vandoor en lieten het slachtoffer met zijn verwondingen achter. Inmiddels maakt het slachtoffer het goed. De politie zette die avond een deel van de Zuilenburg af voor onderzoek. Rechercheurs hielden al eerder twee verdachten aan. Eén man van 19 jaar en een man van 35 jaar, beiden afkomstig uit Dordrecht.</p>
      <h3>Aanhouding op station Eindhoven</h3>
      <p>Donderdagavond liep er behoorlijk wat politie op het station rond op zoek naar de verdachte. Logischerwijs gaf het beeld van zwaar bewapende agenten bij de reizigers wat onrust. In een volle trein werd aan mensen gevraagd mee te werken omdat de Dordtenaar mogelijk in die trein zat. Daarna werden mensen uit een tweede trein nog gecontroleerd, daar bleek hij uiteindelijk tussen te zitten. Een aanhoudingseenheid ondersteunde de agenten die de 24-jarige man uiteindelijk op het station konden aanhouden. Hij zit vast en wordt verhoord.</p>
    </article>
  </body>
</html>