<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150608/"/>
    <meta property="og:site_name" content="AgroNews"/>
    <meta property="article:published_time" content="2019-11-15T11:58:00+00:00"/>
    <meta property="og:title" content="На Житомирщині зафіксована масова загибель риби"/>
    <meta property="og:description" content="На Житомирщині масово загинула риба на трьох ділянках річки Уж в Коростенському районі. Про це повідомляє УНН із посиланням на відділ комунікації ГУНП у Житомирській області. Так, за відповідними підрахунками сума збитку складає понад 7 мільйонів гривень. На місці події усі обставини фіксували..."/>
  </head>
  <body>
    <article>
      <h1>На Житомирщині зафіксована масова загибель риби</h1>
      <address><time datetime="2019-11-15T11:58:00+00:00">15 Nov 2019, 11:58</time> by <a rel="author">agronews.uaode/author</a></address>
      <p>
        <b>На Житомирщині масово загинула риба на трьох ділянках річки Уж в Коростенському районі. Про це повідомляє УНН із посиланням на відділ комунікації ГУНП у Житомирській області.</b>
      </p>
      <p>Так, за відповідними підрахунками сума збитку складає понад 7 мільйонів гривень.</p>
      <p>На місці події усі обставини фіксували поліцейські слідчо-оперативної групи Коростенського відділу. Також працювали спеціалісти Державної екологічної інспекції поліського округу, представники Житомирського рибоохоронного патруля та Коростенського районного управління ГУ Держпродспоживслужби в області.</p>
      <p>“Під час спільного обстеження водойми встановлено, що на трьох її ділянках у районі сіл Немирівки та Вороневого за приблизними підрахунками загинуло до 54 тисяч риб (карася, краснопірки та окуня). Відповідно до методів розрахунку збитків встановлено, що загальна маса втраченого потомства загиблих видів складає близько 195 тонн, що у грошовому еквіваленті вартує понад 7 млн гривень”, – йдеться у повідомленні.</p>
      <p>Відтак, отримавши відповідні акти щодо загибелі водних біоресурсів та розрахунки завданої шкоди, поліцейські розпочали кримінальне провадження за ознаками правопорушення, передбаченого ст. 242 (Порушення правил охорони вод) Кримінального кодексу України. Підготовлено клопотання до суду про проведення відповідних експертиз взятих з місць подій зразків води та біоресурсів.</p>
      <p>Санкція статті передбачає відповідальність від штрафу до 5-річного обмеження волі.</p>
    </article>
  </body>
</html>