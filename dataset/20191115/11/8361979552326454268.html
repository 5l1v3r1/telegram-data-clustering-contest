<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/metro-na-troyeshchinu-klichko-nazvav-termini-zapusku-novini-kiyeva-50053494.html"/>
    <meta property="og:site_name" content="НВ"/>
    <meta property="article:published_time" content="2019-11-15T11:35:00+00:00"/>
    <meta property="og:title" content="Якщо буде фінансування. Кличко заявив, що метро на Троєщину буде побудовано через 4−5 років"/>
    <meta property="og:description" content="Термін будівництва лінії метро в Києві, що вестиме на Троєщину, становить 4−5 років за наявності фінансування, заявив столичний мер Віталій Кличко."/>
  </head>
  <body>
    <article>
      <h1>Якщо буде фінансування. Кличко заявив, що метро на Троєщину буде побудовано через 4−5 років</h1>
      <h2>Термін будівництва лінії метро в Києві, що вестиме на Троєщину, становить 4−5 років за наявності фінансування, заявив столичний мер Віталій Кличко.</h2>
      <address>
        <time datetime="2019-11-15T11:35:00+00:00">15 Nov 2019, 11:35</time>
      </address>
      <p>У той же час в інтерв'ю <a href="https://radio.nv.ua/">Радіо НВ</a> він зазначив, що для реалізації проєкту спочатку необхідно завершити будівництво Подільсько-Воскресенського моста.</p>
      <p>«Реальний термін будівництва при наявності фінансування — 4−5 років, що стосується метро. Що стосується автосполучення: до кінця наступного року моя мета, при наявності фінансування, запустити автосполучення [через Подільсько-Воскресенський міст]», — розповів він.</p>
      <p>Також Кличко розповів про будівництво гілок метро на столичний Виноградар: так, за його словами, до кінця наступного року буде відкрита перша станція метро в цьому районі, а протягом двох років — друга.</p>
      <p>Нагадаємо, згідно з новими термінами <a href="https://nv.ua/ukr/ukraine/events/klichko-rozkriv-termini-budivnitstva-liniji-metro-na-trojeshchinu-2502124.html">будівництва лінії метрополітену до житлового масиву Вигурівщина-Троєщина</a> в Києві, роботи заплановані на період з 2018 по 2026 рік.</p>
      <p>У той же час народний депутат <a href="https://nv.ua/tags/aleksandr-tkachenko.html">Олександр Ткаченко</a> оприлюднив проєкт створення наземного метро на столичну Троєщину, згідно з яким його можна запустити до кінця 2020 року.</p>
      <p>Повне інтерв'ю Віталія Кличка для Радіо НВ</p>
    </article>
  </body>
</html>