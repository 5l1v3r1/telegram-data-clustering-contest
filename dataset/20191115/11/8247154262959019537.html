<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/u-kremenchuci-naybilsha-kilkist-bezhatkiv-po-oblasti"/>
    <meta property="og:site_name" content="Кременчугская газета"/>
    <meta property="article:published_time" content="2019-11-15T11:50:00+00:00"/>
    <meta property="og:title" content="У Кременчуці найбільша кількість безхатьків по області"/>
    <meta property="og:description" content="Куди безхатченкам звертатися за допомогою? У Кременчуці найбільша кількість безхатьків. Так, упродовж 9 місяців по області виявили 104 безхатьки, серед яких саме у нашому місті 71. Про це повідомили на нараді у Полтавській облдержадміністрації."/>
  </head>
  <body>
    <article>
      <h1>У Кременчуці найбільша кількість безхатьків по області</h1>
      <address>
        <time datetime="2019-11-15T11:50:00+00:00">15 Nov 2019, 11:50</time>
      </address>
      <p>
        <b>Куди безхатченкам звертатися за допомогою?</b>
      </p>
      <p>У Кременчуці найбільша кількість безхатьків. Так, упродовж 9 місяців по області виявили 104 безхатьки, серед яких саме у нашому місті 71. Про це повідомили на нараді у Полтавській облдержадміністрації.</p>
      <blockquote><i> «Надання соціального захисту безхатькам – питання, яке актуальне особливо в осінньо-зимовий період. Наша задача – не допустити замерзання чи переохолодження бездомних осіб.  Протягом 9 місяців виявили 104 безхатьки, з них 71 – у Кременчуці. 23 особи отримали посвідчення бездомної особи. Також безхатькам сприяли в отриманні паспорта громадянина України, гуманітарної допомоги, працевлаштування та направляли, за потреби,   на лікування», –</i> розповіла заступник директора Департаменту соціального захисту населення облдержадміністрації Ніна Черняк.</blockquote>
      <p>Тож на Полтавщині восени та взимку при міських і районних лікарнях для тимчасового перебування безхатьків зарезервували 119 ліжко-місць. Крім того, в районах і містах територіальні центри соціального обслуговування розповсюдили понад 2 тисячі пам’яток, в яких бездомні люди знайдуть корисну інформацію.</p>
      <p>А для обліку бездомних в області створили 28 спеціальних центрів.</p>
      <p>У період сильних морозів для допомоги цій верстві населення  на вулицях працюватимуть соціальні патрулі. Також безхатьки можуть звертатися на  «гарячі телефонні лінії». В районі працюватиме 44 телефонних номерів</p>
      <p>Зокрема, в Полтаві працює міський центр адаптації для бездомних осіб та звільнених з місць позбавлення волі. Роботу організовує БО «Світло надії».</p>
      <p>Актуальним і проблемним залишається питання  створення закладу  для тимчасового перебування бездомних осіб у Кременчуці.</p>
      <p> </p>
      <p> </p>
      <p>За матеріалами прес-служби Полтавській облдержадміністрації</p>
    </article>
  </body>
</html>