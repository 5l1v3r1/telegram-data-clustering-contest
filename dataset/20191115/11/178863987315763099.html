<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ria-m.tv/news/171761/moloda_mama_kilka_raziv_namagalasya_shudnuti_ale_koli_iy_tse_vdalosya_to_zayva_vaga_pokinula_ii_razom_iz_druzyami_(foto).html"/>
    <meta property="og:site_name" content="РИА Мелитополь"/>
    <meta property="article:published_time" content="2019-11-15T11:02:00+00:00"/>
    <meta property="og:title" content="Молода мама кілька разів намагалася схуднути, але, коли їй це вдалося, то зайва вага покинула її разом із друзями (фото)"/>
    <meta property="og:description" content="Дівчина погладшала до 120 кілограмів, але вирішила кардинально змінити своє життя і перетворитися на справжню модель. Їй вдалося домогтися бажаного, однак реакція друзів виявилася нетиповою. Наступного разу (якщо він буде) їм варто бути обережнішими з жартами, інформує Ukr.Media."/>
  </head>
  <body>
    <article>
      <h1>Молода мама кілька разів намагалася схуднути, але, коли їй це вдалося, то зайва вага покинула її разом із друзями (фото)</h1>
      <address>
        <time datetime="2019-11-15T11:02:00+00:00">15 Nov 2019, 11:02</time>
      </address>
      <p>
        <b>Дівчина погладшала до 120 кілограмів, але вирішила кардинально змінити своє життя і перетворитися на справжню модель. Їй вдалося домогтися бажаного, однак реакція друзів виявилася нетиповою. Наступного разу (якщо він буде) їм варто бути обережнішими з жартами, інформує Ukr.Media.</b>
      </p>
      <p>Мама з Коннектикуту Ніколь Каперилла ще з дитинства знає, що таке зайва вага. Ще дитиною вона призвичаїлася до смачної, але не дуже корисної їжі: її звичайний щоденний раціон складався з гамбургерів та піци, що, звичайно, не сприяло формуванню модельної фігури.</p>
      <p>З віком Ніколь зрозуміла, що не приверне увагу потенційних бойфрендів, і вирішила подбати про свою зовнішність. Дівчина склала нове меню і стала повільно наближатися до ідеальних параметрів, поки не завагітніла.</p>
      <figure>
        <img src="https://ukr.media/static/ba/aimg/4/0/5/405775_2.jpg"/>
      </figure>
      <p>Ніколь виносила свою першу дитину і стала щасливою мамою, а ще знову отримала проблеми із зайвою вагою.</p>
      <p>"Після того, як я народила, я знову набрала вагу. Що б я не робила, мені більше не вдавалося схуднути."</p>
      <p>Дівчина розповіла, що, ставши мамою, вже не могла дотримуватися дієт, як було до пологів.</p>
      <p>"Я їла багато гамбургерів та піци, постійно харчувалась нездоровою їжею з високим вмістом вуглеводів. Фактично, усе, що я їла, — це вуглеводи."</p>
      <p>Втраті ваги не сприяла і робота Ніколь.</p>
      <p>"Я працювала у нічні зміни, і, природно, що це сильно порушило мій сон. Я погано спала і від недосипання їла ще більше. Я розуміла, що гладшаю, і весь час намагалася відігнати цю думку. Я боролася із зайвою вагою, але зусилля обмежувалися простими дієтами та добавками. Я продовжувала харчуватися як раніше."</p>
      <p>За словами Ніколь, зайва вагасупроводжувалася погіршенням самопочуття і настрою.</p>
      <p>"У мене ніколи не було енергії, я завжди задихалася. У мене почав розвиватися діабет, апное і значно збільшився кров'яний тиск. Іноді я прокидалася у паніці, бо боялася, що уві сні перестану дихати."</p>
      <p>Вирішальна мить для Ніколь настала у 2017 році, коли вона жахнулася від того, як виглядала на фотографії, і, стрибнувши на ваги, заприсяглася, що схудне. Того ж року дівчині зробили операцію, відому як гастректомія з вертикальною втулкою (VSG), за якої видаляють частину шлунку. Все для того, щоб людина фізично не могла з'їсти більше норми.</p>
      <figure>
        <img src="https://ukr.media/static/ba/aimg/4/0/5/405775_3.jpg"/>
      </figure>
      <p>За два тижні після операції дівчина отримала від свого лікаря дозвіл на тренування і серйозно взялася за фізичні навантаження. Ніколь записалася до залу й почала ходити туди шість разів на тиждень. Крім цього, дівчина припинила користуватися транспортом і змусила себе полюбити ходьбу. Найбільшим нововведенням у житті американки стала зміна дієти.</p>
      <p>"Я почала їсти їжу з високим вмістом білка. Я отримую його з таких продуктів, як пісне м'ясо, боби та білкові добавки. На сніданок я їм вівсяну кашу, батат, на обід і вечерю — овочі. Плюс фрукти, а раніше я їх майже не їла."</p>
      <p>Яким би складним не був процес схуднення, найважче Ніколь, за її словами, сприйняла реакцію довколишніх. Чоловік Чарлі підтримував дружину, а от її друзі весь час іронізували над спробами колись повненької подружки позбутися зайвих кілограмів.</p>
      <p>"Коли я була гладкою, в обличчя вони не казали мені відверто неприємних речей, але щойно вага почала зменшуватися, навіть найближчі люди почали сміятися. Я кажу про друзів, які були зі мною все життя. Від них не було жодної підтримки. Вони критикували абсолютно все і ніби не розуміли, як мені боляче від їх жартів."</p>
      <p>Ніколь розповіла, що приятелі жартували над тим, як на ній сидять речі, і весь час демотивували її своїми коментарями.</p>
      <p>"Мені знадобилося багато часу, щоб зрозуміти — вони просто заздрять. Я усвідомила, що в моєму житті не повинно бути таких друзів. Мені допоміг чоловік, а з часом з'явилися інші люди, які підтримували мене і допомагали."</p>
      <figure>
        <img src="https://ukr.media/static/ba/aimg/4/0/5/405775_4.jpg"/>
      </figure>
      <p>Дівчині вдалося не лише схуднути зі 120 до 57 кілограмів, але і стати натхненним прикладом для інших. Ніколь використовувала свій досвід боротьби із зайвою вагою, щоб освоїти професію персонального тренера.</p>
      <p>"Я розширюю можливості інших, ставлю перед собою та учнями цілі, яких треба досягти. Не потрібно чекати понеділка — худніть вже зараз. Я сумнівалася у собі, але мені здається, що це почуття властиве всім. Я змінила своє життя — і всі можуть так само."</p>
      <p>
        <a href="https://ukr.media/world/405775/">https://ukr.media/world/405775/</a>
      </p>
    </article>
  </body>
</html>