<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/orvoshoz-ment-emilio-neje-megelegelte-az-enekes-szelektiv-hallasat/186688"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T11:08:00+00:00"/>
    <meta property="og:title" content="Orvoshoz ment Emilio - neje megelégelte az énekes szelektív hallását"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Orvoshoz ment Emilio - neje megelégelte az énekes szelektív hallását</mark>
      </h1>
      <address><time datetime="2019-11-15T11:08:00+00:00">15 Nov 2019, 11:08</time> by <a rel="author">Bors</a></address>
      <p>
        <b>Tina megunta, hogy Emilio hallása igen szelektív az utóbbi időben. Ezért úgy döntött, orvoshoz viszi férjét, mert ráfér egy fülvizsgálat. </b>
        <b>Tina megunta, hogy Emilio hallása igen szelektív az utóbbi időben. Ezért úgy döntött, orvoshoz viszi férjét, mert ráfér egy fülvizsgálat.</b>
      </p>
      <p>Megelégelte férje szelekítv hallását Jellinek Tina, aki úgy érzi bármit mond a férjének – különösen, ha a ház körüli teendők kapcsán kéri a segítségét – Emilio meg sem hallja azt.</p>
      <figure>
        <img src="http://media.borsonline.hu/cikk/20/192280/big-lead/650x360/2024813_t3.jpg"/>
      </figure>
      <p>„Lassan mondhatok bármit, Emilio nem igazán hallja meg. Igaz az utóbbi időben nagyon meg volt fázva, több fülgyulladása is volt, ezért jobbnak láttuk, ha ellátogat az orvoshoz. Remélem javítanak a helyzeten, mert kicsit kezdem unni, hogy bármit kérek tőle azt érdekes módon nem hallja meg” – mondta a Sláger TV-n látható Drága családomban Tina, akinek férje másképp látja a helyzetet.</p>
      <figure>
        <img src="http://media.borsonline.hu/cikk/20/192280/gallery-picture/645w/2024822_t1.jpg"/>
      </figure>
      <p>„Szerintem Tina hallásával nincs minden rendben.<b> Amikor este 11 körül megkérem, hogy süssön egy kis rántott húst nem igazán reagál. </b>Bezzeg, ha cipő- vagy táskavásárlásról van szó, azonnal kristálytiszta lesz a hallása. Szerintem neki sem ártana egy fülmosás” – poénkodott Emilio, akinek felesége bebizonyította, hogy ő ugyan nem retten meg egy ilyen beavatkozástól.</p>
      <p><b>„A doktornő azt mondta, hogy évente egy fülmosás ajánlott mindenkinek, így ezt meg is csinálták most</b>. Kifejezetten kellemes volt a beavatkozás. Igaz mindig van bennem egy kis izgalom, ha orvoshoz kell mennem, de jól bírom a fájdalmat, egyedül csak a fogorvosnál félek.</p>
      <figure>
        <img src="http://media.borsonline.hu/cikk/20/192280/gallery-picture/645w/2024824_t2.jpg"/>
      </figure>
      <p>Ugyanez viszont nem igaz Emiliora, aki egy megfázásnál is a papot hívná szíve szerint. <b>Nem viseli jól, ha megbetegszik vagy orvoshoz kell mennie” – árulta el Tina, akinek férje valóban nem rajongott a fülészeti beavatkozásért.</b></p>
      <p><b>„A doktornő azt mondta, hogy rendben van a fülem, kiheverte a megfázást, gyulladást.</b> Elvégeztek egy fülmosást, ami ugyan nem fájt, de nem is rajongtam érte. Tinát viszont lehet elhozom még egy hallásvizsgálatra, mert fülmosás ide vagy oda azt, hogy ’Éhes vagyok!’ még mindig nem hallja meg” – mondta a 20:55-től látható adás kapcsán Emilio.</p>
    </article>
  </body>
</html>