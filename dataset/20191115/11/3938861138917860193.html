<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_aslund-poradiv-ne-investuvati-v-ukrayinu-prichini/938312"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T11:08:00+00:00"/>
    <meta property="og:title" content="Аслунд порадив не інвестувати в Україну: причини"/>
    <meta property="og:description" content="Ймовірність отримання траншу МВФ та очікування іноземних інвесторів залежать від взаємин між олігархом Ігорем Коломойським і президентом Володимиром Зеленським. &quot;Ситуація між Коломойським і Зеленським - надзвичайно важлива подія, результат якої ми побачимо вже дуже скоро. Якщо не ..."/>
  </head>
  <body>
    <article>
      <h1>Аслунд порадив не інвестувати в Україну: причини</h1>
      <address><time datetime="2019-11-15T11:08:00+00:00">15 Nov 2019, 11:08</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938312_w_300.jpg?v=0"/>
        <figcaption>Аналітик Atlantic Council Андерс Аслунд: "Я читав вчорашнє обурливе інтерв'ю Коломойського для NYT. Ставки зроблені". Фото: capital.ua</figcaption>
      </figure>
      <p>Ймовірність отримання траншу МВФ та очікування іноземних інвесторів залежать від взаємин між олігархом <b>Ігорем Коломойським</b> і президентом <b>Володимиром Зеленським</b>.</p>
      <p>"Ситуація між Коломойським і Зеленським - надзвичайно важлива подія, результат якої ми побачимо вже дуже скоро. Якщо не найближчим часом, то через два-три місяці. Від цього залежить доля угоди України з МВФ та очікування іноземних інвесторів. Я б не став інвестувати в Україну до вирішення цієї ситуації", - пояснює аналітик Atlantic Council <b>Андерс Аслунд</b>, пише "<a href="https://interfax.com.ua/">Інтерфакс-Україна</a>".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/ru/articles/politics/_set-o-zayavleniyah-kolomojskogo-cuvak-realno-opasen/938011"/>
      </related>
      <p>Він пояснив, що читав інтерв'ю Коломойського для New York Times.</p>
      <p>"Напруженість між Коломойським і Зеленським зростає. Я читав вчорашнє обурливе інтерв'ю Коломойського для NYT. Ставки зроблені", - наголосив Аслунд.</p>
      <blockquote>Ігор Коломойський в інтерв'ю заявив, що Україні варто <a href="https://gazeta.ua/articles/politics/_vidvernutis-vid-zahodu-i-pozichiti-u-rosiyi-100-mlrd-kolomojskij-shokuvav-novoyu-zayavoyu/937970">відвернутися від Заходу</a> і налагодити стосунки з Росією. Він запропонував взяти у росіян $100 млрд.</blockquote>
    </article>
  </body>
</html>