<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/ankara-yolu-uzerindeki-kaldirimlarin-hali-15584yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-15T01:00:00+00:00"/>
    <meta property="og:title" content="Ankara yolu üzerindeki kaldırımların hali!"/>
    <meta property="og:description" content="Fotoğraftaki görüntü bir Gürsu Kavşağı klasiği haline gelmiş kaldırımların hali.Sık sık kaldırım işgalleri ile ilgili okur yazılarınızı..."/>
  </head>
  <body>
    <article>
      <h1>Ankara yolu üzerindeki kaldırımların hali!</h1>
      <address><time datetime="2019-11-15T01:00:00+00:00">15 Nov 2019, 01:00</time> by <a rel="author">Söz Sizde</a></address>
      <p><b>F</b>otoğraftaki görüntü bir Gürsu Kavşağı klasiği haline gelmiş kaldırımların hali.</p>
      <p>Sık sık kaldırım işgalleri ile ilgili okur yazılarınızı okuyorum.</p>
      <p>Belediyelerin de bu konuda zaman zaman yanıtlarını da görüyoruz. Görünen o ki, gerekli denetimler yapılamadığı için de bu sorunlar devam ediyor.</p>
      <p>
        <b>Bahsettiğim konu genel itibarıyla, Ankara yolu üzerindeki Arabayatağı istasyonundan başlayıp Gürsu istasyonuna kadar uzanan güzergâhtaki kaldırımlar.</b>
      </p>
      <figure>
        <img src="https://www.olay.com.tr/d/other/kaldirim-027.jpg"/>
      </figure>
      <p>Yayalara kaldırımda yürüme şansı dahi tanınmıyor.</p>
      <p>Kaldırımların dar olması ve geniş olan yerlerin de otopark niyetine kullanılması yayaları zor durumda bırakıyor. Otobüs durakları dahi işgal edilmiş durumda. Yolun ortasından yolcu alınıp veya indirilebiliyor bu güzergâhta.</p>
      <p>Ankara yolu şehirlerarası yol sayılır. Trafiğin yoğun olduğu bir arter ancak yolların birer şeritleri veya kaldırımlar otopark gibi kullanıldığı için trafik sorunu da ortaya çıkıyor.</p>
      <p><b>Büyükşehir Belediyemizin ve şehrimizi yöneten değerli yetkililerin</b> bu konuda duyarlı davranacağını umuyor saygılarımı sunuyorum.</p>
      <p>
        <b> Bir vatandaş</b>
      </p>
      <p> </p>
      <p>
        <b>Fidyekızık’taki halı sahada hemen çalışma başlatıldı</b>
      </p>
      <figure>
        <img src="https://www.olay.com.tr/d/other/kupur-068.jpg"/>
      </figure>
      <p>
        <b>1</b>
      </p>
      <p>0 Kasım 2019 tarihli Olay gazetenizin Söz Sizde köşesinde yayımlanan <b>“Halı Sahamızın Hali İçler Acısı” </b>başlıklı okur şikâyeti incelenmiştir.</p>
      <p>Belediyemiz ilgili birimlerince, <b>Fidyekızık halı sahasının bakım, onarım ve tadilat işleri ivedilikle başlatılmış</b> olup çalışmalar en kısa sürede tamamlanacaktır.</p>
      <p>Bilgilerinize sunarız.</p>
      <p>
        <b>Yıldırım Belediyesi Koordinasyon İşleri Müdürlüğü</b>
      </p>
    </article>
  </body>
</html>