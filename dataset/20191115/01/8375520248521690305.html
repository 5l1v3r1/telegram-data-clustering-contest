<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/criminal/sud-zaareshtuvav-policeyskogo-yakiy-vidkriv-strilyaninu-u-metro-harkova-640048.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T01:56:07+00:00"/>
    <meta property="og:title" content="Суд заарештував поліцейського, який відкрив стрілянину у метро Харкова"/>
    <meta property="og:description" content="Прокурор просив взяти капрала поліції під варту та відсторонити від посади, захист виступав проти"/>
  </head>
  <body>
    <article>
      <h1>Суд заарештував поліцейського, який відкрив стрілянину у метро Харкова</h1>
      <address>
        <time datetime="2019-11-15T01:56:07+00:00">15 Nov 2019, 01:56</time>
      </address>
      <h4>Прокурор просив взяти капрала поліції під варту та відсторонити від посади, захист виступав проти</h4>
      <p>Московський районний суд Харкова взяв під варту на 60 днів 22-річного поліцейського Андрія Кобцева, якого заарештували після стрілянини на станції метро «Наукова».</p>
      <p>Про це повідомляє <a href="https://kh.suspilne.media/news/47020">«UA:Харків».</a></p>
      <p>Зазначається, що прокурор Михайло Жорняк просив взяти капрала поліції під варту та відсторонити від посади. Захист виступав проти.</p>
      <p>Адвокат підозрюваного Людмила Дробчак сказала суду, що у поліцейського є порушення психіки, тому він приймає заспокійливі препарати. Вона просить не позбавляти його волі, оскільки це може негативно позначитися на його психологічному здоров’ї, та взяти під цілодобовий домашній арешт.</p>
      <p>Підозру за статтею «Посягання на життя працівника правоохоронного органу» поліцейському оголосили 12 листопада. Максимальне покарання за цим кримінальним провадженнням — до 15 років колонії або довічне позбавлення волі.</p>
      <p>Раніше повідомлялося, що <a href="https://glavcom.ua/news/u-harkovi-policeyskiy-vidkriv-strilbu-v-metro-639323.html">в Харкові поліцейський відкрив стрілянину в метро</a>. Спецпідрозділ патрульної поліції ТОР роззброїли 22-річного капрала поліції і затримала його.</p>
      <p>Згодом <a href="https://glavcom.ua/news/u-merezhi-zyavilosya-video-strilyanini-v-metro-harkova-639438.html">у мережі з'явилося відео стрілянини в метро Харкова</a>.</p>
      <related>
        <a href="https://glavcom.ua/news/u-harkovi-policeyskiy-vidkriv-strilbu-v-metro-639323.html"/>
        <a href="https://glavcom.ua/news/u-merezhi-zyavilosya-video-strilyanini-v-metro-harkova-639438.html"/>
        <a href="https://glavcom.ua/country/criminal/nevidomij-cholovik-z-nozhitsjami-vlashtuvav-koshmar-v-magazini-harkova-video-638992.html"/>
      </related>
    </article>
  </body>
</html>