<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741719"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T01:45:00+00:00"/>
    <meta property="og:title" content="หล่อโดนใจ!สาวๆบุกไอจี'ไซเอ็ด ซาดิก' ยก'สามีแห่งชาติ'"/>
    <meta property="og:description" content="สาวๆบุกไอจี”ไซยิด ซัดดิก อับดุล ราห์มาน”รมว.เยาวชนและกีฬา ชี้เป็นชายหนุ่มที่สาวๆส่วนใหญ่อยากแต่งงานด้วย ขณะที่ชาวโลกออนไลน์ชื่นชมความเป็นนักอ่านตัวยง แนะให้ปลูกฝังเยาวชนให้เป็นคนรักการอ่าน"/>
  </head>
  <body>
    <article>
      <h1>หล่อโดนใจ!สาวๆบุกไอจี'ไซเอ็ด ซาดิก' ยก'สามีแห่งชาติ'</h1>
      <address>
        <time datetime="2019-11-15T01:45:00+00:00">15 Nov 2019, 01:45</time>
      </address>
      <p>
        <b>สาวๆบุกไอจี”ไซยิด ซัดดิก อับดุล ราห์มาน”รมว.เยาวชนและกีฬา ชี้เป็นชายหนุ่มที่สาวๆส่วนใหญ่อยากแต่งงานด้วย ขณะที่ชาวโลกออนไลน์ชื่นชมความเป็นนักอ่านตัวยง แนะให้ปลูกฝังเยาวชนให้เป็นคนรักการอ่าน</b>
      </p>
      <p>กลายเป็นชายหนุ่มที่โลกต้องจับตามองกันเลยทีเดียว สำหรับหนุ่มหล่อโปรไฟล์ดีอย่าง "ไซยิด ซาดิก อับดุล ราห์มาน” ที่มีดีกรีเป็นถึง รมว.เยาวชนและกีฬา คนที่ 18 ของประเทศมาเลเซีย ขณะมีอายุเพียง 25 ปีเท่านั้น (ปัจจุบันอายุ 26 ปี) ซึ่งถือว่าเป็นรัฐมนตรีที่อายุน้อยที่สุดในประวัติศาสตร์ของประเทศมาเลเซีย โดยสถิติดังกล่าวได้ทำลายสถิติเดิมที่ ไครี จามาลุดดิน อดีตรัฐมนตรีเยาวชนและกีฬาคนก่อนหน้าทำไว้ด้วยวัย 37 ปี ขณะรับตำแหน่งเมื่อปี 2013</p>
      <figure>
        <img src="https://www.dailynews.co.th/admin/upload/20191114/news_hDroAYCKwY073130_533.jpg?v=201911151011?v=8633"/>
      </figure>
      <p>ล่าสุดเมื่อช่วงการแข่งขันฟุตบอลโลก2022 รอบคัดเลือก กลุ่ม G นัดที่ 4 "ช้างศึก" ทีมชาติไทย บุกเยือน "เสือเหลือง" มาเลเซีย ที่สนามกีฬาแห่งชาติบูกิตจาลิล ประเทศมาเลเซีย เมื่อวานนี้( 14 พ.ย.) ซึ่งรูปเกมเป็นไปอย่างคู่คี่สูสี โดยผลจบลงที่ทีมชาติไทยพ่ายมาเลเซียไป 2 ประตูต่อ 1 โดย ในจังหวะที่มาเลเซียยิงประตูตีเสมอไทยในนาทีที่ 26 กล้องถ่ายทอดสดได้จับไปที่ "ไซยิด ซัดดิก อับดุล ราห์มาน" จนโด่งดังในโลกออนไลน์<br/><br/><br/>ทั้งนี้ เมื่อเข้าไปส่องดูในไอจีของรัฐมนตรีหนุ่ม พบว่า มีหลายคนเข้าไปโพสต์แสดงความชื่นชม ในความเก่งและสมาร์ทของรัฐมนตรีหนุ่ม รวมทั้งเป็นนักอ่านตัวยง โดยชาวโลกออนไลน์เห็นว่าสิ่งนี้ควรได้รับการปลูกฝังให้กับคนรุ่นใหม่ทุกคน ซึ่งไม่จำเป็นต้องใช้หนังสือในการอ่าน แต่สามารถอ่านบทความ หรืออ่านสิ่งที่มีความรู้ในโซเชียลมีเดียหรืออินเทอร์เน็ตหรือหนังสือพิมพ์ ขณะเดียวกันก็มีสาวๆจำนวนมากยกให้ "ไซยิด ซัดดิก อับดุล ราห์มาน" เป็น "สามีแห่งชาติ".</p>
      <figure>
        <img src="https://www.dailynews.co.th/admin/upload/20191114/news_qvDCBAxIVd234455_533.jpg?v=201911151011?v=4515"/>
      </figure>
      <pre> <br/><br/>ขอบคุณไอจี syedsaddiq <br/></pre>
    </article>
  </body>
</html>