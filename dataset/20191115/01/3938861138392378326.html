<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_prodazhu-zemli-inozemcyam-bez-referendumu-ne-bude-razumkov/938275"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T01:10:00+00:00"/>
    <meta property="og:title" content="Продажу землі іноземцям без референдуму не буде - Разумков"/>
    <meta property="og:description" content="Земельний ринок України, який буде створений в рамках земельної реформи, може бути відкритий для іноземців тільки за результатами загальнонародного референдуму. Дмитро Разумков спростував інформацію про те, що референдум щодо відкритості земельного ринку для іноземних громадян проведуть ..."/>
  </head>
  <body>
    <article>
      <h1>Продажу землі іноземцям без референдуму не буде - Разумков</h1>
      <address><time datetime="2019-11-15T01:10:00+00:00">15 Nov 2019, 01:10</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938275_w_300.jpg?v=0"/>
        <figcaption>Разумков розповів про ринок землі. Фото: ТСН</figcaption>
      </figure>
      <p>Земельний ринок України, який буде створений в рамках земельної реформи, може бути відкритий для іноземців тільки за результатами загальнонародного референдуму.</p>
      <p><b>Дмитро Разумков</b> спростував інформацію про те, що референдум щодо відкритості земельного ринку для іноземних громадян проведуть "між першим і другим читанням", про це спікер парламенту заявив в ефірі програми <a href="https://www.youtube.com/watch?v=_Y369pt4QUY">"Право на владу"</a> на телеканалі "1+1".</p>
      <p>"Це не відповідає дійсності, тому що це неможливо фізично - підготувати, провести референдум ... Зараз немає закону про референдум ... Про що говорив президент, про що було погоджено, наскільки я розумію, з більшістю парламенту ... Позиція номер один : ринок землі буде відкриватися, він буде відкриватися для фізичних осіб і його можна буде відкрити для юридичних осіб, власниками і кінцевими бенефіціарами яких є українські громадяни ", - заявив він.</p>
      <p>При цьому Разумков додатково зазначив, що про передачу корпоративних прав на землю компаніям, власниками або бенефіціарами яких є іноземці, і мови не йде.</p>
      <p>"Щодо референдуму: референдум відбудеться і тільки після цього референдуму, коли українське суспільство визначиться, що воно готове або не готове залучити і дати можливість іноземцям купувати українську землю, або продавати корпоративні права, то цей ринок буде відкритий і для іноземців. Але після референдуму" , - запевнив спікер.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics-newspaper/_sluga-narodu-obrala-novogo-golovu/937705"/>
      </related>
      <blockquote>Верховна Рада України в середу, 13 листопада, <a href="https://gazeta.ua/articles/politics/_rada-pochala-rozglyad-zakonoproektu-pro-rinok-zemli-onlajn/937962">прийняла</a> в першому читанні законопроект №2178-10 "Про внесення змін до деяких законодавчих актів України щодо обігу земель сільськогосподарського призначення", яким передбачається відкриття ринку землі в жовтні 2020 року і можливість її продажу іноземцям в 2023 році. За документ проголосували представники "Слуги народу" і кілька позафракційних депутатів. 240 голосів "за". Проти проголосували 52, а ще 57 утрималися.</blockquote>
    </article>
  </body>
</html>