<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/slovensko-statnim-smutkem-ucti-obeti-tragicke-dopravni-nehody/1821277?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-15T01:13:00+00:00"/>
    <meta property="og:title" content="Slovensko státním smutkem uctí oběti tragické dopravní nehody"/>
    <meta property="og:description" content="Bratislava - Státním smutkem dnes Slovensko uctí oběti středeční srážky nákladního auta a linkového autobusu, při které na jihu země zemřelo 12 lidí a dvě desítky osob se zranily. Oficiální pieta začne v 08:00 a skončí ve 20:00 SEČ."/>
  </head>
  <body>
    <article>
      <h1>Slovensko státním smutkem uctí oběti tragické dopravní nehody</h1>
      <address><time datetime="2019-11-15T01:13:00+00:00">15 Nov 2019, 01:13</time> by <a rel="author" href="http://www.ctk.cz/" target="_blank">ČTK</a></address>
      <p>Bratislava - Státním smutkem dnes Slovensko uctí oběti středeční srážky nákladního auta a linkového autobusu, při které na jihu země zemřelo 12 lidí a dvě desítky osob se zranily. Oficiální pieta začne v 08:00 a skončí ve 20:00 SEČ.</p>
      <slideshow>
        <figure>
          <img src="https://i3.cn.cz/6/1573680195_P201911131249701.jpg"/>
        </figure>
        <figure>
          <img src="https://i3.cn.cz/6/1573680064_P201911131247701.jpg"/>
        </figure>
        <figure>
          <img src="https://i3.cn.cz/6/1573680013_P201911131246701.jpg"/>
        </figure>
        <figure>
          <img src="https://i3.cn.cz/6/1573680032_P201911131247101.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3381">Fotogalerie: Nehoda nákladního auta a autobusu na Slovensku</a>
        </figcaption>
      </slideshow>
      <p>Prezidentka Zuzana Čaputová spolu s premiérem Peterem Pellegrinim ráno navštíví dvě střední školy v Nitře, kde studovalo několik obětí nehody. Zavítají také do vesnice, ze které pocházela většina mrtvých ze zmíněné kolize, která je jednou nejtragičtějších dopravních nehod v novodobé historii Slovenska.</p>
      <p>Během státního smutku úřady a další instituce stáhnou vlajky na půl žerdi, omezeny budou i hazardní hry. Televize oznámily, že z programu stáhnou zábavné pořady.</p>
      <p>Příčina srážky příměstského autobusu a nákladního auta naloženého kamením a hlínou není známa. Podle ministryně vnitra Denisy Sakové ji určí až expertiza. Saková po nehodě uvedla, že nákladní vůz byl zřejmě přetížen.</p>
      <p>Autobus se po kolizi převrátil a ocitl mimo vozovku, nákladní auto se převrátilo přímo na silnici první třídy nedaleko Nitry, kde se nehoda stala.</p>
    </article>
  </body>
</html>