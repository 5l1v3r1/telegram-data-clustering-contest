<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741718"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T01:30:00+00:00"/>
    <meta property="og:title" content="จริงไหม?ชาวเน็ตแห่ถาม'ดีเจแมน' อยากรู้ปมแชร์ฟอเร็กซ์ "/>
    <meta property="og:description" content="ชาวเน็ตทนไม่ไหวอยากรู้ปมดราม่าคดีแชร์ฟอเร็กซ์ โผล่ถามเรื่องราวความจริงกลางไอจี ดีเจแมน-พัฒนพล มากมาย"/>
  </head>
  <body>
    <article>
      <h1>จริงไหม?ชาวเน็ตแห่ถาม'ดีเจแมน' อยากรู้ปมแชร์ฟอเร็กซ์ </h1>
      <address>
        <time datetime="2019-11-15T01:30:00+00:00">15 Nov 2019, 01:30</time>
      </address>
      <p>
        <b>ชาวเน็ตทนไม่ไหวอยากรู้ปมดราม่าคดีแชร์ฟอเร็กซ์ โผล่ถามเรื่องราวความจริงกลางไอจี ดีเจแมน-พัฒนพล มากมาย</b>
      </p>
      <p>ขึ้นแท่นเรื่องร้อนบนโลกออนไลน์ที่ชาวเน็ตติดตามอย่างต่อเนื่อง สำหรับคดีแชร์ฟอเร็กซ์ (FOREX 3D) ที่ล่าสุดดีเอสไอได้เร่งตรวจสอบเส้นทางการเงินและทยอยอายัดทรัพย์สินที่ได้ไปจากการกระทำความผิด โดยพบว่าเงินส่วนใหญ่ถูกนำไปใช้สร้างภาพความร่ำรวยและสังสรรค์ปาร์ตี้กับเหล่าดารานักแสดง ล่าสุดพนักงานสอบสวนได้ส่งหมายเรียกถึง ดีเจแมน-พัฒนพล กุญชร ณ อยุธยา และภรรยาสาว ใบเตย อาร์สยาม ให้เข้าพบพนักงานสอบสวนเพื่อให้ข้อมูลในฐานะพยาน ซึ่ง "เดลินิวส์ออนไลน์" ได้สอบถามหนุ่มแมนมาแล้วและย้ำว่าบริสุทธิ์ใจมากๆ ไม่มีห่วงโดนตรวจสอบแน่นอน ตามที่เสนอข่าวไปแล้วนั้น<br/><br/>ความคืบหน้าล่าสุดในอินสตาแกรมของหนุ่มแมนและสาวใบเตยในรูปล่าสุดก็มีชาวเน็ตที่ติดตามเรื่องดังกล่าว ทนไม่ไหวเข้าไปสอบถามกลางโซเชียลของทั้งคู่แบบรัวๆ กันเลยทีเดียว โดยมีการคอมเมนต์ อาทิ พี่แมน เห็นมีข่าว เป็นห่วงนะ, มีข่าวออกมาแฉจริงหรือเปล่า?, รอดูนะคะคุณ, เจอหมายเรียกแล้ว, ไม่ว่ายังไงรักทั้งคู่นะ ฯลฯ ซึ่งดีเจแมนก็ยังไม่ได้มีการออกมาตอบกลับชาวเน็ตแต่อย่างใด<br/><br/>ก็ไม่รู้เนอะว่าจริงๆ เรื่องราวเป็นอย่างไร ยังไงคงต้องให้ทั้งคู่ไปชี้แจงกับดีเอสไอและออกมาอัพเดตกับแฟนๆ เร็วๆ เสียแล้ว เพราะแฟนคลับเป็นห่วงทั้งคู่มากจริงๆจ้า<br/><br/>ขอขอบคุณภาพประกอบจากอินสตาแกรม @dj_man9999</p>
    </article>
  </body>
</html>