<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ekspresas.co.uk/naujienos/kokias-grozio-paslaptis-nutyli-moterys-54368/"/>
    <meta property="og:site_name" content="INFO Ekspresas"/>
    <meta property="article:published_time" content="2019-11-15T12:14:34+00:00"/>
    <meta property="og:title" content="Kokias grožio paslaptis nutyli moterys?"/>
    <meta property="og:description" content="Sakoma, kad kiekviena moteris turi savo gudrybių, kurias nori nutylėti, tačiau „Eurovaistinėje“ apsilankiusios moterys atviros – nėra nieko gražiau už sveikatą. Savo kasdieniais grožio puoselėjimo įpročiais atvėsus orams pasidalino modelis Simona Starkutė ir Renata Mikailionytė."/>
  </head>
  <body>
    <article>
      <h1>Kokias grožio paslaptis nutyli moterys?</h1>
      <address>
        <time datetime="2019-11-15T12:14:34+00:00">15 Nov 2019, 12:14</time>
      </address>
      <p>
        <b>Sakoma, kad kiekviena moteris turi savo gudrybių, kurias nori nutylėti, tačiau „Eurovaistinėje“ apsilankiusios moterys atviros – nėra nieko gražiau už sveikatą. Savo kasdieniais grožio puoselėjimo įpročiais atvėsus orams pasidalino modelis Simona Starkutė ir Renata Mikailionytė.</b>
      </p>
      <p>Žinomos moterys sako, kad išskirtinių grožio paslapčių jos neturi ir vadovaujasi tuo, kas visiems puikiai žinoma. Modelis S. Starkutė sako, kad pagrindinės jos grožio paslaptys yra susijusios su odos priežiūra. Šiuo metu daug dėmesio veido odai skirianti moteris sako, kad svarbiausia atrasti tas priemonės, kurios yra tinkamiausios asmeniškai jai.</p>
      <p>„Paslaptis paprasta – žinoti, kas tavo odai labiausiai tinka ir kas jos nealergizuoja. Atėjus į bet kurią parduotuvę gali nusipirkti tikrai daug nuostabios kosmetikos, bet panaudojus ją gali prasidėti diskomfortas ar alerginė reakcija – taip produktą lengva ranka nurašysi sakydama, kad jis blogas, nors tai bus netiesa, paprasčiausiai tuo metu jis netiko tavo odai. Ypač sudėtingas laikas – ruduo, kai po vasaros odos problemos dar labiau išryškėja, nes ji yra nualinta“, – savo paslaptimis dalijosi modelis.</p>
      <p>Tiesa, moterys pastebi, kad odos ir plaukų priežiūra pasikeitus sezonams taip pat keičiasi, tuo galėjo įsitikinti ir „Eurovaistinėje“ išbandžiusios odos ir plaukų tyrimus, ne viena apsilankiusi sužinojo, kad jiems trūksta drėgmės, todėl grožio specialistai dalinosi savo rekomendacijomis, kaip pagerinti būklę.</p>
      <p>Modelis R. Mikailionytė sako, jau seniai įsitikinusi, kad atvėsus orams, reikia keisti ir veido bei plaukų priežiūros įpročius, todėl žinoma moteris, ima dairytis „sunkesnių“ veido kremų, kurie labiau apsaugotų odą. Ji taip pat priduria, kad stipriau drėkinančių priemonių prireikia ir plaukams.</p>
      <p>„Eurovaistinės“ grožio vaistinių atstovė Aušra Vareikienė sako, kad svarbu, jog kiekviena į vaistinę užsukusi moteris rastų rūpimus atsakymus į klausimus: pradedant odos priežiūra, baigiant patarimais, kaip išsirinkti tinkamą lūpų dažų spalvą.</p>
      <p>Tiesa, dėmesys grožiui „Eurovaistinėje“ skiriamas kasdien, todėl nereikia laukti progos, kad galėtum sužinoti rūpimus atsakymus, išsitirti odos, plaukų ir galvos odos būklę, išsitirti, kokių medžiagų trūksta organizmui, pasikonsultuoti dėl tinkamiausių priemonių su specialistais galima bet kuriuo metu. „Grožiui dėmesio reikia skirti ne tik ypatingomis progomis, bet kasdien“, – sako A. Vareikienė.</p>
    </article>
  </body>
</html>