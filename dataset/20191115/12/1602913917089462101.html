<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/vicepremierul-raluca-turcan-prezinta-bilantul-la-10-zile-de-guveranre-pnl-demiterea-a-peste-o-suta-de-demnitari-numiti-de-psd-18589107"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-15T12:01:25+00:00"/>
    <meta property="og:title" content="Vicepremierul Raluca Turcan prezintă bilanţul la 10 zile de guveranre PNL: Demiterea a peste o sută de demnitari numiţi de PSD"/>
    <meta property="og:description" content="Vicepremierul Raluca Turcan a postat, vineri, bilanţul celor zece zile de guvernare PNL. Printre măsurileamintite se află desecretizarea dosarului 10 august; eliberarea din funcţie a peste 100 de demnitari numiţi de PSD, retragerea apărării lui Liviu Dragnea din partea Guvernului la CEDO."/>
  </head>
  <body>
    <article>
      <h1>Vicepremierul Raluca Turcan prezintă bilanţul la 10 zile de guveranre PNL: Demiterea a peste o sută de demnitari numiţi de PSD</h1>
      <address><time datetime="2019-11-15T12:01:25+00:00">15 Nov 2019, 12:01</time> by <a rel="author" href="https://www.zf.ro/autor/elena-crangasu" target="_blank">Elena Crangasu</a></address>
      <p>Vicepremierul Raluca Turcan a postat, vineri, bilanţul celor zece zile de guvernare PNL. Printre măsurileamintite se află desecretizarea dosarului 10 august; eliberarea din funcţie a peste 100 de demnitari numiţi de PSD, retragerea apărării lui Liviu Dragnea din partea Guvernului la CEDO.</p>
      <p>„10 zile de guvernare liberală: Desecretizarea Dosarului 10 august 2018; Eliberarea din funcţie a peste o sută de demnitari publici numiţi de PSD; Retragerea apărării lui Liviu Dragnea din partea Guvernului României la CEDO”, a postat Raluca Turcan, vineri, pe Facebook.</p>
      <p>Alte măsuri pe care liderul PNL le-a trecut pe lista realizărilor Executivului Orban, în cele zece zile de când guvernează se referă la folosirea unor fonduri pentru rezolvarea a diferite probleme</p>
      <p>„Adoptarea OUG pentru acordarea venitului de completare pentru minerii din Valea Jiului care au intrat ȋn programul de disponibilizare; Deblocarea aplicaţiilor de finantare din fonduri europene pentru 42 de proiecte de apă şi canalizare in valoare de 4 miliarde Euro; Aprobarea HG pentru implementarea Fondului de Solidaritate al UE in vederea acordării de despăgubiri din fonduri europene pentru judeţele din Nord-Est afectate de inundaţii în 2018. Depunerea aplicaţiei de finantare din fonduri europene pentru Spitalul Regional din Cluj”, a adăugat Raluca Turcan.</p>
      <p>Restructurarea Guvernului de la 26 la 16 ministere este considerată de liderul PNL o altă reuşită.</p>
      <p>Totodată, organizarea primului tur al alegerilor prezidenţiale ȋn condiţii civilizate de vot in ţară si ȋn străinătate şi nominalizarea Comisarului European din partea României, Adina Valean, aprobată de preşedintele desemnat al Comisiei Europene, audiata si votată in Parlamentul României si ȋn Parlamentul European sunt elemente menţionate de Turcan pe lista bilanţului.</p>
      <p>Guvernul Orban a fost învestit pe 4 noimebrie, după ce Cabinetul Dăncilă a fost demis prin moţiune de cenzură. Actualul Executiv are 16 ministere.</p>
    </article>
  </body>
</html>