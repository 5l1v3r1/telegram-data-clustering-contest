<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/nas-z-medvedchukom-ob-yednuye-spilniy-vorog-moskal-329766_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T12:50:00+00:00"/>
    <meta property="og:title" content="Нас з Медведчуком об'єднує спільний ворог — Москаль"/>
    <meta property="og:description" content="Колишній соратник Порошенка розповів, чому ставиться до кума Путіна нормально.  "/>
  </head>
  <body>
    <article>
      <h1>Нас з Медведчуком об'єднує спільний ворог — Москаль</h1>
      <h2>Колишній соратник Порошенка розповів, чому ставиться до кума Путіна "нормально".  </h2>
      <address>
        <time datetime="2019-11-15T12:50:00+00:00">15 Nov 2019, 12:50</time>
      </address>
      <p>Колишній керівник Луганської, а <a href="https://dt.ua/UKRAINE/ugorschina-vruchit-eksgolovi-zakarpatskoyi-oblasti-derzhnagorodu-317654_.html"><b>потім Закарпатської областей Геннадій Москаль</b></a> заявив, що ставиться до проросійського депутата Віктора Медведчука "нормально", оскільки їхо об'єднує несприйняття президента Володимира Зеленського.</p>
      <p>В ефірі програми <a href="https://bihus.info/mi-z-medvedchukom-razom-proti-zelenskogo-gennadiy-moskal">Bihus.Info</a> Москаль зазначив, що ходить на ефір тих телеканалів , куди його запрошують, зокрема і на канали, пов'язані з Медведчуком.</p>
      <p>"Давайте про Медведчука. Ніщо сьогодні в Україні так не об'єднує людей, як спільні вороги. Спільний ворог об'єднує тих, хто ще пів року до виборів не розмовляли одне з одним. Медведчук сьогодні - проти Зеленського і його команди, і я - проти Зеленського та його команди. От і все, що нас об'єднує", - сказав Геннадій Москаль.</p>
      <p>При цьому Москаль проігнорував зауваження, що Медведчук водночас є другом Путіна, і тим паче його кумом.</p>
      <p>На уточнення, що Москаль ставиться до Медведчука "нормально" той відповів: "Ну я не можу, якщо він ставиться до тих, яких я не переварюю, то я маю казати, що він такий-сякий. Та хто ж би вірив у мою щирість".</p>
      <p>"Не читайте українських газет і сайтов. Нет других, то не читайте ніяких. Я нічого давно вже не читаю", - додав Москаль на ремарку, що його також цитує сайт політ сили Віктора Медведчука "Український вибір".</p>
      <p>При цьому колишній голова Закарпатської ОДА запевняє, що не пішов би в партію до Медведчука, бо "все бачив на лінії фронту".</p>
      <p>"Проблема в тому що я прекрасно розумію, що це робить Росія. Єдине з чим ми розходимось з "За життя" це що вони підтримують формулу Штайнмайєра", - сказав Москаль.</p>
      <figure>
        <iframe src="https://www.youtube.com/embed/pn8tEQyZkSs" width="640" height="360" data-service="Youtube" scrolling="no"/>
      </figure>
      <p>Нагадаємо, що Геннадій Москаль раніше вважався соратником екс-президента Петра Порошенка, зокрема <a href="https://dt.ua/POLITICS/poroshenko-ocholiv-svoyu-pereymenovanu-partiyu-313060_.html"><b>брав участь у зїзді його партії напередодні виборів 2019 року.</b></a> Також він <a href="https://dt.ua/POLITICS/moskal-pohvalivsya-statusom-vip-agitatora-300165_.html"><b>очолював штаб Порошенка на Закарпатті перед виборами президента</b></a> у березні.</p>
      <footer>За матеріалами: <a href="https://dt.ua/go/aHR0cDovL2JpaHVzLmluZm8=">bihus.info</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>