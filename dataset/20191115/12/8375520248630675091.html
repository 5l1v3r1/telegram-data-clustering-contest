<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/rada-usunula-neuzgodzhenosti-u-zakoni-pro-anbandling-640182.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T12:33:52+00:00"/>
    <meta property="og:title" content="Рада усунула неузгодженості у законі про анбандлінг"/>
    <meta property="og:description" content="У законі встановлюється, що оператором ГТС (газотранспортної системи) може бути виключно суб'єкт господарювання, власником 100% корпоративних прав якого є держава"/>
  </head>
  <body>
    <article>
      <h1>Рада усунула неузгодженості у законі про анбандлінг</h1>
      <address>
        <time datetime="2019-11-15T12:33:52+00:00">15 Nov 2019, 12:33</time>
      </address>
      <h4>У законі встановлюється, що оператором ГТС (газотранспортної системи) може бути виключно суб'єкт господарювання, власником 100% корпоративних прав якого є держава</h4>
      <p>Верховна Рада проголосувала за усунення неузгодженостей та неточностей в законі  №2239-1 «Про внесення змін до деяких законів України у зв'язку з відділенням діяльності з транспортування природного газу».</p>
      <p>«За» проголосували 292 народних депутати.</p>
      <figure>
        <img src="https://glavcom.ua/img/forall/users/107/10724/screenshot_9_04.jpg"/>
      </figure>
      <p>Зокрема, на пленарному засіданні спікер Ради Дмитро Разумков вибачився за те, що у законі були неузгодженості.</p>
      <p>«Я хотів би вибачитися за те, що ми допускаємо такі помилки», - додав Разумков.</p>
      <p>Як зазначив прем'єрміністр Олексій Гончарук, правки були напрацьовані разом з профільним комітетом, міністерствами і європейськими партнерами.</p>
      <p>«Ви, друзі, два тижні тому проголосували за дуже правильні закони. Після цього, окремі народні депутати заблокували своєю постановою. Зараз разом з юридичним управлінням, спільно з керівництвом Ради, з комітетом, з міністерствами, з європейськими партнерами спробували знайти формулювання, які ні в кого не викличуть сумніви щодо того, що українська газотранспортна система на 100% залишається у власності України», - заявив Гончарук.</p>
      <p>Закон «Про внесення змін до деяких законів України у зв'язку з відділенням діяльності з транспортування природного газу» називають законом про добровільне роз'єднання активів.</p>
      <p>У законі встановлюється, що оператором ГТС (газотранспортної системи), що перебуває в держвласності і не підлягає приватизації, може бути виключно суб'єкт господарювання, власником 100% корпоративних прав якого є держава або суб'єкт господарювання, 100% корпоративних прав якого належать державі.</p>
      <p>При цьому забороняється повна або часткова приватизація оператора ГТС, повна або часткова приватизація основних фондів, що є об'єктами держвласності, яка використовуються оператором ГТС в процесі здійснення діяльності з транспортування газу магістральними трубопроводами.</p>
      <p>Законопроєкт розроблений з метою забезпечення виконання зобов'язань України щодо відокремлення діяльності з транспортування природного газу, електроенергії і забезпечення діяльності оператора ГТС, оператора системи передачі за Протоколом про приєднання України до Договору про заснування Енергетичного Співтовариства, і з урахуванням відповідних положень Угоди про асоціацію між Україною, з одного боку, та Європейським Союзом, Європейським співтовариством з атомної енергії та їх державами-членами, з іншого боку.</p>
      <p>Як повідомлялося, новою моделлю анбандлінга передбачається передача Фондом державного майна (ФДМУ) газотранспортної системи (ГТС) в господарське користування компанії ТОВ «Оператор ГТС України», створеної Національною акціонерною компанією «Нафтогаз України».</p>
      <p>У свою чергу «Оператор ГТС» має подати документи на сертифікацію Національної комісії держрегулювання енергетики і комунальних послуг (НКРЕКП) і слідом сертифікацію має підтвердити Європейське енергетичне співтовариство.</p>
      <p>Таким чином, «Оператор ГТС» отримує право комерційного використання ГТС і стає її оператором і стороною, яка підписує транзитний контракт від України з компанією «Газпром» (Росія).</p>
      <p>При цьому, щоб забезпечити реальне відділення згідно з європейськими правилами і незалежно від «Нафтогазу», управляти компанією має окрема структура.</p>
      <p>Зазначається, що для цього в модель вводиться компанія «Магістральні газопроводи України» і ця компанія буде заведена під управління Міністерства фінансів.</p>
      <p>Також «Магістральні газопроводи» матимуть викупити ТОВ «Оператор ГТС України» у «Нафтогазу», проте так, щоб з одного боку скоротити ймовірність впливу керівництва НАК на оператора, з іншого - зберегти економічний інтерес від транзиту для «Нафтогазу».</p>
      <p>Зазначається, що було вибрано варіант викупу з розстрочкою на 15 років, при цьому щорічні платежі за «Оператора ГТС» залежатимуть від обсягів транзиту.</p>
      <p>Верховна рада України виправила неузгодженості в тексті закону про анбадлінг Національної акціонерної компанії «Нафтогаз України».</p>
      <p>Зокрема, на пленарному засіданні спікер Ради Дмитро Разумков вибачився за те, що у законі були неузгодженості.</p>
      <p>«Я хотів би вибачитися за те, що ми допускаємо такі помилки», - додав Разумков.</p>
      <p>Як зазначив прем'єрміністр Олексій Гончарук, правки були напрацьовані разом з профільним комітетом, міністерствами і європейськими партнерами.</p>
      <p>«Ви, друзі, два тижні тому проголосували за дуже правильні закони. Після цього, окремі народні депутати заблокували своєю постановою. Зараз разом з юридичним управлінням, спільно з керівництвом Ради, з комітетом, з міністерствами, з європейськими партнерами спробували знайти формулювання, які ні в кого не викличуть сумніви щодо того, що українська газотранспортна система на 100% залишається у власності України», - заявив Гончарук.</p>
      <related>
        <a href="https://glavcom.ua/news/slugi-narodu-navmisno-zatyaguyut-privedennya-do-prisyagi-vyatrovicha-parubiy-640169.html"/>
        <a href="https://glavcom.ua/economics/finances/popravka-gerusa-realizuje-strategiyu-rosiji-ne-dopustiti-vhodzhennya-ukrajini-v-zagalnojevropeysku-energosistemu-ekspert--640167.html"/>
        <a href="https://glavcom.ua/economics/finances/pravkoyu-gerusa-z-importu-elektroenergiji-mi-zavdajemo-udaru-po-vlasniy-energetici-nardep-640135.html"/>
      </related>
    </article>
  </body>
</html>