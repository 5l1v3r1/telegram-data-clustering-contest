<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/prati-esercizi-commerciali-stretta-sui-furbetti-accertata-evasione-da-400-000-euro.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-15T12:16:22+00:00"/>
    <meta property="og:title" content="Prati, esercizi commerciali, stretta sui “furbetti”: accertata evasione da 400.000 euro"/>
    <meta property="og:description" content="Circa 400.000 euro di evasione accertata e 20.000 euro di sanzioni amministrative: è il risultato dei controlli congiunti della Polizia Locale di Roma Capitale e degli agenti accertatori di Aequa Roma in via Cola di Rienzo, dove nella giornata di ieri sono stati eseguiti una serie di controlli presso gli esercizi commerciali della zona. Attività […]"/>
  </head>
  <body>
    <article>
      <h1>Prati, esercizi commerciali, stretta sui “furbetti”: accertata evasione da 400.000 euro</h1>
      <h2>Via Cola di Rienzo, circa 400.000 euro di evasione accertata e 20.000 euro di sanzioni amministrative </h2>
      <address><time datetime="2019-11-15T12:16:22+00:00">15 Nov 2019, 12:16</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/Controlli-notturni-Polizia-Locale.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Circa 400.000 euro di evasione accertata e 20.000 euro di sanzioni amministrative: è il risultato dei controlli congiunti della <b>Polizia Locale di Roma Capitale</b> e degli agenti accertatori di Aequa Roma in <b>via Cola di Rienzo</b>, dove nella giornata di ieri sono stati eseguiti una serie di controlli presso<b> gli esercizi commerciali della zona.</b></p>
      <p>Attività di somministrazione abusive, mancata indicazione della provenienza dei prodotti, prezzi non esposti, mancato rispetto delle normative edilizie e sanitarie, tra le violazioni maggiormente riscontrate. Nel corso delle verifiche sono stati sequestrati circa 40 chili di alimenti per mancanza di tracciabilità.</p>
      <p>Ulteriori controlli hanno riguardato il rispetto delle norme fiscali da parte di Aequa Roma, con l’accertamento di un’evasione di circa <b>400 mila di euro</b> per il mancato versamento delle imposte comunali relative alla tari ed all’occupazione di spazi ed aree pubbliche.  </p>
    </article>
  </body>
</html>