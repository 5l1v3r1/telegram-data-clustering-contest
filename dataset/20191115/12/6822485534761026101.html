<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980824046.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T12:20:00+00:00"/>
    <meta property="og:title" content="رای دیوان عدالت اداری درباره صادرات سیب زمینی، خوراک دام و طیور و رب"/>
    <meta property="og:description" content="به گزارش مهر به نقل از روابط عمومی دیوان عدالت اداری، به دنبال شکایت از وزارت جهاد کشاورزی و وزارت صنعت، معدن و تجارت و درخواست ابطال بخشنامه شماره ۶۰/۱۸۷۷۱۳ مورخ ۹۷/۷/۱۶ در خصوص ممنوعیت صادرات سیب زمینی، خوراک دام و طیور و رب گوجه فرنگی تا اطلاع ثانوی، هیات عمومی دیوان عدالت اداری در این مورد وارد بحث و بررسی شد و با استناد به بند ۴ مصوبات نهمین جلسه شورای عالی هماهنگی اقتصادی مورخ ۹۷/۵/۲۵ که به تایید مقام معظم رهبری رسیده، اعلام ممنوعیت در مورد صادرات سیب زمینی، خوراک دام و طیور و رب گوجه فرنگی از سوی وزارت صمت بدون مقید کردن آن به زمان مشخص و با قید &quot; تا اطلاع ثانوی&quot; را مغایر این مصوبه دانست و با اکثریت آراء آن را از زمان تصویب ابطال کرد."/>
  </head>
  <body>
    <article>
      <h1>رای دیوان عدالت اداری درباره صادرات سیب زمینی، خوراک دام و طیور و رب</h1>
      <address>
        <time datetime="2019-11-15T12:20:00+00:00">15 Nov 2019, 12:20</time>
      </address>
      <p>با حکم دیوان عدالت اداری، ممنوعیت صادرات سیب زمینی، خوراک دام و طیور و رب گوجه فرنگی برداشته شد.</p>
      <p>به گزارش مهر به نقل از روابط عمومی دیوان عدالت اداری، به دنبال شکایت از وزارت جهاد کشاورزی و وزارت صنعت، معدن و تجارت و درخواست ابطال بخشنامه شماره ۶۰/۱۸۷۷۱۳ مورخ ۹۷/۷/۱۶ در خصوص ممنوعیت صادرات سیب زمینی، خوراک دام و طیور و رب گوجه فرنگی تا اطلاع ثانوی، هیات عمومی دیوان عدالت اداری در این مورد وارد بحث و بررسی شد و با استناد به بند ۴ مصوبات نهمین جلسه شورای عالی هماهنگی اقتصادی مورخ ۹۷/۵/۲۵ که به تایید مقام معظم رهبری رسیده، اعلام ممنوعیت در مورد صادرات سیب زمینی، خوراک دام و طیور و رب گوجه فرنگی از سوی وزارت صمت بدون مقید کردن آن به زمان مشخص و با قید " تا اطلاع ثانوی" را مغایر این مصوبه دانست و با اکثریت آراء آن را از زمان تصویب ابطال کرد.</p>
      <p>گفتنی است در بند ۴ مصوبه نهمین جلسه شورای عالی هماهنگی اقتصادی مورخ ۹۷/۵/۲۵ چنین آمده است:</p>
      <p>"به منظور جلوگیری از کاهش عرضه و افزایش قیمت کالاها در بازار داخلی، وزیر صمت می تواند در چارچوب دستورالعملی که به تصویب رئیس جمهور می رسد، صادرات برخی کالاها را در شرایط اضطراری برای محدوده زمانی معین مشروط یا ممنوع نماید."</p>
    </article>
  </body>
</html>