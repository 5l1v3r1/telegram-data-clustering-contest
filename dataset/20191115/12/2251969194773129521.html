<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/15/una-mostra-per-il-trentennale-de-i-nuovi-amici/1325270/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-15T12:32:30+00:00"/>
    <meta property="og:title" content="Una mostra per il trentennale de “I nuovi amici”"/>
    <meta property="og:description" content="MACERATA - L'associazione, che si occupa di ragazzi con disabilità, inaugurerà l'esposizione fotografica domenica alle 17,30, negli spazi della Galleria Scipione, in piazza della Libertà"/>
  </head>
  <body>
    <article>
      <h1>Una mostra per il trentennale de “I nuovi amici”</h1>
      <h2>MACERATA - L'associazione, che si occupa di ragazzi con disabilità, inaugurerà l'esposizione fotografica domenica alle 17,30, negli spazi della Galleria Scipione, in piazza della Libertà</h2>
      <address><time datetime="2019-11-15T12:32:30+00:00">15 Nov 2019, 12:32</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F15%2Funa-mostra-per-il-trentennale-de-i-nuovi-amici%2F1325270%2F">Condividi6</a><a href="https://twitter.com/intent/tweet?text=Una+mostra+per+il+trentennale++de+%22I+nuovi+amici%22&amp;url=https%3A%2F%2Fwww.cronachemaceratesi.it%2F2019%2F11%2F15%2Funa-mostra-per-il-trentennale-de-i-nuovi-amici%2F1325270%2F">Tweet</a>Email6 Condivisioni</p>
      <p> </p>
      <p><b>“I nuovi amici” di Macerata spengono 30 candeline. L’associazione, nata nel 1989 e dal 1996 riconosciuta come onlus, offre a giovani e ragazzi con disabilità un luogo di incontro e di amicizia con i propri pari: una sfida alla cultura del rifiuto e del pregiudizio nei confronti dell’handicap.</b> In occasione del trentennale delle sue attività, è pronto un cartellone eventi davvero speciale, tra mostre, confronto e condivisione. Negli anni questa realtà è cresciuta grazie alla buona volontà di molti maceratesi e al contributo di istituzioni locali e religiose, in particolare della parrocchia di Santa croce, che ospita l’associazione nei suoi locali. <b>E’ prevista per domenica, alle 17,30, l’inaugurazione della mostra fotografica “I fantastici 30”, allestita negli spazi della Galleria Scipione, in piazza della Libertà a Macerata.</b> L’esposizione, che documenta i trent’anni di attività de “I nuovi amici”, rimarrà aperta fino a domenica 1 dicembre, il mercoledì dalle 10 alle 12 e da giovedì a domenica dalle 16,30 alle 20. <b>Nel giorno di chiusura della mostra, si terrà il pranzo dedicato ai festeggiamenti, all’istituto Salesiano di viale Don Bosco. Per il pranzo, a contributo libero, è gradita la conferma telefonica, entro il 28 novembre, ai numeri <a href="https://www.cronachemaceratesi.it/2019/11/15/una-mostra-per-il-trentennale-de-i-nuovi-amici/1325270/tel://3475710196">3475710196</a> (Barbara) e <a href="https://www.cronachemaceratesi.it/2019/11/15/una-mostra-per-il-trentennale-de-i-nuovi-amici/1325270/tel://339539529">339539529</a> (Antonietta).</b></p>
    </article>
  </body>
</html>