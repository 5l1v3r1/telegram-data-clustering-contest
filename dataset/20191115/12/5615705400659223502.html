<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204504-polshcha-pogrozhue-nimechchini-sudom-yakshcho-vona-zahishchatime-pivnichnij-potik-2"/>
    <meta property="og:site_name" content="Mind UA"/>
    <meta property="article:published_time" content="2019-11-15T12:43:00+00:00"/>
    <meta property="og:title" content="Польща погрожує Німеччині судом, якщо вона захищатиме «Північний потік – 2»"/>
    <meta property="og:description" content="Польща вимагає від ФРН враховувати її інтереси при імплементації газової директиви ЄС"/>
  </head>
  <body>
    <article>
      <h1>Польща погрожує Німеччині судом, якщо вона захищатиме «Північний потік – 2»</h1>
      <h2>Польща вимагає від ФРН враховувати її інтереси при імплементації газової директиви ЄС</h2>
      <address>
        <time datetime="2019-11-15T12:43:00+00:00">15 Nov 2019, 12:43</time>
      </address>
      <p>Польща обіцяє застосувати юридичні кроки, якщо Німеччина не буде враховувати її інтереси при імплементації газової директиви ЄС в ФРН по «Північному потоку – 2». Про це заявив глава польської нафтогазової компанії PGNiG Петро Возняк, передає <a href="https://biznesalert.pl/pgnig-dyrektywa-gazowa-nord-stream-2-niemcy-energetyka/">BiznesAlert</a>.</p>
      <p>«Схоже, що завдяки вмісту третього абзацу сьомої статті ми в безпеці. Був пункт, що, перш ніж Nord Stream 2 буде надано якийсь відступ, регулюючий орган повинен враховувати безпеку поставок і вплив на конкурентоспроможність ринку сусідніх країн», – сказав він.</p>
      <p>«Це калька, яку було перенесено з іншої директиви. Якщо цього дотримуватимуться , ми відчуватимемо себе в безпеці. У випадку з OPAL відсутність такого аналізу викликало чітку реакцію з нашого боку», – нагадав Возняк.</p>
      <p>«Якщо, на нашу думку, не буде здійснено глибокий аналіз впливу інвестиції на ринок і безпеку суміжних країн, то ми залишаємо за собою можливість застосувати відповідні юридичні кроки», – наголосив Возняк.</p>
      <p>Нагадаємо: раніше цього місяця, що німецькі коаліційні партії ХДС/ХСС і СДПН розробили закон, що має захистити газопровід «Північний потік – 2» від обмежень, які вводить <a href="https://mind.ua/news/20204135-nimechchina-hoche-vryatuvati-pivnichnij-potik-2-vid-gazovoyi-direktivi-es">нова газова директива </a>Європейського Союзу, і захистити інвестиції німецьких компаній у проект.</p>
      <p>13 листопада Бундестаг прийняв ці <a href="https://mind.ua/news/20204431-bundestag-prijnyav-popravki-do-gazovoyi-direktivi-yaki-stosuyutsya-pivnichnogo-potoku-2">поправки до газової директиви</a> ЄС.</p>
      <p>Як повідомлялось, голова правління Wintershall Dea Маріо Мерен заявив,що будівництво газопроводу «Північний потік – 2»<a href="https://mind.ua/news/20204357-pivnichnij-potik-2-bude-zavershenij-cogo-roku-glava-wintershall-dea"> завершиться цього року.</a></p>
      <p>8 листопада Польща оштрафувала учасника «Північного потоку – 2» – французьку компанію Engie <a href="https://mind.ua/news/20204248-polshcha-oshtrafuvala-odnogo-z-uchasnikiv-pivnichnogo-potoku-2-na-44-mln-evro">на рекордні 44 млн євро</a>. Офіційне формулювання: «за наполегливу і необгрунтовану відмову» співпрацювати з польською владою.</p>
      <p>У вересні  ЄС<a href="https://mind.ua/news/20201848-polshcha-vigrala-u-gazpromu-sudovij-pozov-shchodo-gazoprovodu-opal"> скасував рішення Єврокомісії</a> про розширення доступу «Газпрому» до транзитних потужностей газопроводу Opal в Німеччині, необхідним російської газової компанії для збільшення обсягів поставок газу на її ключовий ринок, йдеться в заяві суду.</p>
      <p>Трубопровід Opal контролюється спільним підприємством Газпрому і Wintershall DEA – WIGA, йому належить 80% в Opal. Решта 20% належать німецькій Uniper.</p>
      <related>
        <h4>Також читайте</h4>
        <a href="https://mind.ua/news/20204431-bundestag-prijnyav-popravki-do-gazovoyi-direktivi-yaki-stosuyutsya-pivnichnogo-potoku-2"/>
        <a href="https://mind.ua/news/20204357-pivnichnij-potik-2-bude-zavershenij-cogo-roku-glava-wintershall-dea"/>
        <a href="https://mind.ua/news/20204294-pivnichnij-potik-2-e-oplatoyu-zbroyi-rf-evropejskimi-groshima-moraveckij"/>
      </related>
    </article>
  </body>
</html>