<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/zdrahalova-byla-na-uvod-sp-druha-v-divizi-b-na-3000-metru/1820889?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-15T12:47:00+00:00"/>
    <meta property="og:title" content="Zdráhalová byla na úvod SP druhá v divizi B na 3000 metrů"/>
    <meta property="og:description" content="Minsk/Praha - Rychlobruslařka Nikola Zdráhalová vstoupila do nové sezony Světového poháru druhým místem v divizi B v závodu na 3000 metrů v Minsku. Česká reprezentantka v Bělorusku zajela čas 4:10,745 a nestačila pouze na Melissu Wijfjeovou z Nizozemska, za kterou zaostala o tři sekundy."/>
  </head>
  <body>
    <article>
      <h1>Zdráhalová byla na úvod SP druhá v divizi B na 3000 metrů</h1>
      <address><time datetime="2019-11-15T12:47:00+00:00">15 Nov 2019, 12:47</time> by <a rel="author" href="http://www.ctk.cz/" target="_blank">ČTK</a></address>
      <p>Minsk/Praha - Rychlobruslařka Nikola Zdráhalová vstoupila do nové sezony Světového poháru druhým místem v divizi B v závodu na 3000 metrů v Minsku. Česká reprezentantka v Bělorusku zajela čas 4:10,745 a nestačila pouze na Melissu Wijfjeovou z Nizozemska, za kterou zaostala o tři sekundy.</p>
      <p>Třiadvacetiletá Zdráhalová v Minsku zhruba o osm desetin sekundy zaostala za svým časem ze závěru října v kontrolních závodech v Inzellu. Třetí Jekatěrinu Šichovovou z Ruska porazila o sedm setin sekundy.</p>
      <p>Česká rychlobruslařská hvězda Martina Sáblíková se představí v divizi A, která se pojede odpoledne. Světová rekordmanka na této trati bude v závěrečné rozjížďce společně s Natalií Voroninovou z Ruska.</p>
    </article>
  </body>
</html>