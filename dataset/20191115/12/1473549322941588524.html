<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/prezydent-litwy-ulaskawil-dwoch-szpiegow-rosyjskich,985614.html"/>
    <meta property="og:site_name" content="TVN24"/>
    <meta property="article:published_time" content="2019-11-15T12:32:00+00:00"/>
    <meta property="og:title" content="Prezydent Litwy ułaskawił rosyjskich szpiegów. Media wieszczą &quot;wymianę&quot;"/>
    <meta property="og:description" content="Gitanas Nauseda ułaskawił dwóch Rosjan skazanych w 2017 roku za szpiegostwo - podała w piątek kancelaria prezydenta Litwy. Wcześniej litewskie media informowały, że rosyjscy szpiedzy mogą zostać wy..."/>
  </head>
  <body>
    <article>
      <h1>Prezydent Litwy ułaskawił rosyjskich szpiegów. Media wieszczą "wymianę"</h1>
      <address><time datetime="2019-11-15T12:32:00+00:00">15 Nov 2019, 12:32</time> by <a rel="author">tas/adso</a></address>
      <slideshow>
        <figure>
          <img src="https://r-scale-60.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/8e73356f-7341-4ff9-a898-99bb9f293fd1.jpg?type=1&amp;srcmode=0&amp;srcx=0/1&amp;srcy=1/1&amp;srcw=97/100&amp;srch=97/100&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/3a544019-a062-460f-ad6c-13f6e30b1955-480p.mp4"/>
          <figcaption>Frode Berg został skazany na 14 lat kolonii karnej</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/3c292fcb-af8e-42fc-a8e8-142e56f4e593-480p.mp4"/>
          <figcaption>Przedłużono areszt Paula Whelana. Amerykanin jest oskarżany...</figcaption>
        </figure>
        <figcaption>Po ułaskawieniu Rosjan władze w Moskwie mogą uwolnić skazanych za szpiegostwo Litwinów oraz Norwega Frode'a Berga (nagranie z 25 października)<cite>Foto: Shutterstock | Video: Reuters Archive</cite></figcaption>
      </slideshow>
      <h3>Gitanas Nauseda ułaskawił dwóch Rosjan skazanych w 2017 roku za szpiegostwo - podała w piątek kancelaria prezydenta Litwy. Wcześniej litewskie media informowały, że rosyjscy szpiedzy mogą zostać wymienieni na Litwinów, skazanych za szpiegostwo w Rosji.</h3>
      <p>Litewska agencja BNS jeszcze w październiku informowała, że dwóch Rosjan, Nikołaj Filipczenko i Siergiej Moisiejenko, może zostać wymienionych na dwóch Litwinów, Jewgienija Mataitisa i Aristidasa Tamosaitisa oraz na Norwega Frode'a Berga, którzy zostali skazani w Rosji za szpiegostwo.</p>
      <related>
        <a href="https://www.tvn24.pl/wiadomosci-ze-swiata,2/rosjanie-szpieguja-jak-za-zimnej-wojny-nawet-niemcy-narzekaja,443955.html"/>
      </related>
      <p>Dekret podpisany w piątek przez prezydenta Gitanasa Nausedę wskazuje, że Rosjanie zostali ułaskawieni na mocy nowych przepisów dotyczących wymiany szpiegów. Oprócz Rosjan, prezydent ułaskawił także trzech obywateli Litwy.</p>
      <h3>Bez komentarza kancelarii</h3>
      <p>W sprawie ewentualnej wymiany francuska agencja AFP zwróciła się o komentarz do służb w kancelarii Gitanasa Nausedy, jednak jej go odmówiono. - Wkrótce odpowiemy na ewentualne pytania - zapewnił rzecznik prezydenta Antanas Bubnelis.</p>
      <p>Według przedstawicieli litewskich władz Filipczenko pracował dla rosyjskiej Federalnej Służby Bezpieczeństwa (FSB) i próbował rekrutować ważnych litewskich urzędników. Został skazany na 10 lat więzienia i nie odwołał się od wyroku.</p>
      <p>Moisiejenko został skazany na 10,5 roku więzienia za zwerbowanie litewskiego kapitana służącego w głównej bazie lotniczej w Szawlach na północy Litwy. Moisiejenko nie przyznał się do winy.</p>
      <p>Również dwóch obywateli Litwy zostało skazanych w 2016 roku za przekazywanie tajemnic wojskowych rosyjskiemu wywiadowi wojskowemu.</p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/putin-chce-spotkania-z-trumpem-i-grozi-przerwaniem-tranzytu-gazu-przez-ukraine,985560.html"/>
        <a href="https://www.tvn24.pl/wiadomosci-ze-swiata,2/powstaje-pierwsza-baza-rosyjskich-smiglowcow-w-polnocnej-syrii,985356.html"/>
        <a href="https://www.tvn24.pl/wiadomosci-ze-swiata,2/rosja-popiera-tymczasowa-prezydent-boliwii-ale-stawia-warunek,985382.html"/>
        <a href="https://www.tvn24.pl/wiadomosci-ze-swiata,2/oligarcha-straszy-rosyjskimi-czolgami-pod-warszawa-napiecie-miedzy-kolomojskim-a-zelenskim-rosnie,985553.html"/>
        <a href="https://www.tvn24.pl/wiadomosci-ze-swiata,2/uczen-otworzyl-ogien-w-szkole-zabici-i-ranni,985264.html"/>
      </related>
    </article>
  </body>
</html>