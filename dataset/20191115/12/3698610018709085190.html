<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/bukmekeri-zrobili-prognoz-na-match-zbirnoyi-ukrayini-proti-serbiyi-329762_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T12:38:00+00:00"/>
    <meta property="og:title" content="Букмекери зробили прогноз на матч збірної України проти Сербії"/>
    <meta property="og:description" content="Аналітики не вірять в успіх команди Шевченка."/>
  </head>
  <body>
    <article>
      <h1>Букмекери зробили прогноз на матч збірної України проти Сербії</h1>
      <h2>Аналітики не вірять в успіх команди Шевченка.</h2>
      <address>
        <time datetime="2019-11-15T12:38:00+00:00">15 Nov 2019, 12:38</time>
      </address>
      <p>У неділю, 17 жовтня, в матчі заключного туру <b><a href="https://dt.ua/SPORT/vidbir-na-yevro-2020-usi-rezultati-igrovogo-dnya-14-listopada-polozhennya-komand-329713_.html">відбіркового турніру чемпіонату Європи-2020</a></b> збірна України в Белграді на стадіоні "Райко Мітіч" зіграє з національною командою Сербії.</p>
      <p>Букмекери вважають сербську збірну фаворитом цього поєдинку. На перемогу Сербії пропонується коефіцієнт 2,02. Нічия оцінюється коефіцієнтом 3,74. На успіх української національної команди можна поставити з коефіцієнтом 3,82.</p>
      <p>Нагадаємо, збірна України гарантувала собі перше місце в групі і наступного літа зіграє у фінальній частині чемпіонату Європи з футболу.</p>
      <p>Серби знаходяться на третьому місці, відстаючи перед заключною зустріччю від Португалії на одне очко.</p>
      <p>Відзначимо, що у Львові в матчі першого кола підопічні Шевченка розгромили сербів з рахунком 5:0.</p>
      <p>Чемпіонат Європи пройде з 12 червня по 12 липня наступного року. У турнірі візьмуть участь 24 збірні, а матчі континентальної першості в зв'язку з 60-річчям заснування Євро відбудуться в 12 містах Європи. Півфінали і фінал пройдуть у Лондоні на легендарному стадіоні "Уемблі".</p>
      <p><b><a href="https://dt.ua/SPORT/ukrayina-estoniya-onlayn-translyaciya-matchu-329470_.html">Україна - Естонія - 1:0: ключові моменти матчу</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>