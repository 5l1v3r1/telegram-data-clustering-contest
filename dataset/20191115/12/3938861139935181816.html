<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_sprava-bronezhiletiv-zaareshtuvali-ostannogo-pidozryuvanogo/938337"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T12:46:00+00:00"/>
    <meta property="og:title" content="Справа бронежилетів: заарештували останнього підозрюваного"/>
    <meta property="og:description" content="Михайла Каморянського, який фігурує у справі про корупцію в закупівлі бронежилетів, Печерський райсуд Києва заарештував на 2 місяці. За підозрюваного можуть внести заставу 76 млн 840 тис. грн, повідомив представник Головного управління розвитку та супроводу матеріального забезпечення ..."/>
  </head>
  <body>
    <article>
      <h1>Справа бронежилетів: заарештували останнього підозрюваного</h1>
      <address><time datetime="2019-11-15T12:46:00+00:00">15 Nov 2019, 12:46</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938337_w_300.jpg?v=0"/>
        <figcaption>У справі бронежилетів арештували Михайла Каморянського. Фото:storage1a.censor.net</figcaption>
      </figure>
      <p><b>Михайла Каморянського</b>, який фігурує у справі про корупцію в закупівлі бронежилетів, Печерський райсуд Києва заарештував на 2 місяці.</p>
      <p>За підозрюваного можуть внести заставу 76 млн 840 тис. грн, повідомив представник Головного управління розвитку та супроводу матеріального забезпечення Збройних сил України <b>Сергій Місюра,</b> пише <a href="https://www.ukrinform.ua/rubric-society/2818857-patogo-figuranta-spravi-broneziletiv-zaarestuvali-zastava-ponad-76-miljoniv.html">"Укрінформ".</a></p>
      <p>14 листопада таке рішення ухвалив суддя <b>Олег Білоцерківець.</b></p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_pochinayetsya-zachistka-tih-hto-reformuvav-armiyu-fedina-pro-aresht-generala-marchenka/937838"/>
      </related>
      <p>Напередодні арештували також головного фігуранта справи - керівника Головного управління розвитку та супроводження матеріального забезпечення ЗСУ <b>Дмитра Марченка</b>. 13 листопада суд обрав запобіжні заходи ще для трьох підозрюваних. Зокрема, перший заступник начальника Головного управління розвитку та супроводу матеріального забезпечення ЗСУ <b>Сергій Почтаренко</b> 2 місяці перебуватиме під вартою на гауптвахті з можливістю застави у понад 76 млн грн. Заступницю начальника управління <b>Ольгу Капінус</b> і начальника відділу розробки речового майна <b>Василя Саковця</b> посадили під нічний домашній арешт до 3 січня 2020-го.</p>
      <blockquote>Генерал-майор Дмитро Марченко, якого підозрюють у <a href="https://gazeta.ua/articles/life/_sist-kul-otrimav-soldat-i-vzhe-zrozumiv-scho-mi-prasi-general-marchenko-znav-pro-neyakisni-bronezhileti/938013">справі </a>щодо закупки неякісних бронежилетів, нібито знав, що бронежилети браковані. Спеціальна експертиза показала, що прострілюються 70% бронежилетів.</blockquote>
    </article>
  </body>
</html>