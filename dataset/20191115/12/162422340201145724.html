<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/15/berem-masyvom-umovy-za-yakymy-investory-kupuvatymut-zemlyu-v-ukrayini/"/>
    <meta property="og:site_name" content="AgroDay"/>
    <meta property="article:published_time" content="2019-11-15T12:30:29+00:00"/>
    <meta property="og:title" content="Гуртом-вигідніше: умови, за якими інвестори купуватимуть землю в Україні"/>
    <meta property="og:description" content="Купувати землю в бабусь системні інвестори не прийдуть - їх цікавлять великі земельні кластери. Такі масиви є зараз саме в державній власності. Таку точку зору висловив Олексій Павленко, ексміністр аграрної політики і продовольства України (2014-2016), на нещодавній конференції «Бізнес-моделі у AgriFood». &quot;У мене позиція, що ринок (землі) має бути відкритий. Але я переконаний, що не будуть йти великі інвестиції. Для того, щоб йшли інвестиції, потрібно створити консолідацію земельних масивів і продавати землю кластерами. Ніхто не буде купувати у поодиноких селян по 2-3 паї, по 2-3 гектари. Інвесторам потрібні кластери,&quot; – заявив Олексій Павленко. Так, Міністерство оборони має півмільйона гектарів землі, тюрми – близько 120 тисяч гектарів. Півмільйона гектарів має Академія аграрних наук, при цьому лише 20 тисяч гектарів потрібно для селекції насіння. Ще 100 тисяч гектарів землі у власності державних підприємств. Відтак там, де сконцентрована земля державної форми власності, наразі"/>
  </head>
  <body>
    <article>
      <h1>Гуртом-вигідніше: умови, за якими інвестори купуватимуть землю в Україні</h1>
      <address>
        <time datetime="2019-11-15T12:30:29+00:00">15 Nov 2019, 12:30</time>
      </address>
      <p>Купувати землю в бабусь системні інвестори не прийдуть – їх цікавлять великі земельні кластери. Такі масиви є зараз саме в державній власності.</p>
      <p>Таку точку зору висловив Олексій Павленко, ексміністр аграрної політики і продовольства України (2014-2016), на нещодавній конференції «Бізнес-моделі у AgriFood».</p>
      <p>“У мене позиція, що ринок (землі) має бути відкритий. Але я переконаний, що не будуть йти великі інвестиції. Для того, щоб йшли інвестиції, потрібно створити консолідацію земельних масивів і продавати землю кластерами. Ніхто не буде купувати у поодиноких селян по 2-3 паї, по 2-3 гектари. Інвесторам потрібні кластери,” – заявив Олексій Павленко.</p>
      <p>Так, Міністерство оборони має півмільйона гектарів землі, тюрми – близько 120 тисяч гектарів. Півмільйона гектарів має Академія аграрних наук, при цьому лише 20 тисяч гектарів потрібно для селекції насіння. Ще 100 тисяч гектарів землі у власності державних підприємств.</p>
      <p>Відтак там, де сконцентрована земля державної форми власності, наразі процвітають корупційні схеми передачі її в користування та обробку.</p>
      <p>Олексій Павленко вважає, що за рахунок державних сільгоспземель потрібно робити кластери для системних великих інвесторів.</p>
      <p>Повідомляє <a href="https://landlord.ua/news/ekspert-poiasnyv-na-iakykh-umovakh-investory-kupuvatymut-zemliu-v-ukraini/">Landlord</a></p>
      <related>
        <h4>Статті по темі</h4>
        <a href="https://agroday.com.ua/2019/11/14/perejshly-rubikon-vru-pidtrymala-skasuvannya-moratoriyu-na-prodazh-zemli-v-ukrayini/"/>
        <a href="https://agroday.com.ua/2019/11/12/popry-moratorij-sytuatsiya-na-vitchyznyanomu-rynku-zemli/"/>
        <a href="https://agroday.com.ua/2019/11/01/zavreshyty-rozpochate-do-kintsya-2019-roku-derzhgeokadastr-zavershyt-inventaryzatsiyu-zemel-derzhavnoyi-vlasnosti/"/>
        <a href="https://agroday.com.ua/2019/09/03/amerykanski-vcheni-znajshly-sposib-vyroshhuvannya-roslyn-na-zasolenyh-gruntah/"/>
        <a href="https://agroday.com.ua/2019/06/18/v-odnyh-rukah-moratorij-na-prodazh-s-g-pryznachennya-zemel-sprovokuvav-monopoliyu-agroholdyngiv-v-agrosferi/"/>
        <a href="https://agroday.com.ua/2019/06/14/vitchyznyani-kompaniyi-stvoryuvatymut-klastery-eksporteriv-lohyny/"/>
      </related>
    </article>
  </body>
</html>