<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425902/to-egklhma-toy-12-1-kai-h-timwria-toy-arkonada"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-15T12:40:02+00:00"/>
    <meta property="og:title" content="Το «έγκλημα» του… 12-1 και η «τιμωρία» του Αρκονάδα"/>
    <meta property="og:description" content="Προκριματικά Ευρωπαϊκού Πρωταθλήματος 1984, Σεβίλλη, 21 Δεκεμβρίου 1983. Η ημέρα που το διεθνές ποδόσφαιρο στιγματίστηκε εκ νέου ή μήπως τελικά ήταν, ...- Το «έγκλημα» του… 12-1 και η «τιμωρία» του Αρκονάδα - Η ΡΟΔΙΑΚΗ"/>
  </head>
  <body>
    <article>
      <h1>Το «έγκλημα» του… 12-1 και η «τιμωρία» του Αρκονάδα</h1>
      <address>
        <time datetime="2019-11-15T12:40:02+00:00">15 Nov 2019, 12:40</time>
      </address>
      <p>Προκριματικά Ευρωπαϊκού Πρωταθλήματος 1984, Σεβίλλη, 21 Δεκεμβρίου 1983. Η ημέρα που το διεθνές ποδόσφαιρο στιγματίστηκε εκ νέου ή μήπως τελικά ήταν, αν και έληξε… 12-1, ένα ματς καθαρό και η διαφορά δυναμικότητας αποτυπώθηκε και στο γήπεδο; Μεταξύ μας, δεν ήταν.</p>
      <p>Η Ισπανία χρειαζόταν νίκη μεν, αλλά με… 11 γκολ διαφορά κόντρα στη Μάλτα για να περάσει στην τελική φάση στη Γαλλία, εις βάρος της Ολλανδίας. Η «ρόχα» είχε 10 βαθμούς, 3 λιγότερους από την Ολλανδία μετά το 5-0 επί των «οράνιε» τέσσερις ημέρες νωρίτερα ενώ, εκείνη την εποχή, δεν ήταν απαραίτητο να διεξάγονται την ίδια μέρα και ώρα, παρά το βαθμολογικό ενδιαφέρον, οι τελευταίοι αγώνες των ομίλων. Δεν πίστευε, πριν το ματς, σχεδόν κανείς στην πρόκριση μιας και το ματς στη Βαλέτα είχε λήξει μεν με ισπανική νίκη, αλλά δύσκολα (με 3-2). Το ρόστερ των Ισπανών ήταν από τα καλύτερα: από τους Καμάτσο και Σαντιγιάνα της Ρεάλ, Θουμπιθαρέτα, Γκοϊκοετσέα και Σαράμπια της Αθλέτικ Μπιλμπάο έως τους Βίκτορ Μουνιόθ (ο μετέπειτα προπονητής του Παναθηναϊκού), Γκαγέγο, Καράσκο της Μπάρτσα. Και απέναντί τους είχαν μία ομάδα αποτελούμενη από ερασιτέχνες ποδοσφαιριστές.</p>
      <figure>
        <img src="https://www.rodiaki.gr/medias/2019/11/15/9558bbbd37b703bff54b28c54b40ed44.jpg"/>
      </figure>
      <p>Δείτε <a href="https://www.foxbet.gr/prognostika-stoiximatos">προγνωστικά στοιχήματος για σήμερα </a>από το Foxbet.gr</p>
      <p>Εληξε, λοιπόν, 12-1, οι Μαλτέζοι ισοφάρισαν με τυχερό γκολ του Ντεμανουέλε στο 20’ αλλά οι Ισπανοί κατόρθωσαν, από το 46’ και το τέρμα του Ρινκόν, έως το 84’ να σημειώσουν εννέα γκολ (!) και τους Μαλτέζους να μοιάζουν… ματιασμένοι. Πριν και μετά το ματς από τους Μαλτέζους ειπώθηκαν διάφορα. Μέχρι και ότι στο ημίχρονο τους προσφέρθηκαν στα αποδυτήρια λεμόνια κομμένα στη μέση, σε ένα δίσκο, κάτι που θεωρητικά θα πρόσφερε έξτρα ενέργεια αλλά εμφανίστηκαν στη συνέχεια… αφύσικα κουρασμένοι.</p>
      <p>Η Ισπανία πήγε στην τελική φάση του Euro 1984, έφτασε μέχρι τον τελικό και «λύγισε» στον τελικό κόντρα στους διοργανωτές Γάλλους (2-0) των Πλατινί, Τιγκανά, Ζιρές και Φερναντέζ, με το τραγικό λάθος του Αρκονάδα στο φάουλ του Πλατινί. Σαν να τον είχε καταραστεί κάποιος…</p>
      <p>Δ<a href="https://www.foxbet.gr/222473/to-stimeno-ton-12-gkol-ke-to-fun-bet-tou-6-00">ιαβάστε το πλήρες άρθρο και τα προγνωστικά του Νίκου Μποζιονέλου</a></p>
      <figure>
        <img src="https://www.rodiaki.gr/medias/2019/11/15/0c5596490509d64c5fb516408cc74862.jpg"/>
      </figure>
    </article>
  </body>
</html>