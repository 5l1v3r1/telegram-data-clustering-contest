<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/spread-impennata-a-178-poi-cala-cosa-succede-crisi-governo-conte-2-rating-e/1949638/"/>
    <meta property="og:site_name" content="IlSussidiario"/>
    <meta property="article:published_time" content="2019-11-15T12:06:28+00:00"/>
    <meta property="og:title" content="Spread: impennata a 178, poi cala/ Cosa succede: crisi Governo Conte-2, rating e.."/>
    <meta property="og:description" content="Allarme spread, impennata a 178 poi il calo oggi: cosa succede col differenziale Btp/Bund, tra crisi di Governo, allarme mercati e.."/>
  </head>
  <body>
    <article>
      <h1>Spread: impennata a 178, poi cala/ Cosa succede: crisi Governo Conte-2, rating e..</h1>
      <h2>Allarme spread, impennata a 178 poi il calo oggi: cosa succede col differenziale Btp/Bund, tra crisi di Governo, allarme mercati e..</h2>
      <address><time datetime="2019-11-15T12:06:28+00:00">15 Nov 2019, 12:06</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Ieri alla <b>chiusura delle Borse</b> il <b>Governo Conte-2</b> ha tremato ulteriormente dopo i già diversi nodi “caldi” per <b>Ilva, Manovra ed emergenza a Venezia</b>: lo <a href="https://www.ilsussidiario.net/news/spy-finanza-il-rischio-palla-di-neve-per-bond-e-spread/1948340/"><b>spread tra Btp e Bund tedeschi è tornato infatti a crescere</b></a> raggiungendo quasi quota 180 (178 per la precisione) di differenziale, il punto più alto da quando è in carica il Governo Conte-2. Dopo l’avvio a 163 punti della chiusura dell’altro ieri, il differenziale tra il <b>btp decennale benchmark e il “pari” tedesco</b> si è allargato di oltre dieci punti base nell’ultima ora di seduta <b>chiudendo a 178 punti</b>. Sono stati così i massimi di agosto ad essere “toccati”, confermando la difficoltà tanto sulle borse internazionali quanto su quelle italiane e quanto soprattutto sulla<a href="https://www.ilsussidiario.net/news/caos-governo-mannino-zingaretti-torna-al-pci-e-sfiducia-conte-a-gennaio/1949425/"><b> condizione attuale del Governo Pd-M5s-Leu-Iv</b></a>. Oggi a dir la verità il calo è già stato segnato, con la preoccupazione che dunque “scema” col passare della mattinata: siamo attorno a quota 160 dopo mezzogiorno, il che da un lato rassicura ma dall’altro fa comunque intuire l’oscillazione tornata “fibrillante” dopo mesi di calma apparentemente piatta.</p>
      <h4>TORNA A PREOCCUPARE LO SPREAD</h4>
      <p>Secondo l’analisi di Milano Finanza e Agenzia Ansa, l<a href="https://www.ilsussidiario.net/news/spy-finanza-spread-gli-indizi-che-portano-a-un-nuovo-rialzo/1943474/"><b>’impennata dello spread</b></a> ieri è da ritenersi una “<b>reazione tecnica</b>” mista a preoccupazioni politiche: «<i>dietro ci sarebbero prese di beneficio, forse il “tiering” della Bce e l’ipotesi di un accordo europeo sull’assicurazione dei depositi Ue che indurrebbe le banche a scaricare Btp</i>». Ma non solo: i <a href="https://www.ilsussidiario.net/news/scenario-lamo-della-merkel-per-far-cadere-il-governo-conte/1948436/"><b>timori per i mercati</b></a> riguardano anche le forti difficoltà del Governo giallorosso impegnato nella difficile Manovra e con una campagna elettorale verso le <a href="https://www.ilsussidiario.net/news/elezioni-emilia-romagna-i-quattro-ostacoli-che-si-frappongono-tra-la-lega-e-il-pd/1943961/"><b>Regionali in Emilia Romagna</b></a> che potrebbe portare alla <b>spallata definitiva del Centrodestra</b><a href="https://www.ilsussidiario.net/news/scenario-lamo-della-merkel-per-far-cadere-il-governo-conte/1948436/"><b>,</b></a> qualora vincesse contro <b>Bonaccini</b>, all’esperienza di <a href="https://www.ilsussidiario.net/news/spread-governo-laiutino-da-49-miliardi-della-bce-che-spiega-lamore-dei-mercati/1920489/"><b>Giuseppe Conte a Palazzo Chigi</b></a>. Al netto delle preoccupazioni, l’Italia è uscita per ora indenne dal <b>giudizio rinnovato di Moody’s</b> dopo il 0,1% di crescita del terzo trimestre: «<i>Un contesto politico più stabile, un continuo slancio positivo nell’area dell’euro e una combinazione di politiche monetarie e fiscali portano una ripresa, seppure lenta, dell’economia italiana, che probabilmente registrerà un magro 0,2% quest’anno, seguito da un tiepido 0,5% nel 2020 e da uno 0,7% nel 2021</i>», riporta l’agenzia di rating. Il tutto mentre l’Italia attende in serata il giudizio di un’altra <b>agenzia di rating, la Dbrs</b>, che potrebbe variare ulteriormente l’effetto sullo spread nella giornata di domani: problematiche economiche, mercati in fibrillazioni, ma ancora problemi interni non risolvibili a breve (emergenza <b>maltempo</b>, manovra di bilancio e <a href="https://www.ilsussidiario.net/news/ilva-lincontro-che-svela-lobiettivo-raggiunto-da-arcelor-mittal/1949357/"><b>crisi Ex Ilva)</b></a> comportano una maggiore apprensione di <b>Conte e Gualtieri</b> nello “sguardo” alle prossime settimane.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/spillo-le-imprese-e-quel-393-di-spesa-che-manca-allappello/1950124/"/>
        <a href="https://www.ilsussidiario.net/news/ilva-e-mose-le-prove-del-vero-male-italiano-che-unisce-nord-e-sud/1949682/"/>
        <a href="https://www.ilsussidiario.net/news/finanza-e-politica-250-mila-posti-di-lavoro-in-bilico-la-nuova-grana-per-il-governo/1950134/"/>
        <a href="https://www.ilsussidiario.net/news/decreto-fiscale-il-pericolo-di-nuova-evasione-che-il-governo-non-vede/1949644/"/>
        <a href="https://www.ilsussidiario.net/news/tasse-partite-iva-la-batosta-che-si-aggiunge-al-caos-fiscale/1948469/"/>
        <a href="https://www.ilsussidiario.net/news/lo-spread-sale-chi-ce-dietro-lultimo-balzo/1949902/"/>
      </related>
    </article>
  </body>
</html>