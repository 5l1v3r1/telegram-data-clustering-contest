<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621635/%D8%A7%D8%AC%D8%A7%D8%B2%D9%87-%D8%AA%D8%BA%DB%8C%DB%8C%D8%B1-%D8%AE%D9%88%D8%AF%D8%B3%D8%B1%D8%A7%D9%86%D9%87-%D8%AF%D8%B1-%D9%86%D8%B1%D8%AE-%DA%A9%D8%B1%D8%A7%DB%8C%D9%87-%D8%AA%D8%A7%DA%A9%D8%B3%DB%8C-%D8%B1%D8%A7-%D9%86%D9%85%DB%8C%E2%80%8C%D8%AF%D9%87%DB%8C%D9%85-%DA%A9%D8%A7%D8%B1%D8%B4%D9%86%D8%A7%D8%B3%D8%A7%D9%86-%D8%AA%D8%A7%DA%A9%D8%B3%DB%8C%D8%B1%D8%A7%D9%86%DB%8C-%D8%AF%D8%B1-%D8%AD%D8%A7%D9%84-%D8%A8%D8%B1%D8%B1%D8%B3%DB%8C-%D9%82%DB%8C%D9%85%D8%AA%E2%80%8C%D9%87%D8%A7-%D9%87%D8%B3%D8%AA%D9%86%D8%AF%D8%AA%D9%85%D8%A7%D9%85-%D8%AA%D9%84%D8%A7%D8%B4-%D8%AE%D9%88%D8%AF-%D8%B1%D8%A7-%D9%85%DB%8C%E2%80%8C%DA%A9%D9%86%DB%8C%D9%85-%D8%AA%D8%A7-%D8%AA%D8%BA%DB%8C%DB%8C%D8%B1%DB%8C-%D8%AF%D8%B1-%D9%82%DB%8C%D9%85%D8%AA-%DA%A9%D8%B1%D8%A7%DB%8C%D9%87-%D8%AA%D8%A7%DA%A9%D8%B3%DB%8C%E2%80%8C-%D9%86%D8%AF%D8%A7%D8%B4%D8%AA%D9%87-%D8%A8%D8%A7%D8%B4%DB%8C%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-15T12:56:00+00:00"/>
    <meta property="og:title" content="اجازه تغییر خودسرانه در نرخ کرایه تاکسی را نمی‌دهیم/ کارشناسان تاکسیرانی در حال بررسی قیمت‌ها هستند/تمام تلاش خود را می‌کنیم تا تغییری در قیمت کرایه تاکسی‌ نداشته باشیم"/>
    <meta property="og:description" content="مدیرعامل سازمان نظارت بر تاکسیرانی شهر تهران با اشاره به افزایش قیمت بنزین گفت: حداکثر تلاش خود را می‌کنیم که تغییری در قیمت کرایه تاکسی‌ها نداشته باشیم."/>
  </head>
  <body>
    <article>
      <h1>اجازه تغییر خودسرانه در نرخ کرایه تاکسی را نمی‌دهیم/ کارشناسان تاکسیرانی در حال بررسی قیمت‌ها هستند/تمام تلاش خود را می‌کنیم تا تغییری در قیمت کرایه تاکسی‌ نداشته باشیم</h1>
      <address>
        <time datetime="2019-11-15T12:56:00+00:00">15 Nov 2019, 12:56</time>
      </address>
      <p>
        <i>مدیرعامل سازمان نظارت بر تاکسیرانی شهر تهران با اشاره به افزایش قیمت بنزین گفت: حداکثر تلاش خود را می‌کنیم که تغییری در قیمت کرایه تاکسی‌ها نداشته باشیم.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>«علیرضا قنادان» مدیرعامل سازمان نظارت بر تاکسیرانی شهر تهران با تاکید بر اینکه بیان اینکه با توجه به افزایش قیمت بنزین اجازه تغییر خودسرانه در نرخ کرایه تاکسی را نمی‌دهیم، گفت: از فردا در تمام خطوط و سامانه‌ها اعلام آماده‌باش شده است و گشت‌های تاکسیرانی از ساعت ۶ صبح در کلیه نقاط و پایانه‌های اصلی شهر مستقر هستند و با توجه به افزایش استفاده از سامانه‌های حمل‌و نقل عمومی نظارت کافی را خواهیم داشت.</p>
      <p>وی درباره افزایش قیمت تاکسی‌ها گفت: الان تغییری در نرخ تاکسی‌ها نخواهیم داشت و با توجه به سهمیه درنظر گرفته شده، هیچ تاکسی اجازه تغییر خودسرانه در نرخ تاکسی را ندارد.</p>
      <figure>
        <img src="https://aftabnews.ir/files/fa/news/1398/8/24/359565_549.jpg"/>
      </figure>
      <p>قنادان با اشاره به نگرانی رانندگان تاکسی درخصوص افزایش قیمت بنزین گفت: این مساله را درک می‌کنیم، کارشناسان ما در سازمان تاکسیرانی در حال بررسی موضوع هستند و در مورد تخصیص و ارائه نرخ و سهمیه مشخص در صورت لزوم پیگیر‌های بعدی را انجام می‌دهیم.</p>
      <p>مدیرعامل سازمان تاکسیرانی تهران اظهار داشت: حداکثر تلاش خود را می‌کنیم که تغییری در قیمت کرایه تاکسی‌ها نداشته باشیم.</p>
      <p>وی در پاسخ به این سوال که با توجه به افزایش تمایل به استفاده از حمل‌و‌نقل عمومی به ظرفیت تاکسی‌های شهر اضافه خواهد شد یا خیر؟ گفت: همانطور که گفتم در همه مراکز اعلام آماده‌باش شده است، که این کار صورت نگیرد.</p>
      <p>قنادان درخصوص اعتراض شهروندان به افزایش قیمت‌ها گفت: با توجه به حضور ناظرین در پایانه‌ها می‌توانند، به طور حضوری اعتراض خود را اعلام کنند و یا با شماره ۴۸۰۴۸ و ۱۸۸۸، شکایات خود را مطرح کنند.</p>
    </article>
  </body>
</html>