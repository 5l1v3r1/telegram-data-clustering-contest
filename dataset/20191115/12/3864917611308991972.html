<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2819106-zelenskij-zminiv-nizku-goliv-rda-u-dvoh-oblastah.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T12:40:00+00:00"/>
    <meta property="og:title" content="Зеленський змінив низку голів РДА у двох областях"/>
    <meta property="og:description" content="Президент України Володимир Зеленський ухвалив низку кадрових рішень стосовно голів районних державних адміністрацій у Запорізькій та Житомирській областях."/>
  </head>
  <body>
    <article>
      <h1>Зеленський змінив низку голів РДА у двох областях</h1>
      <h2>Президент України Володимир Зеленський ухвалив низку кадрових рішень стосовно голів районних державних адміністрацій у Запорізькій та Житомирській областях.</h2>
      <address>
        <time datetime="2019-11-15T12:40:00+00:00">15 Nov 2019, 12:40</time>
      </address>
      <p>Відповідні <a href="https://www.president.gov.ua/documents/instructions">розпорядження</a> оприлюднені на сайті глави держави.</p>
      <p>Зокрема, у Запорізькій області Президент звільнив Артема Попова з посади голови Більмацької районної державної адміністрації і призначив його головою Приморської районної державної адміністрації.</p>
      <p>Сергія Селевича глава держави звільнив з посади голови Мелітопольської районної державної адміністрації і призначив головою Приазовської районної державної адміністрації замість звільненої з цієї посади Наталії Романенко.</p>
      <p>Окрім того, Президент перепризначив голову Пологівської районної державної адміністрації Артура Крупського та голову Розівської районної державної адміністрації Володимира Ревута.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2736836-zelenskij-zvilniv-goliv-22-rda-u-cotiroh-oblastah.html">Зеленський звільнив голів 22 РДА у чотирьох областях</a>
      </blockquote>
      <p>Глава держави також звільнив Сергія Бєлічева з посади голови Приморської районної державної адміністрації.</p>
      <p>У Житомирській області <a href="https://www.ukrinform.ua/tag-prezident">Президент</a> призначив Людмилу Димидюк головою Бердичівської районної державної адміністрації, Юрія Тарасюка - головою Коростенської районної державної адміністрації, Олександра Хомича - головою Чуднівської районної державної адміністрації.</p>
    </article>
  </body>
</html>