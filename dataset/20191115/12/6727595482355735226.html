<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/no-hearing-against-proposed-post-poll-alliance-in-supreme-court.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T12:04:00+00:00"/>
    <meta property="og:title" content="'ശിവസേന-എന്‍.സി.പി-കോണ്‍ഗ്രസ് സഖ്യം അനുവദിക്കരുത്'; ഹരജി ഇപ്പോള്‍ കേള്‍ക്കാനാവില്ലെന്ന് സുപ്രീം കോടതി"/>
    <meta property="og:description" content="Supreme Court India ന്യൂദല്‍ഹി: മഹാരാഷ്ട്രയിലെ ശിവസേന-എന്‍.സി.പി- കോണ്‍ഗ്രസ് സഖ്യം അനുവദിക്കരുതെന്ന് ആവശ്യപ്പെട്ട് സമര്‍പ്പിച്ച ഹരജി തള്ളി സുപ്രീം കോടതി.തെരഞ്ഞെടുപ്പ്"/>
  </head>
  <body>
    <article>
      <h1>'ശിവസേന-എന്‍.സി.പി-കോണ്‍ഗ്രസ് സഖ്യം അനുവദിക്കരുത്'; ഹരജി ഇപ്പോള്‍ കേള്‍ക്കാനാവില്ലെന്ന് സുപ്രീം കോടതി</h1>
      <address><time datetime="2019-11-15T12:04:00+00:00">15 Nov 2019, 12:04</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: മഹാരാഷ്ട്രയിലെ ശിവസേന-എന്‍.സി.പി- കോണ്‍ഗ്രസ് സഖ്യം അനുവദിക്കരുതെന്ന് ആവശ്യപ്പെട്ട് സമര്‍പ്പിച്ച ഹരജി തള്ളി സുപ്രീം കോടതി.</p>
      <p>തെരഞ്ഞെടുപ്പ് നടന്ന ശേഷം സര്‍ക്കാര്‍ രൂപീകരിക്കാനായി സഖ്യത്തിന് ശ്രമിക്കുന്ന ശിവസേനയുടെ നടപടിയില്‍ അടിയന്തര വാദം കേള്‍ക്കണമെന്ന ആവശ്യപ്പെട്ട് സമര്‍പ്പിച്ച ഹരജിയാണ് തള്ളി സുപ്രീം കോടതി തള്ളിയത്.</p>
      <p>ഹരജി ഇപ്പോള്‍ പരിഗണിക്കില്ലെന്നും വിഷയത്തില്‍ പിന്നീട് വാദം കേള്‍ക്കുമെന്നും സുപ്രീംകോടതി അറിയിച്ചു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ശിവസേന, എന്‍.സി.പി, കോണ്‍ഗ്രസ് പാര്‍ട്ടികള്‍ വോട്ടെടുപ്പിന് ശേഷം അധികാരത്തിലെത്താനായി സഖ്യമുണ്ടാക്കി വോട്ടര്‍മാരെ വഞ്ചിക്കുകയാണെന്നായിരുന്നു ഹരജിയില്‍ പറഞ്ഞത്.</p>
      <p>ബി.ജെ.പിക്കൊപ്പം നിയമസഭാ തെരഞ്ഞെടുപ്പില്‍ മത്സരിച്ച സേനയുടെ നിലപാട് മാറ്റം എന്‍.ഡി.എയോടുള്ള ജനങ്ങളുടെ വിശ്വാസത്തെ തകര്‍ക്കുന്നതാണെന്നും ഹരജിയില്‍ പറഞ്ഞിരുന്നു.</p>
      <related>
        <a href="https://www.doolnews.com/supreme-court-dismisses-plea-which-seeks-cancellation-of-dk-shivkumar-s-bail832.html?utm_source=doolnews&amp;utm_medium=related"/>
      </related>
      <p>പ്രമോദ് പണ്ഡിറ്റ് ജോഷി സമര്‍പ്പിച്ച പൊതുതാത്പര്യ ഹരജിയില്‍ കേന്ദ്രത്തോടും സംസ്ഥാനത്തോടും വിശദീകരണം തേടണമെന്നും ആവശ്യപ്പെട്ടിരുന്നു. ശിവസേന-എന്‍.സി.പി-കോണ്‍ഗ്രസ് സഖ്യത്തില്‍ നിന്നും മുഖ്യമന്ത്രിയെ നിയമിക്കരുതെന്നും ഹരജിയില്‍ ആവശ്യപ്പെട്ടിരുന്നു.<br/>എന്നാല്‍ അപേക്ഷ സുപ്രീം കോടതി നിരസിക്കുകയായിരുന്നു.</p>
      <p>രാഷ്ട്രീയ പാര്‍ട്ടികളുടെ നിയമാനുസൃതമായ സഖ്യമില്ലാതെ സര്‍ക്കാരുണ്ടാക്കാന്‍ അവകാശവാദം ഉന്നയിക്കുന്നത് ഭരണഘടനയ്ക്ക് വിരുദ്ധമാണ്. ശിവസേനയുടെയും എന്‍.സി.പിയുടെയും കോണ്‍ഗ്രസിന്റെയും നടപടി ഒരു ജനകീയ സര്‍ക്കാരിന് ചേര്‍ന്നതല്ല”അഭിഭാഷകന്‍ വഴി സമര്‍പ്പിച്ച ഹരജിയില്‍ ബറൂണ്‍ കുമാര്‍ സിന്‍ഹ പറഞ്ഞു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>രണ്ടോ അതിലധികമോ രാഷ്ട്രീയ പാര്‍ട്ടികള്‍ വോട്ടെടുപ്പിന് ശേഷം സഖ്യം ചേര്‍ന്ന് അധികാരത്തിലെത്തുന്നത് ഭരണഘടന പ്രകാരം അനുവദനീയമല്ലെന്നും അത് ജനഹിതമല്ലെന്നും അദ്ദേഹം ഹരജിയില്‍ പറഞ്ഞിരുന്നു.</p>
      <p>ഒക്ടോബര്‍ 21 ലെ സംസ്ഥാന തെരഞ്ഞെടുപ്പില്‍ സഖ്യമായി മത്സരിച്ച ബി.ജെ.പിയും ശിവസേനയും 288 അംഗ നിയമസഭയില്‍ യഥാക്രമം 105, 56 സീറ്റുകളായിരുന്നു നേടിയത്.</p>
      <p>ഇതിന് പിന്നാലെ മുഖ്യമന്ത്രി സ്ഥാനം പങ്കിടണമെന്ന സേനയുടെ ആവശ്യം ബി.ജെ.പി തള്ളി. ഇതോടെയാണ് ശിവസേന-എന്‍.സി-പി കോണ്‍ഗ്രസ് സഖ്യം സര്‍ക്കാരുണ്ടാക്കാനുള്ള ധാരണയില്‍ എത്തിയത്.</p>
      <figure>
        <iframe src="https://www.youtube.com/embed/VagkJ0Tc7f8" width="500" height="281" data-service="Youtube" scrolling="no"/>
      </figure>
    </article>
  </body>
</html>