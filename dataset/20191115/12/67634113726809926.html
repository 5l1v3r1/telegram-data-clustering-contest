<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150615/"/>
    <meta property="og:site_name" content="AgroNews"/>
    <meta property="article:published_time" content="2019-11-15T12:49:00+00:00"/>
    <meta property="og:title" content="Середня ціна закупівлі живця свиней просіла"/>
    <meta property="og:description" content="Протягом другого тижня листопада тривав низхідний рух закупівельних цін на живих свиней забійних кондицій. Середня ціна втратила 1 грн/кг (2,2%) і сягнула 44,2 грн/кг. Про це повідомили в асоціації «Свинарі України». Ближче до середини місяця зниження цін на ринку живця свиней пришвидшилося...."/>
  </head>
  <body>
    <article>
      <h1>Середня ціна закупівлі живця свиней просіла</h1>
      <address><time datetime="2019-11-15T12:49:00+00:00">15 Nov 2019, 12:49</time> by <a rel="author">agronews.uaode/author</a></address>
      <p>
        <b>Протягом другого тижня листопада тривав низхідний рух закупівельних цін на живих свиней забійних кондицій. Середня ціна втратила 1 грн/кг (2,2%) і сягнула 44,2 грн/кг. Про це повідомили в асоціації «Свинарі України».</b>
      </p>
      <p>Ближче до середини місяця зниження цін на ринку живця свиней пришвидшилося. Виробники скорегували свої ціни реалізації на 0,5-2 грн/кг у бік пониження. Тож упродовж 46-го тижня товарні партії свиней реалізовували переважно по 43-45 грн/кг.</p>
      <p>Очікування на другу половину місяця неоднозначні. Частина представників м’ясопереробної галузі прогнозує подальше послаблення цін закупівлі. Зокрема, близько третини закупівельників передбачає зниження мінімальної ціни закупівлі до 42 грн/кг, про що свідчать результати опитування учасників Асоціації м’ясної галузі.</p>
      <p>Більшість же опитаних вважає, що наступного тижня ціна залишатиметься на досягнутому рівні – в межах 43-45 грн/кг. Підтвердженням цього, на думку виробників свинини, є готовність переробників заздалегідь бронювати товарні партії на наступний тиждень.</p>
      <p>Водночас надходження заявок на додаткові обсяги з боку закупівельників хоча наразі й епізодичні, можуть бути першим сигналом пожвавлення, яке очікується наприкінці листопада.</p>
    </article>
  </body>
</html>