<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232066/"/>
    <meta property="og:site_name" content="Українська правда"/>
    <meta property="article:published_time" content="2019-11-15T12:20:00+00:00"/>
    <meta property="og:title" content="Випробували безпілотник нового покоління Akıncı з українськими двигунами"/>
    <meta property="og:description" content="Ударний безпілотний літальний апарат українсько-турецького виробництва Akıncı пройшов перші наземні випробування."/>
  </head>
  <body>
    <article>
      <h1>Випробували безпілотник нового покоління Akıncı з українськими двигунами</h1>
      <address>
        <time datetime="2019-11-15T12:20:00+00:00">15 Nov 2019, 12:20</time>
      </address>
      <p>Ударний безпілотний літальний апарат українсько-турецького виробництва Akıncı пройшов перші наземні випробування.</p>
      <p><b>Джерело:</b> <a href="https://twitter.com/Selcuk">Twitter</a> технічного менеджера компанії Baykar Сельчука Байрактара, "<a href="https://ukroboronprom.com.ua/uk/media/ostanni-novyny/pershyj-proekt-spilnogo-pidpryyemstv-ukrspetseksport-ta-baykar-defence-udarnyj-bezpilotnyk-novogo-pokolinnya-akynzhy.html">Укроборонпром</a>"</p>
      <p><b>Дослівно:</b> "Наземні випробування тривають. Він почав ходити. Скоро він побіжить і полетить, ми чекаємо і молимося за це".</p>
      <p><b>Деталі:</b> На відео, яке опублікував менеджер 15 листопада, безпілотник рухається в сутінках по злітно-посадковій смузі. Управління літального апарату здійснює технічний персонал з командного центру.</p>
      <p><b>Що було раніше:</b> У серпні 2019 року українська держкомпанія "Укрспецекспорт" та турецьке підприємство Baykar Defence створили перше спільне українсько-турецьке підприємство у сфері високоточної зброї та аерокосмічних технологій "<a href="https://ukroboronprom.com.ua/uk/media/ostanni-novyny/pershyj-proekt-spilnogo-pidpryyemstv-ukrspetseksport-ta-baykar-defence-udarnyj-bezpilotnyk-novogo-pokolinnya-akynzhy.html">Black Sea Shield</a>".</p>
      <figure>
        <iframe data-src="https://twitter.com/Selcuk/status/1195120871557533699?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>12 серпня стало відомо, що українська сторона вже виготовила та передала два двигуни АІ-450Т для Akinci</p>
      <p>1 вересня на безпілотник встановили українські двигуни.</p>
      <figure>
        <img src="https://img.pravda.com/images/doc/9/9/9977bab-1.jpg"/>
      </figure>
      <p>21 вересня перший прототип БПЛА, та зразки озброєння, що можуть використовуватися на апараті, продемонстрували під час проведення оборонної виставки Tehnofest-2019.</p>
      <p><b>Довідково: </b>Турбовальний двороторний двигун АІ-450 – розробило "Запорізьке машинобудівне конструкторське бюро "Прогрес" ім. Івченко" в 1988 році. Двигун АІ-450 призначений для легких вертольотів і літаків у класі злітної ваги 1500-4000 кг і може бути використаний у складі як дводвигунових, так і однодвигунних силових установок літальних апаратів, а також як допоміжна силова установка.</p>
      <figure>
        <img src="https://img.pravda.com/images/doc/a/3/a3e2913-2.jpg"/>
      </figure>
      <p>Попередньо відомо, що Akıncı здатний перебувати в повітрі до 24 годин, матиме максимальну висоту польоту 12 км та радіус дії 250 км. Максимальна швидкість польоту беспілотника становитиме 463 км/год. Вага корисного навантаження складатиме 1350 кг, 20 м – розмах крила.</p>
      <p>Безпілотник призначений для ведення оперативно-стратегічної повітряної розвідки, а також нанесення авіаційних ударів по об’єктах противника. Він оснащений сучасним системами спостереження.</p>
      <figure>
        <img src="https://img.pravda.com/images/doc/b/b/bbcafc9-3.jpg"/>
      </figure>
      <p>Akıncı можна озброїти боєприпасами, які застосовуються у звичайній авіації: різні типи ракетного та бомбового озброєння, зокрема і турецькі далекобійні крилаті ракети SOM, які здатні знищувати цілі на відстані біля 250 км.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/12/7231706/"/>
        <a href="https://www.pravda.com.ua/articles/2019/11/6/7231193/"/>
        <a href="https://www.pravda.com.ua/news/2019/11/6/7231171/"/>
      </related>
    </article>
  </body>
</html>