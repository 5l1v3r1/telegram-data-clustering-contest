<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/15/vereshhuk-rozpovila-pro-podalshi-plany-pislya-vidstavky-z-posady/"/>
    <meta property="og:site_name" content="Рубрика"/>
    <meta property="article:published_time" content="2019-11-15T12:32:57+00:00"/>
    <meta property="og:title" content="Верещук розповіла про подальші плани після відставки з посади"/>
    <meta property="og:description" content="Народна депутатка від “Слуги народу” Ірина Верещук в ексклюзивному коментарі “Рубриці” розповіла про подальші плани після відставки з посади. За її словами, вона планує зосередитися на роботі в Комітеті. “Далі я зосереджусь на роботі в парламенті, особливо в Комітеті з Нацбезпеки, оборони та розвідки. У будь-якому випадку буду працювати, і в тому числі над комунікацією між парламентом […]"/>
  </head>
  <body>
    <article>
      <h1>Верещук розповіла про подальші плани після відставки з посади</h1>
      <address><time datetime="2019-11-15T12:32:57+00:00">15 Nov 2019, 12:32</time> by <a rel="author" href="https://rubryka.com/author/sandra-iarlykova/" target="_blank">Олександра Ярликова</a></address>
      <figure>
        <img src="https://rubryka.com/wp-content/uploads/2019/11/Vereshhuk-860x580.jpg"/>
      </figure>
      <p>
        <b>
          <b>Народна депутатка від “Слуги народу” Ірина Верещук в ексклюзивному коментарі </b>
          <a href="https://rubryka.com/">
            <b>“Рубриці”</b>
          </a>
          <b> розповіла про подальші плани після відставки з посади.</b>
        </b>
      </p>
      <p>За її словами, вона планує зосередитися на роботі в Комітеті.</p>
      <p>“Далі я зосереджусь на роботі в парламенті, особливо в Комітеті з Нацбезпеки, оборони та розвідки. У будь-якому випадку буду працювати, і в тому числі над комунікацією між парламентом і Кабміном. Але вже так, як бачу це я, не пов’язуючи себе з посадою”, – пояснила пані Ірина.</p>
      <p>Також <a href="https://rubryka.com/2019/11/15/sytuatsiya-u-fraktsiyi-dosyt-tryvozhna-vereshhuk/">вона заявила, що ситуація у фракції тривожна.</a></p>
      <p>“Якщо ми кажемо про ситуацію загалом, то вона є тривожною, бо на сьогодні ми не виробили єдиних правил, що буде вважатись порушенням дисципліни фракції, а що ні. Ми не маємо положення, яке було б чітко розроблено та універсалізовано для всіх. Щоб ми знали, що є порушенням, за яке можливе виключення з фракції, а за яке буде догана, попередження чи інші форми дисциплінарного стягнення. Мене особисто такі голосування, як сьогодні, тривожать. Бо я розумію, що вони можуть мати негативну тенденцію”, – пояснює Верещук.</p>
      <p>Раніше <a href="https://rubryka.com/2019/11/15/ne-znajshla-tochok-dotyku-z-prem-yerom-vereshhuk-poyasnyla-chomu-napysala-zayavu/">Верещук в ексклюзивному коментарі “Рубриці” пояснила, чому написала заяву.</a></p>
      <p>Нагадаємо, що <a href="https://rubryka.com/2019/11/15/vereshhuk-hoche-pity-z-posady-predstavnytsi-kabminu-v-radi/">Верещук написала заяву про звільнення з посади представниці Кабінету Міністрів у Верховній Раді.</a></p>
    </article>
  </body>
</html>