<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-e-scudo-review-bombing/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T12:55:00+00:00"/>
    <meta property="og:title" content="Pokémon Spada e Scudo vittime di review bombing? | Game Division"/>
    <meta property="og:description" content="Come per Death Stranding, anche Pokémon Spada e Scudo stanno ricevendo recensioni negative da parte dell'utenza! Altro episodio di review bombing in corso?"/>
  </head>
  <body>
    <article>
      <h1>Pokémon Spada e Scudo vittime di review bombing? | Game Division</h1>
      <address><time datetime="2019-11-15T12:55:00+00:00">15 Nov 2019, 12:55</time> by <a rel="author">https://www.facebook.com/alessandro.niro.88</a></address>
      <p>Oggi è il grande giorno, <b>Pokémon Spada</b> e <b>Pokémon Scudo</b> sono ufficialmente usciti sugli scaffali dei negozi e, come nel caso passato di <a href="https://www.tomshw.it/videogioco/death-stranding-vittima-review-bombing/">Death Stranding</a>, anche questi ultimi sembrano essere <b>vittima di review bombing</b>. Entrambe le ultime creazioni della casa Nintendo, nonostante un punteggio medio della <b>stampa specializzata che si attesta intorno a 81</b>, ha ricevuto su <b>Metacritic</b> in particolare, una grande quantità di <b>recensioni negative da parte dell’utenza</b>, che si trova or ora intorno ad un punteggio di 3.6.</p>
      <p>Anche Pokémon Spada e Scudo sono entrati a far parte dell’oramai lunghissima lista di vittime di <b>review bombing</b>, ossia di quella meccanica sempre più diffusa in cui <b>gruppi di giocatori si scagliano contro o a favore di un determinato titolo</b> per qualche motivo in particolare e soprattutto, senza averlo neanche giocato, <b>rilasciando una recensione negativa</b>.</p>
      <p>A dare particolarmente fastidio ai numerosi utenti che hanno lasciato una propria recensione sembra essere stata per molti la <b>riduzione del Pokédex</b> e l’<b>eliminazione di alcune mosse</b> <b>di combattimento</b> Pokémon.</p>
      <p>Leggi anche: <a href="https://www.tomshw.it/videogioco/red-dead-redemption-2-frame-rate-bug/">Red Dead Redemption 2: le condizioni del protagonista vengono influenzate dal frame rate, colpa di un bug</a></p>
      <figure>
        <img src="https://www.tomshw.it/images/images/2019/06/pokemon-spada-scudo-36097.jpg"/>
      </figure>
      <p>Molte recensioni si attestano essere uno 0 tondo, con spiegazioni del tipo: “<i>Non comprate questo prodotto incompleto, non vale davvero il prezzo pieno e merita solo di essere piratato. Se lodoveste acquistare è un vostro problema e spero non siate tra gli sfortunati che hanno cancellato, con il passaggio, tutti i salvataggi precedenti nei giochi passati. Come è già successo a molti</i>“.</p>
      <p>“<i>Prima di tutto, sono un grande fan dei Pokémon. Non sono mai stato così deluso. Gamefreak non solo ha tradito i fan, ma ha anche mentito ai consumatori. I giochi hanno ancora gli stessi problemi che affliggono il franchising dalla gen6. La storia è brutta, la scrittura è brutta, i personaggi sono brutti, il ritmo è brutto. I cattivi principali e il team malvagio continuano a diventare sempre più imbarazzanti. Il gioco continua a diventare sempre più facile. Oltre a far pagare di più per questi giochi, tagliano i contenuti. Non ho nemmeno bisogno di scriverlo. A tutti coloro che continuano a sostenere Gamefreak….perché?</i>“.</p>
      <p>A quanto pare l’<b>eliminazione di più di 100 mosse</b>, la <b>limitazione del Pokédex</b> ed il <b>riciclo di parecchi asset del 3DS</b>, non sono andati giù alla community, che ha deciso in massa di saltare il capitolo della serie e votarlo negativamente su tutti gli aggregatori disponibili online.</p>
      <p>E voi cosa ne pensate di tutto questo? Siete d’accordo con loro? O vi state divertendo nel fantastico mondo di Galar?</p>
      <blockquote>Se non hai ancora la tua copia di Pokémon Spada o Scudo, <a href="https://toms.it/7ABbZ">acquistala ora</a> su Amazon!</blockquote>
    </article>
  </body>
</html>