<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150612/"/>
    <meta property="og:site_name" content="AgroNews"/>
    <meta property="article:published_time" content="2019-11-15T12:18:00+00:00"/>
    <meta property="og:title" content="Експорт української агропродовольчої продукції продовжує зростати"/>
    <meta property="og:description" content="За останні 10 місяців поточного року експорт продукції АПК з України склав 17,9 млрд $, що на 22% більше ніж за аналогічний період минулого року. Разом з тим, імпорт зазначеної продукції за аналогічний період зріс на 11% і склав 4,4 млрд $. В цілому зовнішньоторговельний баланс агропродовольчої..."/>
  </head>
  <body>
    <article>
      <h1>Експорт української агропродовольчої продукції продовжує зростати</h1>
      <address><time datetime="2019-11-15T12:18:00+00:00">15 Nov 2019, 12:18</time> by <a rel="author">agronews.uaode/author</a></address>
      <p>
        <b>За останні 10 місяців поточного року експорт продукції АПК з України склав 17,9 млрд $, що на 22% більше ніж за аналогічний період минулого року. Разом з тим, імпорт зазначеної продукції за аналогічний період зріс на 11% і склав 4,4 млрд $. В цілому зовнішньоторговельний баланс агропродовольчої продукції склав 13,5 млрд $, що свідчить про те що Україна є нетто-експортером цієї продукції, повідомляє УКАБ.</b>
      </p>
      <p>Експорт продукції АПК займає вагому частку в структурі торгівлі України. За січень-жовтень 2019 року, частка агропродовольчої продукції в структурі загального експорту товарів з України склала 43%, у той час як в структурі імпорту 9%.</p>
      <p>У товарній структурі експорту найбільше зросли поставки з України продукції рослинництва на 36% або 2,7 млрд $. Слід зазначити, що частка експорту продукції рослинництва в загальній структурі експорту агропродовольчої продукції становить 58%. Нарощення поставок продукції рослинництва відбулося за рахунок збільшення експорту кукурудзи на 61% або 1,5 млрд $. Також на 12 % або 274 млн $ зріс експорт готових харчових продуктів. Найбільше по цій категорії зросли поставки соняшникової макухи – на 22% або 146 млн $.</p>
      <p>У товарній структурі імпорту збільшилися закупівлі продукції тваринництва – на 15% або 106 млн $ (за рахунок закупівель риби мороженої та сирів). Також зріс імпорт продукції рослинництва на 13% або 159 млн $ (за рахунок імпорту фруктів) та готових продуктів на 9% або 173 млн $ (за рахунок закупівлі тютюнової сировини та продуктів для годівлі тварин).</p>
    </article>
  </body>
</html>