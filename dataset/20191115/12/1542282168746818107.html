<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/15/evropaiki-enosi-protovoulia-gia-ton-katharismo-paralion-seolo-ton-kosmo"/>
    <meta property="og:site_name" content="euronews"/>
    <meta property="article:published_time" content="2019-11-15T12:59:10+00:00"/>
    <meta property="og:title" content="ΕΕ: Καμπάνια για τον καθαρισμό παραλιών σε όλο τον κόσμο"/>
    <meta property="og:description" content="Ο Αλέν Ντιμόρ εκπρόσωπος της Ε.Ε. στην Μασσαλία μας μιλά για την πρωτοβουλία καθαρισμού παραλιών όχι μόνο στην Ευρώπη και τη Μεσόγειο αλλά και στον υπόλοιπο κόσμο"/>
  </head>
  <body>
    <article>
      <h1>ΕΕ: Καμπάνια για τον καθαρισμό παραλιών σε όλο τον κόσμο</h1>
      <address>
        <time datetime="2019-11-15T12:59:10+00:00">15 Nov 2019, 12:59</time>
      </address>
      <figure>
        <img src="https://static.euronews.com/articles/stories/04/25/94/54/1280x720_cmsv2_322854f0-6c41-5a5c-a09d-c75cb897bbe5-4259454.jpg"/>
      </figure>
      <p>Ο Αλέν Ντιμόρ είναι εκπρόσωπος της Ευρωπαϊκής Επιτροπής στη Μασσαλία. Παθιασμένος δύτης. Συμμετείχε με εκατοντάδες άλλους στον καθαρισμό του παλιού λιμανιού της Μασσαλίας, μια πρωτοβουλία που υποστηρίζεται από την Ε.Ε. και είναι μέρος μιας μεγάλης εκστρατείας καθαρισμού παραλιών σε όλο τον κόσμο:</p>
      <p>
        <i>«Αυτή η δράση είναι μέρος μιας ευρύτερης καμπάνιας. Εμείς ως Ευρωπαϊκή Ένωση δραστηριοποιούμαστε σε ευρωπαϊκό και παγκόσμιο επίπεδο. Γι' αυτό το λόγο αυτή η καμπάνια καθαρισμού των παραλιών της Ε.Ε. γίνεται σε συνεργασία με τον ΟΗΕ. [0:00:14]</i>
      </p>
      <p>
        <i>Παρόμοιες δράσεις πραγματοποιούνται σε πολλές χώρες του κόσμου και ιδιαίτερα στη Μεσόγειο, στην Ιταλία, την Ισπανία, την Αλγερία, το Μαρόκο και την Ιορδανία. Είναι πραγματικά μια παγκόσμια επιχείρηση, γιατί γνωρίζουμε πολύ καλά ότι τα σκουπίδια που έρχονται από την Αίγυπτο, θα καταλήξουν μια μέρα στην Κύπρο, την Ιταλία, ή εδώ στο παλιό λιμάνι της Μασσαλίας. Στόχος αυτής της εκστρατείας είναι να υπάρξει μια ευρωπαϊκή, μια μεσογειακή και μια παγκόσμια διάσταση.</i>
      </p>
      <p>
        <i>Παρόλα αυτά που βλέπετε, η κατάσταση στη Μασσαλία βελτιώνεται. Το είδος των σκουπιδιών έχει αλλάξει τα τρία χρόνια, που συνδιοργανώνουμε αυτόν τον καθαρισμό. Γιατί οι συνεργάτες μας, έχουν συνειδητοποιήσει το πρόβλημα. Έχουν μειώσει τα σκουπίδια, κυρίως τα πλαστικά μιας χρήσης και έχουν εγκαταστήσει περισσότερους σκουπιδοτενεκέδες. Οπότε υπάρχουν λιγότερα τέτοια σκουπίδια.</i>
      </p>
      <p>
        <i>Βρίσκουμε άλλα απόβλητα, όπως μπάζα, ποδήλατα και φυσικά ηλεκτρικά πατίνια. Και αυτά μειώνονται όμως. Είναι πολύ καλό σημάδι. Τώρα ο στόχος μας είναι να δώσουμε έμφαση στην ανακύκλωση και την επαναχρησιμοποίηση, έτσι ώστε να αξιοποιήσουμε τα απορρίμματα που ήδη έχουμε. Αυτή είναι η προτεραιότητά μας».</i>
      </p>
    </article>
  </body>
</html>