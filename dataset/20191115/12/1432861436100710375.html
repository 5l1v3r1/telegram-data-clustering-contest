<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/bgfootballother/jordan-lechkov-obqvi-che-toj-oglavqva-bylgarskiq-futbolen-syyuz-1406517.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-15T12:03:00+00:00"/>
    <meta property="og:title" content="Йордан Лечков обяви, че той оглавява Българския футболен съюз"/>
    <meta property="og:description" content="Йордан Лечков обяви, че че в момента той е временно изпълняващ длъжността президент на БФС Той отново каза, че не е подавал оставка и не е отказвал да заеме поста на Борислав Михайлов на Изпълкома преди месец, въпреки че няколко от колегите му казаха това, а това бе съобщено и на сайта на централата"/>
  </head>
  <body>
    <article>
      <h1>Йордан Лечков обяви, че той оглавява Българския футболен съюз</h1>
      <address><time datetime="2019-11-15T12:03:00+00:00">15 Nov 2019, 12:03</time> by <a rel="author">Sportlive.bg</a></address>
      <p><a href="https://www.sportlive.bg/tags/2679"><b>Йордан Лечков</b></a> обяви, че че в момента той е временно изпълняващ длъжността президент на <a href="https://www.sportlive.bg/tags/4805"><b>БФС</b></a>. Той отново каза, че не е подавал оставка и не е отказвал да заеме поста на Борислав Михайлов на Изпълкома преди месец, въпреки че няколко от колегите му казаха това, а това бе съобщено и на сайта на централата.</p>
      <p>"Няма нещо нередно, действам по устав. Искам категорично да заявя, че не съм подал оставка, аз съм първи вицепрезидент на БФС. Ние сме повече международна организация, отколкото национална - БФС. 14 години съм първи вицепрезидент, неслучайно съм избран от президента за такъв. И продължавам да бъда, така че документите аз ги разписвам. Да речем, че аз съм временно изпълняващ длъжността президент на БФС", заяви Лечков пред bTV.</p>
      <p>Преди няколко дни той подаде жалба в съда относно вписването в търговския регистър на Михаил Касабов като временен президент на БФС. "Предприел съм действия, които са по закон. Неприятното е, че пак коментираме странични неща, а футболът остава на заден план. Никога не съм имал амбиции да бъда президент на БФС. Това ясно ли е? Разбрахте ли ме? Ако от моята уста е излязло "конгрес" или "оставка", веднага се хвърлям пред някоя кола. Имам карти, които ще използвам, когато се наложи. Казах ви - има си ред, по който се боря", продължи Лечков.</p>
      <p>"Не се крия. Нищо не премълчавам. Готов съм и на полиграф да застана, ако е необходимо. Не искам да коментирам Венци Стефанов. За него или добро, или нищо. Чуваме се с Боби Михайлов. И се виждаме. На него му предстои операция на коляното. Аз го карам. Ако някой иска да има Конгрес, има си ред, 1/3 oт клубовете трябва да го поискат", добави Лечков.</p>
      <p>
        <i>А какъв трябва да бъде новият президент, според Венци Стефанов - <b><a href="https://www.sportlive.bg/bgfootball/bgfootballother/Stefanov-za-noviq-prezident-na-BFS-Ne-trqbva-da-e-ocapan-i-faliral-1388622.html">четете в този материал на SportLive.bg </a></b></i>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/bgfootballother/Lechkov-e-podpisal-naznachenieto-na-Kasabov-zapodozrqha-go-che-bavi-kongresa-1406107.html"/>
        <a href="https://www.sportlive.bg/bgfootball/bgfootballother/Lechkov-vnese-zhalba-sreshtu-Kasabov-trqbvalo-toj-da-poeme-BFS-1405560.html"/>
        <a href="https://www.sportlive.bg/bgfootball/national-team/Lechkov-obqvi-noviq-selekcioner-na-Bylgariq-1386897.html"/>
        <a href="https://www.sportlive.bg/bgfootball/national-team/Lechkov-potvyrdi-za-Dermendzhiev-i-zaqvi-Mozhe-dnes-da-obqvim-noviq-selekcioner-1386848.html"/>
      </related>
    </article>
  </body>
</html>