<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2819134-u-londoni-namagalisa-vkrasti-kartini-rembrandta.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T12:52:00+00:00"/>
    <meta property="og:title" content="У Лондоні намагалися вкрасти картини Рембрандта"/>
    <meta property="og:description" content="Дві картини нідерландського художника Рембрандта намагалися викрасти з картинної галереї Далвіч, яка є однією з найвідоміших в Лондоні."/>
  </head>
  <body>
    <article>
      <h1>У Лондоні намагалися вкрасти картини Рембрандта</h1>
      <h2>Дві картини нідерландського художника Рембрандта намагалися викрасти з картинної галереї Далвіч, яка є однією з найвідоміших в Лондоні.</h2>
      <address>
        <time datetime="2019-11-15T12:52:00+00:00">15 Nov 2019, 12:52</time>
      </address>
      <p>Про це повідомляє <a href="https://nos.nl/artikel/2310478-inbreker-op-de-vlucht-na-mislukte-rembrandtroof-in-londen.html?fbclid=IwAR3spIlfiJH4_j_doaDdPGZVVHkhdk0Ng0oplPScXMs0cKP3q_lorWVv9CU">NOS</a>.</p>
      <p>"Грабіжник намагався викрасти дві картини Рембрандта з картинної галереї Далвіч в Лондоні. Поліція запобігла крадіжці", - йдеться у повідомленні.</p>
      <p>Грабіжник зумів потрапити до <a href="https://www.ukrinform.ua/tag-muzej">музею</a> вночі, але спрацювала сигналізація. Поліція була на місці вже за кілька хвилин. Коли правоохоронці намагалися зупинити грабіжника, він жбурнув в обличчя одного з поліцейських невідому рідину. Той не отримав серйозних травм, але злочинцю вдалося втекти.</p>
      <p>За даними поліції, грабіжник хотів поцупити дві картини Рембрандта, які саме не розголошують.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2740052-u-niderlandah-na-vulicah-vivisili-kartini-rembrandta.html">У Нідерландах на вулицях вивісили картини Рембрандта</a>
      </blockquote>
      <p>Як відомо, Рембрандт Харменс ван Рейн народився 15 липня 1606 року в нідерландському місті Лейден, в родині заможного власника млина. Він був одним із 9 дітей. Помер митець в Амстердамі 4 жовтня 1669 року. За своє життя Рембрандт створив близько 400 картин, 300 гравюр, 1400 малюнків і 300 офортів.</p>
    </article>
  </body>
</html>