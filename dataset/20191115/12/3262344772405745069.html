<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33091/netflix-arriva-su-now-tv-smart-stick"/>
    <meta property="og:site_name" content="DDay.it"/>
    <meta property="article:published_time" content="2019-11-15T12:29:00+00:00"/>
    <meta property="og:title" content="L'applicazione di Netflix arriva su NOW TV Smart Stick"/>
    <meta property="og:description" content="L’applicazione di Netflix è disponibile da oggi anche sulla chiavetta di Now TV e sul box di Now TV. Ovviamente niente 4K, ma chi ha un TV 4K non ne ha bisogno."/>
  </head>
  <body>
    <article>
      <h1>L'applicazione di Netflix arriva su NOW TV Smart Stick</h1>
      <h2>L’applicazione di Netflix è disponibile da oggi anche sulla chiavetta di Now TV e sul box di Now TV. Ovviamente niente 4K, ma chi ha un TV 4K non ne ha bisogno.</h2>
      <address><time datetime="2019-11-15T12:29:00+00:00">15 Nov 2019, 12:29</time> by <a rel="author">Roberto Pezzali</a></address>
      <p>Su NOW TV Smart Stick è disponibile da oggi anche l’app Netflix. Non è integrata all’interno dell’ambiente Sky come avviene su Sky Q, è una applicazione separata come lo sono Redbull TV e le altre: il vantaggio, ovviamente, <b>è poter avere Netflix su un TV che non è smart, con la consapevolezza di tutte le limitazioni che questa soluzione offre</b>.</p>
      <p>Netflix, infatti, è vincolato alla risoluzione della Now TV Stick e non può andare oltre ad un’uscita Full HD, quindi niente 4K. Non è certo un problema: chi ha un TV 4K nel 99.9% dei casi ha già l’applicazione di Netflix integrata nel televisore, non ha certo bisogno della stick.</p>
      <p>Nei piccoli TV della cucina, in camera da letto o su un videoproiettore questa soluzione potrebbe rivelarsi davvero utile. Restando in tema Now TV, che fine ha fatto l'app per Apple TV promessa l'anno scorso?</p>
      <figure>
        <img src="https://cdn.dday.it/system/uploads/picture/image/58762/content_small_net2.jpg"/>
      </figure>
      <p> </p>
    </article>
  </body>
</html>