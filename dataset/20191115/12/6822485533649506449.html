<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980824044.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T12:14:00+00:00"/>
    <meta property="og:title" content="رسانه کره‌ای: کجاست تیم قدرتمند آسیا؟؛ ایران با کی‌روش حریفان را از پا درمی‌آورد"/>
    <meta property="og:description" content="به گزارش فارس، روزنامه چوسون کره‌‌جنوبی گزارشی از بازی روز گذشته ایران برابر عراق در امان منتشرکرد."/>
  </head>
  <body>
    <article>
      <h1>رسانه کره‌ای: کجاست تیم قدرتمند آسیا؟؛ ایران با کی‌روش حریفان را از پا درمی‌آورد</h1>
      <address>
        <time datetime="2019-11-15T12:14:00+00:00">15 Nov 2019, 12:14</time>
      </address>
      <p>یک رسانه کره‌ای نوشت: باخت مقابل عراق و بحرین، چهره ایران را از قوی‌ترین تیم آسیا به تیمی شکننده تغییرداده است.</p>
      <p>به گزارش فارس، روزنامه چوسون کره‌‌جنوبی گزارشی از بازی روز گذشته ایران برابر عراق در امان منتشرکرد.</p>
      <p>این نشریه ابتدا به شرح گل‌های رد و بدل شده در بازی روز گذشته ایران و حریف همسایه‌اش در پایتخت اردن پرداخت.</p>
      <p>همچنین عنوان کرد که در بازی قبلی نیز تیم ملی کشورمان با یک مغلوب بحرین شد.</p>
      <p>گزارشگر چوسون در ادامه مطرح کرد تیم عراق با بردی که شب گذشته کسب کرد، در گروه سوم 10 امتیازی شد اما تیم ایران به خاطر دو ناکامی اخیرش، با 6 امتیاز در رده سوم گروه بعد از بحرین جای گرفته است.</p>
      <p>گزارشگر این نشریه ادامه داد: حالا کار برای ایران در ادامه مسابقات راحت نخواهد بود تا بتواند در پله نخست گروه برای راهیابی به دور بعد قرارگیرد. زیرا 4 امتیاز فاصله با عراق، باعث می‌شود که ایران در 4 مسابقه باقیمانده‌اش تحت فشار قرارگیرد. البته شانسی که برای ایران وجود دارد، انجام 3 بازی از این تعداد در مصاف‌های خانگی خواهد بود. ایران همیشه در خانه نمایشی قوی ارائه کرده است. حالا این ایران با ایرانی که توسط کارلوس کی‌روش هدایت می‌شد، فرق می‌کند.</p>
      <p>این نشریه افزود: ایران زمان کی‌روش،‌ فوتبال خاصی را بازی می‌کرد. تیمی که حریف را کاملا تحت فشار می‌گذاشت و از پادرمی‌آورد. در حالیکه ایران دوره ویلموتس، فوتبالی را در عمل بازی نمی‌کند که تا آخرین دقیقه تداوم داشته باشد.</p>
      <p>چوسون همچنین عنوان کرد: نکته خاص این بود که ایران در سال‌های اخیر قوی‌ترین در آسیا بود و بهترین رنکنیگ قاره آسیا را داشت. حالا ویلموتس با این چالش مواجه است که بتواند اعتبار گذشته را به تیم ایران بازگرداند.</p>
    </article>
  </body>
</html>