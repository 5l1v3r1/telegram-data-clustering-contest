<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/este-oficial-ccr-a-validat-rezultatul-primului-tur-al-alegerilor-prezidentiale-18589128"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-15T12:21:55+00:00"/>
    <meta property="og:title" content="Este oficial: CCR a validat rezultatul primului tur al alegerilor prezidenţiale"/>
    <meta property="og:description" content="Curtea Constituţională a validat, vineri, rezultatul primului tur de scrutin al alegerilor prezidenţiale. Totodată, instituţia a stabilit ordinea candidaţilor pentru cel de-al doilea tur, care va avea loc pe 24 noiembrie, Klaus Iohannis fiind pe primul loc, urmat de Viorica Dăncilă."/>
  </head>
  <body>
    <article>
      <h1>Este oficial: CCR a validat rezultatul primului tur al alegerilor prezidenţiale</h1>
      <address><time datetime="2019-11-15T12:21:55+00:00">15 Nov 2019, 12:21</time> by <a rel="author" href="https://www.zf.ro/autor/diana-grigore" target="_blank">Diana Grigore</a></address>
      <p>Curtea Constituţională a validat, vineri, rezultatul primului tur de scrutin al alegerilor prezidenţiale. Totodată, instituţia a stabilit ordinea candidaţilor pentru cel de-al doilea tur, care va avea loc pe 24 noiembrie, Klaus Iohannis fiind pe primul loc, urmat de Viorica Dăncilă.</p>
      <p>„În urma deliberărilor, Curtea Constituţională, cu unanimitate de voturi, a hotărât: Confirmă şi validează rezultatul alegerilor pentru funcţia de Preşedinte al României din primul tur de scrutin de la data de 10 noiembrie 2019, după cum urmează:</p>
      <p>- numărul total al alegătorilor înscrişi în listele electorale permanente: 18.286.865;<br/>- numărul total al alegătorilor care s-au prezentat la urne: 9.359.673;<br/>- numărul total al voturilor valabil exprimate: 9.216.515;<br/>- numărul total al voturilor nule: 142.961;<br/>- numărul de voturi necesare pentru a fi ales Preşedinte al României, conform art.2 alin.(1) lit.b) din Legea nr.370/2004, republicată, cu modificările şi completările ulterioare: 9.143.433”, transmite CCR, într-un comunicat de presă remis MEDIAFAX.</p>
      <p>Curtea Constituţională a stabilit, de asemenea, ca prezidenţiabilul PNL Klaus Iohannis să fie primul pe lista celui de-al doilea tur de scrutin, urmat de prezidenţiabilul PSD Viorica Dăncilă.</p>
      <p>Instituţia transmite şi voturile obţinute de cei 14 candidaţi din primul tur:</p>
      <p>„Klaus Iohannis - 3.485.292 voturi<br/>Theodor Paleologu- 527.098 voturi<br/>Dan Barna - 1.384.450 voturi<br/>Kelemen Hunor - 357.014 voturi<br/>Viorica Dăncilă – 2. 051.725 voturi<br/>Cătălin Ivan - 32.787 voturi<br/>Ninel Peia – 30.884 voturi<br/>Sebastian Popescu - 30.850 voturi<br/>John Ion Banu - 27.769 voturi<br/>Mircea Diaconu- 815.201 voturi<br/>Bogdan Stanoevici - 39.192 voturi<br/>Ramona Bruynseels - 244.275 voturi<br/>Viorel Cataramă- 48.662 voturi<br/>Alexandru Cumpănaşu - 141.316 voturi”.</p>
      <p>Vineri, de la ora 00.00, a început campania electorală pentru al doilea tur al alegerilor prezidenţiale şi se va încheia pe data de 23 noiembrie, ora 7.00, a anunţat Autoritatea Electorală Permanentă (AEP), într-un comunicat de presă.</p>
      <p>Al doilea tur de scrutin are loc pe 24 noiembrie în ţară, şi între 22 şi 24 noiembrie în străinătate şi va fi între Klaus Iohannis şi Viorica Dăncilă. Potrivit rezultatelor finale prezentate joi de Biroul Electoral Central (BEC) a obţinut, în primul tur al alegerilor, 37,82%, Viorica Dăncilă - a avut 22,26%, iar Dan Barna - 15,02%.</p>
    </article>
  </body>
</html>