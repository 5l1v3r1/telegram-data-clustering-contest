<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903852/-krc-genk-heeft-chileense-aanvaller-op-het-transferlijstje-staan-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T12:36:00+00:00"/>
    <meta property="og:title" content="'KRC Genk heeft een Chileense spits op het transferlijstje staan'"/>
    <meta property="og:description" content="KRC Genk zou interesse hebben in de Chileense spits Ignacio Jeraldino. Dat meldt"/>
  </head>
  <body>
    <article>
      <h1>'KRC Genk heeft een Chileense spits op het transferlijstje staan'</h1>
      <address>
        <time datetime="2019-11-15T12:36:00+00:00">15 Nov 2019, 12:36</time>
      </address>
      <p>
        <b>KRC Genk zou interesse hebben in de Chileense spits Ignacio Jeraldino. Dat meldt <i><a href="https://www.lacuarta.com/deportes/noticia/audax-millones-jeraldino/429834/">La Cuarta</a>. </i>Jeraldino is momenteel de ster bij Audax Italiano uit zijn thuisland.</b>
      </p>
      <p>De 23-jarige Jeraldino heeft al een beetje Europese ervaring. Vijf jaar geleden werd hij een seizoen uitgeleend aan Parma, maar dat werd geen succes. Jeraldino kwam er nooit in actie en moest terugkeren naar Chili.</p>
      <p>Nu staat hij een pak verder in zijn ontwikkeling. Dit seizoen scoorde hij al 11 doelpunten in 22 wedstrijden. Hij heeft inmiddels ook al vier interlands gespeeld voor Chili. De kans is dan ook groot dat hij aan een nieuw Europees avontuur kan beginnen.</p>
      <p>Het Mexicaanse America zou hem willen binnenhalen, net als Feyenoord. De Nederlanders boden vorige zomer al anderhalf miljoen euro, maar liepen een blauwtje. KRC Genk en Nantes worden ook genoemd als mogelijke bestemmingen. Jeraldino zou een vertrekclausule van een kleine drie miljoen euro hebben in zijn contract.</p>
      <figure>
        <iframe src="https://www.youtube.com/embed/xt4e6gcAv38" width="560" height="315" data-service="Youtube" scrolling="no"/>
      </figure>
      <aside>Lees meer<br/><a href="https://www.voetbalprimeur.be/nieuws/903846/-alles-wordt-nu-op-mazzu-afgeschoven-maar-dat-is-niet-terecht-.html?itm_source=www.voetbalprimeur.be&amp;itm_medium=highlighted-content">'Alles wordt nu op Mazzu afgeschoven, maar dat is niet terecht'</a></aside>
    </article>
  </body>
</html>