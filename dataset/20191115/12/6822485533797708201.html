<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980824045.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T12:58:00+00:00"/>
    <meta property="og:title" content="اسپر: سئول باید هزینه‌های بیشتری برای نیروهای آمریکایی بپردازد"/>
    <meta property="og:description" content="به گزارش فارس،‌ «مارک اسپر» وزیر دفاع آمریکا روز جمعه، کره جنوبی را تحت فشار قرار داد تا هزینه‌های بیشتری برای استقرار نیروهای آمریکایی در این کشور بپردازد و توافق اطلاعاتی نظامی بین سئول و توکیو را حفظ کند."/>
  </head>
  <body>
    <article>
      <h1>اسپر: سئول باید هزینه‌های بیشتری برای نیروهای آمریکایی بپردازد</h1>
      <address>
        <time datetime="2019-11-15T12:58:00+00:00">15 Nov 2019, 12:58</time>
      </address>
      <p>وزیر دفاع آمریکا اعلام کرد که سئول باید هزینه‌های بیشتری را برای استقرار نیروهای آمریکایی در این کشور بپردازد.</p>
      <p>به گزارش فارس،‌ «مارک اسپر» وزیر دفاع آمریکا روز جمعه، کره جنوبی را تحت فشار قرار داد تا هزینه‌های بیشتری برای استقرار نیروهای آمریکایی در این کشور بپردازد و توافق اطلاعاتی نظامی بین سئول و توکیو را حفظ کند.</p>
      <p>به نوشته خبرگزاری «رویترز»، اسپر پس از جلسه با « «جئونگ کیونگ دو» همتای خود گفت، دو کشور به منظور حمایت از تلاش‌های دیپلماتیک مداوم برای خاتمه دادن به برنامه هسته‌ای کره شمالی، باید در رزمایش‌های مشترک نظامی خود انعطاف‌پذیر باشند.</p>
      <p>آمریکا و کره جنوبی در تلاش هستند تا توافقی را در هفته‌های آتی برای تامین هزینه‌های استقرار 28 هزار و 500 نیروی آمریکایی در سال آینده، انجام دهند.</p>
      <p>اسپر گفت: «کره جنوبی یک کشور ثروتمند است و می‌تواند و باید هزینه‌های بیشتری را برای استقرار ارتش آمریکا در کره جنوبی پرداخت کند.»</p>
      <p>یک قانون‌گذار کره جنوبی هفته گذشته اعلام کرد که مقامات آمریکایی برای استقرار سالانه نیروهای خود در این کشور، 5 میلیارد دلار درخواست کرده‌اند که این مبلغ 5 برابر آن چیزی است که سئول با آمریکا توافق کرده بود.</p>
    </article>
  </body>
</html>