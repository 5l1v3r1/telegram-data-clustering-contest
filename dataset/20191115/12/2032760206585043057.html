<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89712"/>
    <meta property="og:site_name" content="Denník politika"/>
    <meta property="article:published_time" content="2019-11-15T12:35:17+00:00"/>
    <meta property="og:title" content="Prezident Nauséda udelil milosť dvom ruským špiónom, otvoril dvere možnej výmene väzňov"/>
    <meta property="og:description" content="15.11.2019 (Webnoviny.sk) – Litovský prezident Gitanas Nauséda udelil milosť dvom Rusom odsúdeným za špionáž, čím otvoril dvere možnej výmene špiónov s Ruskom. Informovala o tom v piatok prezidentova kancelária. Nauséda omilostil Nikolaja Filipčenka a Sergeja Mojsejenka na základe zákona, ktorý litovský parlament schválil minulý týždeň. Jeho cieľom je práve umožnenie výmeny osôb odsúdených za špionážnu činnosť."/>
  </head>
  <body>
    <article>
      <h1>Prezident Nauséda udelil milosť dvom ruským špiónom, otvoril dvere možnej výmene väzňov</h1>
      <address><time datetime="2019-11-15T12:35:17+00:00">15 Nov 2019, 12:35</time> by <a rel="author">Webnoviny</a></address>
      <p>15.11.2019 (Webnoviny.sk) – Litovský prezident Gitanas Nauséda udelil milosť dvom Rusom odsúdeným za špionáž, čím otvoril dvere možnej výmene špiónov s Ruskom. Informovala o tom v piatok prezidentova kancelária. Nauséda omilostil Nikolaja Filipčenka a Sergeja Mojsejenka na základe zákona, ktorý litovský parlament schválil minulý týždeň. Jeho cieľom je práve umožnenie výmeny osôb odsúdených za špionážnu činnosť.</p>
      <p>Rusko by mohlo na oplátku poslať domov dvoch Litovcov, ktorí dostali v roku 2016 dvanásťročný trest za špionáž v Rusku. Výmena by mohla zahŕňať aj nórskeho občana Frodeho Berga, ktorý si odpykáva 14-ročný trest za špionáž v ruskom väzení.</p>
      <p>Nauséda podpísal nový zákon vo štvrtok, informovala tlačová agentúra BNS. Zatiaľ nie je jasné, kedy a kde sa možná výmena uskutoční.</p>
      <p>Viac k témam: <a href="https://www.webnoviny.sk/tag/rusko/"><u>Rusko</u></a>, <a href="https://www.webnoviny.sk/tag/spion/"><u>špión</u></a>, <a href="https://www.webnoviny.sk/tag/spionaz/"><u>špionáž</u></a><br/>Zdroj: Webnoviny.sk – <a href="https://www.webnoviny.sk/prezident-nauseda-udelil-milost-dvom-ruskym-spionom-otvoril-dvere-moznej-vymene-vaznov/"><u>Prezident Nauséda udelil milosť dvom ruským špiónom, otvoril dvere možnej výmene väzňov</u></a> © SITA Všetky práva vyhradené.</p>
    </article>
  </body>
</html>