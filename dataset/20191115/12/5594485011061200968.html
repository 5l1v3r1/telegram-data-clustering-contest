<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/a1-provezhda-seriya-bezplatni-obucheniya-na-vzrastni-khora-po-programata-internet-za-vsichki-55_news709461.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T12:15:00+00:00"/>
    <meta property="og:title" content="А1 провежда серия безплатни обучения на възрастни хора по програмата „Интернет за всички 55+“"/>
    <meta property="og:description" content="Курсовете се разработват със съдейстивето на Асоциация „Съвременни читалища“"/>
  </head>
  <body>
    <article>
      <h1>А1 провежда серия безплатни обучения на възрастни хора по програмата „Интернет за всички 55+“</h1>
      <h2>Курсовете се разработват със съдейстивето на Асоциация „Съвременни читалища“</h2>
      <address>
        <time datetime="2019-11-15T12:15:00+00:00">15 Nov 2019, 12:15</time>
      </address>
      <p>https://blitz.bg/obshtestvo/a1-provezhda-seriya-bezplatni-obucheniya-na-vzrastni-khora-po-programata-internet-za-vsichki-55_news709461.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573812101-internet-for-all-55-key-visual.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573812100-georgi-petrov.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573812100-iliana-zaharieva-1.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573812101-internet-for-all-55.jpg"/>
        </figure>
      </slideshow>
      <p>Следвайки мисията си да обучава хората в България как правилно и безопасно да използват Интернет, А1 стартир</p>
      <anchor name="_GoBack">
        <p>а серия от безплатни обучения по компютърна грамотност за възрастни над 55 години. Обученията са част от програмата „Интернет за всички“ и се провеждат в различни населени места в България в партньорство с Асоциация „Съвременни читалища“.<br/> <br/>За инициативата „Интернет за всички 55+“ разговаряме с <b>инж. Георги Петров</b>, председател на УС на Асоциация „Съвременни читалища“ и <b>Илияна Захариева</b>, директор „Корпоративни комуникации“ в А1 България.<br/> </p>
        <figure>
          <img src="https://static.blitz.bg/documents/thumbnails/520/201911/1573812100-georgi-petrov.jpg"/>
        </figure>
        <p><b>Как </b><b>бяха избрани населените места, в които се провеждат обученията от програмата „Интернет за всички 55+“?</b><br/> <br/><b>Г.П.:</b> Дейността на Асоциация „Съвременни читалища“ е насочена приоритетно към по-малки населени места и се радвам, че с А1 споделяме общо разбиране за нуждата от това да съсредоточим общите ни усилия именно към такива локации. Там достъпът на населението до нови технологии, съвременни мобилни устройства и обучения за изграждане на умения за тяхната употреба е затруднен поради географски, финансови и други причини.<br/> <br/><b>И.З.:</b> Наясно сме, че хората в малките населени места често са ощетени в това отношение и затова още в началото бяхме убедени, че ще се насочим към села и по-малки градове. При подбора им много ценен за нас беше опитът на Асоциация „Съвременни читалища“, които заради работата си с читалищата в страната, имат много добра представа за нуждите на общностите по места. Вече имаме реализирани безплатни обучения в градовете Белене, Дряново и Радомир, както и селата Ценово и Ново село, област Видин. Целта ни е да стигаме до все повече населени места и да бъдем полезни на възможно най-много хора в България.</p>
        <figure>
          <img src="https://static.blitz.bg/documents/thumbnails/520/201911/1573812100-iliana-zaharieva-1.jpg"/>
        </figure>
        <p><b>2. Проектът е насочен към възрастни хора над 55-години. Обикновено се фокусираме върху младите. Защо избрахте тази възрастова група?</b><br/> <br/><b>И.З.</b> Глобалната инициатива на А1 „Интернет за всички“ обхваща хора от различни възрастови групи. Тя има за цел да осигури достъп до информация, знания и образование в областта на технологиите на тези, които по някаква причина нямат шанс да се възползват от тази възможност. Започнахме да я реализираме в България през 2014 г., като първоначално се фокусирахме върху обучения на деца и младежи – нещо, което продължаваме да развиваме и днес. През 2016 г. разширихме обхвата на инициативата, като включихме в нея и мъже и жени над 55 години. За нас тази стъпка беше логична и много важна, защото ни даде възможност да разширим обсега на програмата и да стигнем до една от най-уязвимите групи у нас – възрастните хора.<br/>Бизнесът в областта на технологиите традиционно насочва усилията си към младите хора – тези, които живо се интересуват от новостите на пазара и активно използват технологични решения в ежедневието си. Ние знаем обаче, че възрастните хора също имат нужда от информация и обучение в тази насока. От една страна за да улеснят ежедневието си и да поддържат добър контакт с близките си, а от друга – за да се предпазят от потенциалните опасности в онлайн пространството. В отговор именно на тези нужди разработихме програмата „Интернет за всички: 55+“.<br/> <br/><b>4. Какво включва обучението, справят ли се възрастните с „умните“ телефони?</b><br/> <br/><b>Г.П.</b> Програмата на обучението е така изградена, че да позволи на обучаемите да придобият знания и умения за работа в Интернет с различни мобилни устройства – лаптопи, таблети и смартфони. Тя включва общо четири модула, разпределени в 20 учебни часа: въведение в компютърната техника; работа с Интернет; използване на мобилни устройства (смартфони и таблети); онлайн безопасност. Особено внимание обръщаме на сигурността в дигиталното пространство, като в рамките на темата засягаме проблеми като онлайн измами, вируси, фалшиви новини.<br/> <br/><b>И.З.</b> Впечатленията ни от първите участници в обученията показват, че немалко от тях вече използват смарт устройства, най-вече мобилни телефони и таблети, и имат известни умения за работата с тях, макар и базови. Те познават някои основни функции, но имат нужда от допълнителна подкрепа – от една страна, за да ги използват по-пълноценно, а от друга − за да се предпазят от евентуални злоупотреби. За да им покажем как може да се случи това, ние осигурихме мобилни устройства за всички участници, които те могат да използват по време на обученията.<br/> </p>
        <figure>
          <img src="https://static.blitz.bg/documents/thumbnails/520/201911/1573812101-internet-for-all-55.jpg"/>
        </figure>
        <p> <br/><b>5. Възрастните хора от селата и малките населени места интересуват ли се от интернет? За какво го използват най-често? Битува мнението, че ползват компютри и телефони най-вече за да имат връзка с децата в чужбина.</b> <b>Имат ли и други онлайн интереси, извън връзката с децата?</b><br/> <br/><b>Г.П.</b> Комуникационната функция на Интернет е широко използвана от възрастните хора, като тя все повече се насочва към употреба на приложения за „умни“ устройства. През последните години възрастните хора в малките населени места все повече използват интернет като източник на информация по теми, свързани с подобряване начина им на живот – здраве, храни, отглеждане на животни, земеделие.<br/> <br/><b>6. Какво е качеството на интернет в малките населени места, достъпен ли е до всички? </b><br/><b>И.З.</b> България е сред страните с най-добро проникване на широколентов интернет сред населението. Принос за това има както изградената национална инфраструктура за широколентов интернет, така и доброто 3G и 4G покритие на територията на страната.<br/>А1 разполага с над 3 000 базови станции, покриващи над 99,94% от населението с 3G, като 97,7% от хората у нас имат достъп и до 4G мрежата ни. Нашата 4G мрежа покрива всички населени места с над 3 000 жители при максимална скорост на сваляне до 185 Mbps.<br/>От края на 2017 г. първи в България започнахме внедряването и на 4.5G, което осигурява с 30% по-висока скорост на връзката спрямо досегашната. Това лято А1 пусна първата тестова 5G базова станция в България и усилията ни в бъдеще ще бъдат насочени и към развитието на мрежи от пето поколение, които са ключът към технологиите на бъдещето.<br/> <br/><b>7. Общуването между поколенията и взаимопомощта е характерно за хората от малките населени места. Този модел на взаимна подкрепа може ли да съществува и във виртуалното пространство? Обмисляли ли сте вариант да създадете сборни групи – деца и възрастни, които да се обучават заедно и да са си взаимно полезни?</b><br/> <br/><b>Г.П.</b> Оценяваме високо важността на общуването между поколенията, което е полезно за развитието и на двете страни. Децата и внуците се включват в „извънкласните“ занимания с мобилни устройства на своите баби и дядовци и по този начин значително подобряват устойчивостта на новопридобитите от тях знания и умения. Смятаме, че това е изключително смислен начин за работа с общностите в малките населени места.<br/> <br/><b>И.З.</b> Със сигурност ефектът от програмата би бил по-добър, ако възрастните хора получават подкрепа от своите по-млади близки и по време на обученията, и след приключването им. Надявам се, че все повече млади хора ще си дават сметка колко е важно родителите, бабите и дядовците им да имат нужните компетенции, за да се справят с умните устройства − за да могат да общуват ефективно помежду си, както и за да улеснят и разнообразят ежедневието си.<br/>Програмата на А1 „Интернет за всички“ работи и с деца, и с възрастни хора и ние виждаме потенциал в идеята на следващ етап да „срещнем“ тези две групи, за да могат да обменят знания и опит. Все още не сме планирали такъв формат, но смятаме, че е реалистично това да се случи в бъдеще.<br/> </p>
      </anchor>
    </article>
  </body>
</html>