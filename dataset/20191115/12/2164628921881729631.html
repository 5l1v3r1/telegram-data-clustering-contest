<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42838_Na-Khmelnichchini-skazheniy-lis-napav-na-kobilu"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-15T12:15:00+00:00"/>
    <meta property="og:title" content="На Хмельниччині скажений лис напав на кобилу"/>
    <meta property="og:description" content="У Шепетівському районі введено карантинні заходи через напад скаженого лиса. Проводиться вакцинація домашніх тварин. Про це 14 листопад"/>
  </head>
  <body>
    <article>
      <h1>На Хмельниччині скажений лис напав на кобилу</h1>
      <address>
        <time datetime="2019-11-15T12:15:00+00:00">15 Nov 2019, 12:15</time>
      </address>
      <p>
        <b>У Шепетівському районі введено карантинні заходи через напад скаженого лиса. Проводиться вакцинація домашніх тварин.</b>
      </p>
      <p>Про це 14 листопада повідомив <a href="https://shepetivka.com.ua/novyny/kryminal/6082-u-shepetivskomu-rajoni-viyavili-skaz.html?fbclid=IwAR1-_Ir6atPLXnipmX5Dtukm1aoMymb8L27FKd0kqVfnS3W6mlgQMgnG9f0">сайт міста Шепетівка</a>.</p>
      <related>
        <h4>Читайте також:</h4>
        <a href="http://press-centr.com/ua/news/42449_Na-Khmelnichchini-zhinku-pokusav-skazheniy-kit-"/>
      </related>
      <p>8 листопада житель с. Білокриниччя Судилківської сільської ради вранці виводив на випас кобилу. Коли припинав тварину, з кущів вибіг лис і почав робити спроби напасти. Господар побіг додому за засобами захисту. Доки він повернувся, кобила убила нападника, але сама зазнала травм. Власник повідомив державну службу ветеринарної медицини про дану подію.</p>
      <p>Того ж дня о 10 год було відібрано патологічний матеріал для дослідження на сказ. На місці перебування лиса та відбору проб проведена дезінфекція. Труп лиса спалено на місці, залишки зариті на глибині 2 м. Проведено вакцинацію кобили та інших тварин, що утримуються у дворогосподарстві. Згідно з протоколом випробувань патологічного (біологічного) матеріалу №005326 п.м./19 від 11.11.2019 р. у даного лиса виявлено вірус сказу. Власник кобили направлений в травматологічне відділення Шепетівської ЦРЛ. Про випадок захворювання лиса на сказ повідомлено головного лікаря Шепетівської ЦРЛ, головного лікаря Шепетівського центру ПМСД, голову ДНПК при РДА. 11.11.2019 року проведено засідання Державної надзвичайної протиепізоотичної комісії при Шепетівській райдержадміністрації, введені карантинні обмеження в небезпечному пункті та затверджені заходи з ліквідацій сказу.</p>
      <related>
        <h4>Читайте також:</h4>
        <a href="http://press-centr.com/ua/news/42226_Cherez-kota-na-Ternopilshchini-selo-vidpravili-na-karantin"/>
      </related>
      <p>Шепетівська районна державна лікарня ветеринарної медицини проводить компанію по вакцинації тварин проти сказу тварин в структурних підрозділах лікарні:</p>
      <ul>
        <li>Судилківська ДВМ тел. 067-109-33-26</li>
        <li>Шепетівська міська ДВМ тел.097-179-80-73</li>
        <li>Ленковецька ДВМ тел. 096-657-27-78</li>
        <li>Грицівська ДВМ тел. 098-865-62-36</li>
        <li>Хролинська ДВМ тел. 096-624-52-15</li>
        <li>Городнявська ДВМ тел. 097-406-78-83</li>
      </ul>
      <related>
        <h4>Читайте також:</h4>
        <a href="http://press-centr.com/ua/news/42207_U-Khmelnitskomu-skazheniy-sobaka-pokusav-rodinu-hospodariv"/>
      </related>
      <p>В ході проведення даних заходів будуть надаватись безкоштовні консультації по догляду та утриманню тварин, здійснення клінічного огляду тварин, виїзд спеціаліста на місця, де є понад 10 голів тварин. Вартість профілактичного щеплення проти сказу тварин становить всього 6 грн. Власники тварин повинні забезпечити фіксацію тварини при проведенні вакцинації. </p>
      <p>
        <i>Фото ілюстративне</i>
      </p>
    </article>
  </body>
</html>