<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_verhovnij-sud-prosit-pereviriti-konstitucijnist-zakonu-zelenskogo/938334"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T12:27:00+00:00"/>
    <meta property="og:title" content="Верховний суд просить перевірити конституційність закону Зеленського"/>
    <meta property="og:description" content="Верховний суд направить подання до Конституційного суду з вимогою перевірити, чи відповідають деякі положення закону про зміни в судовій системі Конституції України. Закон вніс і підписав президент Володимир Зеленський. За таке рішення проголосували на засіданні пленуму Верховного суду, ..."/>
  </head>
  <body>
    <article>
      <h1>Верховний суд просить перевірити конституційність закону Зеленського</h1>
      <address><time datetime="2019-11-15T12:27:00+00:00">15 Nov 2019, 12:27</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938334_w_300.jpg?v=0"/>
        <figcaption>Подання просять розглянути як невідкладне. ФОТО: Офіс президента</figcaption>
      </figure>
      <p>Верховний суд направить подання до Конституційного суду з вимогою перевірити, чи відповідають деякі положення закону про зміни в судовій системі Конституції України. Закон вніс і підписав президент <b>Володимир Зеленський</b>.</p>
      <p>За таке рішення проголосували на засіданні пленуму Верховного суду, ідеться на <a href="https://supreme.court.gov.ua/supreme/pres-centr/news/826213/">сайті суду</a>.</p>
      <p><a href="https://www.ukrinform.ua/rubric-society/2818853-verhovnij-sud-prosit-ksu-rozglanuti-zakon-pro-perezapusk-sudovoi-reformi.html">Укрінформ</a> уточнює, що його підтримали 168 суддів. Нині їх в органі працює 193 (із щонайбільше 200, передбачених старим законом).</p>
      <p>На відповідність Основному закону просять перевірити норми щодо скорочення кількості суддів Верховного суду з 200 до 100, зменшення зарплат, порядку дисциплінарної відповідальності суддів, порядку формування Вищої кваліфікаційної комісії суддів (орган, який тестує і добирає суддів), порядку звільнення членів Вищої ради правосуддя (орган, який вносить президенту на підпис подання на кожного суддю).</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_golovnim-argumentom-u-prijnyatti-sudovogo-rishennya-stayut-groshi-ta-zvyazki-ekspert/899728"/>
      </related>
      <p>"Ми сподіваємось, що КСУ розгляне наше подання у найкоротші строки, щоб убезпечити судову систему від початку впровадження неконституційних положень цих законів", - сказала голова Верховного суду <b>Валентина Данішевська</b>.</p>
      <p>Судді Верховного суду просять розглянути своє подання як невідкладне.</p>
      <blockquote>7 листопада набули чинності зміни до законів "Про судоустрій і статус суддів", "Про Вищу раду правосуддя".</blockquote>
    </article>
  </body>
</html>