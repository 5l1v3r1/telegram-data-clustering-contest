<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/15/premiato-il-banco-marchigiano-come-eccellenza-dellanno/1325300/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-15T12:30:38+00:00"/>
    <meta property="og:title" content="Premiato il Banco Marchigiano come “Eccellenza dell’anno”"/>
    <meta property="og:description" content="ECONOMIA - Alla cerimonia di premiazione di Milano, l'istituto di credito ha ricevuto il prestigioso riconoscimento internazionale che ogni anno premia le aziende e i protagonisti dell’impresa"/>
  </head>
  <body>
    <article>
      <h1>Premiato il Banco Marchigiano come “Eccellenza dell’anno”</h1>
      <h2>ECONOMIA - Alla cerimonia di premiazione di Milano, l'istituto di credito ha ricevuto il prestigioso riconoscimento internazionale che ogni anno premia le aziende e i protagonisti dell’impresa</h2>
      <address><time datetime="2019-11-15T12:30:38+00:00">15 Nov 2019, 12:30</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F15%2Fpremiato-il-banco-marchigiano-come-eccellenza-dellanno%2F1325300%2F">Condividi28</a><a href="https://twitter.com/intent/tweet?text=Premiato+il+Banco+Marchigiano++come+%22Eccellenza+dell%27anno%22&amp;url=https%3A%2F%2Fwww.cronachemaceratesi.it%2F2019%2F11%2F15%2Fpremiato-il-banco-marchigiano-come-eccellenza-dellanno%2F1325300%2F">Tweet</a>Email28 Condivisioni</p>
      <p> </p>
      <p> </p>
      <p><b>Prestigioso riconoscimento per il Banco Marchigiano, premiato come “Eccellenza dell’Anno. Innovazione &amp; Leadership” a Le Fonti Awards, il riconoscimento internazionale che ogni anno premia le aziende e i protagonisti dell’impresa a livelli top.</b> La cerimonia si è tenuta a Milano, Palazzo Mezzanotte, patrocinata dalla Commissione europea, ed ha premiato oltre 30 società e Ceo di grandi aziende italiane e multinazionali del made in Italy, tutte accomunate dalla spiccata propensione all’innovazione e dell’eccellenza dei risultati conseguiti, dalle realtà di nicchia ai grandi brand internazionali. Tra i vincitori, anche il Banco Marchigiano e il suo direttore generale Marco Moreschi. <b>Gli organizzatori del premio hanno individuato nell’istituto di credito marchigiano il soggetto che, nel panorama del credito cooperativo, si è maggiormente distinto «per essere un’eccellenza di credito innovativo. Per gli ottimi risultati raggiunti nel primo semestre e per i virtuosi progetti studiati per creare una sinergia tra imprese e comunità. Per puntare sulla crescita socio-economica del territorio e sullo sviluppo e promozione della regione»</b>. Argomentazioni motivanti per l’istituto diretto da Marco Moreschi, fautore dell’exploit, negli ultimi due anni, di quella che prima era la Bcc di Civitanova e Montecosaro e, dal dicembre scorso, è diventato Banco Marchigiano-Credito Cooperativo.</p>
      <figure>
        <img src="https://cdn.cronachemaceratesi.it/wp-content/uploads/2019/03/banco-marchigiano-marco-moreschi-civitanova-FDM-5-325x217.jpg"/>
        <figcaption>Il direttore generale Marco Moreschi</figcaption>
      </figure>
      <p><b>«E’ un riconoscimento per il grandissimo lavoro che abbiamo portato avanti negli ultimi due anni – dice Moreschi – del quale i fantastici protagonisti sono stati i miei collaboratori, dipendenti della banca, senza i quali nulla di tutto questo sarebbe stato possibile»</b>. «In questi ultimi due anni – spiega il presidente Sandro Palombini – abbiamo raggiunto un doppio, strepitoso, risultato sintetizzabile in redditività e sviluppo. <b>Abbiamo, infatti, riportato la redditività caratteristica a livelli inusuali per i tassi bassi che caratterizzano il sistema bancario attuale e, al contempo, abbiamo attuato un poderoso progetto di sviluppo</b>». Alla cerimonia di consegna degli awards hanno preso parte, oltre al direttore generale Marco Moreschi, i vertici della banca, il presidente Palombini e il vice Marco Bindelli, il presidente del Collegio sindacale Stefano Torresi, i consiglieri del Cda Maria Tiziana Pepi, Antonio D’Agostino e Claudio Marcantognini, il responsabile dell’area mercato Andrea Piergallini, il responsabile dell’area crediti Massimo Calabria e la responsabile dello staff direzione generale, Laura Diomedi.</p>
    </article>
  </body>
</html>