<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/google-spustil-zpravy-rcs-na-americkem-trhu-na-operatory-odmitl-cekat-39450"/>
    <meta property="og:site_name" content="mobilenet.cz"/>
    <meta property="article:published_time" content="2019-11-15T12:00:00+00:00"/>
    <meta property="og:title" content="Google spustil zprávy RCS na americkém trhu, na operátory odmítl čekat"/>
    <meta property="og:description" content="Nový komunikační standard RCS (Rich Communications Services) se Google rozhodl spustit v USA RCS by v budoucnu údajně mělo nahradit tradiční SMS zprávy a v podstatě i málo využívané MMS"/>
  </head>
  <body>
    <article>
      <h1>Google spustil zprávy RCS na americkém trhu, na operátory odmítl čekat</h1>
      <address><time datetime="2019-11-15T12:00:00+00:00">15 Nov 2019, 12:00</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Nový komunikační standard RCS (Rich Communications Services) se Google rozhodl spustit v USA <br/>   •  RCS by v budoucnu údajně mělo nahradit tradiční SMS zprávy a v podstatě i málo využívané MMS</b>
      </p>
      <p>SMS jsou s námi již po dvě desetiletí a i když nastoupil nespočet různých online messengerů, SMS jsou stále využívané. To by se však v dohledné době mohlo změnit. Google totiž prosazuje RCS, které mají být zprávami budoucnosti s mnoha vylepšeními. Nahradit mají nejen SMS, ale i MMS. Hlavním rozdílem je, že RCS zprávy využívají k přenosu mobilní data nebo Wi-Fi, díky čemuž lze snadno pokračovat v započaté konverzaci i při přechodu na jiné zařízení. V praxi tak můžete přejít z psaní zpráv v reálném čase na telefonu k počítači či tabletu, kde můžete pokračovat díky funkci „Zprávy na webu“. V tomto ohledu je důležité zmínit, že zprávy jsou vždy přijímány a odesílány z telefonu.</p>
      <related>
        <h4>Přečtěte si také</h4>
        <a href="https://mobilenet.cz/clanky/zpravy-od-googlu-by-vas-mohly-brzy-upozornit-ze-jste-neodpovedeli-na-sms-38137"/>
      </related>
      <p>RCS zprávy chtěl Google zavést ve spolupráci s operátory, avšak tato myšlenka se ukázala jako obtížně proveditelná a Google nechtěl dlouho čekat na zavedení nové technologie, kterou má již připravenou. Proto se rozhodl, že RCS zprávy vypustí sám na vlastní platformě a v podstatě pro všechny. Záleží jen na konkrétním trhu. Oficiálně jsou RCS zprávy dostupné například ve Velké Británii a Francii. Vůbec největší trh <a href="https://www.gsmarena.com/google_finally_rolls_out_rcs_in_the_us_-news-40107.php">přibyl nyní</a> a jde samozřejmě pro Google o domácí USA.</p>
      <p>Pokud vás RCS zprávy zaujaly, máte možnost si je neoficiálně vyzkoušet i na svém zařízení s Androidem. Zprávám budoucnosti jsme se nedávno <a href="https://mobilenet.cz/clanky/vyzkouseli-jsme-budoucnost-sms-prozradime-vam-jak-zprovoznit-rcs-i-na-vasem-telefonu-39316">podrobně věnovali</a> a přinesli jsme vám i návod, jak je zprovoznit.</p>
      <h3>Stáhnout Zprávy pro Android</h3>
      <p>   •  <a href="https://play.google.com/store/apps/details?id=com.google.android.apps.messaging">Google Play (zdarma)</a></p>
      <related>
        <h4>Související články</h4>
        <a href="https://mobilenet.cz/clanky/google-vydal-nejnovejsi-android-10-miri-na-vsechny-pixely-38793"/>
        <a href="https://mobilenet.cz/clanky/android-q-se-zahali-do-cerne-a-bude-branit-vase-soukromi-37821"/>
        <a href="https://mobilenet.cz/clanky/konec-benefitu-google-pixelum-4-neda-neomezeny-cloud-pro-fotografie-39194"/>
        <a href="https://mobilenet.cz/clanky/rbitov-guglich-projektu-glosa-37811"/>
        <a href="https://mobilenet.cz/clanky/google-asistent-je-zase-chytrejsi-o-hodne-37818"/>
        <a href="https://mobilenet.cz/clanky/co-prinese-letosni-google-io-37803"/>
      </related>
    </article>
  </body>
</html>