<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158461_1.html"/>
    <meta property="og:site_name" content="Novsport"/>
    <meta property="article:published_time" content="2019-11-15T12:56:00+00:00"/>
    <meta property="og:title" content="Президентът на ВК Марица: Тази идея не е от вчера"/>
    <meta property="og:description" content="&quot;Очаквахме нещата да тръгнат по различен начин, това обаче не се случи&quot;"/>
  </head>
  <body>
    <article>
      <h1>Президентът на ВК Марица: Тази идея не е от вчера</h1>
      <address><time datetime="2019-11-15T12:56:00+00:00">15 Nov 2019, 12:56</time> by <a rel="author">Пламен Димитров</a></address>
      <p>Шампионът при жените в последните години ВК Марица е един от инициаторите за свалянето от власт на президента на БФВолейбол инж. Данчо Лазаров.</p>
      <p> <br/>“Тази идея не е от вчера, тя зрее от една година. Фактът, че досега не сме се опитвали да направим това, което правим в момента, беше породен от това, че всички имахме друга работа. И очаквахме нещата да тръгнат по различен начин. Това обаче не се случи и бяхме принудени да действаме”, заяви на пресконференция днес президентът на ВК Марица Илия Динков.<br/> <br/>“Изпълнителният комитет е съставен от 10 от водещите клубове в страната, без да искам да обиждам никой или да омаловажам усилията на останалите. Това са Левски, ЦСКА, Марица, Хебър (Пазарджик), Виктория Волей, Добруджа 07, Марек Юнион-Ивкони, Пирин (Разлог), Славия и Черно море. Всички ние заставаме с лицата си и се надяваме да намерим достатъчно на брой съмишленици сред нашите колеги”, каза още той.</p>
    </article>
  </body>
</html>