<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955673"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T12:47:33+00:00"/>
    <meta property="og:title" content="డీకే శివకుమార్‌ కేసులో సుప్రీంకోర్టు ఆసక్తికర వ్యాఖ్యలు!"/>
    <meta property="og:description" content="ADVT"/>
  </head>
  <body>
    <article>
      <h1>డీకే శివకుమార్‌ కేసులో సుప్రీంకోర్టు ఆసక్తికర వ్యాఖ్యలు!</h1>
      <address>
        <time datetime="2019-11-15T12:47:33+00:00">15 Nov 2019, 12:47</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> కర్నాకట కాంగ్రెస్ నేత డీకే శివకుమార్‌కు ఇవాళ సుప్రీంకోర్టులో ఊరట లభించింది. మనీలాండరింగ్ కేసులో ఆయనకు ఢిల్లీ హైకోర్టు బెయిల్ మంజూరు చేయడాన్ని సవాల్ చేస్తూ ఈడీ దాఖలు చేసిన పిటిషన్‌ను సర్వోన్నత ధర్మాసనం కొట్టేసింది. మాజీ కేంద్రమంత్రి చిదంబరం కేసులో వాదననే ఎలాంటి మార్పులు చేయకుండా అచ్చుగుద్దినట్టు ఈ కేసులోనూ వినిపిస్తున్నారంటూ ఆగ్రహం వ్యక్తం చేసింది. ఈడీ దాఖలు చేసిన ఈ పిటిషన్‌పై ఇవాళ విచారణ చేపట్టిన జస్టిస్ ఆర్ఎఫ్ నారీమన్, జస్టిస్ రవీంద్ర భట్‌లతో కూడిన ధర్మాసనం ఈ మేరకు తీర్పు వెలువరించింది.</p>
      <p> ఆదాయ పన్ను శాఖ తనపై మోపిన అభియోగాలను కొట్టేయాలంటూ శివకుమార్ పెట్టుకున్న అభ్యర్థనపైనా సుప్రీం స్పందించింది. ఆయన పిటిషన్‌పై ఐటీ శాఖకు నోటీసులు జారీ చేసింది. కాగా మనీలాండరింగ్ కేసులో డీకేకు గత నెల 23న ఢిల్లీ హైకోర్టు బెయిల్ మంజూరు చేసిన సంగతి తెలిసిందే. అయితే ఆయన ఈ కేసులో ఆధారాలను ప్రభావితం చేసే అవకాశం ఉన్నందున బెయిల్ రద్దు చేయాలంటూ ఈడీ సుప్రీంకోర్టును ఆశ్రయించింది.</p>
    </article>
  </body>
</html>