<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/15/7103087/"/>
    <meta property="og:site_name" content="Європейська правда"/>
    <meta property="article:published_time" content="2019-11-15T12:12:01+00:00"/>
    <meta property="og:title" content="У Стокгольмі з будівлі шведського уряду вкрали 6 пістолетів і 300 патронів"/>
    <meta property="og:description" content="Зброя і боєприпаси зберігалися в спеціальній шафі в приміщенні будівлі Росенбад, поруч зі Стокгольмським королівським палацом."/>
  </head>
  <body>
    <article>
      <h1>У Стокгольмі з будівлі шведського уряду вкрали 6 пістолетів і 300 патронів</h1>
      <address>
        <time datetime="2019-11-15T12:12:01+00:00">15 Nov 2019, 12:12</time>
      </address>
      <p>Шість пістолетів Glock-17 і 300 патронів були вкрадені з будівлі у Стокгольмі, в якій розміщуються офіси прем'єр-міністра Швеції.</p>
      <p>Про це повідомляє "Європейська правда" з посиланням на <a href="https://www.thelocal.se/">The Local</a>.</p>
      <p>Зброя і боєприпаси зберігалися в спеціальній шафі в приміщенні будівлі Росенбад, поруч зі Стокгольмським королівським палацом. У цій будівлі знаходиться кабінет прем'єра, проходять зустрічі уряду і прес-конференції.</p>
      <p>Пістолети призначалися для роздачі охоронцям будівлі в разі серйозного інциденту з безпекою, такого як терористична загроза або напад.</p>
      <p>Під час ремонту будівлі шафу зі зброєю перемістила, а згодом виявилося, що пістолети звідти зникли. Securitas, компанія, що відповідає за безпеку будівлі, до сих пір не змогла знайти пістолети, незважаючи на масштабні пошуки.</p>
      <p>Офіційно про зникнення зброї не повідомлялося, інформацію поширили шведські ЗМІ.</p>
      <p>Прокурор Стокгольма підтвердив, що очолює розслідування про пограбування за заявою шведських урядових установ, але не повідомив подробиць справи.</p>
    </article>
  </body>
</html>