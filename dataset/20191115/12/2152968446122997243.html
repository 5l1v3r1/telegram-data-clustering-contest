<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/15/i-ninova-skochi-za-bolnichnite-nespravedlivo-e.429747"/>
    <meta property="og:site_name" content="Dnes.bg"/>
    <meta property="article:published_time" content="2019-11-15T12:00:00+00:00"/>
    <meta property="og:title" content="И Нинова скочи за болничните: Несправедливо е!"/>
    <meta property="og:description" content="В програмата на ГЕРБ нямало такова предложение | Dnes.bg"/>
  </head>
  <body>
    <article>
      <h1>И Нинова скочи за болничните: Несправедливо е!</h1>
      <h2>В програмата на ГЕРБ нямало такова предложение</h2>
      <address><time datetime="2019-11-15T12:00:00+00:00">15 Nov 2019, 12:00</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Спирането на парите за първия работен от болничните е възможно най-несправедливото решение, което е взела властта, смятат социалистите.</p>
      <p>Червената шефка Корнелия Нинова призова работещите да не се примиряват с поредното отнето им право, като имат политическата и парламентарната подкрепа на БСП.</p>
      <p>"Аргументът на управляващите е, че има увеличаване на фалшивите болничните и увеличаване на разходите. С това решение признавате безсилието на правителството да се справи с фалшивите болнични", скочи тя на ГЕРБ и Обединени патриоти.</p>
      <p>Тя смята, че по този начин няма да се решат проблемите с фалшивите болнични.</p>
      <p>"Вместо да накажете тези, които злоупотребяват, лишавате от правото изрядните да си получат обезщетението, тези които работят, внасят си вноските и при болест имат право да получат обезщетение от собствените си пари, те ще бъдат наказани", обвини още соцлидерката.</p>
      <p>Нинова коментира още, че този път няма да мине вечното оправдание на властта, че в програмата на МС било записано едно или друго.</p>
      <p>"Във вашата програма няма такова решение, но има решение за минимална пенсия от 300 лева. Това, което е записано го няма, а другото го има", посочи тя.</p>
      <related>
        <h4>Още по темата</h4>
        <a href="https://www.dnes.bg/obshtestvo/2019/11/15/koi-predloji-za-bolnichnite-raznoboi-v-ns-i-koaliciiata.429732"/>
        <a href="https://www.dnes.bg/politika/2019/11/15/pyrviiat-den-ot-bolnichnite-shte-se-plashta-pri-bolno-dete-i-trudova-zlopoluka.429712"/>
        <a href="https://www.dnes.bg/obshtestvo/2019/11/14/bez-pari-za-pyrviia-den-ot-bolnichnite-sindikatite-gnevni-biznesyt-dovolen.429671"/>
        <a href="https://www.dnes.bg/obshtestvo/2019/11/14/vlastta-reshi-bez-pari-za-pyrviia-den-bolnichen.429642"/>
      </related>
    </article>
  </body>
</html>