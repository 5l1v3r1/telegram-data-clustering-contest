<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/shoppingul-de-haine-pasiunea-romanilor-fashion-days-va-incheia-black-friday-2019-cu-o-crestere-de-aproximativ-50-18589134"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-15T12:24:53+00:00"/>
    <meta property="og:title" content="Shoppingul de haine, pasiunea românilor: Fashion Days va încheia Black Friday 2019 cu o creştere de aproximativ 50%"/>
    <meta property="og:description" content="Fashion Days va încheia Black Friday 2019 cu o creştere de aproximativ 50%, numărul de comenzi estimat fiind de 150.000, iar preţul mediu al unui produs achiziţionat ajunge la 225 lei, informează compania. "/>
  </head>
  <body>
    <article>
      <h1>Shoppingul de haine, pasiunea românilor: Fashion Days va încheia Black Friday 2019 cu o creştere de aproximativ 50%</h1>
      <address>
        <time datetime="2019-11-15T12:24:53+00:00">15 Nov 2019, 12:24</time>
      </address>
      <p>Fashion Days va încheia Black Friday 2019 cu o creştere de aproximativ 50%, numărul de comenzi estimat fiind de 150.000, iar preţul mediu al unui produs achiziţionat ajunge la 225 lei, informează compania. </p>
      <p>Evenimentul Black Friday a început miercuri dimineaţă şi se va încheia la finalul zilei de 15 noiembrie, cu o valoare a comenzilor de aproximativ 70 de milioane de lei, o creştere de aproape 50% faţă de anul precedent.</p>
      <p>Aproape 120.000 de produse au fost deja expediate către destinatari până în seara zilei de joi, 14 noiembrie, în grafic cu planificarea realizată de către Fashion Days.</p>
      <p>Numărul de comenzi estimat până la finalul zilei şi, implicit, al campaniei de Black Friday este de 150.000, iar preţul mediu al unui produs achiziţionat ajunge la 225 lei, o creştere cu aproape 100 de lei/produs.</p>
      <p>Valoarea coşului mediu de cumpărături se menţine, pe parcursul evenimentului, la 460 lei, iar categoriile de produse cele mai achiziţionate rămân cizmele şi pantofii sport pentru femei, urmate de genţi şi pantofi sport pentru bărbaţi. Gecile de iarnă au fost, de asemenea, unele dintre cele mai căutate produse pe parcursul întregului eveniment.</p>
    </article>
  </body>
</html>