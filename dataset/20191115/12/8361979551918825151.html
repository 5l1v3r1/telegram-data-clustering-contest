<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/klichko-i-dzhuliani-mer-rozpoviv-pro-zustrichi-z-advokatom-trampa-novini-ukrajini-50053501.html"/>
    <meta property="og:site_name" content="НВ"/>
    <meta property="article:published_time" content="2019-11-15T12:00:00+00:00"/>
    <meta property="og:title" content="Кличко про Джуліані: Зустрічався десятки разів, він вболіває за Україну і давав мені багато порад"/>
    <meta property="og:description" content="Мер Києва Віталій Кличко розповів про свої зустрічі з особистим адвокатом президента США Дональда Трампа Рудольфом Джуліані, який є однією з ключових фігур в слуханнях щодо імпічменту американського лідера."/>
  </head>
  <body>
    <article>
      <h1>Кличко про Джуліані: Зустрічався десятки разів, він вболіває за Україну і давав мені багато порад</h1>
      <h2>Мер Києва Віталій Кличко розповів про свої зустрічі з особистим адвокатом президента США Дональда Трампа Рудольфом Джуліані, який є однією з ключових фігур в слуханнях щодо імпічменту американського лідера.</h2>
      <address>
        <time datetime="2019-11-15T12:00:00+00:00">15 Nov 2019, 12:00</time>
      </address>
      <p>Як зазначив в інтерв'ю <a href="https://radio.nv.ua/">Радіо НВ</a> Кличко, з Джуліані він зустрічався «декілька десятків разів».</p>
      <p>«Я зустрічався декілька десятків разів із Джуліані . Жодного разу я з ним про таку політику — когось усунути, якісь політичні ігри — не спілкувався. Ми говорили виключно про розвиток нашого міста», — розповів столичний мер.</p>
      <p>За словами Кличка, Джуліані «вболіває за Україну» і давав йому безліч порад.</p>
      <p>«Можу позитивно його охарактеризувати», — підсумував він.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/322/original/ffe7172c2f8e4abb60f9036a659914fb.png?stamp=1&amp;q=85&amp;w=115"/>
      </figure>
      <p>Іван Яковина<br/>Україна підкорює Америку. Чому всі очманіли від свідчень Тейлора</p>
      <p>Нагадаємо, скарга інформатора, який повідомив про липневу телефонну розмову між президентами США і України Дональдом Трампом і Володимиром Зеленським, привела до <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">запуску процедури імпічменту американського глави.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>У своїх свідченнях в Конгресі в межах справи про імпічмент тимчасовий повірений у справах США в Україні <a href="https://nv.ua/ukr/world/geopolitics/pokazannya-teylora-dzhuliani-diyav-poza-oficiynih-kanaliv-zv-yazku-z-ukrajinoyu-50053381.html">Вільям Тейлор заявив, що адвокат Трампа Рудольф Джуліані керував окремим «нерегулярним» каналом зв’язку з владою України</a>.</p>
      <p>Трамп наполягає, що розмова із Зеленським була «ідеальною» і в контактах з українською владою не було quid pro quo (послуга за послугу).</p>
      <p>Повне інтерв'ю Віталія Кличка для Радіо НВ</p>
    </article>
  </body>
</html>