<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277696/verdachte-32-dodelijke-schietpartij-rotterdam-aangehouden.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-15T12:50:07+00:00"/>
    <meta property="og:title" content="Verdachte (32) dodelijke schietpartij Rotterdam aangehouden"/>
    <meta property="og:description" content="Een arrestatieteam van de politie heeft donderdagavond in een hotel in Delft de 32-jarige man uit Rotterdam aangehouden die ervan wordt verdacht de schutter te zijn van het dodelijke schietincident aan de Putsebocht op woensdagavond 6 november. Dit meldt de politie vrijdagmiddag."/>
  </head>
  <body>
    <article>
      <h1>Verdachte (32) dodelijke schietpartij Rotterdam aangehouden</h1>
      <address>
        <time datetime="2019-11-15T12:50:07+00:00">15 Nov 2019, 12:50</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/arrestatieteam-at-donker.jpg?itok=gXLhmQoM"/>
        <figcaption>Foto: Archief EHF</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/arrestatieteam-at-donker.jpg?itok=gXLhmQoM"/>
        <figcaption>Foto: Archief EHF</figcaption>
      </figure>
      <p><b>Delf/Rotterdam - </b>Een arrestatieteam van de politie heeft donderdagavond in een hotel in Delft de 32-jarige man uit Rotterdam aangehouden die ervan wordt verdacht de schutter te zijn van het dodelijke schietincident aan de Putsebocht op woensdagavond 6 november. Dit meldt de politie vrijdagmiddag.</p>
      <p><b>Delf/Rotterdam - </b>Een arrestatieteam van de politie heeft donderdagavond in een hotel in Delft de 32-jarige man uit Rotterdam aangehouden die ervan wordt verdacht de schutter te zijn van het dodelijke schietincident aan de Putsebocht op woensdagavond 6 november. Dit meldt de politie vrijdagmiddag.</p>
      <h3>Dodelijk schietincident Putsebocht</h3>
      <p>Woensdagavond 6 november rond 22.00 uur kwam een 30-jarige Rotterdammer door vuurwapengeweld om het leven. Hij zat in een auto op de Putsebocht toen hij meerdere keren werd beschoten. Reanimatie mocht niet meer baten en hij overleed ter plekke. </p>
      <h3>Eerder aangehouden verdachte vrijgelaten</h3>
      <p>Diezelfde avond is een 33-jarige Rotterdammer aangehouden die kort voor de schietpartij met het slachtoffer in de auto zat. 'Deze man is inmiddels weer op vrije voeten en is geen verdachte meer. Na grondig recherchewerk kreeg de politie zicht op de 32-jarige schutter. Het arrestatieteam hield de verdachte woensdagavond aan in een hotel in Delft', aldus de politie.</p>
      <h3>Team Grootschalige Opsporing</h3>
      <p>De politie startte na de schietpartij direct een onderzoek, waartoe een Team Grootschalige Opsporing (TGO) werd opgericht. Dat betekent dat vanaf het eerste moment zo’n twintig rechercheurs zich fulltime met de zaak bezig hebben gehouden. Ook na deze aanhouding gaat het onderzoek in volle omvang door.</p>
    </article>
  </body>
</html>