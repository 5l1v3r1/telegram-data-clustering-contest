<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/siyanurle-intihar-haberleri-icin-rtukten-flas-aciklama/926975"/>
    <meta property="og:site_name" content="medya faresi"/>
    <meta property="article:published_time" content="2019-11-15T12:16:00+00:00"/>
    <meta property="og:title" content="Siyanürle intihar haberleri için RTÜK’ten flaş açıklama"/>
    <meta property="og:description" content="RTÜK Başkanı Ebubekir Şahin, İstanbul'da bir evde biri çocuk 3 kişinin siyanürle intihar etmesi ile ilgili Twitter'dan açıklama bulundu."/>
  </head>
  <body>
    <article>
      <h1>Siyanürle intihar haberleri için RTÜK’ten flaş açıklama</h1>
      <h2>RTÜK Başkanı Ebubekir Şahin, İstanbul'da bir evde biri çocuk 3 kişinin siyanürle intihar etmesi ile ilgili Twitter'dan açıklama bulundu.</h2>
      <address>
        <time datetime="2019-11-15T12:16:00+00:00">15 Nov 2019, 12:16</time>
      </address>
      <p>Radyo ve Televizyon Üst Kurulu (RTÜK) Başkanı Ebubekir Şahin, siyanür kaynaklı intihar haberlerine ilişkin, "Toplumumuzun, çocuk ve gençlerimizin ruhsal gelişimine olumsuz etki edebilecek haberlere karşı tavrımız katı olacaktır" dedi.</p>
      <p>Şahin, "Haberci dostlarımıza tekraren bir hatırlatmayı zaruri görüyorum. İntihar vakalarını haberleştirirken, nelere sebep olabileceğimizi unutmayalım. Daha önce bu konuda uyarılarımızı yaptık.</p>
      <p>Toplum sağlığına zarar veren habercilik tarzını terk etmek zorundayız. Haberde bu tarz eylemleri çözüm yöntemi gibi gösteren, öven, haklı veya meşru gösteren ifadeler kullanmayınız.</p>
      <p>RTÜK olarak, bahse konu haberleri yakın takibe aldık. Toplumumuzun, çocuk ve gençlerimizin ruhsal gelişimine olumsuz etki edebilecek haberlere karşı tavrımız katı olacaktır” ifadesini kullandı.</p>
      <p>Son bir ayda siyanür kullanılarak üç aile yaşamına son verdi.</p>
    </article>
  </body>
</html>