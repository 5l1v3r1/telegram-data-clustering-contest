<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-mts-vacancies-in-du-apply-for-delhi-universities-jobs-2850726.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T12:53:55+00:00"/>
    <meta property="og:title" content="डीयू में MTS की भर्ती , Walk In Test से होगा सेलेक्शन"/>
    <meta property="og:description" content="दिल्ली यूनिवर्सिटी के स्वामी श्रद्धानंद कॉलेज में मल्टी टास्किंग स्टाफ के कुल 13 पदों पर वैकेंसी निकाली गई हैं। इन पदों पर नियुक्तियां अनुबंध के आधार पर की जाएंगी। इन पदों को भरने के लिए संस्थान..."/>
  </head>
  <body>
    <article>
      <h1>डीयू में MTS की भर्ती , Walk In Test से होगा सेलेक्शन</h1>
      <address><time datetime="2019-11-15T12:53:55+00:00">15 Nov 2019, 12:53</time> by <a rel="author">हिन्दुस्तान टीम,नई दिल्ली</a></address>
      <p>दिल्ली यूनिवर्सिटी के स्वामी श्रद्धानंद कॉलेज में मल्टी टास्किंग स्टाफ के कुल 13 पदों पर वैकेंसी निकाली गई हैं। इन पदों पर नियुक्तियां अनुबंध के आधार पर की जाएंगी। इन पदों को भरने के लिए संस्थान वॉक-इन-लिखित परीक्षा/इंटरव्यू का आयोजन करेगा। पहले इसकी डेट 23 नवंबर 2019 तय की गई थी लेकिन इसे अब टाल दिया गया है। जल्द ही http://www.ss.du.ac.in पर नई डेट का ऐलान होगा। यहां जानें भर्ती की पूरी डिटेल</p>
      <p><b>मल्टी टास्किंग स्टाफ (एमटीएस), पद : 13 (अनारक्षित-06) </b><br/>योग्यता : मान्यता प्राप्त स्कूली शिक्षा बोर्ड से दसवीं अथवा समकक्ष परीक्षा पास होना चाहिए। <br/>आयु सीमा : अधिकतम 27 वर्ष। </p>
      <p><b>चयन प्रक्रिया </b>: योग्य उम्मीदवारों का चयन वॉक-इन-लिखित परीक्षा/इंटरव्यू के माध्यम से किया जाएगा। </p>
      <p><b>आवेदन शुल्क </b>: इन पदों पर आवेदन करने के लिए उम्मीदवारों को कोई शुल्क देय नहीं है। </p>
      <p><b>आवेदन प्रक्रिया </b><br/>- सबसे पहले महाविद्यालय की वेबसाइट (www.ss.du.ac.in) पर लॉगइन करें। होमपेज खुलने पर इंपोर्टेंट लिंक्स सेक्शन में जाएं।<br/>- अब इस सेक्शन के अंतर्गत दिए गए ऑप्च्युर्निटीज ऑप्शन पर क्लिक करें। ऐसा करते ही एक नया वेबपेज खुल जाएगा।  <br/>- नए पेज पर Walk-in-Test for MTS staff on 23.11.2019 लिंक दिखाई देगा। इस पर क्लिक करते ही रिक्तियों से संबंधित जारी किया गया विज्ञापन खुल जाएगा। <br/>- इस विज्ञापन को ध्यान से पढ़ें और पद के अनुसार अपनी योग्यता की जांच करें। इस विज्ञापन के साथ में आवेदन पत्र का प्रारूप संलग्न किया गया है। <br/>- इसका ए4 साइज के पेपर पर एक प्रिंटआउट निकाल लें। अब इसमें मांगी गई सभी जानकारियों को दर्ज करें और निर्धारित स्थान पर अपना पासपोर्ट साइज फोटोग्राफ चिपकाएं। <br/>- इसके बाद तैयार आवेदन और मांगे गए प्रमाण पत्रों की फोटोकॉपी व मूल प्रतियों के साथ निर्धारित तिथि को तय पते पर वॉक-इन में शामिल होने के लिए पहुंचें । </p>
      <p><b>यहां होगा वॉक-इन : </b><br/>सेमिनार रूम, न्यू कैम्पस, स्वामी श्रद्धानंद कॉलेज, अलीपुर, दिल्ली-110036</p>
      <p><b>महत्वपूर्ण तिथि</b><br/>वॉक--इन की निर्धारित तिथि : 23 नवंबर 2019 </p>
      <p>अधिक जानकारी यहां<br/>वेबसाइट : www.ss.du.ac.in</p>
    </article>
  </body>
</html>