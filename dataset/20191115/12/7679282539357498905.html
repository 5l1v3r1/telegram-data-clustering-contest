<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/crime/story-teenager-got-pregnant-after-being-raped-by-an-auto-driver-gave-birth-to-child-in-andhra-pradesh-2850712.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T12:46:37+00:00"/>
    <meta property="og:title" content="ऑटो ड्राइवर के बलात्कार से गर्भवती हुई किशोरी, दिया बच्चे को जन्म"/>
    <meta property="og:description" content="आंध्रप्रदेश में विजिनगरम जिले में पुलिस ने आरोपी ऑटो रिक्शा ड्राइवर को गिरफ्तार किया है। आरोप है कि उसने 17 साल की लड़की को झांसा देकर उसका बलात्कार किया जिससे वह गर्भवती हो गई थी। आरोप है कि उसने..."/>
  </head>
  <body>
    <article>
      <h1>ऑटो ड्राइवर के बलात्कार से गर्भवती हुई किशोरी, दिया बच्चे को जन्म</h1>
      <address><time datetime="2019-11-15T12:46:37+00:00">15 Nov 2019, 12:46</time> by <a rel="author">लाइव हिन्दुस्तान टीम,नई दिल्ली</a></address>
      <p>आंध्रप्रदेश में विजिनगरम जिले में पुलिस ने आरोपी ऑटो रिक्शा ड्राइवर को गिरफ्तार किया है। आरोप है कि उसने 17 साल की लड़की को झांसा देकर उसका बलात्कार किया जिससे वह गर्भवती हो गई थी। आरोप है कि उसने किशोरी से शादी करने का वादा किया था। लेकिन बलात्कार के बाद जब वह गर्भवती हो गई तो उसने शादी करने से मना कर दिया।</p>
      <p>किशोरी ने गजपतिनगरम इलाके के एक अस्पताल में अब एक लड़के को जन्म दिया है। किशोरी ने जब अस्पताल में बच्चे को दूध पिलाने से मना कर दिया और उसकी देख-रेख ठीक से नहीं कर रही थी तो डॉक्टरों को उस पर संदेह हुआ। इसके बाद उन्होंने नवजात को चिल्ड्रेन वार्ड में शिफ्ट किया।</p>
      <p>अस्पताल ने पुलिस को लिखित में शिकायत दी और बताया कि नवताज को जन्म देने वाली लड़की नाबालिग है। किसी शख्स ने उसके साथ धोखा दिया। पुलिस ने मामला  दर्ज कर कार्रवाई करते हुए आरोपी ऑटो रिक्शा ड्राइवर को गिरफ्तार कर लिया। </p>
      <p>पुलिस ने हमारे  सहयोगी हिन्दुस्तान टाइम्स को बताया कि घटना उस वक्त की है जब दोनों मजदूरी का काम करते थे। उसी वक्त आरोपी शख्स से उसकी  पहचान हुई और उसने बलात्कार की घटना को अंजाद दिया। अब वह इधर ऑटो चलाने लगा था।<br/> </p>
    </article>
  </body>
</html>