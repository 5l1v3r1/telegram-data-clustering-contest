<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640093/%D8%A2%D9%85%D8%B1%DB%8C%DA%A9%D8%A7-%D9%85%D8%B5%D8%B1-%D8%B1%D8%A7-%D8%A8%D9%87-%D8%AA%D8%AD%D8%B1%DB%8C%D9%85-%D8%AA%D9%87%D8%AF%DB%8C%D8%AF-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T12:50:00+00:00"/>
    <meta property="og:title" content="آمریکا مصر را به تحریم تهدید کرد"/>
    <meta property="og:description" content="آمریکا مصر را به دلیل اصرار بر خرید جنگنده‌های سوخو-۳۵ روسیه به تحریم تهدید کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/640093/%D8%A2%D9%85%D8%B1%DB%8C%DA%A9%D8%A7-%D9%85%D8%B5%D8%B1-%D8%B1%D8%A7-%D8%A8%D9%87-%D8%AA%D8%AD%D8%B1%DB%8C%D9%85-%D8%AA%D9%87%D8%AF%DB%8C%D8%AF-%DA%A9%D8%B1%D8%AF">آمریکا مصر را به تحریم تهدید کرد</a>
      </h1>
      <h2>آمریکا مصر را به دلیل اصرار بر خرید جنگنده‌های سوخو-۳۵ روسیه به تحریم تهدید کرده است.</h2>
      <address><time datetime="2019-11-15T12:50:00+00:00">15 Nov 2019, 12:50</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، آمریکا مصر را تهدید کرده در صورتی که به تصمیم خودش برای خرید جنگنده سوخو ۳۵ اصرار کند تحریم‌هایی را علیه این کشور اعمال خواهد کرد.</p>
      <p>روزنامه وال‌استریت‌ژورنال نوشته این هشدار در نامه «مایک پامپئو»، وزیر خارجه آمریکا و «مارک اسپر»، وزیر دفاع آمریکا به وزیر دفاع مصر مطرح شده است.</p>
      <p>مطابق این گزارش وزرای آمریکایی تهدید کرده‌اند چنانچه مصر خرید سوخو ۳۵ را متوقف نکند، واشنگتن این کشور را تحریم خواهد کرد.</p>
      <p>مصر خواستار خرید ده‌ها فروند جنگنده سوخو-۳۵ (نسل چهار پلاس) است.</p>
      <p>روزنامه روسی «کامرسانت» پیشتر گزارش داده که امضا این قرارداد در پایان سال ۲۰۱۸ انجام شد و ارسال این جنگنده‌ها سال ۲۰۲۰-۲۰۲۱ صورت می‌گیرد. قرار است این جنگنده‌ها جایگزین «میگ‌ -21 » جنگنده‌های چینی «جی_ 7» شوند.</p>
      <p>سوخو سو-۳۵، جنگنده تک کابینه و دو موتوره، چند منظوره با قابلیت مانور بالاست. این جنگنده نسبت به سوخو-۲۷ ام، از ویژگی‌های آیرودینامیکی بهتر، مانورپذیری بهتر، برد بیشتر، موتور قوی‌تر و تجهیزات الکترونیکی پیشرفته‌تر برخوردار است.</p>
    </article>
  </body>
</html>