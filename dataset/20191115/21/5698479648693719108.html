<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/15/afc-annual-awards-hong-kong-2019-nominees-katayoun-khosrowyar-coach-of-the-year-women"/>
    <meta property="og:site_name" content="euronews"/>
    <meta property="article:published_time" content="2019-11-15T21:47:31+00:00"/>
    <meta property="og:title" content="کتایون خسرویار نامزد بهترین سرمربی سال فوتبال آسیا شد"/>
    <meta property="og:description" content="کتایون خسرویار ایرانی-آمریکایی است و در سال ۱۹۸۷ در ایالات متحده متولد شد. وی در ۱۷ سالگی به ایران آمد و در نخستین تیم ملی بانوان ایران پس از انقلاب حضور یافت. او پیش‌تر در یک مصاحبه اختصاصی به یورونیوز گفته بود که هیچوقت ایران را ترک نخواهد کرد."/>
  </head>
  <body>
    <article>
      <h1>کتایون خسرویار نامزد بهترین سرمربی سال فوتبال آسیا شد</h1>
      <address><time datetime="2019-11-15T21:47:31+00:00">15 Nov 2019, 21:47</time> by <a rel="author">یورونیوز فارسی </a></address>
      <p>کنفدراسیون فوتبال آسیا (AFC) کتایون خسرویار، سرمربی پیشین تیم ملی بانوان زیر ۱۹ سال ایران را به‌عنوان نامزد بهترین مربی سال قاره کهن معرفی کرد.</p>
      <p>براساس بیانیه این کنفدراسیون خانم خسرویار به همراه تاکاکورا از ژاپن و نونگروتای سراتونگیوان از تایلند برای تصاحب این عنوان نامزد شده‌اند.</p>
      <p>کتایون خسرویار ایرانی-آمریکایی است و در سال ۱۹۸۷ در ایالات متحده متولد شد. وی در ۱۷ سالگی به ایران آمد و در نخستین تیم ملی بانوان ایران پس از انقلاب حضور یافت. خانم خسرویار اولین مربی ایرانی است که موفق به دریافت مدرک A مربیگری فیفا شده است. وی هم‌اکنون سرمربی باشگاه رین اف سی ایالات متحده آمریکا است.</p>
      <p>خانم خسروی پیشتر در یک <a href="https://farsi.euronews.com/2019/05/20/video-katayoun-khosroyar-iran-women-football-coach-speaks-to-euronews-in-an-exclusive-itw">مصاحبه اختصاصی به یورونیوز</a> گفته بود که هیچوقت ایران را ترک نخواهد کرد.</p>
      <p>علیرضا بیرانوند، دروازه‌بان تیم ملی و پرسپولیس تهران نامزد بهترین دروازه بان سال کنفدراسیون فوتبال آسیا شده است. به‌علاوه سردار آزمون مهاجم تیم ملی و باشگاه زنیت سن‌پترزبورگ هم به‌عنوان نامزد بهترین بازیکن بین‌المللی آسیا معرفی شده است.</p>
      <p>چهارمین نماینده فوتبال ایران در این فهرست، مهدی جوادی به‌عنوان نامزد بهترین بازیکن فوتبال سال آسیا است.</p>
      <p>مراسم اهدای جایزه بهترین‌های کنفدراسیون فوتبال آسیا روز دوم دسامبر در هنگ‌کنگ برگزار می‌شود.</p>
    </article>
  </body>
</html>