<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158511_1.html"/>
    <meta property="og:site_name" content="Novsport"/>
    <meta property="article:published_time" content="2019-11-15T21:40:00+00:00"/>
    <meta property="og:title" content="Президентът на Мадагаскар удостои Абел Анисе с рицарски орден за особени заслуги"/>
    <meta property="og:description" content="Халфът на Лудогорец получи признанието след страхотното представяне на финалите на КАФ"/>
  </head>
  <body>
    <article>
      <h1>Президентът на Мадагаскар удостои Абел Анисе с рицарски орден за особени заслуги</h1>
      <address>
        <time datetime="2019-11-15T21:40:00+00:00">15 Nov 2019, 21:40</time>
      </address>
      <p> Президентът на република Мадагаскар Андри Ражоелина удостои халфа на Лудогорец Абел Анисе и още двама играчи на националния тим с най-високата степен рицарски орден за особени заслуги към страната. <br/><br/>Събитието се състоя днес в столицата на островната държава Антананариво. Анисе, който наскоро бе избран за капитан на националния тим, и съотборниците му получиха ордените заради страхотното представяне на Мадагаскар на последните финали на Купата на Африканските нации, която се проведе през лятото в Египет.</p>
      <figure>
        <img src="http://www.novsport.com/content/75069197_1720072411458435_521997766671466496_o.jpg"/>
      </figure>
      <p>Както е известно, тимът бе абсолютен дебютант, но стигна четвъртфинал, където отстъпи на Тунис. Повечето играчи на Мадагаскар бяха удостоени със същото отличие веднага след края на надпреварата през юли, но заради ангажименти с Лудогорец Анисе пропусна първата церемония.<br/><br/>"Това признание ме кара да се чувствам горд. Този орден означава мното за мен", заяви Абел Анисе, който в събота ще изведе Мадагаскар в квалификацията за купата на Африканските нации срещу Етиопия.</p>
    </article>
  </body>
</html>