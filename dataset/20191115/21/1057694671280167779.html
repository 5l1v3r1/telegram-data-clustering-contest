<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2039179/exafanisi-manas-ke-koris-stin-katerini-tha-pao-na-aftoktoniso-den-antecho.html"/>
    <meta property="og:site_name" content="News.gr"/>
    <meta property="article:published_time" content="2019-11-15T21:50:20+00:00"/>
    <meta property="og:title" content="Εξαφάνιση μάνας και κόρης στην Κατερίνη: «Θα πάω να αυτοκτονήσω, δεν αντέχω»"/>
    <meta property="og:description" content="Συγκλονίζουν τα λόγια της γιαγιάς της 17χρονης που μαζί με την μητέρας της αγνοούνται από τις 8 Νοεμβρίου"/>
  </head>
  <body>
    <article>
      <h1>Εξαφάνιση μάνας και κόρης στην Κατερίνη: «Θα πάω να αυτοκτονήσω, δεν αντέχω»</h1>
      <address>
        <time datetime="2019-11-15T21:50:20+00:00">15 Nov 2019, 21:50</time>
      </address>
      <h3>Συγκλονίζουν τα λόγια της γιαγιάς της 17χρονης που μαζί με την μητέρας της αγνοούνται από τις 8 Νοεμβρίου</h3>
      <p>Ακόμα ένα εικοσιτετράωρο πέρασε χωρίς κανένα ίχνος από τη 17χρονη Μαρία - Ιωάννα και τη μητέρα της, <a href="https://www.news.gr/ellada/article/2034761/sinagermos-gia-tin-exafanisi-miteras-ke-koris-apo-tin-katerini.html"><b>οι οποίες εξαφανίστηκαν από την Κατερίνη</b></a>, την περασμένη Παρασκευή 8 Νοεμβρίου.</p>
      <p>Σε πλήρη εξέλιξη βρίσκονται οι έρευνες για τον εντοπισμό τους ωστόσο δεν έχουν φέρει κάποιο αποτέλεσμα μέχρι στιγμής.</p>
      <p>Στο κεντρικό δελτίο ειδήσεων του Star, μίλησε η γιαγιά της 17χρονης κοπέλας και περιέγραψε όσα ζουν οι οικείοι των δύο εξαφανισθέντων.</p>
      <p>«Εγώ φεύγω και δεν ξαναγυρίζω. Θα πάω να αυτοκτονήσω, δεν αντέχω. Είπε η γυναίκα δεν αντέχω» ανέφερε η γιαγιά της ανήλικης.</p>
      <p>Ένα τηλεφώνημα στον σύζυγό της ήταν το τελευταίο σημείο ζωής που έδωσε η μητέρα της 17χρονης Μαρίας Ιωάννας. Το κορίτσι με τα καστανά μαλλιά και τα γαλάζια μάτια, αντιμετωπίζει κινητικά προβλήματα και κυκλοφορεί υποβασταζόμενη από μπλε περιπατητήρα.</p>
      <p>Μάλιστα σύμφωνα με τον πατέρα της, η μητέρα της ανήλικης ήταν φορτισμένη λόγω της κατάστασης της υγείας της.</p>
      <p>«Η γυναίκα δεν είναι καλά, θέλει βοήθεια και συμπαράσταση. Η Μαρία γεννήθηκε μία χαρά. Κατά τον 6ο μήνα διαγνώστηκε με εγκεφαλική αιμορραγία, τετραπληγία» δήλωσε η γιαγιά της.</p>
      <p>Από τότε όπως λένε οι γείτονες, η μητέρα της ήταν πάντα ο φύλακας άγγελός της.</p>
      <p>Στις 8 Νοεμβρίου, την ημέρα της <a href="https://www.news.gr/tag/exafanisi"><b>εξαφάνισης</b></a> μητέρας και κόρης, ήταν τα γενέθλια της Μαρίας - Ιωάννας. Σύμφωνα με το ίδιο ρεπορτάζ, η γιαγιά της 17χρονης υποστήριξε ότι η μητέρα ετοίμαζε μεγάλο πάρτι στο σπίτι.</p>
      <p>Μία μέρα νωρίτερα η κοπέλα φέρεται να ζητούσε επίμονα από τη μητέρα της να κάνουν βόλτα με το αυτοκίνητο. Και εκείνη δε της χάλασε χατίρι.</p>
      <p>Σύμφωνα με τις ίδιες πληροφορίες, οι γείτονες υποστήριξαν ότι η 45χρονη μητέρα ήταν εκνευρισμένη αφού αρχικά το αυτοκίνητό τους παρουσίασε βλάβη. Ύστερα πήρε το κορίτσι για την καθημερινή τους βόλτα. Από τότε χάθηκαν τα ίχνη τους.</p>
      <p>Η ασφάλεια Κεντρικής Μακεδονίας σε συνεργασία με το <a href="https://www.news.gr/tag/chamogelo-tou-pediou"><b>«Χαμόγελο του Παιδιού»</b></a> συνεχίζουν τις έρευνες για τον εντοπισμό μητέρας και κόρης.</p>
      <figure>
        <img src="https://www.news.gr/wp-content/uploads/images/2019/11/15/gz/gzok9xay.jpg?x78811"/>
      </figure>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2037218/nea-stichia-gia-tin-exafanisi-manas-ke-koris-stin-katerini.html"/>
        <a href="https://www.news.gr/ellada/article/2036057/to-tilefonima-ston-patera-protou-mana-ke-kori-exafanistoun.html"/>
        <a href="https://www.news.gr/ellada/article/2035979/esio-telos-stin-exafanisi-tou-35chronou-apo-to-iraklio-kritis.html"/>
      </related>
    </article>
  </body>
</html>