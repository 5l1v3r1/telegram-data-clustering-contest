<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597601/se-kalo-quotfeggariquot-i-ethniki-elladas"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T21:08:00+00:00"/>
    <meta property="og:title" content="Σε καλό &quot;φεγγάρι&quot; η Εθνική Ελλάδας"/>
    <meta property="og:description" content="Η Ελλάδα επικράτησε 1-0 της Αρμενίας με το παρθενικό γκολ του Λημνιού για τα προκριματικά του Euro, δείχνοντας και πάλι ότι αρχίζει να μπαίνει στον σωστό..."/>
  </head>
  <body>
    <article>
      <h1>Σε καλό "φεγγάρι" η Εθνική Ελλάδας</h1>
      <address><time datetime="2019-11-15T21:08:00+00:00">15 Nov 2019, 21:08</time> by <a rel="author">Sigmalive.Sports</a></address>
      <p>Η Ελλάδα επικράτησε 1-0 της Αρμενίας με το παρθενικό γκολ του Λημνιού για τα προκριματικά του Euro, δείχνοντας και πάλι ότι αρχίζει να μπαίνει στον σωστό δρόμο.<br/> <br/>Παίζοντας πολύ καλό ποδόσφαιρο σε ένα ακόμη παιχνίδι, η Εθνική Ελλάδας κατάφερε να συνδυάσει θέαμα και ουσία, νικώντας (και) την Αρμενία στο πλαίσιο της 9ης αγωνιστικής των προκριματικών του Euro 2020. Με τους εξαιρετικούς Γιαννούλη και Λημνιό να συνεργάζονται στο 34', ο εξτρέμ του ΠΑΟΚ έστειλε την μπάλα στα δίχτυα και χάρισε το τρίτο τρίποντο στην γαλανόλευκη.<br/> <br/> <br/>Η ομάδα του Τζον Φαν Σιπ άρεσε ξανά. Κυκλοφόρησε καλά τη μπάλα, πίεσε σωστά, έκλεισε τους χώρους, απείλησε και θα μπορούσε να έχει πετύχει και άλλα τέρματα, φτάνοντας σε μεγαλύτερη νίκη.Η Ελλάδα έδωσε συνέχεια στην εικόνα που έβγαλε κόντρα στην Βοσνία και μετράει πλέον έντεκα βαθμούς, περιμένοντας την Δευτέρα (18/11) στο ΟΑΚΑ την Φινλανδία.<br/> <br/><a href="https://sportime.sigmalive.com/podosfairo/diorganoseis/euro/51685_armenia-ellada-0-1-vrisketai-se-kalo-dromo-vids">Δείτε πως εξελίχθηκε ο αγώνας</a></p>
    </article>
  </body>
</html>