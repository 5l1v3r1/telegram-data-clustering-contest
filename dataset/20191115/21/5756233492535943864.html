<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621696/%D8%AA%D8%A3%D8%AB%DB%8C%D8%B1-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%AF%D8%B1-%D8%AA%D9%88%D8%B1%D9%85-%DB%B4-%D9%88%D8%A7%D8%AD%D8%AF-%D8%AF%D8%B1%D8%B5%D8%AF-%D8%AE%D9%88%D8%A7%D9%87%D8%AF-%D8%A8%D9%88%D8%AF-%D8%A7%D9%81%D8%B2%D8%A7%DB%8C%D8%B4-%DB%B3-%D8%AF%D8%B1%D8%B5%D8%AF%DB%8C-%D9%82%DB%8C%D9%85%D8%AA-%D8%AF%D9%84%D8%A7%D8%B1-%D8%AF%D8%B1-%D8%B1%D9%88%D8%B2%D9%87%D8%A7%DB%8C-%D8%A7%D8%AE%DB%8C%D8%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-15T21:08:00+00:00"/>
    <meta property="og:title" content="تأثیر افزایش قیمت بنزین در تورم، ۴ واحد درصد خواهد بود/ افزایش ۳ درصدی قیمت دلار در روزهای اخیر"/>
    <meta property="og:description" content="رئیس کل بانک مرکزی اظهار داشت: محاسبات اداره بررسی‌های اقتصادی بانک مرکزی نشان می‌دهد که تأثیر افزایش امروز قیمت بنزین در تورم، در حدود ۴ واحد درصد در سال خواهد بود."/>
  </head>
  <body>
    <article>
      <h1>تأثیر افزایش قیمت بنزین در تورم، ۴ واحد درصد خواهد بود/ افزایش ۳ درصدی قیمت دلار در روزهای اخیر</h1>
      <h2>رییس کل بانک مرکزی:</h2>
      <address>
        <time datetime="2019-11-15T21:08:00+00:00">15 Nov 2019, 21:08</time>
      </address>
      <p>
        <i>رئیس کل بانک مرکزی اظهار داشت: محاسبات اداره بررسی‌های اقتصادی بانک مرکزی نشان می‌دهد که تأثیر افزایش امروز قیمت بنزین در تورم، در حدود ۴ واحد درصد در سال خواهد بود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>عبدالناصر همتی در صفحه اینستاگرامی خود در مورد افزایش قیمت بنزین و روند بازار ارز نوشت: متوسط نرخ دلار در بازار آزاد‌ در سه ماه گذشته ثبات نسبی، معادل ۱۱٫۴۰۰ تومان بوده است از طرف دیگر محاسبات اداره بررسی‌های اقتصادی بانک مرکزی نشان می‌دهد که تأثیر افزایش امروز قیمت بنزین در تورم، در حدود ۴ واحد درصد در سال خواهد بود.</p>
      <p>همتی ادامه داد: دراین چند روز، تحت تأثیر انتظارات ناشی از تقاضای فصلی ارز، عوامل سیاسی و نیز اخبار افزایش قیمت بنزین، در مقایسه با نرخ میانگین سه ماه گذشته، افزایش قیمت دلار در بازار آزاد حدود ۳ درصد بوده است.</p>
      <figure>
        <img src="https://aftabnews.ir/files/fa/news/1398/8/24/359633_474.jpg"/>
      </figure>
      <p>رئیس کل بانک مرکزی تصریح کرد : اگر، همانطور که قبلاً تأکید کردم، وضعیت مطلوب ذخایر ارزی بانک مرکزی و نیز مازاد عرضه نسبت به تقاضای ارز در بخش اسکناس وحواله را هم درنظر بگیریم، نظریه بالا بودن ریسک سرمایه گذاری در ارز، همچنان پابرجا خواهد بود.</p>
      <p>همتی درپایان می نویسد: تأکید این نکته نیز ضروری است که، نرخ فعلی ارز، تحت تأثیر بیش جهش قبلی ناشی از عوامل انتظاری و تداوم تحریم‌ها بوده، و از پشتوانه عوامل بنیانی برخوردار نیست.</p>
    </article>
  </body>
</html>