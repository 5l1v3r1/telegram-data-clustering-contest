<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204533-polshcha-vislovila-protest-proti-epizodiv-serialu-pro-nacizm-netflix-vnese-zmini"/>
    <meta property="og:site_name" content="Mind UA"/>
    <meta property="article:published_time" content="2019-11-15T21:01:00+00:00"/>
    <meta property="og:title" content="Польща висловила протест проти епізодів серіалу про нацизм, Netflix внесе зміни"/>
    <meta property="og:description" content="Із деяких епізодів серіалу непідготовлений глядач може зробити хибні висновки"/>
  </head>
  <body>
    <article>
      <h1>Польща висловила протест проти епізодів серіалу про нацизм, Netflix внесе зміни</h1>
      <h2>Із деяких епізодів серіалу непідготовлений глядач може зробити хибні висновки</h2>
      <address>
        <time datetime="2019-11-15T21:01:00+00:00">15 Nov 2019, 21:01</time>
      </address>
      <p>Стрімінговий сервіс Netflix пообіцяв внести зміни в документальний серіал «Диявол по сусідству» після того, як його розкритикувала польська влада, пише <a href="https://www.kommersant.ru/doc/4162225">Коммерсант</a>.</p>
      <p>Невдоволення в Польщі викликав той факт, що в серіалі, присвяченому охоронцеві нацистських концтаборів Івану Дем'янюку, демонструють карту сучасної Польщі з зазначеними на ній концтаборами, не пояснюючи, що всі ці табори влаштовували нацисти і що Польща була окупована ними.</p>
      <p>У четвер прем'єр-міністр Польщі <b>Матеуш Моравецький</b> заявив: «Карта не просто неправильна, вона вводить глядачів в оману, змушуючи повірити, що Польща відповідальна за створення і діяльність цих таборів і за вчинення злочинів у них».</p>
      <p>На його думку, цей епізод «Диявола по сусідству» є «нічим іншим, як переписуванням історії».</p>
      <p>У Netflix, яка займається зйомками серіалу, прокоментували обурення польської влади.</p>
      <p>«Щоб надати більше інформації нашим глядачам про важливі питання, порушені в цьому документальному серіалі, і щоб уникнути непорозумінь, в найближчі дні ми додамо текст до деяких із карт, показаних в серіалі, – заявили в Netflix. – Це прояснить, що табори смерті і концентраційні табори в Польщі були побудовані і управлялися німецьким нацистським режимом, що вторглися в країну і окупували її в 1939-1945 роках».</p>
      <related>
        <h4>Також читайте</h4>
        <a href="https://mind.ua/news/20204523-polshcha-rozrivae-nastarishij-gazovij-kontrakt-iz-gazpromom"/>
        <a href="https://mind.ua/news/20204506-polshcha-ne-planue-prodovzhuvati-kontrakt-z-rosieyu-na-pokupku-gazu"/>
        <a href="https://mind.ua/news/20204504-polshcha-pogrozhue-nimechchini-sudom-yakshcho-vona-zahishchatime-pivnichnij-potik-2"/>
      </related>
    </article>
  </body>
</html>