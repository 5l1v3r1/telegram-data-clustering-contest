<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/15/enas-xronos-kitrina-gileka-to-kinima-pou-sigklonise-thn-gallia"/>
    <meta property="og:site_name" content="euronews"/>
    <meta property="article:published_time" content="2019-11-15T21:18:25+00:00"/>
    <meta property="og:title" content="Ένας χρόνος «Κίτρινα γιλέκα» - Το κίνημα που συγκλόνισε την Γαλλία"/>
    <meta property="og:description" content="Μαζικές διαδηλώσεις, σοβαρά επεισόδια και αιτήματα για κοινωνική δικαιοσύνη και αλληλεγγύη"/>
  </head>
  <body>
    <article>
      <h1>Ένας χρόνος «Κίτρινα γιλέκα» - Το κίνημα που συγκλόνισε την Γαλλία</h1>
      <address><time datetime="2019-11-15T21:18:25+00:00">15 Nov 2019, 21:18</time> by <a rel="author">Apostolos Staikos</a></address>
      <figure>
        <img src="https://static.euronews.com/articles/stories/04/30/23/90/773x435_cmsv2_e921fdd6-47f2-50a6-92af-e51aad973c13-4302390.jpg"/>
      </figure>
      <p>Δίχως αμφιβολία, τα <a href="https://gr.euronews.com/2019/06/09/synehizoun-gia-30-evdomada-ta-kitrina-gileka">«Κίτρινα Γιλέκα»</a> συγκλόνισαν την Γαλλία. Το κίνημα γεννήθηκε ακριβώς πριν από έναν χρόνο και έβγαλε στους δρόμους εκατοντάδες χιλιάδες πολίτες στο Παρίσι αλλά και σε άλλες μεγάλες πόλεις. Για τους διαδηλωτές, <a href="https://gr.euronews.com/2019/05/01/gallia-sygkrouseis-dakrygona-poreia-prwtomagias">τα «Κίτρινα Γιλέκα»</a> συμβολίζουν τον <a href="https://gr.euronews.com/2019/05/18/kitrina-gileka-praksi-27-gallia-makron">βαθύ διχασμό της γαλλικής κοινωνίας,</a> αλλά και την <a href="https://gr.euronews.com/2019/03/24/kitrina-gileka-travmatistike-73xroni-kardiaki-prosvoli-astunomikos">αδυναμία πολλών ανθρώπων</a> να καλύψουν βασικές τους ανάγκες.</p>
      <figure>
        <iframe data-src="https://twitter.com/euronewses/status/1193280027443511298" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Η αύξηση του φόρου στα καύσιμα ήταν μόνο η αφορμή. Σύντομα, στις <a href="https://gr.euronews.com/2019/04/06/gillets-jaunes-pente-mines-diadilosewn-gia-ta-kitrina-gileka">μαζικές κινητοποιήσεις</a> κυριαρχούσαν αιτήματα για δικαιοσύνη, αλληλεγγύη, αύξηση των μισθών, πάταξη της διαφθοράς, αλλά και για πολιτική αλλαγή. Λίγες εβδομάδες μετά την πρώτη μεγάλη πορεία, <a href="https://gr.euronews.com/2019/04/26/oi-antidraseis-stis-exaggelies-macron">τα «Κίτρινα Γιλέκα»</a> ζήτησαν την παραίτηση του Εμανουέλ Μακρόν από την προεδρία της χώρας. Ακολούθησαν νέες διαδηλώσεις που σημαδεύτηκαν από σοβαρά επεισόδια. <a href="https://gr.euronews.com/2019/04/19/apagoreusi-diadiloseon-apo-ta-kitrina-gileka-gilet-jaune-konta-panagia-parision-notre-dame">Το Παρίσι μετετράπη</a> σε πεδίο μάχης.</p>
      <figure>
        <img src="https://static.euronews.com/articles/stories/04/30/23/90/808x539_cmsv2_5ca44db8-15ac-5469-ac03-3958f0a675db-4302390.jpg"/>
      </figure>
      <p>Η αστυνομία κατηγορήθηκε για υπερβολική χρήση βίας, ενώ ταξιδιωτικοί πράκτορες υποστήριζαν πως οι τουρίστες γυρνούν την πλάτη τους <a href="https://gr.euronews.com/2019/04/21/parisi-sugkrouseis-kitrinwn-gilekwn-kai-astunomias">στην Πόλη του Φωτός.</a> Ο Μακρόν μάλλον ξαφνιάστηκε από το μέγεθος των κινητοποιήσεων. Η γαλλική κυβέρνηση προχώρησε σε <a href="https://gr.euronews.com/2019/04/25/desmefsi-makron-gia-foroelafrynseis">φοροελαφρύνσεις δισεκατομμυρίων ευρώ,</a> που όμως δεν ικανοποίησαν τους οι διαδηλωτές.</p>
      <figure>
        <img src="https://static.euronews.com/articles/stories/04/30/24/00/808x539_cmsv2_e3cdf7ec-583b-57fe-b2fe-d26b915340ec-4302400.jpg"/>
      </figure>
      <p>Ο Μακρόν ξεκίνησε περιοδεία και δήλωσε πρέπει να βάλει περισσότερη «ανθρωπιά» στην πολιτική του. Έναν χρόνο μετά και σύμφωνα με δημοσκόπηση της «Le Figaro», το 69% των Γάλλων δικαιολογούν το κίνημα των <a href="https://gr.euronews.com/2019/04/27/nees-kinitopoiseis-apo-ta-kitrina-gileka">«κίτρινων γιλέκων»</a>. Σε ένδειξη διαμαρτυρίας για τις σχεδιαζόμενες μεταρρυθμίσεις στο συνταξιοδοτικό, τα συνδικάτα διοργανώνουν εθνική απεργία στις 5 Δεκεμβρίου και μαζί τους σκοπεύουν να ενώσουν τις δυνάμεις τους τα <a href="https://gr.euronews.com/2019/05/01/protomagia-epifulaki-epeisidia">«Κίτρινα γιλέκα».</a></p>
    </article>
  </body>
</html>