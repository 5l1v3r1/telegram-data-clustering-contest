<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/lublin-po-pijanemu-mial-wybic-szyby-na-majdanku-zostal-zatrzymany-przez-policje,985829.html"/>
    <meta property="og:site_name" content="TVN24"/>
    <meta property="article:published_time" content="2019-11-15T21:59:49+00:00"/>
    <meta property="og:title" content="Po pijanemu miał wybić szyby na Majdanku. Stanie przed prokuratorem"/>
    <meta property="og:description" content="Lubelscy policjanci zatrzymali w czwartek wieczorem mężczyznę, który po pijanemu wszedł na teren dawnego niemieckiego obozu koncentracyjnego na Majdanku i miał wybić szyby w budynku wieży strażnicz..."/>
  </head>
  <body>
    <article>
      <h1>Po pijanemu miał wybić szyby na Majdanku. Stanie przed prokuratorem</h1>
      <address><time datetime="2019-11-15T21:59:49+00:00">15 Nov 2019, 21:59</time> by <a rel="author">akr/tr</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/53574e71-1275-45c0-b586-8e3268981c56-480p.mp4" autoplay="" loop=""/>
        <figcaption>Policja zatrzymała mężczyznę, który po pijanemu miał wybić szyby na Majdanku<cite>Foto: Adam Jones / Wikipedia ( CC BY 2.0) | Video: tvn24.pl</cite></figcaption>
      </figure>
      <h3>Lubelscy policjanci zatrzymali w czwartek wieczorem mężczyznę, który po pijanemu wszedł na teren dawnego niemieckiego obozu koncentracyjnego na Majdanku i miał wybić szyby w budynku wieży strażniczej. - Mężczyzna zostanie w sobotę doprowadzony do prokuratury - przekazał Andrzej Fijołek z zespołu prasowego Komendy Wojewódzkiej Policji w Lublinie.</h3>
      <p>Do zdarzenia doszło w czwartek wieczorem. 34-letni mieszkaniec Świdnika (Lubelskie), który był na terenie dawnego obozu koncentracyjnego na Majdanku, miał wybić tam szyby w budynku wieży strażniczej i wejść do niego. Policję wezwała ochrona Państwowego Muzeum na Majdanku, ponieważ mężczyzna miał nie odpowiadać na wezwania ochroniarzy i nie chcieć opuścić budynku wieży.</p>
      <h3>"Mężczyzna zostanie w sobotę doprowadzony do prokuratury"</h3>
      <p>Andrzej Fijołek z zespołu prasowego Komendy Wojewódzkiej Policji w Lublinie przekazał, że 34-letni mieszkaniec Świdnika (Lubelskie) został zatrzymany do wytrzeźwienia. Dodał, że miał w organizmie prawie trzy promile alkoholu.</p>
      <p>- Mężczyzna zostanie w sobotę doprowadzony do prokuratury – poinformował Fijołek.</p>
      <p>Policjanci wyjaśniają wszystkie okoliczności tego incydentu, trwa ustalanie wysokości strat. O ewentualnych zarzutach dla 34-latka zdecyduje prokurator.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/6f2dde2f-d991-4e60-bcdd-a0c9a3e93584.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Do incydentu miało dojść na terenie dawnego obozu koncentracyjnego na Majdanku<cite>Źródło: tvn24.pl</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-z-kraju,3/tam-nie-pada-zadne-moje-slowo-majdanek-w-komiksie,935682.html"/>
        <a href="https://www.tvn24.pl/wiadomosci-z-kraju,3/dziesiatki-tysiecy-zamordowanych-w-lublinie-uczczono-pamiec-ofiar-dozynek,881140.html"/>
      </related>
    </article>
  </body>
</html>