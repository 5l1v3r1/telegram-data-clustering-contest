<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/197537/gennimata-h-omerta-mitsotaki-kai-tsipra-afinei-tin-koinonia-se-adiexodo"/>
    <meta property="og:site_name" content="CNN.gr"/>
    <meta property="article:published_time" content="2019-11-15T21:41:51+00:00"/>
    <meta property="og:title" content="Γεννηματά: Η «ομερτά» Μητσοτάκη και Τσίπρα αφήνει την κοινωνία σε αδιέξοδο"/>
    <meta property="og:description" content="Γεννηματά: Η «ομερτά» Μητσοτάκη και Τσίπρα αφήνει την κοινωνία σε αδιέξοδο"/>
  </head>
  <body>
    <article>
      <h1>Γεννηματά: Η «ομερτά» Μητσοτάκη και Τσίπρα αφήνει την κοινωνία σε αδιέξοδο</h1>
      <h2>Σφοδρή επίθεση εναντίον της κυβέρνησης και κατά του Κυριάκου Μητσοτάκη εξαπέλυσε από την Λάρισα την Παρασκευή, η Φώφη Γεννηματά, στο πλαίσιο περιοδείας που πραγματοποίησε και μετά την σύσκεψη είχε με στελέχη του κόμματος.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 23:41 , 15 November 2019</p>
      <p>«Η κοινωνία είναι αντιμέτωπη με τα ίδια αδιέξοδα, γιατί <b>ο κ. Μητσοτάκης και η κυβέρνησή του, έχουν επιλέξει να πορεύονται στα χνάρια του κ. Τσίπρα</b> σε όλα τα μεγάλα θέματα. Η ΝΔ και ο ΣΥΡΙΖΑ φαίνεται πως <b>έχουν μια “ομερτά” για να κρύβουν τις ευθύνες τους</b>, αλλά μια απόλυτη συμφωνία σ<b>τα μεγάλα θέματα της χώρας</b>», σημείωσε η κυρία <b>Γεννηματά</b>.</p>
      <p>Μιλώντας για τα ζητήματα της οικονομίας, σημείωσε μεταξύ άλλων πως «ο κ. Μητσοτάκης κρατάει τις δεσμεύσεις του κ. Τσίπρα για τα δυσβάστακτα πλεονάσματα, με αποτέλεσμα να είναι καθηλωμένη η ελληνική οικονομία».</p>
      <p>Σχετικά με την κατάσταση στο <b>μεταναστευτικό - προσφυγικό</b>, τόνισε ότι «ο κ. Μητσοτάκης αρνείται να βάλει τους Ευρωπαίους αντιμέτωπους με τις ευθύνες τους». Η πρόεδρος του ΚΙΝ.ΑΛ. είπε ότι «<b>η Ευρώπη έχει ευθύνη να διαφυλάξει τα σύνορα της Ελλάδας</b>», για να συμπληρώσει ότι «τα σύνορα της χώρας μας είναι ευρωπαϊκά σύνορα».</p>
      <blockquote>«<b>Το προσφυγικό είναι ένα ζήτημα ευρωπαϊκό</b> και η Ελλάδα δεν μπορεί να σηκώσει το βάρος μόνη της. Χρειάζεται αλλαγή πολιτικής εδώ και τώρα, πριν διχαστεί η ελληνική κοινωνία και πριν τα αποτελέσματα είναι ακόμη πιο οδυνηρά από αυτά που βιώνουν όσοι ζουν σήμερα στα νησιά. Χωρίς αλλαγή στην κοινή δήλωση Ε.Ε Τουρκίας, χωρίς ένα πρόγραμμα μετεγκατάστασης προσφύγων στις υπόλοιπες χώρες της Ευρώπης. αλλά και χωρίς ένα οικονομικό πρόγραμμα ενίσχυσης των περιοχών της Ελλάδα που σηκώνουν τα βάρη, τα αδιέξοδα σε λίγο θα είναι τεράστια», είπε η κυρία Γεννηματά.</blockquote>
      <p>Μεταξύ άλλων, η πρόεδρος του ΚΙΝ.ΑΛ. επιτέθηκε στην κυβέρνηση και σχετικά με τη <b>Συμφωνία των Πρεσπών</b>, λέγοντας πως «έχει υπάρξει αλλαγή 180 μοίρες στην στάση του κ. Μητσοτάκη».</p>
      <blockquote>«Εμείς λέγαμε και τότε και τώρα πως θέλουμε λύση, αλλά όχι μια οποιαδήποτε λύση, και ότι αυτή η συμφωνία του κ. Τσίπρα θα δημιουργήσει στο μέλλον πολύ περισσότερα προβλήματα από αυτά που επιχειρούσε να λύσει» σημείωσε. Επίσης υποστήριξε. ότι «η χώρα μας έδωσε προκαταβολικά την ένταξη της γειτονικής χώρας στο ΝΑΤΟ, αναγνώρισε μακεδονική εθνικότητα, ταυτότητα και γλώσσα και από την άλλη μεριά πήραμε απλά υποσχέσεις ότι<b> αυτό το κουτσουρεμένο, erga omne</b>s θα υλοποιηθεί στο μέλλον κατά την διάρκεια της ενταξιακής διαδικασίας των Δυτικών Βαλκανίων στην Ευρώπη».</blockquote>
      <p>Σε ό,τι αφορά τις εξελίξεις στο ΠΑΣΟΚ ενόψει συνεδρίου, σημείωσε πως «τ<b>ο ΠΑΣΟΚ είναι δυνατό μέσα από το Κίνημα Αλλαγής</b>».</p>
      <blockquote>«Έχουμε ιστορία παράδοση, αρχές και ένα τεράστιο έργο που αφήσαμε στην ελληνική κοινωνία αλλά και οράματα για το μέλλον. Διότι το ΚΙΝΑΛ θα είναι αύριο η πραγματική προοδευτική πρόταση για τον τόπο, η πραγματική κυβερνώσα Αριστερά», είπε η κυρία Γεννηματά.</blockquote>
      <p>Σημειώνεται πως η κυρία<b> Γεννηματά</b> συναντήθηκε το πρωί της Παρασκευής στη Λάρισα με τον Περιφερειάρχη Θεσσαλίας Κώστα Αγοραστό, αλλά και με τον δήμαρχο Λαρισαίων Απόστολο Καλογιάννη και συζήτησαν ζητήματα που αφορούν την αυτοδιοίκηση.</p>
      <p>Το βράδυ η πρόεδρος του <b>ΚΙΝ.ΑΛ.</b> συμμετείχε στα εγκαίνια του πολιτικού γραφείου της βουλευτού του κόμματος, Ευαγγελίας Λιακούλη.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/197534/tilefoniki-epikoinonia-tsipra-morales-ti-syzitisan">Τηλεφωνική επικοινωνία Τσίπρα - Μοράλες: Τι συζήτησαν</a>
        </li>
        <li>
          <a href="https://www.cnn.gr/news/politiki/story/197519/gennimata-eimaste-me-ta-anoikta-panepistimia-kai-oxi-me-mpaxalakides-kai-astynomiki-via">Γεννηματά: Είμαστε με τα ανοικτά πανεπιστήμια και όχι με μπαχαλάκηδες και αστυνομική βία</a>
        </li>
        <li>
          <a href="https://www.cnn.gr/news/politiki/story/197514/syriza-eynooymenos-toy-mitsotaki-o-froyzis">ΣΥΡΙΖΑ: Ευνοούμενος του Μητσοτάκη ο Φρουζής</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/9926/fofi-gennimata">ΦΩΦΗ ΓΕΝΝΗΜΑΤΑ</a>
        </li>
        <li>
          <a href="https://www.cnn.gr/eidhseis/tag/215/kyriakos-mitsotakis">ΚΥΡΙΑΚΟΣ ΜΗΤΣΟΤΑΚΗΣ</a>
        </li>
        <li>
          <a href="https://www.cnn.gr/eidhseis/tag/5/tsipras">ΑΛΕΞΗΣ ΤΣΙΠΡΑΣ</a>
        </li>
        <li>
          <a href="https://www.cnn.gr/eidhseis/tag/70288/kinhma-allaghs">ΚΙΝΗΜΑ ΑΛΛΑΓΗΣ</a>
        </li>
        <li>
          <a href="https://www.cnn.gr/eidhseis/tag/11333/larisa">ΛΑΡΙΣΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/15/197504/snapshot/2754707.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/15/197527/snapshot/seismos-lekkas.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/15/197533/snapshot/stournaras-kokkina-daneia.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/15/197538/snapshot/epanastatiki-aytoamyna.JPG"/>
      </figure>
    </article>
  </body>
</html>