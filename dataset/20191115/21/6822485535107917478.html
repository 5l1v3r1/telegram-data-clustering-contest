<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980824108.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T21:00:00+00:00"/>
    <meta property="og:title" content="وزیر نیرو: مردم به اخطارهای بارشی توجه کنند/ بارندگی در نیمه شمالی کشور"/>
    <meta property="og:description" content="به گزارش خبرگزاری صدا و سیما، رضا اردکانیان گفت: از امروز اکثر استان ها، ​ آسمان بارانی خواهند داشت، ​ به خصوص در استان گیلان، ​ پنج روز مداوم باران خواهد بارید. هموطنان گیلانی ۱۵ درصد بارش سالیانه که حدود ۱۵۰ میلی متر بارش است را در این پنج روز خواهند داشت."/>
  </head>
  <body>
    <article>
      <h1>وزیر نیرو: مردم به اخطارهای بارشی توجه کنند/ بارندگی در نیمه شمالی کشور</h1>
      <address>
        <time datetime="2019-11-15T21:00:00+00:00">15 Nov 2019, 21:00</time>
      </address>
      <p> وزیر نیرو گفت: از امروز اکثر استان‌ها،​ آسمان بارانی خواهند داشت​ به خصوص در استان گیلان، ​ پنج روز مداوم باران خواهد بارید.</p>
      <p>به گزارش خبرگزاری صدا و سیما، رضا اردکانیان گفت: از امروز اکثر استان ها، ​ آسمان بارانی خواهند داشت، ​ به خصوص در استان گیلان، ​ پنج روز مداوم باران خواهد بارید. هموطنان گیلانی ۱۵ درصد بارش سالیانه که حدود ۱۵۰ میلی متر بارش است را در این پنج روز خواهند داشت.</p>
      <p>وی افزود: همچنین در غرب مازندران، ​ ۱۰۰ میلی متر و شرق آن ۵۰ میلی متر بارندگی خواهد شد.</p>
      <p>این مقام مسوول در خصوص استان‌های جنوبی هم گفت: استان‌هایی مثل بوشهر، فارس، خوزستان، کهگیلویه و بویراحمد نیز ۵۰ میلی متر بارندگی خواهند داشت.</p>
      <p>وزیر نیرو اضافه کرد: اثر مستقیم این بارش‌ها در ورودی سدهاست و رودخانه‌های ماسوله، مرغک و پسیخان، دچار بحران خواهند شد و سدهای شهر بیجار، میجران، کوثر، رئیسعلی دلواری و مارون با ورودی آب گسترده‌ای روبرو هستند.</p>
      <p> اردکانیان در خصوص آماده بودن وزارت نیرو هم گفت: آماده باش کامل به استان‌ها اعلام و به پیمانکارانی که در لایروبی رودخانه‌ها مشغول بودند تذکر داده شد، همچنین به ساکنان حریم رودخانه‌ها اخطارهای لازم را داده ایم.</p>
      <p>وزیر نیرو همچنین از تشکیل جلسه ستاد مدیریت سیلاب خبر داد و گفت: همه اقدامات تحت کنترل است.</p>
    </article>
  </body>
</html>