<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/culture/_vijshov-trejler-voyennoyi-drami-1917-z-benediktom-kamberbetchem/938383"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T21:45:00+00:00"/>
    <meta property="og:title" content="Вийшов трейлер воєнної драми &quot;1917&quot; з Бенедиктом Камбербетчем"/>
    <meta property="og:description" content="Показали перший український трейлер і постер воєнної драми &quot;1917&quot;. Відео опублікувала компанія B&amp;H Film на YouTube-каналі. Перша світова війна. Весна 1917-го. Північна Франція. Двом молодим британським солдатам Шофілду та Блейку доручають передати на передову наказ про відміну атаки. ..."/>
  </head>
  <body>
    <article>
      <h1>Вийшов трейлер воєнної драми "1917" з Бенедиктом Камбербетчем</h1>
      <address><time datetime="2019-11-15T21:45:00+00:00">15 Nov 2019, 21:45</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/gallery/938/938383_2_w_1200.jpg?v=0"/>
        <figcaption>Показали перший український трейлер воєнної драми "1917" оскароносного режисера Сема Мендеса.<cite>Автор: 1917.movie</cite></figcaption>
      </figure>
      <p>Показали перший український трейлер і постер воєнної драми "<b>1917</b>". Відео опублікувала компанія B&amp;H Film на YouTube-каналі.</p>
      <p>Перша світова війна. Весна 1917-го. Північна Франція. Двом молодим британським солдатам Шофілду та Блейку доручають передати на передову наказ про відміну атаки. Інакше батальйон із 1600 солдатів потрапить в засідку німецьких військ. У цьому батальйоні служить брат Блейка, за сюжетом.</p>
      <p>Фільм зняв англійський режисер Сем Мендес. Працював над останніми стрічками бондіани: "007: Координати Скайфолл" та "007: Спектр". Володар премії "Оскар" за дебютну картину "Краса по-американськи" 1999-го.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/culture/_zyavivsya-trejler-serialu-drakula-vid-tvorciv-serloka/935344"/>
      </related>
      <p>Оператор — Роджер Дікінс. Лауреат премії "Оскар" 2018-го за кращу операторську роботу у стрічці "Той, що біжить по лезу 2049". Один із найбільш шанованих операторів Голлівуду.</p>
      <p>Новобранців Британської армії грають <b>Джордж МакКей</b> — Гамлет у драмі "Офелія" 2018-го, і <b>Дін-Чарльз Чепмен</b> — Томмен Баратеон у серіалі "Гра престолів. У драмі також з'являться Бенедикт Камбербетч, Ендрю Скотт, Річард Медден і Колін Ферт. Зйомки розпочалися 1 квітня та тривали до червня 2019-го в Англії та Шотландії.</p>
      <p>В український прокат стрічка вийде 30 січня 2020 року.</p>
      <figure>
        <iframe src="https://www.youtube.com/embed/OXuyIM-opQU" width="560" height="315" data-service="Youtube" scrolling="no"/>
      </figure>
      <figure>
        <img src="https://static2.gazeta.ua/img2/cache/gallery/938/938383_1_w_1200.jpg?v=0"/>
        <figcaption>Представили український постер воєнної драми "1917" від оскароноского режисера Сема Мендеса<cite>Автор: 112.ua</cite></figcaption>
      </figure>
      <blockquote>Режисер Сем Мендес розповів, що "1917" знімали довгими 8-хвилинними уривками і змонтували так, щоб стрічка виглядала одним безперервним дублем.</blockquote>
    </article>
  </body>
</html>