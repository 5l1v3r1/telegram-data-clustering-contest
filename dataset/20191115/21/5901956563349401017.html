<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/bivanje/clanek/najpreprostejsi-nacin-za-ciscenje-srebra-248996"/>
    <meta property="og:site_name" content="Slovenske novice"/>
    <meta property="article:published_time" content="2019-11-15T21:54:00+00:00"/>
    <meta property="og:title" content="Najpreprostejši način za čiščenje srebra"/>
    <meta property="og:description" content="Če je vaš srebrni nakit izgubil lesk, ki bi ga radi povrnili, imamo za vas dobro novico: srebro lahko povsem brez težav očistite doma – s pripomočki, ki so že v vaši kuhinji. Kaj potrebujete..."/>
  </head>
  <body>
    <article>
      <h1>Najpreprostejši način za čiščenje srebra</h1>
      <h2>Srebrnim verižicam, zapestnicam in prstanom lahko lesk povrnete brez težav.</h2>
      <address><time datetime="2019-11-15T21:54:00+00:00">15 Nov 2019, 21:54</time> by <a rel="author">M. F.</a></address>
      <p>Če je vaš srebrni nakit izgubil lesk, ki bi ga radi povrnili, imamo za vas dobro novico: srebro lahko povsem brez težav očistite doma – s pripomočki, ki so že v vaši kuhinji.</p>
      <h3>Kaj potrebujete?</h3>
      <p>Aluminijasto folijo, žlico jedilne sode, žlico soli, žlico detergenta za posodo, skodelico tople vode, posodo, ščetko za zobe, mehko krpo.</p>
      <h3>Kako jih uporabite?</h3>
      <p>Na dno posode položite folijo. Prelijte jo s toplo vodo, dodajte jedilno sodo in sol, nato še žlico detergenta. Dobro premešajte in v mešanico položite srebro. Počakajte približno 10 minut, nato pa s pomočjo ščetke nežno zdrgnite nakit in ga splaknite pod hladno vodo ter posušite na mehki krpi.</p>
    </article>
  </body>
</html>