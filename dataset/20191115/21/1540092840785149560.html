<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/sports/story/197542/olympiakos-zalgkiris-83-74-epestrepse-stis-nikes"/>
    <meta property="og:site_name" content="CNN.gr"/>
    <meta property="article:published_time" content="2019-11-15T21:33:49+00:00"/>
    <meta property="og:title" content="Ολυμπιακός-Ζαλγκίρις 83-74: Επέστρεψε στις νίκες"/>
    <meta property="og:description" content="Ο Ολυμπιακός μετά τις συνεχόμενες ήττες επικράτησε 83-74 της Ζαλγκίρις για την 8η αγωνιστική της Euroleague."/>
  </head>
  <body>
    <article>
      <h1>Ολυμπιακός-Ζαλγκίρις 83-74: Επέστρεψε στις νίκες</h1>
      <h2>Ο Ολυμπιακός μετά τις συνεχόμενες ήττες επικράτησε 83-74 της Ζαλγκίρις για την 8η αγωνιστική της Euroleague. </h2>
      <slideshow>
        <figure>
          <img src="https://cdn.cnngreece.gr/media/com_news/galleries/2019/11/15/19259/photos/full/2757534.jpg"/>
          <figcaption>Ολυμπιακός - Ζαλγκίρις - Πηγή: ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/15/19259/photos/full/2757525.jpg"/>
          <figcaption>Ολυμπιακός - Ζαλγκίρις - Πηγή: ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/15/19259/photos/full/2757526.jpg"/>
          <figcaption>Ολυμπιακός - Ζαλγκίρις - Πηγή: ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/15/19259/photos/full/2757533.jpg"/>
          <figcaption>Ολυμπιακός - Ζαλγκίρις - Πηγή: ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/15/19259/photos/full/2757536.jpg"/>
          <figcaption>Ολυμπιακός - Ζαλγκίρις - Πηγή: ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/15/19259/photos/full/2757529.jpg"/>
          <figcaption>Ολυμπιακός - Ζαλγκίρις - Πηγή: ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/15/19259/photos/full/2757538.jpg"/>
          <figcaption>Ολυμπιακός - Ζαλγκίρις - Πηγή: ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/15/19259/photos/full/2757543.jpg"/>
          <figcaption>Ολυμπιακός - Ζαλγκίρις - Πηγή: ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/15/19259/photos/full/2757539.jpg"/>
          <figcaption>Ολυμπιακός - Ζαλγκίρις - Πηγή: ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/15/19259/photos/full/2757540.jpg"/>
          <figcaption>Ολυμπιακός - Ζαλγκίρις - Πηγή: ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/15/19259/photos/full/2757542.jpg"/>
          <figcaption>Ολυμπιακός - Ζαλγκίρις - Πηγή: ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/15/19259/photos/full/2757546.jpg"/>
          <figcaption>Ολυμπιακός - Ζαλγκίρις - Πηγή: ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/15/19259/photos/full/2757544.jpg"/>
          <figcaption>Ολυμπιακός - Ζαλγκίρις - Πηγή: ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/15/19259/photos/full/2757547.jpg"/>
          <figcaption>Ολυμπιακός - Ζαλγκίρις - Πηγή: ΙΝΤΙΜΕ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/15/19259/photos/full/2757553.jpg"/>
          <figcaption>Ολυμπιακός - Ζαλγκίρις - Πηγή: ΙΝΤΙΜΕ</figcaption>
        </figure>
      </slideshow>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 23:33 , 15 November 2019 - 23:45</p>
      <p>Οι «ερυθρόλευκοι» νίκησαν της Ζαλγκίρις Κάουνας  βελτιώνοντας σε<b> 3-5 το ρεκόρ τους «πιάνοντας» τους Λιθουανούς στην κατάταξη.</b></p>
      <p>Από την πλευρά τους οι παίκτες της Ζαλγκίρις δεν έδειξαν το πρόσωπο που δείχνουν στα παιχνίδια τους ως τώρα στην Euroleague και γνώρισαν την ήττα.</p>
      <p>Ο <b>Βασίλης Σπανούλης ήταν και πάλι ηγέτης με 16 πόντους και 7 ασίστ,</b> οι Μιλουτίνοβ (14π., 8ρ.) και Ριντ (10π.) δημιούργησαν πρόβλημα στη φροντ λάιν των Λιθουανών, όπως και ο Πρίντεζης (10π.), ο Μπράντον Πολ (14π.) προτιμούσε τα τρίποντα, ενώ ο Παπανικολάου τα έδινε όλα στην άμυνα. Ο Κεμζούρα άλλαζε τον έναν παίκτη μετά τον άλλον ή... τρεις τρεις και το rotation φάνηκε να μπερδεύει τον Σαρούνας Γιασικεβίτσιους και τους παίκτες του.</p>
      <p>Κυρίως, ο Ολυμπιακός<b> έπαιξε ως ομάδα,</b> επέδειξε πολυφωνία στην επίθεση (μόνο οι Πάντερ και Μπάλντγουιν δεν σκόραραν) και κράτησε χαμηλά την παραγωγικότητα της αντιπάλου του. <b>Αχίλλειος πτέρνα για τους Πειραιώτες τα επιθετικά ριμπάουντ (μόλις 2)!</b></p>
      <p>Λάντειλ (23π.), Λεκαβίτσιους (14π.) και Γουόλκαπ (10π.) σημείωσαν διψήφιο νούμερο πόντων για τη Ζαλγκίρις, αλλά ήταν ουσιαστικά το αποτελεσματικό μαρκάρισμά τους στο β΄ μέρος που επέτρεψε στην ομάδα του Πειραιά να επιστρέψει στις νίκες.</p>
      <p>Με<b> Κόνιαρη, Σπανούλη, Παπανικολάου, Πρίντεζη και Μιλουτίνοβ ξεκίνησε ο Ολυμπιακός,</b> ενώ στο αρχικό σχήμα της Ζαλγκίρις ο Σαρούνας Γιασικεβίτσιους επέλεξε τους Γουόλκαπ, Γκριγκόνις, Ουλανόβας, Χέιζ και Λαντέιλ.</p>
      <p>Ο Ολυμπιακός θα είχε δύσκολο έργο απέναντι στους αθλητικούς παίκτες της Ζαλγκίρις, όπως φάνηκε μετά το τζάμπολ, με τους Πρίντεζη, Μιλουτίνοβ να δίνουν σκληρές μάχες στη ρακέτα. Οι <b>Λιθουανοί προηγήθηκαν με 2-4</b> με 4 πόντους του Λαντέιλ, ο Ολυμπιακός ισοφάρισε σε 7-7 με λύσεις από Σπανούλη, ενώ ο αρχηγός των «ερυθρόλευκων» έδωσε το προβάδισμα, 11-10, λίγο αργότερα.</p>
      <p>Στο 7ο λεπτό του αγώνα ο διεθνής πάουερ φόργουορντ Γιώργος Πρίντεζης από ασίστ του αρχηγού Βασίλη Σπανούλη διαμόρφωσε το 13-12 υπέρ της ομάδας του Πειραιά και έγινε ο 3ος παίκτης στην ιστορία που καταφέρνει να πιάσει τους 3.000 πόντους, μετά τους Χουάν Κάρλος Ναβάρο και Βασίλη Σπανούλη! Ο Μαρτίνας Γκέμπενς ήταν πολύ δυνατός, κέρδιζε γκολ φάουλ και μαζί με τον Λεκαβίτσιους διαμόρφωσαν το 15-18. Ο Μπράντον Πολ, όμως με <b>4 διαδοχικούς πόντους έδωσε και πάλι στον Ολυμπιακό την πρωτοπορία</b>, 19-18, στο τέλος της 1ης περιόδου.</p>
      <p>O <b>Κεμζούρα ξεκίνησε τον Ριντ στο «5»</b>, αλλά σύντομα τον απέσυρε και επέστρεψε ο Μιλουτίνοβ στο παρκέ κι ενώ ο Λεκαβίτσιους με τρίποντο είχε διαμορφώσει το 19-21. Μέχρι το ημίχρονο, οι δύο ομάδες θα εναλλάσσονταν στην πρωτοπορία, χωρίς καμία να μπορεί να οικοδομήσει διαφορά ασφαλείας. Ο Ολυμπιακός ήταν άστοχος έξω από τη γραμμή του τριπόντου (1/9) αλλά είχε καλύτερα ποσοστά από τη Ζαλγκίρις στα δίποντα. Ο Σπανούλης με 7 πόντους και 5 ασίστ ήταν ο καλύτερος παίκτης των «ερυθρόλευκων», ο Πολ είχε 6 πόντους και από 5 οι Μιλουτίνοβ, Πρίντεζης. Ο Κεμζούρα έδωσε χρόνο και στους δώδεκα παίκτες του στο α΄ μέρος. Στον αντίποδα, οι Λιθουανοί είχαν 5 περισσότερα ριμπάουντ από τον Ολυμπιακό με τους Γουόλκαπ, Γιανκούκας και Γκέμπεν να κάνουν σημαντική δουλειά σε αυτόν τον τομέα, ενώ επιθετικά οι Τζοκ Λάντειλ (13π.) και Λούκας Λεκαβίτσιους (7π.) ήταν τα βασικά «όπλα» του Γιασικεβίτσιους. Το δίποντο του Γιανκούνας από ασίστ του Γουόλκαπ διαμόρφωσε το σκορ του ημιχρόνου 37-39.</p>
      <p>Με <b>σερί 8-0 ξεκίνησε στην 3η περίοδο ο Ολυμπιακός</b> χάρη σε δύο τρίποντα, από Πρίντεζη και Κόνιαρη και tip in του Μιλουτίνοβ μετά από άστοχο λέι απ του Σπανούλη μέσα στους ψηλούς της Ζαλγκίρις. Ο παίκτης που συμπλήρωνε την πεντάδα του Ολυμπιακού, Κώστας Παπανικολάου «μάτωνε» στην άμυνα, έκλεβε μπάλες και οι «ερυθρόλευκοι» έβρισκαν ρυθμό. Ουλανόβας και Γουόλκαπ έφεραν τους φιλοξενούμενους στο καλάθι, 45-43, με τον Κέβιν Πάντερ να έχει αντικαταστήσει τον Αντώνη Κόνιαρη. Ο Σπανούλης ευστόχησε για δεύτερη φορά έξω από τα 6.75, 48-43. Ένα ακόμη τρίποντο, αυτή τη φορά από τον Τέιλορ Ροτσέστι, ήταν η απάντηση του Ολυμπιακού που ξέφυγε πρώτη φορά με +6, με 51-45. Ο Κεμζούρα επέλεξε πεντάδα χωρίς ούτε έναν Έλληνα Ροτσέστι, Πάντερ, Πολ, Ρούμπιτ και Ριντ. Ο Ολυμπιακός, όμως επέτρεπε στη Ζαλγκίρις να μειώνει, 52-49 από Λεκαβίτσιους και Πέρεθ. Το καλό είναι ότι απαντούσε με... τρίποντα! Ο Μπράντον Πολ έξω από τα 6.75 πέτυχε το 5ο τρίποντο της ομάδας του Πειραιά στην 3η περίοδο, 55-49. Την ίδια ώρα οι παίκτες του Σαρούνας Γιασικεβίτσιους είχαν 4/13 κι ενώ στο ημίχρονο είχαν 4/11. Με 2 βολές του Ρούμπιτ, οι Πειραιώτες ξέφυγαν και με +7, 60-53, αλλά το φάουλ του Πρίντεζη στον Γουόλκαπ ένα δευτερόλεπτο πριν την ολοκλήρωση της 3ης περιόδου, είχε ως αποτέλεσμα το 60-55 στο 30ο λεπτό.</p>
      <p>Μετά το 60-57 που διαμόρφωσε από τη γραμμή του φάουλ ο Λαντέιλ, ο Ολυμπιακός «πάτησε γκάζι» και με επιμέρους σκορ 16-6, προσπέρασε με +13, 76-63! Ειδικά όταν οι Μπράντον Πολ (71-61) και Τέιλορ Ρότσεστι (74-61) «βομβάρδισαν» με τρίποντα το καλάθι της Ζαλγκίρις, οι φίλαθλοι σηκώθηκαν όρθιοι! Η Ζαλγκίρις μείωσε σε 81-70, 1:32 πριν τη λήξη και στα 52’’, ο Πέρεθ σημείωσε γκολ φάουλ και σε συνδυασμό με την τεχνική ποινή στον Μπράντον Πολ, η ομάδα του Γιασικεβίτσιους μείωσε στο -7, 81-74. Ο Μιλουτίνοβ στήθηκε στη γραμμή των βολών ήταν εύστοχος, 83-74 στα 50΄΄. \</p>
      <p><b>Οι παίκτες του Ολυμπιακού είπαν διαδοχικά «στοπ» στους παίκτες της Ζαλγκίρις,</b> με τον Κώστα Παπανικολάου να προσφέρει το high light του αγώνα με ένα μεγαλοπρεπές κόψιμο στον Εντγκάρας Ουλανόβας!</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/sports/story/197419/panathinaikos-opap-almpa-verolinoy-105-106-aytoktonise-xana">Παναθηναϊκός ΟΠΑΠ-Άλμπα Βερολίνου 105-106: «Αυτοκτόνησε» ξανά</a>
        </li>
        <li>
          <a href="https://www.cnn.gr/news/sports/story/197378/panathinaikos-opap-almpa-verolinoy-monodromos-i-niki">Παναθηναϊκός ΟΠΑΠ-Άλμπα Βερολίνου: Μονόδρομος η νίκη</a>
        </li>
        <li>
          <a href="https://www.cnn.gr/news/sports/story/197206/to-seri-toy-panathinaikoy-opap-kai-i-epistrofi-toy-olympiakoy">Το σερί του Παναθηναϊκού ΟΠΑΠ και η επιστροφή του Ολυμπιακού</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/17970/zalgkiris-kaoynas">ΖΑΛΓΚΙΡΙΣ ΚΑΟΥΝΑΣ</a>
        </li>
        <li>
          <a href="https://www.cnn.gr/eidhseis/tag/52493/olympiakos-zalgkiris">ΟΛΥΜΠΙΑΚΟΣ-ΖΑΛΓΚΙΡΙΣ</a>
        </li>
        <li>
          <a href="https://www.cnn.gr/eidhseis/tag/90/olympiakos">ΟΛΥΜΠΙΑΚΟΣ</a>
        </li>
        <li>
          <a href="https://www.cnn.gr/eidhseis/tag/3661/euroleague">EUROLEAGUE</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/16/197567/snapshot/2675890.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/15/197522/snapshot/2570573.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/16/197562/snapshot/2512652.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/16/197554/snapshot/2632134.jpg"/>
      </figure>
    </article>
  </body>
</html>