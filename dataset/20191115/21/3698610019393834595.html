<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/prezident-franciyi-vidvidaye-ukrayinu-z-oficiynim-vizitom-329875_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T21:18:00+00:00"/>
    <meta property="og:title" content="Президент Франції відвідає Україну з офіційним візитом"/>
    <meta property="og:description" content="Президенти України і Франції обговорили деталі майбутнього саміту."/>
  </head>
  <body>
    <article>
      <h1>Президент Франції відвідає Україну з офіційним візитом</h1>
      <h2>Президенти України і Франції обговорили деталі майбутнього саміту.</h2>
      <address>
        <time datetime="2019-11-15T21:18:00+00:00">15 Nov 2019, 21:18</time>
      </address>
      <p>Президент Франції <b><a href="https://dt.ua/POLITICS/u-berlini-i-parizhi-pidtverdili-datu-normandskogo-samitu-329867_.html">Емманюель Макрон</a></b> відвідає Україну з офіційним візитом. Про це він домовився з президентом України Володимиром Зеленським під час телефонної розмови, яка відбулася 15 листопада.</p>
      <p>Макрон повідомив Зеленському, що Росія погодилася на дату 9 грудня для проведення саміту "нормандської четвірки", і вони поговорили про зміст цієї зустрічі.</p>
      <p>Зеленський також розповів президентові Франції щодо поточної ситуації з безпекою на Донбасі, а той запевнив президента України у підтримці з боку Франції.</p>
      <p>"Сторони також обговорили економічне співробітництво двох країн і домовилися продовжити двосторонній діалог під час офіційного візиту Президента Французької Республіки в Україну", - йдеться на сайті президента.</p>
      <p>Раніше повідомлялося про те, що лідери країн нормандської четвірки <b><a href="https://dt.ua/POLITICS/u-berlini-i-parizhi-pidtverdili-datu-normandskogo-samitu-329867_.html">домовилися про проведення саміту 9 грудня</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>