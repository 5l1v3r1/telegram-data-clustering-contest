<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232134/"/>
    <meta property="og:site_name" content="Українська правда"/>
    <meta property="article:published_time" content="2019-11-15T21:47:28+00:00"/>
    <meta property="og:title" content="&quot;Слуга народу&quot; переміг у конкурсі й очолить Укравтодор"/>
    <meta property="og:description" content="Народного депутата фракції “Слуга народу” Олександра Кубракова оголосили переможцем конкурсу на посаду голови Державного агентства автомобільних доріг України."/>
  </head>
  <body>
    <article>
      <h1>"Слуга народу" переміг у конкурсі й очолить Укравтодор</h1>
      <address>
        <time datetime="2019-11-15T21:47:28+00:00">15 Nov 2019, 21:47</time>
      </address>
      <p>Народного депутата фракції "Слуга народу" Олександра Кубракова оголосили переможцем конкурсу на посаду голови Державного агентства автомобільних доріг України.</p>
      <p><b>Джерело:</b> <a href="https://www.kmu.gov.ua/news/oleksandr-kubrakov-ocholit-ukravtodor">Урядовий портал</a></p>
      <p><b>Прем'єр Олексій Гончарук: "</b>Пан Кубраков вже показав себе як професіонал під час будівництва траси Запоріжжя-Маріуполь".</p>
      <p><b>Деталі:</b> Кубраков пообіцяв почати з повного оновлення керівного складу служб автомобільних доріг в областях, а також керівництва ДАК "Автомобільні дороги України". </p>
      <p>Також він нагадав про міжнародний тендер на добудову запорізького мосту та підписання кредитної угоди з ЄБРР та ЄІБ на 900 млн євро.</p>
      <figure>
        <img src="https://img.pravda.com/images/doc/d/5/d54b699-kub.jpg"/>
        <figcaption>
          <cite>tk.media</cite>
        </figcaption>
      </figure>
      <p><b>Довідково:</b> Кубраков є членом Комітету Верховної Ради з питань прав людини, деокупації та реінтеграції тимчасово окупованих територій у Донецькій, Луганській областях та Автономної Республіки Крим, міста Севастополя, національних меншин і міжнаціональних відносин.</p>
      <p>Нардеп є зокрема автором законопроєкту про аудит безпеки доріг, <a href="https://www.pravda.com.ua/news/2019/11/13/7231885/">підписаного</a> 13 листопада президентом Володимиром Зеленським.</p>
      <p><b>Що було раніше:</b> 3 жовтня Кабінет міністрів ухвалив рішення про <a href="https://www.epravda.com.ua/news/2019/10/3/652229/">тимчасове</a> покладення виконання обов’язків голови Державного агентства автомобільних доріг України на Олега Федоренка.</p>
      <p>
        <b>Читайте також:<a href="https://www.epravda.com.ua/publications/2019/06/3/648368/"> <i>"Смотрящих" за дорогами в Україні немає — інтерв’ю з головою "Укравтодору"</i></a></b>
      </p>
      <footer>Українська правда</footer>
      <related>
        <a href="https://www.pravda.com.ua/news/2019/10/20/7229538/"/>
        <a href="https://www.epravda.com.ua/news/2019/10/3/652229/"/>
        <a href="https://www.pravda.com.ua/news/2019/09/28/7227543/"/>
      </related>
    </article>
  </body>
</html>