<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/shokovana-i-spustoshena-yovanovich-vidchula-zagrozu-v-slovah-trampa-v-yiyi-adresu-329877_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T21:38:00+00:00"/>
    <meta property="og:title" content="Шокована і спустошена: Йованович відчула загрозу в словах Трампа на її адресу"/>
    <meta property="og:description" content="Посол вважає випади президента США необґрунтованими."/>
  </head>
  <body>
    <article>
      <h1>Шокована і спустошена: Йованович відчула загрозу в словах Трампа на її адресу</h1>
      <h2>Посол вважає випади президента США необґрунтованими.</h2>
      <address>
        <time datetime="2019-11-15T21:38:00+00:00">15 Nov 2019, 21:38</time>
      </address>
      <p>Колишній посол США в Україні <b><a href="https://zn.ua/WORLD/impichment-trampa-yovanovich-soglasilas-svidetelstvovat-v-kongresse-331891_.html">Марі Йованович</a></b> заявила на слуханнях у нижній палаті Конгресу, що була "шокована і спустошена" через випади президента Дональда Трампа на її адресу. Дипломат дала свідчення в Палаті Представників у рамках процедури імпічменту в п'ятницю, 15 листопада.</p>
      <p>Вона назвала "жахливим" період після її дострокового відкликання з Києва на вимогу Трампа. За словами Йованович, зміст телефонної розмови Трампа із Володимиром Зеленським, в ході якого обидва президента погано про неї відгукувалися, "вибив її з колії".</p>
      <p>"Чоловік, який бачив мене, коли я читала стенограму, сказав, що моє обличчя зблідло. Я думаю, у мене навіть була якась фізична реакція", - розповіла дипломат конгресменам.</p>
      <p>Йованович додала, що відчула загрозу в словах Трампа, коли той обіцяв, що їй "доведеться зіткнутися з чимось".</p>
      <p>"Його коментарі вселяють страх", - зазначила дипломат.</p>
      <p>Посол також вказала на відсутність підтримки Вашингтона, коли проти неї почалися інформаційні атаки. Йованович згадала, що президент і його син Дональд Трамп-молодший неодноразово звинувачували її в "підтримці української корупції". Їх звинувачення посол назвала необґрунтованими.</p>
      <p>"Я не хотіла, щоб моя кар'єра завершилася подібним чином", - пояснила дипломат.</p>
      <p>При цьому Йованович не стали коментувати критику Трампа її роботи на посаді посла, пояснивши, що в неї немає такого права. Вона також зазначила, що місця, де вона працювала, "стали значно кращими".</p>
      <p>Раніше Йованович повідомила, що <b><a href="https://dt.ua/WORLD/yovanovich-vidstoronili-pislya-vidmovi-osobisto-prositi-pro-rozsliduvannya-spravi-baydena-ap-325990_.html">причиною її звільнення стала відмова вимагати від керівництва України</a></b> розслідування щодо Байдена.</p>
      <p>Трамп неодноразово, в тому числі у розмові з президентом України Володимиром Зеленським, <b><a href="https://dt.ua/POLITICS/dzhuliani-zvinuvativ-yovanovich-v-informaciyniy-kampaniyi-proti-trampa-312575_.html">погано відгукувався про Йованович. І Зеленський підтакував йому</a></b>, дорікаючи послу тим, що вона "недостатньо прийняла" його перемогу на президентських виборах, так як була "прихильницею Порошенко".</p>
      <p>Друг і юрист Трампа <b><a href="https://zn.ua/POLITICS/dzhuliani-obvinil-yovanovich-v-informacionnoy-kampanii-protiv-trampa-318857_.html">Руді Джуліані звинувачував Йованович</a></b> в інформаційній компанії проти Трампа.</p>
      <p>Відзначимо, що в травні <b><a href="https://dt.ua/POLITICS/vashington-vidklikaye-yovanovich-z-posadi-posla-ssha-v-ukrayini-310464_.html">Держдепартамент достроково відкликав посла Йованович з України</a></b>. Тимчасовим повіреним у Києві став Вільям Тейлор. </p>
      <figure>
        <iframe src="https://www.youtube.com/embed/C3ucMemjViw" width="640" height="360" data-service="Youtube" scrolling="no"/>
      </figure>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу.</p>
      <p>Перед цим протягом місяця члени трьох комітетів нижньої палати Конгресу проводили розслідування щодо Дональда Трампа, підставою для якого стала скарга анонімного представника розвідувального співтовариства. Інформатор підозрює <b><a href="https://dt.ua/POLITICS/informator-zapidozriv-trampa-v-sprobi-domogtisya-vtruchannya-ukrayini-u-vibori-2020-roku-324632_.html">Трампа у використанні свого становища для втручання в президентські вибори</a></b> 2020 року. У скарзі сказано, що президента США тиснув на президента України, наполягаючи на <b><a href="https://dt.ua/WORLD/tramp-pidtverdiv-scho-zgaduvav-baydena-v-rozmovi-z-zelenskim-324272_.html">розслідуванні щодо Джо Байдена</a></b>, ймовірного кандидата в президенти від Демократичної партії, і його сина Хантера. </p>
      <p>13 листопада в Конгресі розпочалися відкриті слухання. На них свідчили тимчасовий повірений у питаннях США в Україні <b><a href="https://dt.ua/WORLD/impichment-trampa-scho-rozpovili-kent-i-teylor-na-vidkritih-sluhannyah-u-kongresi-329566_.html">Вільям Тейлор і заступник помічника держсекретаря Джордж Кент</a></b>.</p>
      <p>про сулшаниях в Конгресі вважає в статті Олександра Хари <b><a href="https://dt.ua/international/impichment-trampa-shou-sezonu-2019-2020-pochalosya-329686_.html">"Імпічмент Трампа. Шоу сезону 2019/2020 почалося"</a></b>.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a> / <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>