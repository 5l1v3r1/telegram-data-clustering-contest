<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/politica/2019/11/15/news/calenda_nuovo_partito-241167032/"/>
    <meta property="og:site_name" content="Repubblica.it"/>
    <meta property="article:published_time" content="2019-11-15T10:57:00+00:00"/>
    <meta property="og:title" content="Calenda lancia il suo nuovo partito: &quot;Lo presenteremo il 21 novembre&quot;"/>
    <meta property="og:description" content="La creatura politica costruita assieme a Matteo Richetti, senatore ex dem. L'europarlamentare: &quot;Pronti ad aiutare Bonaccini e Pd se M5s non"/>
  </head>
  <body>
    <article>
      <h1>Calenda lancia il suo nuovo partito: "Lo presenteremo il 21 novembre"</h1>
      <h2>La creatura politica costruita assieme a Matteo Richetti, senatore ex dem. L'europarlamentare: "Pronti ad aiutare Bonaccini e Pd se M5s non sarà alleato"<br/> </h2>
      <address>
        <time datetime="2019-11-15T10:57:00+00:00">15 Nov 2019, 10:57</time>
      </address>
      <p>Contrario al matrimonio di interesse fra Pd e M5s, è <a href="https://www.repubblica.it/politica/2019/08/17/news/pd_calenda_nuovo_partito-233793332/">dallo scorso agosto</a> che Carlo Calenda, europarlamentare eletto con i dem, medita di fondare un nuovo partito. Il momento è finalmente arrivato e ora c'è anche una data: giovedì 21 novembre.<br/><br/>Con un tweet l'ex ministro dello Sviluppo economico del governo Renzi annuncia la nascita del suo movimento e, postando una foto della manifestazione dei cittadini di ieri a piazza Maggiore a Bologna, conferma il suo sostegno a Bonaccini a patto però che il Pd non si allei con il M5s come è avvenuto in Umbria: "Questa mobilitazione va onorata. Il 21 lanceremo il nuovo movimento politico. Nonostante il poco tempo siamo pronti a lavorare con Stefano Bonaccini ed il Pd per combattere insieme. Ovviamente se i 5s non saranno alleati".</p>
      <figure>
        <iframe data-src="https://twitter.com/CarloCalenda/status/1195266670467698689?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nel post Calenda tagga Matteo Richetti, senatore fuoriuscito dal Pd (già ex renziano), con cui è appunto impegnato a costruire il nuovo partito.<br/><br/> </p>
    </article>
  </body>
</html>