<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903836/maes-keert-even-terug-naar-lokeren-nee-ik-ga-hem-niet-opzoeken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T10:30:00+00:00"/>
    <meta property="og:title" content="Maes keert even terug naar Lokeren: &quot;Nee, ik ga hem niet opzoeken&quot;"/>
    <meta property="og:description" content="De wedstrijd tussen Lokeren en Lommel wordt heel speciaal voor Peter Maes. Maes kende zijn grootste successen bij Lokeren en keert dus nu even terug naar Daknam."/>
  </head>
  <body>
    <article>
      <h1>Maes keert even terug naar Lokeren: "Nee, ik ga hem niet opzoeken"</h1>
      <address>
        <time datetime="2019-11-15T10:30:00+00:00">15 Nov 2019, 10:30</time>
      </address>
      <p>
        <b>De wedstrijd tussen Lokeren en Lommel wordt heel speciaal voor Peter Maes. Maes kende zijn grootste successen bij Lokeren en keert dus nu even terug naar Daknam.</b>
      </p>
      <p>"Ik was er bij hun laatste thuismatch, om te scouten, en dat was al heel raar", geeft Maes aan bij <i>Het Laatste Nieuws.</i> "Het voelde niet als thuiskomen. Ik wandelde langs een andere weg binnen, hield me heel afzijdig. Ik ging helemaal aan de buitenkant van de tribune zitten. Wou mezelf, heel bewust, niet opdringen. Niet veel mensen wisten dat ik er was, ik had ook geen kaarten gevraagd."</p>
      <p>Toch is Maes nog niet vergeten bij Lokeren. "Het deed wel deugd hoe heel wat supporters dag kwamen zeggen toen ze me zagen zitten. Ik voelde enorm veel sympathie. De laatste keer dat ik op Lokeren was als bezoekende coach, was als trainer van Genk. Toen was die match een subtopper in eerste, morgen is het een duel in de kelder van ons professioneel voetbal. Het kan snel veranderen..."</p>
      <p>Ook zijn ex-voorzitter Roger Lambrecht zal ongetwijfeld van de partij zijn. "Ik ga hem niet opzoeken, want dan moet ik weer heel wat mensen passeren en daar heb ik geen zin in. M'n focus ligt op die wedstrijd en op een resultaat."</p>
    </article>
  </body>
</html>