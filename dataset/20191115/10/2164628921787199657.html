<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42833_Na-Ternopilshchini-cholovik-khotiv-pobiti-patrulnoho"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-15T10:34:00+00:00"/>
    <meta property="og:title" content="На Тернопільщині чоловік хотів побити патрульного"/>
    <meta property="og:description" content="Частину 2 статті 342 ККУ слідчі інкримінують раніше судимому ланівчанину. Будучи у нетверезому стані, зловмисник накинувся на співробітн"/>
  </head>
  <body>
    <article>
      <h1>На Тернопільщині чоловік хотів побити патрульного</h1>
      <address>
        <time datetime="2019-11-15T10:34:00+00:00">15 Nov 2019, 10:34</time>
      </address>
      <p><b>Частину 2 статті 342 ККУ слідчі інкримінують раніше судимому ланівчанину. Будучи у нетверезому стані, зловмисник накинувся на співробітників сектору реагування патрульної поліції.</b><br/><br/>До правоохоронців надійшло повідомлення про вчинення хуліганських дій одним з відвідувачів громадського закладу. Виїхавши на місце події, поліцейські намагалися втихомирити нетверезого чоловіка, проте той став чинити опір, намагався заподіяти правоохоронцям тілесні ушкодження.<br/><br/>Як повідомив начальник поліції Лановеччини Василь Бурик, відомості за даним фактом наразі внесено до Єдиного реєстру досудових і кваліфіковано як опір працівникові правоохоронного органу під час виконання ним службових обов`язків. Усі обставини цього випадку з’ясовуватиме досудове розслідування та службова перевірка.<br/><br/>Нагадаємо, згідно санкцій статті карається такий кримінальний проступок навіть позбавленням волі на строк до двох років.</p>
      <p>
        <i>Фото ілюстративне</i>
      </p>
    </article>
  </body>
</html>