<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76615-Vyhrazne-emaily-ktore-tvrdia-ze-ta-natacali-pri-pozerani-porna-nemusia-byt-klamstvom-Hackeri-uz-vedia-ako-na-to"/>
    <meta property="og:site_name" content="REFRESHER"/>
    <meta property="article:published_time" content="2019-11-15T10:56:00+00:00"/>
    <meta property="og:title" content="Výhražné e-maily, ktoré tvrdia, že ťa natáčali pri pozeraní porna nemusia byť klamstvom. Hackeri už vedia ako na to"/>
    <meta property="og:description" content="Hackeri sa vedia dostať do tvojho počítača, zapnúť si kameru a nahrávať."/>
  </head>
  <body>
    <article>
      <h1>Výhražné e-maily, ktoré tvrdia, že ťa natáčali pri pozeraní porna nemusia byť klamstvom. Hackeri už vedia ako na to</h1>
      <address><time datetime="2019-11-15T10:56:00+00:00">15 Nov 2019, 10:56</time> by <a rel="author">Alexandra Murajdová</a></address>
      <p>
        <b>Hackeri sa vedia dostať do tvojho počítača, zapnúť si kameru a nahrávať.</b>
      </p>
      <p>Výhražné e-maily, ktoré tvrdia, že ťa majú nahratého ako pozeráš porno nie sú žiadnou novinkou. Niekto rozošle správu, v ktorej píše, že ak nezaplatíš určitú sumu, tak intímne video rozpošle tvojej rodine a kamarátom.</p>
      <p>Na Slovensku sa niečo podobné dialo začiatkom tohto roka, no hneď sme ti<a href="https://refresher.sk/64058-Natocili-sme-ta-ako-pozeras-porno-vyhrazaju-sa-Slovakom-hackeri-na-internete-v-siriacom-sa-podvode"> povedali,</a> že sa nemáš čoho báť. Išlo o výmysel. Teraz to už povedať nemôžeme,<b> hackeri sa vedia dostať do tvojho počítača a zapnúť kameru.</b></p>
      <related>
        <a href="https://refresher.sk/64058-Natocili-sme-ta-ako-pozeras-porno-vyhrazaju-sa-Slovakom-hackeri-na-internete-v-siriacom-sa-podvode"/>
      </related>
      <p>Na to, aby sa im to podarilo musí byť na tvojom počítači či notebooku nainštalovaný softvér, ktorý im umožní prístup k tvojej kamere. Volá sa <b>PsiXBot a do počítača sa vie dostať bez toho, aby si o tom vedel, </b>informuje <a href="https://www.unilad.co.uk/technology/software-allowing-hackers-to-film-you-watching-porn-on-laptop-uncovered/?source=facebook">Unilad</a>. Stáva sa to pri používaní pochybných stránok, nelegálnom sťahovaní videí, hudby a podobne. Zdá sa však, že softvér sa vie dostať len do počítačov, ktoré majú operačný systém Microsoft Windows.</p>
      <figure>
        <img src="https://i.refresher.sk/public/alexandra-murajdova/130301-F-YR382-001.jpg"/>
        <figcaption>
          <cite>www.jber.jb.mil</cite>
        </figcaption>
      </figure>
      <p>Keď sa už PsiXBot do počítača dostane, tak čaká. V momente, keď do <b>vyhľadávača zadáš nejaké z kľúčových slov, ktoré súvisia s pornom začne nahrávať.</b></p>
      <p>Človek sa dozvie, že sa to stalo až v momente, keď mu príde e-mail s vyhrážkou, že video zverejnia. Zabrániť tomu vie len tak, že pošle peniaze, zväčša na Bitcoin účet, ktorý sa nedá vystopovať. Suma sa pohybuje okolo tisícky eur. Odborníci však upozorňujú, že vo veľkej miere ide stále o klamstvá a video pravdepodobne neexistuje,<b> treba však myslieť na to, že možno áno</b>.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/46112-Ludia-maju-radsej-pizzu-nez-doveru-svojich-priatelov-Ich-osobne-udaje-boli-v-studii-zo-Stanfordu-schopni-vymenit-za-lahodne-jedlo"/>
        <a href="https://refresher.sk/39452-Britania-opat-otvori-dvere-znameho-Bletchley-Park-v-ktorom-bola-prelomena-Enigma-Tentoraz-tam-vznikne-hackerska-skola"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
      </related>
    </article>
  </body>
</html>