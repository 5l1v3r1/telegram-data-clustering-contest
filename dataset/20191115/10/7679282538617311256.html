<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-rani-mukherjee-statement-on-mardani-2-2850405.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T10:40:20+00:00"/>
    <meta property="og:title" content="'मर्दानी 2' को लेकर रानी मुखर्जी ने दिया बयान, बोलीं, 'हर रोज हमारे आसपास घटती ये घटनाएं'"/>
    <meta property="og:description" content="रानी मुखर्जी (Rani Mukerji) 'मर्दानी 2' (Mardaani 2) के साथ अपनी दमदार वापसी करने के लिए पूरी तरह से तैयार हैं। रानी को उम्मीद है कि पूरा देश इस फिल्म को देखें क्योंकि यह परेशान कर देने वाली..."/>
  </head>
  <body>
    <article>
      <h1>'मर्दानी 2' को लेकर रानी मुखर्जी ने दिया बयान, बोलीं, 'हर रोज हमारे आसपास घटती ये घटनाएं'</h1>
      <address><time datetime="2019-11-15T10:40:20+00:00">15 Nov 2019, 10:40</time> by <a rel="author">एजेंसी,नई दिल्ली</a></address>
      <p>रानी मुखर्जी (Rani Mukerji) 'मर्दानी 2' (Mardaani 2) के साथ अपनी दमदार वापसी करने के लिए पूरी तरह से तैयार हैं। रानी को उम्मीद है कि पूरा देश इस फिल्म को देखें क्योंकि यह परेशान कर देने वाली सच्ची घटनाओं से प्रेरित है. रानी का कहना है कि इसमें एक महत्वपूर्ण सामाजिक संदेश है। उन्होंने कहा कि मर्दानी 2' में एक महत्वपूर्ण सामाजिक संदेश है और इस संदेश को अधिक से अधिक लोगों तक पहुंचाने के लिए पूरी योजना बनाई गई है। मैं प्रतिक्रियाओं से अभिभूत हूं और वाकई में इस बात से खुश हूं कि ट्रेलर से लोग सहमत हुए हैं। </p>
      <p>
        <a href="https://www.livehindustan.com/entertainment/story-ajay-devgn-saif-ali-khan-film-tanhaji-motion-poster-teaser-out-2850302.html">VIDEO-तानाजी टीचर में हाथों में केसरी झंडा लिए दिखे अजय देवगन</a>
      </p>
      <figure>
        <embed-post data-src="https://www.instagram.com/p/B42AOP-FlnS" data-service="Instagram"/>
      </figure>
      <p>फिल्म में रानी एक निर्भीक और प्रतिबद्ध पुलिस अफसर शिवानी शिवाजी रॉय (Shivani Shivaji Roy) के अपने किरदार को दोहरा रही हैं जिसमें रानी एक कम उम्र के, लेकिन कुख्यात अपराधी का डटकर सामना करती हैं। फिल्म भारत में बलात्कार जैसी उस घृणित सामाजिक अपराध को संबोधित करती है जिसे अधिकतर कम उम्र के युवकों द्वारा अंजाम दिया जाता है। </p>
      <p>
        <a href="https://www.livehindustan.com/entertainment/story-sanjay-dutt-hold-khalnayak-and-open-up-on-tiger-shroff-2850221.html">'खलनायक' सीक्वल पर संजय दत्त ने लगाई रोक, टाइगर को लेकर कही ये</a>
      </p>
      <p>रानी ने इस पर आगे कहा मैं उम्मीद करती हूं कि पूरा देश इस फिल्म को देखें क्योंकि यह कुछ परेशान कर देने वाली सच्ची घटनाओं से प्रेरित है जो हमारे आसपास घटी है और इसे एक व्यक्ति द्वारा अंजाम दिया गया है जिसकी आप उम्मीद तक नहीं कर सकते हैं कि वह इस हद तक किसी को चोट पहुंचा के लायक भी है।</p>
      <p>किशोरों द्वारा किए गए इस तरह के अपराध एक वास्तविकता है और इस पर गौर फरमाना सभी के लिए बहुत जरूरी है क्योंकि यह उन सबसे बड़ी चुनौतियों में से एक है जो इस समाज के लिए बड़े पैमाने पर खतरा पैदा करती है। आदित्य चोपड़ा द्वारा निर्मित 'मर्दानी 2' इस बार राजस्थान की पृष्ठभूमि पर आधारित है। यह फिल्म 13 दिसंबर को रिलीज होगी। </p>
    </article>
  </body>
</html>