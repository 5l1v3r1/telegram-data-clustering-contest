<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640074/%D9%87%D8%B4%D8%AF%D8%A7%D8%B1-%D8%B3%D8%A7%D8%B2%D9%85%D8%A7%D9%86-%D9%85%D9%84%D9%84-%D8%AF%D8%B1%D8%A8%D8%A7%D8%B1%D9%87-%D9%86%D8%A7%D8%A7%D9%85%D9%86%DB%8C-%D8%BA%D8%B0%D8%A7%DB%8C%DB%8C-%D8%AF%D8%B1-%D8%AC%D9%86%D9%88%D8%A8-%D8%A2%D9%81%D8%B1%DB%8C%D9%82%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T10:45:00+00:00"/>
    <meta property="og:title" content="هشدار سازمان ملل درباره ناامنی غذایی در جنوب آفریقا"/>
    <meta property="og:description" content="سازمان ملل متحد درباره خطر ناامنی غذایی در کشور‌های جنوب آفریقا هشدار داد."/>
  </head>
  <body>
    <article>
      <h1>
        <a href="https://www.bultannews.com/fa/news/640074/%D9%87%D8%B4%D8%AF%D8%A7%D8%B1-%D8%B3%D8%A7%D8%B2%D9%85%D8%A7%D9%86-%D9%85%D9%84%D9%84-%D8%AF%D8%B1%D8%A8%D8%A7%D8%B1%D9%87-%D9%86%D8%A7%D8%A7%D9%85%D9%86%DB%8C-%D8%BA%D8%B0%D8%A7%DB%8C%DB%8C-%D8%AF%D8%B1-%D8%AC%D9%86%D9%88%D8%A8-%D8%A2%D9%81%D8%B1%DB%8C%D9%82%D8%A7">هشدار سازمان ملل درباره ناامنی غذایی در جنوب آفریقا</a>
      </h1>
      <h2>سازمان ملل متحد درباره خطر ناامنی غذایی در کشور‌های جنوب آفریقا هشدار داد.</h2>
      <address><time datetime="2019-11-15T10:45:00+00:00">15 Nov 2019, 10:45</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری شین هوا، نزدیک به دوازده میلیون نفر از ناامنی غذایی شدید در جنوب آفریقا رنج می‌برند.</p>
      <p>استفان دوژاریک، سخنگوی سازمان ملل متحد روز چهارشنبه با استناد به گزارش‌های دفتر هماهنگی امور بشردوستانه این سازمان در جنوب آفریقا اعلام کرد در شرایطی که سوء تغذیه حاد در برخی کشور‌های جنوب آفریقا تشدید شده، برخی مناطق زامبیا، زیمبابوه و آنگولا احتمالا با سطوح شدید ناامنی غذایی روبرو خواهند شد.</p>
      <p>دوژاریک ادامه داد افراد زیادی در کشور‌های جنوب آفریقا به آب آشامیدنی سالم دسترسی ندارند و زنان و دختران برای بقا مجبور هستند به راهبرد‌های سازگار منفی به ویژه ازدواج‌های زودهنگام و بهره برداری‌های جنسی تن دهند.</p>
      <p>سخنگوی سازمان ملل متحد تصریح کرد کشور‌های جنوب آفریقا از پیامد‌های بحران آب و هوا رنج می‌برند و روند گرمایش در این منطقه دو برابر سریعتر از دیگر نقاط جهان است.</p>
      <p>میزان بارندگی در بسیاری از مناطق جنوب قاره آفریقا به مراتب پائین‌تر از متوسط بارندگی در دیگر نقاط است، ضمن این که در برخی از این مناطق توفان نیز پیش بینی می‌شود و این پدیده ممکن است میزان برداشت محصولات کشاورزی را باز هم کاهش دهد.</p>
    </article>
  </body>
</html>