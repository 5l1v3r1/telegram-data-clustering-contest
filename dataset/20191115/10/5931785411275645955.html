<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/15/borjanu-opcija-i-mls-liga/"/>
    <meta property="og:site_name" content="Sportska centrala"/>
    <meta property="article:published_time" content="2019-11-15T10:11:19+00:00"/>
    <meta property="og:title" content="Borjanu opcija i MLS liga"/>
    <meta property="og:description" content="Golman Fudbalskog kluba Crvena zvezda Milan Borjan, mogao bi karijeru da nastavi u MLS ligi, saznaje ,,Informer“. Pre nekoliko dana pojavila se informacija da je Crvena zvezda dobila ponudu od Al Ahlija za Milana Borjana, koja navodno glasi dva miliona evra za usluge sjajnog golmana, dok je neimenovani klub iz MLS lige spreman da ponudi […]"/>
  </head>
  <body>
    <article>
      <h1>Borjanu opcija i MLS liga</h1>
      <address><time datetime="2019-11-15T10:11:19+00:00">15 Nov 2019, 10:11</time> by <a rel="author">Nemanja</a></address>
      <p>Golman Fudbalskog kluba Crvena zvezda Milan Borjan, mogao bi karijeru da nastavi u MLS ligi, saznaje ,,Informer“.</p>
      <p>Pre nekoliko dana pojavila se informacija da je Crvena zvezda dobila ponudu od Al Ahlija za Milana Borjana, koja navodno glasi dva miliona evra za usluge sjajnog golmana, dok je neimenovani klub iz MLS lige spreman da ponudi 2.3 miliona evra. Plata koju nudi Al Ahli je znatno veća u odnosu na primanja koja bi Borjan imao u Americi, ali to neće biti presudno u njegovoj odluci hoće li prihvatiti neku od ponuda ili ne.</p>
      <p>Za sada, prednost ima MLS liga, saznaje ,,Informer“, jer bi Borjan bio bliži Kanadi, gde mu živi porodica.</p>
      <p>Navodno, Milan Borjan će imati odrešene ruke da bira gde želi da nastavi karijeru, s obzirom na to da uprava kluba smatra da je on uradio mnogo za klub od svog dolaska i da je, ukoliko to želi, vreme da naplati svoje odlične igre.</p>
      <p>Crvena zvezda na golu, pored Milana Borjana, ima Zorana Popovića, kao i mladog Nikolu Vasiljevića, koji bi trebalo da predstavlja budućnost crveno-belih.</p>
      <p>Milan Borjan je 2017. godine stigao u Crvenu zvezdu iz Ludogoreca, a takođe, nastupao je i za Radnički iz Niša, Rad, Vaslui, argentinski Gilmes, Sivas…</p>
      <p>Ugovor sa Crvenom zvezdom ističe mu 2023. godine.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/14/zvezdi-milionska-kazna-partizan-i-vojvodina-placaju-zbog-vredjanja-kokeze/"/>
        <a href="https://www.sportskacentrala.com/2019/11/14/zvezda-zeli-da-se-rastereti-strancima-boaci-prvi-na-spisku-za-depart/"/>
        <a href="https://www.sportskacentrala.com/2019/11/13/vazan-potpis-u-zvezdi/"/>
        <a href="https://www.sportskacentrala.com/2019/11/13/zvezda-zove-na-bajern-pustene-u-prodaju-pojedinacne-ulaznice/"/>
        <a href="https://www.sportskacentrala.com/2019/11/13/zvezda-i-macva-postigli-dogovor/"/>
        <a href="https://www.sportskacentrala.com/2019/11/13/arapi-odvode-borjana/"/>
        <a href="https://www.sportskacentrala.com/2019/11/13/stize-novac-u-zvezdu-odlazi-jos-jedan-biser/"/>
        <a href="https://www.sportskacentrala.com/2019/11/12/jevtovic-odgovorio-mrkeli-za-provedeno-vreme-na-terenu-imam-dobar-i-konkretan-ucinak/"/>
        <a href="https://www.sportskacentrala.com/2019/11/12/zvezdin-holandjanin-u-srbiji-je-samo-jedna-stvar-losa/"/>
      </related>
    </article>
  </body>
</html>