<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/597460/o-ptv-katadikazei-tin-anakiryksi-tou-psevdokratous"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T10:50:00+00:00"/>
    <meta property="og:title" content="Ο ΠτΒ καταδικάζει την ανακήρυξη του ψευδοκράτους"/>
    <meta property="og:description" content="Οι εκδηλώσεις στα κατεχόμενα και οι δηλώσεις Τούρκων αξιωματούχων και του κατοχικού ηγέτη, ειδικότερα φέτος, υποσκάπτουν τη συνάντηση της 25ης Νοεμβρίου,..."/>
  </head>
  <body>
    <article>
      <h1>Ο ΠτΒ καταδικάζει την ανακήρυξη του ψευδοκράτους</h1>
      <address><time datetime="2019-11-15T10:50:00+00:00">15 Nov 2019, 10:50</time> by <a rel="author">SigmaLive</a></address>
      <p><b>Οι εκδηλώσεις στα κατεχόμενα και οι δηλώσεις Τούρκων αξιωματούχων και του κατοχικού ηγέτη, ειδικότερα φέτος, υποσκάπτουν τη συνάντηση της 25ης Νοεμβρίου, δήλωσε σήμερα ο πρόεδρος της Βουλής Δημήτρης Συλλούρης, καταδικάζοντας για ακόμη μια φορά την επέτειο της ανακήρυξης του ψευδοκράτους.<br/></b> <br/>Σύμφωνα με ανακοίνωση της Βουλής, σε δήλωσή του ο κ. Συλλούρης είπε ότι «μια μελανή σελίδα της σύγχρονης ιστορίας της πατρίδας μας ανακαλούμε στη μνήμη κάθε 15 Νοεμβρίου, την ανακήρυξη του ψευδοκράτους στα κατεχόμενα από την Τουρκία εδάφη μας πριν από τριάντα έξι χρόνια».<br/> <br/>«Η Βουλή των Αντιπροσώπων καταδικάζει για μια ακόμη φορά την παράνομη και αποσχιστική αυτή ενέργεια, η οποία παραβιάζει κατάφωρα τους κανόνες του διεθνούς δικαίου», είπε, και επανέλαβε την «προσήλωσή μας στην προσπάθεια εξεύρεσης μιας δίκαιης, βιώσιμης και λειτουργικής λύσης του Κυπριακού, στη βάση του Ευρωπαϊκού και Διεθνούς Δικαίου, που θα αποκαθιστά τα ανθρώπινα δικαιώματα του συνόλου του λαού της, θα θέσει τέλος στην κατοχή και θα επανενώσει την πατρίδα μας».<br/> <br/>Πηγή: ΚΥΠΕ <br/> </p>
    </article>
  </body>
</html>