<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/15/hdp-li-4-belediye-baskan-gozaltina-alindi"/>
    <meta property="og:site_name" content="euronews"/>
    <meta property="article:published_time" content="2019-11-15T10:30:29+00:00"/>
    <meta property="og:title" content="HDP’li 4 belediye başkanı gözaltına alındı"/>
    <meta property="og:description" content="Mardin’in Savur, Derik ve Mazıdağı ilçeleri ile Şanlıurfa’nın Suruç ilçesinin HDP’li belediye başkanları haklarındaki terör soruşturmaları kapsamında gözaltına alındı."/>
  </head>
  <body>
    <article>
      <h1>HDP’li 4 belediye başkanı gözaltına alındı</h1>
      <address><time datetime="2019-11-15T10:30:29+00:00">15 Nov 2019, 10:30</time> by <a rel="author">euronews </a></address>
      <p>Mardin’in Savur, Derik ve Mazıdağı ilçeleri ile Şanlıurfa’nın Suruç ilçesinin HDP’li belediye başkanları haklarındaki terör soruşturmaları kapsamında gözaltına alındı.</p>
      <p>Mardin’de Halkların Demokratik Partisi (HDP) yönetimindeki Savur Belediye Başkanı Gülistan Öncü, Mazıdağı Belediye Başkanı Nalan Özaydın, Derik Belediye Başkanı Mülkiye Esmez ile Urfa'nın Suruç ilçesi Belediye Başkanı Hatice Çevik sabah saatlerinde evlerine düzenlenen operasyonla gözaltına alındı.</p>
      <p>Cumhuriyet Başsavcılığı'nca yürütülen soruşturmalar nedeniyle gözaltına alındığı belirtilen belediye başkanları, Mardin İl Emniyet Müdürlüğü’ne götürüldü. HDP’li Belediye Başkanlarının işlemlerinin sürdüğü belirtildi.</p>
      <ul>
        <li>
          <a href="https://tr.euronews.com/2019/11/12/avrupa-konseyinden-bir-heyet-kayyum-atanan-belediyeler-icin-turkiyede">Avrupa Konseyi’nden bir heyet, kayyum atanan belediyeler için Türkiye’de</a>
        </li>
        <li>
          <a href="https://tr.euronews.com/2019/11/04/31-mart-secimleri-sonrasi-hangi-kac-belediyelere-kayyum-atandi">31 Mart seçimleri sonrası kaç belediyeye kayyum atandı?</a>
        </li>
      </ul>
      <h3>HDP Gaziantep İl Başkanı Kılıç da gözaltına alındı</h3>
      <p>Öte yandan bir gözaltı haberi de Gaziantep’ten geldi. Gaziantep'te PKK’ya yönelik düzenlendiği belirtilen operasyonda HDP Gaziantep İl Başkanı Müslüm Kılıç gözaltına alındı.</p>
      <p>İl Emniyet Müdürlüğü Terör, İstihbarat, Asayiş ve Özel Harekat şubeleri ekipleri şafak vakti helikopter ve İHA destekli HDP Gaziantep İl Başkanlığı ile Şahinbey ve Şehitkamil İlçe Başkanlığı binalarına eş zamanlı operasyon düzenledi. Operasyonda HDP İl Başkanı Müslüm Kılıç'ın da aralarında bulunduğu çok sayıda kişinin gözaltına alındığı belirtildi.</p>
      <p>31 Mart Yerel Seçimleri sonrası doğu ve güneydoğu illerindeki birçok belediyeye kayyum <a href="https://tr.euronews.com/2019/11/04/31-mart-secimleri-sonrasi-hangi-kac-belediyelere-kayyum-atandi">atandı</a>. Aralarında büyükşehir belediye başkanlarının da bulunduğu belediye başkanları görevinden uzaklaştırılarak yerine valilikler ya da İçişleri Bakanlığınca görevlendirilen 'Belediye başkan vekilleri' atandı.</p>
      <p>Son gözaltılarla kayyum atanan belediyelerin sayısı 24’e yükselmiş <a href="https://tr.euronews.com/2019/11/04/31-mart-secimleri-sonrasi-hangi-kac-belediyelere-kayyum-atandi">oldu</a>.</p>
      <ul>
        <li>
          <a href="https://tr.euronews.com/2019/11/04/31-mart-secimleri-sonrasi-hangi-kac-belediyelere-kayyum-atandi">31 Mart seçimleri sonrası kaç belediyeye kayyum atandı?</a>
        </li>
      </ul>
    </article>
  </body>
</html>