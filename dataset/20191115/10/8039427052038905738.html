<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955622"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T10:28:00+00:00"/>
    <meta property="og:title" content="నా భార్య ఇంట్లో లేదు, వచ్చి వంటచేయి...విద్యార్థినికి వర్శిటీ ప్రొఫెసర్ అర్దరాత్రి ఫోన్ కాల్"/>
    <meta property="og:description" content="ADVT"/>
  </head>
  <body>
    <article>
      <h1>నా భార్య ఇంట్లో లేదు, వచ్చి వంటచేయి...విద్యార్థినికి వర్శిటీ ప్రొఫెసర్ అర్దరాత్రి ఫోన్ కాల్</h1>
      <address>
        <time datetime="2019-11-15T10:28:00+00:00">15 Nov 2019, 10:28</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>రుద్రాపూర్ : విద్యార్థులకు విద్యాబుద్ధులు చెప్పాల్సిన ప్రొఫెసరే వక్రమార్గం పట్టారు. జీబీ పంత్ విశ్వవిద్యాలయం ప్రొఫెసర్ వర్శిటీ విద్యార్థినికి అర్దరాత్రి ఫోన్ చేసిన బాగోతం సంచలనం రేపింది. యూనివర్శిటీ హాస్టల్ వార్డెన్ కూడా అయిన ప్రొఫెసర్ తనకు అర్దరాత్రి ఫోన్ చేసి ‘‘ప్రస్థుతం నా భార్య ఇంట్లో లేదు, నీవు వచ్చి వంట చేయి’’ అంటూ కోరారని ఓ విద్యార్థిని విశ్వవిద్యాలయం వైస్ ఛాన్సలరుకు ఫిర్యాదు చేశారు.</b> ఫోన్‌ కాల్‌ను డిస్ కనెక్ట్ చేస్తే, ఫ్రొఫెసరు తనకు టెక్ట్స్ మెసేజ్ కూడా పంపించారని దాన్ని సాక్ష్యంగా వీసీకి విద్యార్థిని సమర్పించిన ఫిర్యాదుతోపాటు జత చేశారు. దీంతోపాటు ప్రొఫెసరు తనకు అర్దరాత్రి తరచూ ఫోన్ కాల్స్ చేశాడని విద్యార్థిని వీసీకి సమర్పించిన ఫిర్యాదులో పేర్కొన్నారు. తాను ప్రొఫెసరుపై ఫిర్యాదు చేసినా, అతనిపై ఎలాంటి క్రమశిక్షణ చర్యలు తీసుకోలేదని విద్యార్థిని ఆందోళన వ్యక్తం చేసింది.</p>
      <p> దీంతో ఈ వ్యవహారం కాస్తా రాష్ట్ర గవర్నరు బేబి రాణి మౌర్యా దృష్టికి రావడంతో ఆమె దీనిపై సమగ్ర దర్యాప్తు జరిపించి, బాధ్యుడైన ప్రొఫెసరుపై కఠిన చర్యలు తీసుకోవాలని వీసీని ఆదేశించారు. గవర్నరు ఆదేశాల ప్రకారం ఈ ఘటనపై సమగ్ర దర్యాప్తు చేస్తున్నామని వర్శిటీ ప్రొఫెసరును వార్డెన్ పోస్టు నుంచి ఇప్పటికే తొలగించామని పంత్ విశ్వవిద్యాలయం రిజిష్ట్రార్ ఏపీ శర్మ చెప్పారు. యూనివర్శిటీ విద్యార్థినులకు ఎలాంటి సమస్యలు రాకుండా చూస్తామని రిజిష్ట్రార్ వివరించారు.</p>
    </article>
  </body>
</html>