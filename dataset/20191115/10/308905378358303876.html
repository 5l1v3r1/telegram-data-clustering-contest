<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/lanceert-samsung-dit-jaar-nog-de-samsung-galaxy-a51-33135"/>
    <meta property="og:site_name" content="Apparata"/>
    <meta property="article:published_time" content="2019-11-15T10:51:00+00:00"/>
    <meta property="og:title" content="Lanceert Samsung dit jaar nog de Samsung Galaxy A51?"/>
    <meta property="og:description" content="De eerste supportpagina's en gedetailleerde renders zijn gespot."/>
  </head>
  <body>
    <article>
      <h1>Lanceert Samsung dit jaar nog de Samsung Galaxy A51?</h1>
      <h2>De eerste supportpagina's en gedetailleerde renders zijn gespot.</h2>
      <address><time datetime="2019-11-15T10:51:00+00:00">15 Nov 2019, 10:51</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Eerder dit jaar lanceerde Samsung de midranger Samsung Galaxy A50 en normaal gesproken duurt het minimaal een jaar voor een volgende generatie wordt gelanceerd. Dit om kannibalisme te voorkomen. Aan de andere kant was Samsung dit jaar laat. De midrangers verschenen eerdere jaren namelijk altijd rond december. Het was dan ook speculeren wat Samsung dit jaar zou doen met de opvolger van de Samsung Galaxy A50.</p>
      <p>Hoewel het bedrijf nog niets definitiefs heeft bevestigd lijkt het er toch op dat wij de Samsung Galaxy A51 nog dit jaar kunnen verwachten. Op de <a href="https://www.samsung.com/ru/support/model/SM-A515FZWMSER/?CID=afl-ecomm-cjn-cha-092118-52057&amp;cjevent=7b6fbcd8079211ea804e00e20a18050d">Russische site van Samsung</a> is namelijk een officiële supportpagina gesignaleerd. Hoewel deze volgens Google Translate nog bestaat uit een vraag- en antwoord sectie met algemene tips is het duidelijk dat er iets wordt voorbereid. Voor een lancering in februari en verkoop in maart, zoals vorig jaar met de Samsung Galaxy A50 het geval was, lijkt zo’n voorbereiding wel erg prematuur.</p>
      <p>Eerder deze week zagen we al <a href="https://www.apparata.nl/nieuws/gelekt-samsung-heeft-designgoud-in-handen-33108">uitgebreide en gedetailleerde renders</a> voorbij komen. In combinatie met de officiële site-structuur lijkt het dus reëel om te verwachten dat we ons dit jaar nog kunnen verheugen op de Samsung Galaxy A51. Hiermee zou Samsung, in ieder geval voor zichzelf een precedent scheppen, het zou dan namelijk de eerste keer zijn dat er in het jaar van de update van Android, zoals dit jaar naar Android 10, een midranger op de markt komt waarbij de meest recente Android-versie af-fabriek is geïnstalleerd.</p>
      <p>De eerste af-fabriek installatie van de nieuwste Android-versie is namelijk meestal voorbehouden aan de vlaggenschepen, in dit geval de Samsung Galaxy S11 en Samsung Galaxy Note 11. We hebben nog geen indicaties dat die ook dit jaar verschijnen. Bovendien moet men vernieuwend blijven, dus wellicht hint deze lancering ook op een extra verrassing bij de lancering van de vlaggenschepen volgend jaar.</p>
      <p>Kortom, we zijn benieuwd.</p>
      <p>Bron: <a href="https://www.sammobile.com/news/samsung-galaxy-a51-launch-may-not-be-far-off-as-support-pages-appear/">Sammobile</a></p>
    </article>
  </body>
</html>