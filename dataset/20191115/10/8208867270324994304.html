<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/15/news/brasile_bambina_uccisa_proiettile_arresto_sospetto-241165695/"/>
    <meta property="og:site_name" content="Repubblica.it"/>
    <meta property="article:published_time" content="2019-11-15T10:45:00+00:00"/>
    <meta property="og:title" content="Brasile, bambina di 6 anni uccisa da proiettile vagante a Rio. È la sesta vittima dell'anno. Preso sospetto"/>
    <meta property="og:description" content="La piccola è stata colpita a una gamba mentre era in bici seduta sul seggiolino dietro sua madre. Stava andando con lei alla scuola di pomeriggio,"/>
  </head>
  <body>
    <article>
      <h1>Brasile, bambina di 6 anni uccisa da proiettile vagante a Rio. È la sesta vittima dell'anno. Preso sospetto</h1>
      <h2>La piccola è stata colpita a una gamba mentre era in bici seduta sul seggiolino dietro sua madre. Stava andando con lei alla scuola di pomeriggio, quando tre criminali sono usciti da un'auto e hanno cominciato a sparare a un diciassettene spacciatore, uccidendolo in piazza</h2>
      <address>
        <time datetime="2019-11-15T10:45:00+00:00">15 Nov 2019, 10:45</time>
      </address>
      <p><b>RIO DE JANEIRO - </b>La polizia civile di Rio de Janeiro mercoledi ha arrestato l'uomo sospettato di aver partecipato all'omicidio di <b>Ketellen Umbelino de Oliveira Gomes</b>, la bambina di 5 anni, colpita da un proiettile vagante mentre andava a scuola, seduta sul sedile di dietro della bici guidata da sua mamma. È accaduto a Realengo, a ovest di Rio, mentre attraversava Piazza Cohab. È la sesta vittima di bambini uccisi da proiettili vaganti a Rio nel 2019.<br/><br/>Secondo la polizia, il sospettato, identificato con il nome di<b> Thiago Porto</b>, fa parte di un gruppo di trafficanti. Aveva già ricevuto due ordini di arresto per omicidio. Sarebbe stato uno dei tre criminali scesi da una macchina per sparare al diciassettenne David Gabriel do Nascimento. L'adolescente è morto sul colpo, i residenti locali hanno riferito alla polizia che era coinvolto nel traffico di droga. Uno dei proiettili però ha colpito Ketellen.<br/><br/>Intorno alla piazza ci sono due scuole municipali, a quell'ora ricevono centinaia di bambini per il turno pomeridiano. Ketellen era una piccola allieva della Scuola Comunale Stella Guerra Duval. È stata colpita a una gamba. Vdendola angosciata ha chiesto alla mamma di non piagere, lei l'ha portata all'unità di pronto soccorso Jardim Novo (UPA) a Realengo. Nel tardo pomeriggio è stata trasferito all'ospedale municipale Albert Schweitzer, dove è stata sottoposta a intervento chirurgico. Non ce l'ha fatta, è morta martedì sera.<br/><br/>Ketellen è la sesta bambina uccisa da un proiettile vagante quest'anno nella regione metropolitana di Rio. Le altre vittime sono Ágatha Félix, 8 anni, vittima di un proiettile vagante nel complesso Alemão (zona nord); Kauê dos Santos, 12 anni, rimasto ferito durante un'operazione di polizia nel complesso di Chapadão (zona nord); Kauê Rozário, 11 anni, bersaglio di proiettili vaganti a Vila Aliança (zona ovest); Kauan Peixoto, 12 anni, ucciso nella baraccopoli di Chatuba a Mesquita (regione metropolitana di Rio), e l'11enne Jenifer Gomes, colpito a Triagem (area settentrionale).</p>
    </article>
  </body>
</html>