<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903837/streep-door-de-rekening-ik-wilde-mijn-team-rond-verschaeren-bouwen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T10:45:00+00:00"/>
    <meta property="og:title" content="Streep door de rekening: &quot;Ik wilde mijn team rond Verschaeren bouwen&quot;"/>
    <meta property="og:description" content="Yari Verschaeren is stilaan een vaste waarde in de selectie van de Rode Duivels. Mooi voor hem, maar veel minder voor beloftencoach Johan Walem. Die ziet zijn draaischijf zo verdwijnen."/>
  </head>
  <body>
    <article>
      <h1>Streep door de rekening: "Ik wilde mijn team rond Verschaeren bouwen"</h1>
      <address>
        <time datetime="2019-11-15T10:45:00+00:00">15 Nov 2019, 10:45</time>
      </address>
      <p>
        <b>Yari Verschaeren is stilaan een vaste waarde in de selectie van de Rode Duivels. Mooi voor hem, maar veel minder voor beloftencoach Johan Walem. Die ziet zijn draaischijf zo verdwijnen.</b>
      </p>
      <p>Door de selectie voor de A-ploeg is Walem één van zijn beste spelers kwijt. "Ik wilde mijn team rond Verschaeren bouwen. Zowel Yari als ik waren verrast toen Martínez hem opriep, daar was pas last minute over gepraat. Yari zelf had het wellicht ook niet verwacht, hé", aldus Walem in <i>Het Laatste Nieuws.</i></p>
      <p>Toch toont Walem begrip voor de keuze van Martinez. "Ik denk dat hij bij de beloften nog veel had kunnen leren - bij Anderlecht kent Yari nog moeilijke momenten -, maar ik snap de bondscoach wel. Yari is de toekomst van het Belgische voetbal."</p>
      <p>Walem ziet ook talent bij zijn beloften, maar bouwt voorbehoud in. "Men moet beseffen dat de Gouden Generatie uniek is. Het land moet daarop voorbereid zijn."</p>
    </article>
  </body>
</html>