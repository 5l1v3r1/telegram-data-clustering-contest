<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597455/ekthesi-elegkti-gia-yp-dikaiosynis-30ek-gia-epidomata-kai-yperories"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T10:30:00+00:00"/>
    <meta property="og:title" content="Έκθεση Ελεγκτή για Υπ. Δικαιοσύνης: €30εκ. για επιδόματα και υπερωρίες"/>
    <meta property="og:description" content="Οικονομικό έλεγχο αλλά και έλεγχο συμμόρφωσης στο Υπουργείο Δικαιοσύνης διεξήγαγε η Ελεγκτική Υπηρεσία.    Στην Έκθεση που δημοσιεύεται σήμερα,..."/>
  </head>
  <body>
    <article>
      <h1>Έκθεση Ελεγκτή για Υπ. Δικαιοσύνης: €30εκ. για επιδόματα και υπερωρίες</h1>
      <address><time datetime="2019-11-15T10:30:00+00:00">15 Nov 2019, 10:30</time> by <a rel="author">SigmaLive</a></address>
      <p><b>Οικονομικό έλεγχο αλλά και έλεγχο συμμόρφωσης στο Υπουργείο Δικαιοσύνης διεξήγαγε η Ελεγκτική Υπηρεσία. <br/></b> <br/>Στην Έκθεση που δημοσιεύεται σήμερα, αναφέρονται τα σημαντικότερα ευρήματα από το Υπουργείο, το Αρχηγείο Αστυνομία, την Πυροσβεστική, το Τμήμα Φυλακών και το κρατικό αρχείο. <br/> <br/>Όπως αναφέρεται, μεταξύ άλλων, μεγάλο ποσοστό προσωπικού των Τμημάτων του Υπουργείου Δικαιοσύνης και Δημοσίας Τάξεως απουσιάζει με άδεια ασθενείας.<br/> <br/>Για 13 υποστατικά που ενοικιάζει και  χρησιμοποιεί η Αστυνομία δεν υπάρχει πιστοποιητικό τελικής έγκρισης.<br/> <br/>Κατά το 2018 καταβλήθηκαν σε μέλη της Αστυνομίας επιδόματα και υπερωρίες συνολικού ύψους €30εκ., τα οποία αντιπροσωπεύουν το 16% του συνόλου της ετήσιας μισθοδοσίας (€183,7εκ.). <br/> <br/>Για την αστυνόμευση αθλητικών γεγονότων, μέλη της Αστυνομίας αποζημιώθηκαν υπερωριακά με την καταβολή ποσού ύψους €1,6 εκ. «Εισηγηθήκαμε όπως επανεξεταστεί η δυνατότητα κάλυψης του κόστους αυτού από τις Ομοσπονδίες, τακτική που εφαρμόζεται και σε ορισμένες χώρες του εξωτερικού», σημειώνει η Έκθεση. <br/> <br/>Κατά το 2017, 64 αστυνομικά οχήματα ενεπλάκησαν σε τροχαία δυστυχήματα, από τα οποία στα 30 έφεραν ευθύνη τα μέλη της Αστυνομίας. Σε καμιά περίπτωση δεν αποδόθηκε ευθύνη σε μέλος της Αστυνομίας, αναφέρεται. <br/> <br/>Όσον αφορά το Τμήμα Φυλακών, το 2017 σημειώθηκε, σε σχέση με το 2016, σημαντική αύξηση (124%) στις δαπάνες για υπερωριακή αμοιβή, οι οποίες ανήλθαν στα €1,3 εκ. <br/> <br/>Από το σύνολο των 428 εργαζομένων, το 20% έλαβε εντός του 2017 άδεια ασθενείας πέραν <br/> <br/>Όσον αφορά την Πυροσβεστική Υπηρεσία, παρατηρήθηκε μεγάλη αύξηση στις ώρες υπερωριακής απασχόλησης που είναι πιστωμένες στις κάρτες υπερωριών του προσωπικού. <br/> <br/><a href="http://www.audit.gov.cy/audit/audit.nsf/annualscg_gr/annualscg_gr?OpenForm">Δείτε αυτούσια την Έκθεση<br/></a> </p>
    </article>
  </body>
</html>