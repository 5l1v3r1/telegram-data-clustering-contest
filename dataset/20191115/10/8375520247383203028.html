<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/istoriya-yaku-ne-perepishesh-10-rokiv-tomu-patriarh-filaret-zrobiv-arhimandrita-epifaniya-jepiskopom-upc-kp-foto-640146.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T10:43:08+00:00"/>
    <meta property="og:title" content="Історія, яку не перепишеш. 10 років тому патріарх Філарет зробив архімандрита Епіфанія єпископом УПЦ КП (фото)"/>
    <meta property="og:description" content="Тепер Почесний Патріарх Православної церкви України Філарет називає Предстоятеля Православної церкви України митрополита Епіфанія своєю «великою помилкою»"/>
  </head>
  <body>
    <article>
      <h1>Історія, яку не перепишеш. 10 років тому патріарх Філарет зробив архімандрита Епіфанія єпископом УПЦ КП (фото)</h1>
      <address>
        <time datetime="2019-11-15T10:43:08+00:00">15 Nov 2019, 10:43</time>
      </address>
      <h4>Тепер Почесний Патріарх Православної церкви України Філарет називає Предстоятеля Православної церкви України митрополита Епіфанія своєю «великою помилкою»</h4>
      <p>Патріарх Філарет 10 років тому зробив архімандрита Епіфанія єпископом Української православної церкви Київського патріархату. Про це експерт з питань релігії Ярослав Коцюба нагадав у <a href="https://www.facebook.com/sguardo.intento/posts/423874875212974">Facebook</a> та виклав відповідне фото.</p>
      <figure>
        <img src="https://glavcom.ua/img/forall/users/106/10697/74478197_423874851879643_7661868455133446144_o.jpg"/>
        <figcaption>Фото: facebook.com/Ярослав Коцюба</figcaption>
      </figure>
      <p>Тепер же Почесний Патріарх Православної церкви України Філарет називає Предстоятеля Православної церкви України митрополита Епіфанія <a href="https://glavcom.ua/country/society/patriarh-filaret-epifaniy-pomilka-moya-velika-ale-ne-golovna-600919.html">своєю «великою помилкою»</a> і <a href="https://glavcom.ua/news/filaret-zvinuvativ-epifaniya-u-porushenni-domovlennostey-video-592998.html">звинувачує</a> у порушенні домовленностей, які ухвалив архієрейський собор.</p>
      <p>Як повідомлялось, <a href="https://glavcom.ua/news/filaret-zvinuvativ-epifaniya-u-porushenni-domovlennostey-video-592998.html">Філарет звинуватив Епіфанія у порушенні домовленностей</a>.</p>
      <p>На початку червня <a href="https://glavcom.ua/news/patriarhat-kijivskiy-ne-isnuje-i-nikoli-ne-isnuvav-vselenskiy-patriarh-600479.html">Вселенський патріарх Варфоломій заявив</a>, що т. зв. патріархат Київський не існує і ніколи не існував, а Філарет був відновлений у своєму єпископському чині як колишній митрополит Київський.</p>
      <p>Нагадаємо, що <a href="https://glavcom.ua/news/upc-kp-cherez-sud-hoche-zaboroniti-peredachu-budinkiv-mihaylivskogo-monastirya-609587.html">Філарет через суд хоче відстояти</a> своє право на будинки Михайлівського монастиря.</p>
      <p>На початку липня УПЦ КП попросила суд <a href="https://glavcom.ua/news/upc-kp-prosit-sud-ponoviti-statut-organizaciji-606527.html">скасувати наказ Мінкультури</a> в частині втрати чинності реєстрації статуту Української православної церкви Київського Патріархату.</p>
      <p>24 червня <a href="https://glavcom.ua/ru/news/sobor-upc-obnarodoval-sankcii-protiv-filareta-dokument-604331.html">синод ПЦУ позбавив Філарета</a> права управління Київською єпархією, а відповідно й контролю над місцевими храмами та монастирями. Також Православна церква України прийняла у безпосереднє підпорядкування митрополита Епіфанія усі монастирі та храми Києва, церковних ієрархів, які до цього підпорядковувались Філарету. Хоча Філарета й залишили єпископом ПЦУ і не відлучили від служіння.</p>
      <p>Це рішення синод ПЦУ ухвалив після <a href="https://glavcom.ua/country/society/filaret-povernuv-sobi-kijivskiy-patriarhat-razom-z-maynom-ta-ne-priynyav-tomos-603340.html">проведення Філаретом «собору» </a>для відновлення діяльності УПЦ Київського патріархату.</p>
      <p>У той же час «відновлений» Філаретом Київський патріархат <a href="https://glavcom.ua/country/society/filaret-stvoryuje-sviy-sinod-upc-604637.html">створює власний керівний орган, синод, з п’яти єпископів</a>, яких Православна церква України відлучила від священнослужіння.</p>
      <blockquote><b>Більше читайте:<br/></b><br/>   •  <b><a href="https://glavcom.ua/country/society/patriarh-filaret-epifaniy-pomilka-moya-velika-ale-ne-golovna-600919.html">Патріарх Філарет: Епіфаній - помилка моя велика, але не головна...<br/></a></b>    •  <b><a href="https://glavcom.ua/publications/filaret-proti-epifaniya-yak-svyashchenniy-sinod-gasiv-pozhezhu-596590.html">Філарет проти Епіфанія. Як Священний Синод гасив пожежу<br/></a></b>    •  <b> <a href="https://glavcom.ua/publications/kijivskiy-patriarhat-dosi-isnuje-chi-zagrozhuje-pravoslavniy-cerkvi-ukrajini-rozkol-592644.html">Київський патріархат досі існує? Чи загрожує Православній церкві України розкол</a></b></blockquote>
      <related>
        <a href="https://glavcom.ua/country/society/patriarh-filaret-sklikaje-virjan-na-aktsiju-protestu-ogolosheno-mistse-chas-ta-vimogi-638865.html"/>
        <a href="https://glavcom.ua/news/epifaniy-zayaviv-pro-pidtrimku-vid-odnogo-z-naydavnishih-patriarhativ-638743.html"/>
        <a href="https://glavcom.ua/country/society/im-ja-mitropolita-epifanija-vpershe-prozvuchalo-na-liturgiji-elladskoji-tserkvi-v-salonikah-633760.html"/>
      </related>
    </article>
  </body>
</html>