<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/lyudi/zagiblogo-na-shodi-hmelnichanina-maksima-kondratyuka-vidznachili-orden-10970828.html"/>
    <meta property="og:site_name" content="Всім"/>
    <meta property="article:published_time" content="2019-11-15T10:23:00+00:00"/>
    <meta property="og:title" content="Загиблого на Сході хмельничанина Максима Кондратюка відзначили орденом «За мужність»"/>
    <meta property="og:description" content="Військовий з хмельницького помер 14 вересня у Харківському військовому госпіталі. У нього залишилися дружина та донька."/>
  </head>
  <body>
    <article>
      <h1>Загиблого на Сході хмельничанина Максима Кондратюка відзначили орденом «За мужність»</h1>
      <address><time datetime="2019-11-15T10:23:00+00:00">15 Nov 2019, 10:23</time> by <a rel="author" href="https://vsim.ua/authors/hbondar" target="_blank">Христина Бондар</a></address>
      <ul>
        <li>Військовий з хмельницького помер 14 вересня у Харківському військовому госпіталі.</li>
        <li>У нього залишилися дружина та донька.</li>
      </ul>
      <p>Президент України Володимир Зеленський відзначив орденом «За мужність» III ступеня хмельничанина Максима Кондратюка. Відповідний указ підписаний вчора, 14 листопада. Разом із ним відзнаки зі статусом «посмертно» отримали троє інших українських військових.</p>
      <p>26-річний Максим Кондратюк народився у Красилові. Служив у 8-му полку спеціального призначення Сил спеціальних операцій, що розташований у Хмельницькому. Мешкав також у Хмельницькому разом зі своєю дружиною та донькою. 10 вересня старший сержант отримав поранення у зоні проведення Операції об’єднаних сил. <a href="https://vsim.ua/Podii/viyskovosluzhbovets-z-hmelnitskogo-pomer-vnaslidok-poranennya-u-zoni-o-10940858.html">Помер</a> 14 вересня у Харківському військовому госпіталі.</p>
      <p>26 вересня Хмельницька міська рада на позачерговій сесії <a href="https://vsim.ua/Podii/geroyi-polegli-na-shodi-otrimali-zvannya-pochesnogo-gromadyanina-hmeln-10946066.html">присвоїла</a> Максиму Кондратюку звання «Почесний громадянин міста Хмельницького». Це звання тоді отримали й інші загиблі військовослужбовці — Богдан Бігус, Володимир Коваль та Микола Неживий.</p>
      <p><b>Читайте також</b>: <a href="https://vsim.ua/Podii/u-krasilovi-poproschalisya-z-26-richnim-maksimom-kondratyukom-yakiy-za-10942125.html">У Красилові попрощалися з 26-річним Максимом Кондратюком, який загинув на Сході</a></p>
      <p>
        <b>Слідкуйте за новинами Хмельницького у <a href="https://vsim.ua/goto/aHR0cCUzQSUyRiUyRnd3dy5mYWNlYm9vay5jb20lMkZ2c2ltLnVh">Facebook</a>, <a href="https://vsim.ua/goto/aHR0cCUzQSUyRiUyRnRlbGVncmFtLm1lJTJGdnNpbXVhX2JvdA==">Telegram</a>, <a href="https://vsim.ua/goto/aHR0cCUzQSUyRiUyRmluc3RhZ3JhbS5jb20lMkZ2c2ltX2th">Instagram</a>, <a href="https://vsim.ua/goto/aHR0cCUzQSUyRiUyRnNob3J0dXJsLmF0JTJGZmluQ0Q=">Viber</a> та <a href="https://vsim.ua/goto/aHR0cCUzQSUyRiUyRnd3dy55b3V0dWJlLmNvbSUyRnVzZXIlMkZ2c2ltdWEx">YouTube</a>.</b>
      </p>
    </article>
  </body>
</html>