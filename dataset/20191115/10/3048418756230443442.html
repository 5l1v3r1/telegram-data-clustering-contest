<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/15/kick-out-zwarte-piet-wil-op-andere-plek-in-den-haag-demonstreren/"/>
    <meta property="og:site_name" content="ThePostOnline"/>
    <meta property="article:published_time" content="2019-11-15T10:22:00+00:00"/>
    <meta property="og:title" content="Kick Out Zwarte Piet wil op andere plek in Den Haag demonstreren"/>
    <meta property="og:description" content="Huidige locatie is volgens actievoerder 'te gevaarlijk'"/>
  </head>
  <body>
    <article>
      <h1>Kick Out Zwarte Piet wil op andere plek in Den Haag demonstreren</h1>
      <h2>Huidige locatie is volgens actievoerder 'te gevaarlijk'</h2>
      <address><time datetime="2019-11-15T10:22:00+00:00">15 Nov 2019, 10:22</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Kick Out Zwarte Piet (KOZP) wil zaterdag op een andere plek in Den Haag demonstreren. Een protest langs de route van de intocht is te gevaarlijk voor de betogers, laat de Haagse tak van de actiegroep op Facebook weten. De gemeente Den Haag bevestigt dat de plannen zijn aangepast en dat er nu wordt overlegd over een protestplek ergens anders in Den Haag. Die gesprekken lopen nog en de locatie is niet bekendgemaakt.</p>
      <h4>Richard de Mos – <a href="https://tpo.nl/2019/11/14/niet-langer-marchanderen-met-de-veiligheid-van-kinderen-stop-demonstraties-bij-intocht-sinterklaas/">Niet langer marchanderen met de veiligheid van kinderen, stop demonstraties bij Intocht Sinterklaas</a></h4>
      <p>Tientallen mensen vielen vorige week vrijdag een gebouw in Den Haag aan waar KOZP aan het vergaderen was. Ramen werden ingeslagen en vuurwerk werd afgestoken. Vijf mensen werden opgepakt. “Na deze terreurdaad wilde KOZP Den Haag niets liever dan hun grondrecht op betoging uitoefenen, door vreedzaam langs de intocht te demonstreren. Het levensgevaar dat dit met zich mee zou brengen, in het bijzonder voor zwarte mensen en andere mensen van kleur, was voor de beweging reden om toch van het plan af te zien”, schrijft de groep.</p>
      <p>Volgens KOZP Den Haag willen meer mensen demonstreren dan eerder was gedacht. “De beweging beschouwt het als gegeven dat Haagse pro-pieten opnieuw met geweld zullen proberen de bijeenkomst te verstoren. Hoe groter de opkomst is, hoe veiliger de demonstratie voor individuele deelnemers wordt.”</p>
      <h4>Lees ook – <a href="https://tpo.nl/2019/11/12/jerry-afriyie-kozp-wat-jerry-afriyie-kozp-zei-over-regelen-eigen-beveiliging-klopt-niet/">Jerry Afriyie (KOZP): Wat Jerry Afriyie (KOZP) zei over regelen eigen beveiliging klopt niet</a></h4>
      <p>Sinterklaas komt zaterdag aan het einde van de ochtend aan in de haven van Scheveningen. Hij wordt daar welkom geheten door waarnemend burgemeester Johan Remkes en door de ambassadeur van Spanje. Daarna begint een rijtoer door Den Haag. Rond 17.00 uur komt de Sint op zijn bestemming, op het Plein voor de Tweede Kamer.</p>
      <p>Bij de intocht vorig jaar kreeg Kick Out Zwarte Piet een grasveld langs de intocht toegewezen om te demonstreren. De demonstranten waren het daar niet mee eens en kwamen niet opdagen. Later verschenen tientallen betogers bij het Malieveld. De ME voorkwam daar een confrontatie met voorstanders van Zwarte Piet.</p>
      <p><b>Sietske Bergsma –</b> <a href="https://tpo.nl/2019/11/12/sietske-bergsma-aanval-op-kozp-herinnert-aan-bewonderenswaardige-zelfbeheersing-rest-van-nederland/">Aanval op KOZP herinnert aan bewonderenswaardige zelfbeheersing rest van Nederland</a></p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>