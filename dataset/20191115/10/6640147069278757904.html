<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/gundam-rx-78-2-gundam-universe-di-tamashii-nations-recensione/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T10:00:00+00:00"/>
    <meta property="og:title" content="Gundam RX-78-2 di Tamashii Nations - Recensione | Cultura Pop"/>
    <meta property="og:description" content="GUNDMAN RX-78-2 è una figure completamente snodabile in plastica che permette delle ottime pose e non farà deludere i fan."/>
  </head>
  <body>
    <article>
      <h1>Gundam RX-78-2 di Tamashii Nations - Recensione | Cultura Pop</h1>
      <address>
        <time datetime="2019-11-15T10:00:00+00:00">15 Nov 2019, 10:00</time>
      </address>
      <p>Tamashii Nations presenta la prima di <b>tre uscite</b> previste per una nuova linea di action figure dedicate all’universo dei Gundam denominata “Gundam Universe”. Questi nuovi prodotti sono stati pensati dal produttore nipponico per attrarre un target di <b>nuovi e giovani acquirenti</b> proponendo dei modelli dalle dimensioni ridotte rispetto alle classiche uscite dotati di un’elevatissima posabilità, molto resistenti e sopratutto caratterizzati da un prezzo contenuto.</p>
      <h3>Gundam RX-78-2</h3>
      <blockquote>L’<b>RX-78 Gundam</b> è una serie di robot rinominati <b><i>mobile suit</i></b> sperimentali dell’ambientazione Universal Century della serie Gundam, il robot prende il nome dalla prima serie chiamata <b><i>Mobil Suit Gundam</i></b> ed è il secondo di questa serie ovvero <b><i>RX-78-2 Gundam</i></b>.<br/><i><b>L’RX-78-2 Gundam </b></i>viene costruito come secondo stadio del più famoso RX-78, progettato in tre diversi blocchi modulari: Il <i>Core Fighter’</i> (torso e cabina di pilotaggio) costruito principalmente in caso di fuga del pilota se il Gundam dovesse essere distrutto, il blocco A (parte superiore del torso, braccia e testa) e infine il Il blocco B (anche e gambe).</blockquote>
      <h3>La confezione</h3>
      <p>La scatola è di piccole dimensioni caratterizzata da colori blu e bianco rappresentativi della livrea di questo Gundam, nella parte frontale centrale troviamo la consueta finestra trasparente che ci permette di ammirare il prodotto all’interno della confezione e nella parte bassa un disegno stilizzato del robot. Nella parte posteriore possiamo invece ammirare il modello in alcune pose.</p>
      <figure>
        <img src="https://www.tomshw.it/images/images/2019/10/gundam-rx-78-2-59193.jpg"/>
      </figure>
      <h3>Il blister</h3>
      <p>Aprendo la confezione troveremo un solo blister che propone al centro il <b>modello</b> del Gundam RX-78-2 mentre spostandoci sulla destra potremo accedere allo <b>scudo</b> con il relativo manico ad incastro. Nella parte inferiore sono invece disponibili i 2 <b>laser</b> che potranno essere posizionati sulla <b>spada</b> o sul <b>fucile</b> in modo da simulare il raggio laser emesso da entrambe le armi. Nella parte a sinistra del blister troveremo 2 <b>mani</b> semi aperte per poter sostenere il fucile e lo scudo, il <b>fucile</b>, i 2 <b>manici</b> per le spade e un piccolo <b>supporto</b> da mettere nel robot in caso avessimo a disposizione uno stand che non è incluso nella confezione.</p>
      <figure>
        <img src="https://www.tomshw.it/images/images/2019/10/gundam-rx-78-2-59197.jpg"/>
      </figure>
      <h3>Struttura &amp; Paint</h3>
      <p>Il Gundam RX-78-2 è realizzato <b>completamente in plastica</b> senza nessuna parte in metallo, le articolazioni sono tutte ben nascoste e funzionali all’uso. Le dimensioni del modello sono davvero contenute, infatti misura <b>15 cm circa.</b></p>
      <slideshow>
        <figure>
          <img src="https://www.tomshw.it/images/images/2019/10/gundam-rx-78-2-59201.768x432.jpg"/>
        </figure>
        <figure>
          <img src="https://www.tomshw.it/images/images/2019/10/gundam-rx-78-2-59202.768x432.jpg"/>
        </figure>
      </slideshow>
      <p>Possiamo dire da subito che la figure è ben realizzata ma non particolarmente ricca di dettagli come ci si aspetterebbe dai più appassionati dei Gundam, nel complesso generale non abbiamo trovato nessun tipo di sbavatura</p>
      <figure>
        <img src="https://www.tomshw.it/images/images/2019/10/gundam-rx-78-2-59223.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/10/gundam-rx-78-2-59225.768x432.jpg"/>
        </figure>
        <figure>
          <img src="https://www.tomshw.it/images/images/2019/10/gundam-rx-78-2-59226.768x432.jpg"/>
        </figure>
        <figure>
          <img src="https://www.tomshw.it/images/images/2019/10/gundam-rx-78-2-59227.768x432.jpg"/>
        </figure>
        <figure>
          <img src="https://www.tomshw.it/images/images/2019/10/gundam-rx-78-2-59231.768x432.jpg"/>
        </figure>
        <figure>
          <img src="https://www.tomshw.it/images/images/2019/10/gundam-rx-78-2-59232.768x432.jpg"/>
        </figure>
        <figure>
          <img src="https://www.tomshw.it/images/images/2019/10/gundam-rx-78-2-59233.768x432.jpg"/>
        </figure>
      </slideshow>
      <h3>Posabilità</h3>
      <p>La posabilità di questa figure è<b> molto buona</b> e abbiamo trovato gli snodi resistenti. La mobilità delle ginocchia è ottima e si piegano notevolmente, anche le spalle permettono un buon raggio di movimento e decisamente buon anche la <b>torsione</b> dei gomiti. L’articolazione della testa invece non è particolarmente stabile, unico punto a sfavore di tutta la figure.</p>
      <figure>
        <img src="https://www.tomshw.it/images/images/2019/10/gundam-rx-78-2-59200.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/10/gundam-rx-78-2-59234.768x432.jpg"/>
        </figure>
        <figure>
          <img src="https://www.tomshw.it/images/images/2019/10/gundam-rx-78-2-59235.768x432.jpg"/>
        </figure>
        <figure>
          <img src="https://www.tomshw.it/images/images/2019/10/gundam-rx-78-2-59236.768x432.jpg"/>
        </figure>
        <figure>
          <img src="https://www.tomshw.it/images/images/2019/10/gundam-rx-78-2-59237.768x432.jpg"/>
        </figure>
        <figure>
          <img src="https://www.tomshw.it/images/images/2019/10/gundam-rx-78-2-59238.768x432.jpg"/>
        </figure>
        <figure>
          <img src="https://www.tomshw.it/images/images/2019/10/gundam-rx-78-2-59239.768x432.jpg"/>
        </figure>
      </slideshow>
      <h3>Conclusioni</h3>
      <p>In conclusione questo Gundam RX-78-2, come abbiamo accennato in precedenza, è rivolto ad un pubblico nuovo e che si avvicina per la prima volta al mondo dei gunpla. Gli appassionati del genere potrebbero trovare troppo semplici i dettagli della figure ma sicuramente la qualità del prodotto è coerente con la fascia prezzo a cui viene proposto. Nel complesso ci sentiamo sicuramente di <b>promuovere il modello</b> data l’ottima posabilità e qualità costruttiva generale.</p>
      <p>Per i fan della primissima serie di Gundam consigliamo l’acquisto senza ombra di dubbio. Gundam RX-78-2 è ancora disponibile ad un prezzo indicativo di <b><i>36<b>,</b>00 €, Tamashii Nation è distribuita in Italia da</i> <i><a href="http://www.cosmicgroup.eu/">Cosmic Group. </a></i></b></p>
      <p> </p>
    </article>
  </body>
</html>