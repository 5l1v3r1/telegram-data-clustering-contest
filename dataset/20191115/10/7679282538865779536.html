<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ipl-2020-siddhesh-lad-traded-to-kolkata-knight-riders-complete-list-of-player-trades-ahead-of-auction-2850394.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T10:46:37+00:00"/>
    <meta property="og:title" content="IPL 2020: सिद्धेश लाड को मुंबई इंडियंस ने कोलकाता भेजा"/>
    <meta property="og:description" content="बल्लेबाज अब इंडियन प्रीमियर लीग (IPL) के अगले सीजन में कोलकाता नाइटराइडर्स के लिए खेलते दिखेंगे। मौजूदा चैम्पियन मुम्बई इंडियंस ने लाड को कोलकाता के हवाले कर लिया है। बीसीसीआई ने शुक्रवार को इसकी..."/>
  </head>
  <body>
    <article>
      <h1>IPL 2020: सिद्धेश लाड को मुंबई इंडियंस ने कोलकाता भेजा</h1>
      <address><time datetime="2019-11-15T10:46:37+00:00">15 Nov 2019, 10:46</time> by <a rel="author">लाइव हिन्दुस्तान टीम,नई दिल्ली</a></address>
      <p>बल्लेबाज अब इंडियन प्रीमियर लीग (IPL) के अगले सीजन में कोलकाता नाइटराइडर्स के लिए खेलते दिखेंगे। मौजूदा चैम्पियन मुम्बई इंडियंस ने लाड को कोलकाता के हवाले कर लिया है। बीसीसीआई ने शुक्रवार को इसकी पुष्टि की। लाड 2015 सीजन से ही मुम्बई के साथ थे। लाड ने अपना पहला आईपीएल मैच बीते सीजन में खेला था। लाड ने उस मैच में 13 गेंदों पर एक छक्के की मदद से 15 रन बनाए थे।</p>
      <p>इंडियन प्रीमियर लीग (आईपीएल) 2020 में नीलामी की शुरुआत 19 दिसंबर से कोलकाता में होगी। हालांकि टीमें आपसी समझ से खिलाड़ियों के आदान प्रदान को 15दिसंबर तक पूरा कर लेंगी। पहला मुख्य लेनदेन यह हुआ कि किंग्स इलेवन के कप्तान रविचंद्रन आश्विन को दिल्ली कैपिटल्स ने ले लिया है। साथ ही अजिंक्य रहाणे को अगले सत्र के लिए रैंक्स के आधार पर लिया गया है। </p>
      <h3>
        <a href="https://www.livehindustan.com/cricket/story-sachin-tendulkar-celebrates-30-years-of-international-debut-watch-video-2850202.html">सचिन तेंदुलकर ने ट्वीट कर बताया, क्या करना है सबसे प्यारा- VIDEO</a>
      </h3>
      <h3>
        <a href="https://www.livehindustan.com/cricket/story-ms-dhoni-feeding-a-child-viral-video-melt-your-heart-2850198.html">धौनी ने कराया बच्ची का 'अन्नप्राशन', VIDEO जीत लेगा दिल</a>
      </h3>
      <p>अश्विन ने किंग्स 11 पंजाब के लिए 28 मैच खेले हैं और 25 विकेट लिए हैं। उनकी बेस्ट परफॉर्मेंस 23 रन पर 3विकेट हैं। उन्होंने 144 रन भी बनाए हैं। उन्हें 12 जीत मिली हैं। अश्विन आईपीएल में अब किंग्स इलेवन पंजाब की तरफ से न खेलकर दिल्ली कैपिटल्स की तरफ से खेलेंगे। किंग्स इलेवन पंजाब ने कर्नाटक के स्पिनर जगदीश सुचिता को टीम में शामिल किया है। </p>
      <p>अजिंक्य रहाणे राजस्थान रॉयल्स को अलविदा कहकर अब दिल्ली कैपिटल्स की ओर से खेलेंगे। रहाणे आईपीएल में 100 मैच खेल चुके हैँ। उन्होंने 24 मैचों में रॉयल्स की कप्तानी की है और 34.26की औसत से 2810रन बनाए हैं। उनका स्ट्राइक रेट 122.65 का है। उन्होंने दो शतक और 17 अर्द्धशतक लगाए हैं।</p>
      <p>मयंक मार्कंडे (मंबई इंडियंस से दिल्ली कैपिटल्स) - 20 लाख<br/>शेरफेन रदरफोर्ड (दिल्ली कैपिटल्स से मुंबई इंडियंस) - 6.2 करोड़<br/>रविचंद्रन अश्विन (किंग्स इलेवन पंजाब से दिल्ली कैपिटल्स) - 7.6 करोड़<br/>जगदीश सुचित (दिल्ली कैपिटल्स से किंग्स इलेवन पंजाब) - 20 लाख<br/>ट्रेंट बोल्ट (दिल्ली कैपिटल्स से मुंबई इंडियंस) - 2.2 करोड़<br/>कृष्णप्पा गौतम (राजस्थान रॉयल्स से किंग्स इलेवन पंजाब) - 6.2 करोड़<br/>अंकित राजपूत (किंग्स इलेवन पंजाब से राजस्थान रॉयल्स) - 3 करोड़<br/>धवल कुलकर्णी (राजस्थान रॉयल्स से मुंबई इंडियंस) - 75 लाख<br/>अजिंक्य रहाणे (राजस्थान रॉयल्स से दिल्ली कैपिटल्स) - 4 करोड़<br/>मयंक मार्कंडे (दिल्ली कैपिटल्स से राजस्थान रॉयल्स) - 20 लाख<br/>राहुल तेवतिया (दिल्ली कैपिटल्स से राजस्थान रॉयल्सट) - 3 करोड़</p>
    </article>
  </body>
</html>