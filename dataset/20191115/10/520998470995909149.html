<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/kinologi-z-usieyi-ukrayini-priyihali-na-bukovinu-380342"/>
    <meta property="og:site_name" content="Погляд"/>
    <meta property="article:published_time" content="2019-11-15T10:20:00+00:00"/>
    <meta property="og:title" content="Кінологи з усієї України приїхали на Буковину"/>
    <meta property="og:description" content="14-15 листопада на базі ГУНП в Чернівецькій області відбувається V міжвідомча конференція з розвитку службової кінології"/>
  </head>
  <body>
    <article>
      <h1>Кінологи з усієї України приїхали на Буковину</h1>
      <h2>Проходить V міжвідомча конференція з розвитку службової кінології</h2>
      <address>
        <time datetime="2019-11-15T10:20:00+00:00">15 Nov 2019, 10:20</time>
      </address>
      <slideshow>
        <figure>
          <img src="https://media.pogliad.ua/news/article/2019/11/15/380342/8H4gPK2H6KuZxK2n7P3n.h430.jpg"/>
        </figure>
        <figure>
          <img src="https://media.pogliad.ua/news/article/2019/11/15/380342/gHiwPcEunOumjGCPWOix.h430.jpg"/>
        </figure>
        <figure>
          <img src="https://media.pogliad.ua/news/article/2019/11/15/380342/WYLmlziAFkr8C5measQj.h430.jpg"/>
        </figure>
        <figure>
          <img src="https://media.pogliad.ua/news/article/2019/11/15/380342/0gC9vq2nwsHWtW1UuCe3.h430.jpg"/>
        </figure>
        <figure>
          <img src="https://media.pogliad.ua/news/article/2019/11/15/380342/xJvTlfYwOQMd4LMCW4fK.h430.jpg"/>
        </figure>
        <figure>
          <img src="https://media.pogliad.ua/news/article/2019/11/15/380342/2B4OEoOhZNFsRoj5RvlF.h430.jpg"/>
        </figure>
        <figure>
          <img src="https://media.pogliad.ua/news/article/2019/11/15/380342/vG9f8IovvaDdeU2YWK5H.h430.jpg"/>
        </figure>
      </slideshow>
      <p>Упродовж двох днів, 14-го та 15-го листопада, на базі ГУНП в Чернівецькій області відбувається V міжвідомча конференція з розвитку службової кінології. Учасники конференції обмінюються досвідом, обговорюють актуальні питання кінологічної діяльності, налагоджують міжвідомчу співпрацю, визначають ефективні методи підготовки фахівців і службових собак, а також напрями подальшого розвитку служби. Про це повідомляє відділ комунікації поліції Чернівецької області.</p>
      <p>У міжвідомчій кінологічній конференції беруть участь приблизно 100 представників органів Міністерства внутрішніх справ, Міністерства оборони, кримінально-виконавчої та фіскальної служб, Служби безпеки України, Міжнародного аеропорту «Бориспіль», спеціалізованих закладів вищої освіти, Консультативної місії Європейського Союзу в Україні, громадських організацій та ветеринари.</p>
      <blockquote>Сьогодні учасники конференції візьмуть участь в урочистому відкритті оновленого кінологічного центру, який за своїми характеристиками є одним з кращих в Україні</blockquote>
      <p>- За допомогою службових собак у нас сьогодні є можливість розшуку людей, пошуку вибухівки та наркотиків, – зазначив <b>керівник Нацполіції в Чернівецькій області Анатолій Дмитрієв</b>. Також додав: «Впродовж десяти місяців 2019 року за участю працівників кінологічного центру ГУНП в Чернівецькій області, кожен 5-й злочин розкритий із залученням службових собак».</p>
      <p>У перший день конференції її учасники розглянули проблемні моменти нормативно-правового забезпечення діяльності кінологічних підрозділів. Окрім цього, вперше приділено увагу питанням участі кінологів у підготовці та проведенні практичних тренувань у частині виконання заходів Стратегії деокупації Донбасу, запропонованої Міністром внутрішніх справ Арсеном Аваковим.</p>
      <p>На базі тренінгового центру ГУНП в Чернівецькій області відбулися також практичні заняття з відпрацювання порядку і правил використання службових собак. Кінологи вдосконалювали свої навички, моделюючи різні ситуації, максимально наближені до реальних умов несення служби.</p>
      <p>Кінологи спецпідрозділу «КОРД», вибухотехнічної та кінологічної служб, роти поліції особливого призначення, а також тренінгового центру ГУНП і патрульної поліції, під час показових виступів продемонстрували гостям вміння та можливості своїх службових собак.</p>
      <p>15-го листопада учасники конференції візьмуть участь в урочистому відкритті оновленого кінологічного центру, який за своїми характеристиками є одним з кращих в Україні.</p>
      <p>Також відбудеться обговорення організації та порядку проведення наступного року масштабного міжвідомчого чемпіонату з багатоборства кінологів. У ньому змагатимуться кінологи зі своїми вихованцями усіх правоохоронних органів і силових структур України.</p>
      <p>На завершення конференції її учасники отримають спеціальні сертифікати.</p>
      <p>Фото та відео з сайту cv.npu.gov.ua</p>
      <figure>
        <iframe src="https://www.youtube.com/embed/GvqZWxQxwCo" width="695" height="391" data-service="Youtube" scrolling="no"/>
      </figure>
      <related>
        <h4>Схожі записи</h4>
        <a href="https://pogliad.ua/news/chernivtsi/kinologi-z-usieyi-ukrayini-zyidutsya-na-bukovinu-379289"/>
        <a href="https://pogliad.ua/news/chernivtsi/onovleniy-kinologichniy-centr-policiyi-urochisto-vidkrili-u-chernivcyah-380372"/>
        <a href="https://pogliad.ua/news/education/u-cherniveckomu-nacionalnomu-universiteti-vidkriyut-centr-konfuciya-369799"/>
        <a href="https://pogliad.ua/news/chernivtsi/do-chernivciv-zyihalisya-naukovci-ta-bdzholyari-iz-7-krayin-379953"/>
      </related>
    </article>
  </body>
</html>