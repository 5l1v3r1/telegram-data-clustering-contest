<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980824024.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T10:42:00+00:00"/>
    <meta property="og:title" content="خانوارهای مشمول طرح حمایت معیشتی شناسایی شدند"/>
    <meta property="og:description" content="به گزارش مهر، شب گذشته همزمان با اعلام شرکت ملی پالایش وپخش فرآورده های نفتی برای اصلاح قیمت و سهمیه بندی بنزین، رئیس سازمان برنامه و بودجه از پرداخت کمک معیشتی به ۱۸ میلیون خانوار خبر داد."/>
  </head>
  <body>
    <article>
      <h1>خانوارهای مشمول طرح حمایت معیشتی شناسایی شدند</h1>
      <address>
        <time datetime="2019-11-15T10:42:00+00:00">15 Nov 2019, 10:42</time>
      </address>
      <p>پس از اعلام دولت مبنی بر حمایت معیشتی از ۱۸ میلیون خانوار معادل حدود ۶۰ میلیون نفر از جمعیت کشور، خانوارهای مشمول این طرح توسط وزارت رفاه انجام شده است.</p>
      <p>به گزارش مهر، شب گذشته همزمان با اعلام شرکت ملی پالایش وپخش فرآورده های نفتی برای اصلاح قیمت و سهمیه بندی بنزین، رئیس سازمان برنامه و بودجه از پرداخت کمک معیشتی به ۱۸ میلیون خانوار خبر داد.</p>
      <p>همچنین یکی از مسئولان سازمان برنامه در گفتگو با خبرنگار مهر، جزئیات پرداخت این کمک معیشتی را اعلام کرد. براساس گفته های وی، میزان پرداخت به خانوارهای تک نفره ۵۵ هزار تومان، دو نفره ۱۰۳هزار تومان، سه نفره ۱۳۸ هزار تومان، چهار نفره ۱۷۲ هزار تومان و پنج نفره و بیشتر ۲۰۵ هزار تومان خواهد بود.</p>
      <p>قرار است ۱۸ میلیون خانوار مشمول طرح حمایتی دولت شوند و در این زمینه وزارت رفاه به عنوان تنها مرجع شناسایی خانوارهای مشمول دریافت حمایت معیشتی، جامعه هدف این طرح را شناسایی و در قالب آیین نامه‌ای به دولت ارسال کرده است.</p>
      <p>وزارت رفاه با مکانیزم های موجود از جمله پایگاه اطلاعات رفاه ایرانیان خانوارهایی که می توانند از حمایت معیشتی دولت بهره مند شوند را شناسایی کرده است که پس از نهایی شدن در سازمان برنامه و بودجه طی روزهای آینده واریز خواهد شد.</p>
      <p>بر اساس آنچه که رئیس سازمان برنامه و بودجه اعلام کرده، اولین مرحله واریز طرح حمایت معیشتی حداکثر تا ۱۰ روز آینده انجام خواهد شد.</p>
    </article>
  </body>
</html>