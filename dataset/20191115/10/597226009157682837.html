<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/accidents/10081948-na-poltavschin-zupinili-kermanicha-yakiy-nkoli-ne-mav-posvdchennya-vodya.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-15T10:01:00+00:00"/>
    <meta property="og:title" content="На Полтавщині зупинили керманича, який ніколи не мав посвідчення водія"/>
    <meta property="og:description" content=" Чоловіка зупинили, коли той рухався трасою Лубни-Миргород-Опішня 14 листопада під час патрулювання автодороги Лубни-Миргород-Опішня інспектори поліції Миргорода зупинили автомобіль ВАЗ. За"/>
  </head>
  <body>
    <article>
      <h1>На Полтавщині зупинили керманича, який ніколи не мав посвідчення водія</h1>
      <address><time datetime="2019-11-15T10:01:00+00:00">15 Nov 2019, 10:01</time> by <a rel="author">Євгенія Каблучка</a></address>
      <figure>
        <img src="https://www.telegraf.in.ua/uploads/posts/2019-11/1573746058_75552832_2439881829617740_7985486535715717120_n.jpg"/>
      </figure>
      <p>
        <b>Чоловіка зупинили, коли той рухався трасою Лубни-Миргород-Опішня</b>
      </p>
      <p>14 листопада під час патрулювання автодороги Лубни-Миргород-Опішня інспектори поліції Миргорода зупинили автомобіль ВАЗ. За інформацією Миргородського відділу поліції ГУНП в Полтавській області, за кермом був мешканець іншої області.</p>
      <p>Водійське посвідчення 46-річний чоловік не надав і пояснив поліцейським, що ніколи його не мав. На горе-водія склали адміністративні постанови через порушення таких статей Кодексу України про адміністративні правопорушення:</p>
      <ul>
        <li>ст. 121 ч. 5 (Порушення водієм правил керування транспортним засобом, правил користування ременями безпеки або мотошоломами);</li>
        <li>ст 126 ч. 2 та ч. 1 (Керування транспортним засобом особою, яка не має відповідних документів на право керування таким транспортним засобом або не пред'явила їх для перевірки, або стосовно якої встановлено тимчасове обмеження у праві керування транспортними засобами).</li>
      </ul>
      <figure>
        <img src="https://www.telegraf.in.ua/uploads/posts/2019-11/1573746111_70282168_2439881886284401_7387231066358022144_n.jpg"/>
      </figure>
      <p>Автор: <a href="https://www.telegraf.in.ua/user/%AA%E2%E3%E5%ED%B3%FF+%CA%E0%E1%EB%F3%F7%EA%E0/">Євгенія Каблучка</a> Источник фото: Миргородський відділ поліції ГУНП в Полтавській області (Фейсбук)</p>
    </article>
  </body>
</html>