<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/nu-e-bine-deloc-in-timp-ce-leul-se-prabuseste-la-un-minim-record-romania-a-inregistrat-in-octombrie-si-cea-mai-ridicata-rata-a-inflatiei-din-uniunea-europeana-18588974"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-15T10:46:58+00:00"/>
    <meta property="og:title" content="Nu e bine deloc: În timp ce leul se prăbuşeşte la un minim record, România a înregistrat în octombrie şi cea mai ridicată rată a inflaţiei din Uniunea Europeană"/>
    <meta property="og:description" content="România a înregistrat în octombrie cea mai ridicată rată a inflaţiei din Uniunea Europeană, de  3,2%, urmată de Ungaria cu 3% şi Slovacia cu 2,9%, arată datele Eurostat. "/>
  </head>
  <body>
    <article>
      <h1>Nu e bine deloc: În timp ce leul se prăbuşeşte la un minim record, România a înregistrat în octombrie şi cea mai ridicată rată a inflaţiei din Uniunea Europeană</h1>
      <address>
        <time datetime="2019-11-15T10:46:58+00:00">15 Nov 2019, 10:46</time>
      </address>
      <p>România a înregistrat în octombrie cea mai ridicată rată a inflaţiei din Uniunea Europeană, de  3,2%, urmată de Ungaria cu 3% şi Slovacia cu 2,9%, arată datele Eurostat. </p>
      <p>Rata anuală a inflaţiei din zona euro a fost de 0,7% în octombrie, în scădere faţă de 0,8% în septembrie. Inflaţia anuală a Uniunii Europene a fost de 1,1% în octombrie 2019, în scădere faţă de 1,2% în septembrie.</p>
      <p>Cele mai mici rate anuale au fost înregistrate în Cipru (-0,5%), Grecia (-0,3%) şi Portugalia (-0,1%). Faţă de septembrie, inflaţia anuală a scăzut în cincisprezece state membre, a rămas stabilă în opt şi a crescut în cinci.</p>
      <p>În luna octombrie, cea mai mare contribuţie la rata anuală a inflaţiei din zona euro a venit din partea serviciilor (+0,69 pp), urmată de alimente, alcool şi tutun (+0,29 pp), bunuri industriale neenergetice (+0,07 pp) şi energie (-0,32 pp).</p>
    </article>
  </body>
</html>