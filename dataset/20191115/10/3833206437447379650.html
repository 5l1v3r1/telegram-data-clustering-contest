<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Plovdivskiyat-obshtinski-suvet-stava-oshte-po-krasiv-s-novo-populnenie-914069"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-15T10:39:00+00:00"/>
    <meta property="og:title" content="Пловдивският общински съвет става още по-красив с ново попълнение"/>
    <meta property="og:description" content="Шефката на ОП &quot;Радостни обреди&quot; Румяна Толова става общински съветник в новосформирания ОбС - Пловди..."/>
  </head>
  <body>
    <article>
      <h1>Пловдивският общински съвет става още по-красив с ново попълнение</h1>
      <address>
        <time datetime="2019-11-15T10:39:00+00:00">15 Nov 2019, 10:39</time>
      </address>
      <p>Шефката на ОП "Радостни обреди" Румяна Толова става общински съветник <i><b><a href="https://www.plovdiv24.bg/novini/plovdiv/novini/plovdiv/Novata-mestna-vlast-se-zakle-Kmetut-Nikoi-ne-e-po-golyam-ot-Plovdiv-912744">в новосформирания ОбС - Пловдив</a></b></i>. Решението на Общинската избирателна комисия бе обявено тази сутрин, предаде репортер на <b>Plovdiv24.bg</b>.</p>
      <p>Толова бе седма в листата на Коалиция "Кауза Пловдив" и влиза в местния парламент след отказите на водача <a href="https://www.plovdiv24.bg/novini/persons/268.html">Георги Титюков</a> и на Веселина Ботева. Титюков остава заместник-кмет в голяма община с ресори "Спорт, младежки дейности и социална политика", а Веселина Ботева ще продължи да ръководи дирекция "Социална политика“ в община Пловдив. </p>
      <p>След изтичането на 7-дневния срок за оспорване на решението на ОИК - Пловдив Румяна Толова ще стане пълноправен общински съветник. "Не сме мислили как ще бъде организирано официализирането. Възможно е само да подпише клетвен лист" - коментира за <b>Plovdiv24.bg</b> шефката на ОИК Дарина Тодорова.</p>
      <p>В мандат 2019-2023 г. "Кауза Пловдив" увеличи политическата си тежест в местния парламент, тъй като успя да вкара петима общински съветници. Това са Константин Георгиев, Едуард Сарафян, Николай Бухалов, Цветелин Цоневски, Румяна Толова.</p>
    </article>
  </body>
</html>