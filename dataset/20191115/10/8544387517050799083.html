<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/15/koinoniko-merisma-2019-to-endehomeno-na-mi-hriastoun-aitiseis/"/>
    <meta property="og:site_name" content="neolaia.gr"/>
    <meta property="article:published_time" content="2019-11-15T10:10:57+00:00"/>
    <meta property="og:title" content="Κοινωνικό μέρισμα 2019: Το ενδεχόμενο να μη χρειαστούν αιτήσεις – Δείτε αναλυτικά!"/>
    <meta property="og:description" content="Προς τα μέσα του μήνα που διανύουμε ή αρχές Δεκεμβρίου, θα είναι διαθέσιμα περισσότερα στοιχεία για την εκτέλεση του κρατικού προϋπολογισμού και τότε είναι που αναμένεται να «κλειδώσει» το ύψος, το εύρος, αλλά και οι δικαιούχοι για το κοινωνικό μέρισμα 2019."/>
  </head>
  <body>
    <article>
      <h1>Κοινωνικό μέρισμα 2019: Το ενδεχόμενο να μη χρειαστούν αιτήσεις – Δείτε αναλυτικά!</h1>
      <h2>Δείτε αναλυτικά για το κοινωνικό μέρισμα 2019!</h2>
      <address><time datetime="2019-11-15T10:10:57+00:00">15 Nov 2019, 10:10</time> by <a rel="author">neolaia.gr Team</a></address>
      <p>Προς τα μέσα του μήνα που διανύουμε ή αρχές Δεκεμβρίου, θα είναι διαθέσιμα περισσότερα στοιχεία για την εκτέλεση του κρατικού προϋπολογισμού και τότε είναι που αναμένεται να «κλειδώσει» το ύψος, το εύρος, αλλά και οι δικαιούχοι για το <a href="https://www.neolaia.gr/tag/%ce%ba%ce%bf%ce%b9%ce%bd%cf%89%ce%bd%ce%b9%ce%ba%cf%8c-%ce%bc%ce%ad%cf%81%ce%b9%cf%83%ce%bc%ce%b1-2019/"><b>κοινωνικό μέρισμα 2019</b></a>.</p>
      <p>Και παρότι το τοπίο για το κοινωνικό μέρισμα 2019 εξακολουθεί να είναι θολό, στην κυβέρνηση μελετούν τα στοιχεία για την πορεία εκτέλεση του προϋπολογισμού για το 10μηνο Ιανουαρίου – Οκτωβρίου, τα οποία θα ανοίξουν το δρόμο για την καταβολή του φετινού μερίσματος.</p>
      <p>Όπως όλα δείχνουν μέχρι στιγμής, το κοινωνικό μέρισμα 2019 δεν θα είναι αυτό που περιμένουν πάνω από 1 εκατ. νοικοκυριά, που το έλαβαν τις προηγούμενες χρονιές.</p>
      <p>Ωστόσο, αν συμπεριληφθούν στο κοινωνικό μέρισμα 2019 <b>νέες κατηγορίες δικαιούχων,</b> τότε <b>θα χρειαστούν αιτήσεις.</b></p>
      <p>Σε κάθε περίπτωση, η απόφαση για το κοινωνικό μέρισμα θα ληφθεί σε λιγότερο από 15 ημέρες, καθώς θα πρέπει να βγει και η σχετική υπουργική απόφαση για τα ποσά και τους δικαιούχους. Άρα, το πιθανότερο σενάριο είναι, οι όποιες αιτήσεις υπάρξουν, να ξεκινήσουν τον Δεκέμβριο.</p>
      <p>
        <b>Κοινωνικό μέρισμα 2019 – Δηλώσεις Κυριάκου Μητσοτάκη για τη διανομή του</b>
      </p>
      <p>Η αντίστροφη μέτρηση ξεκίνησε για τη διανομή του κοινωνικού μερίσματος από την κυβέρνηση, ύστερα από απόφαση του Κυριάκου Μητσοτάκη.</p>
      <p>Οι αιτήσεις για το κοινωνικό μέρισμα, εφόσον δώσει έγκριση το ΥΠΟΙΚ, θα ξεκινήσουν τις πρώτες μέρες του Δεκεμβρίου, ενώ το ποσό θα δοθεί <b>λίγο πριν τα Χριστούγεννα,</b> μαζί με το <a href="https://www.neolaia.gr/2019/11/12/pote-plironetai-to-doto-hristougennon/"><b>δώρο Χριστουγέννων 2019</b></a>για τους μισθωτούς.</p>
      <p>Ωστόσο, δεδομένου ότι το οικονομικό επιτελείο έχει καταστήσει σαφές πως θέλει να διατηρήσει ένα ποσό ως «περιθώριο ασφαλείας» και επομένως δεν θα μοιραστεί όλο το υπερπλεόνασμα σε μέρισμα, τα περιθώρια που απομένουν περιορίζονται περαιτέρω.</p>
      <p>Από το υπερπλεόνασμα, εξάλλου, υπολογίζεται ότι θα καλυφθεί και το ποσό των 200 εκατ. ευρώ των υπηρεσιών κοινής ωφελείας που θα δοθεί προς τη ΔΕΗ</p>
      <p>Κατά τη διάρκεια της συνέντευξής του, ο πρωθυπουργός, Κυριάκος Μητσοτάκης, αναφέρθηκε μάλιστα σε «μέρισμα ανάπτυξης», λέγοντας ότι <i>«θα μοιραστεί με δίκαιο τρόπο. Επειτα από 10 χρόνια κρίσης δεν θα ανεχθώ»</i> […] <i>«με τη νέα ανάπτυξη που έχουμε να δημιουργηθούν νέες ανισότητες. Θα υπάρχει υπερπλεόνασμα το 2019. Θα πάει στοχευμένα στους πιο αδύναμους. Θα δούμε πού. Δεν θα δώσουμε λίγα σε πολλούς. Θέλω αυτά που θα δώσω να πιάσουν τόπο».</i></p>
      <p>Το Υπουργείο Οικονομικών θα κάνει τους τελικούς λογαριασμούς μέσα στις επόμενες ημέρες για το πλεόνασμα, καθώς οι όποιες αποφάσεις σχετικά με το κοινωνικό μέρισμα και τη διανομή του αναμένεται να ενσωματωθούν στον προϋπολογισμό του 2020, ο οποίος θα κατατεθεί στη Βουλή στις 20 Νοεμβρίου.</p>
      <figure>
        <iframe src="https://www.youtube.com/embed/PDfrwOt3lqU" width="1280" height="720" data-service="Youtube" scrolling="no"/>
      </figure>
      <p>
        <b>Εκτιμήσεις για το κοινωνικό μέρισμα 2019:</b>
      </p>
      <p>Μπορεί πηγές του Υπ. Οικονομικών να είναι αισιόδοξες για την πορεία των δημόσιων εσόδων, αλλά το δεδομένο είναι ένα:</p>
      <p>Πέρυσι τέτοια εποχή, η προηγούμενη κυβέρνηση μοίρασε πλεόνασμα ως κοινωνικό μέρισμα περισσότερα από 800 εκατ. ευρώ.</p>
      <p>Το ΓΛΚ επιμένει στην πρόβλεψή του για 3,7% του ΑΕΠ αν και η Κομισιόν εμφανίζεται πιο αισιόδοξη βάζοντας τον πήχη στο 3,8%. Τα μεγέθη αυτά υποδεικνύουν ένα εύρος δημοσιονομικού χώρου μεταξύ 350 εκατ. ευρώ και 550 εκατ. ευρώ</p>
      <p>Κατά συνέπεια θα υπάρξει ένας δημοσιονομικός χώρος της τάξεως των 500 εκατ. και το κοινωνικό μέρισμα 2019 που θα δοθεί θα είναι 200 εκατ. ή και λίγο χαμηλότερα.</p>
      <p>Αυτό σημαίνει ότι τα ποσά και πιθανώς και οι δικαιούχοι θα είναι<b> λιγότεροι</b> σε σχέση με τους δικαιούχους του κοινωνικού μερίσματος που δόθηκε πέρσι.</p>
      <p>Όπως είναι φυσικό, τα ποσά που θα λάβουν οι δικαιούχοι, αλλά και ποιοι θα είναι δικαιούχοι θα εξαρτηθεί από το συνολικό ποσό που θα μοιράσει η κυβέρνηση ως κοινωνικό μέρισμα.</p>
      <p>Επομένως, το κοινωνικό μέρισμα 2019 θα είναι μειωμένο κατά τουλάχιστον 50% σε σχέση με ότι είχε δοθεί τα προηγούμενα χρόνια. Λίγο πριν τα Χριστούγεννα του 2018 είχε δοθεί κοινωνικό μέρισμα πάνω από 800 εκατ. στις 14 Δεκεμβρίου και τα ποσά ξεκινούσαν από τα 200 ευρώ έως και τα 1.200 ευρώ.</p>
      <p>
        <i>Με πληροφορίες από aftodioikisi</i>
      </p>
      <h3>Δείτε ακόμα: <a href="https://www.neolaia.gr/2019/11/14/karta-anergias-oaed-lista-me-pronomia-anergon/">Κάρτα ανεργίας ΟΑΕΔ: Η λίστα με τα προνόμια &amp; τα δικαιώματα των ανέργων!</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/15/194-theseis-ergasias-ston-idiotiko-tomea-15-11/"/>
        <a href="https://neolaia.gr/neo/"/>
        <a href="https://neolaia.gr/2019/11/15/cardib-billie-eilish-kai-alloi-diasimoi-apantoun-asteieuomenoi-se-oxi-kai-toso-asteia-sxolia/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/15/anoihto-to-politehnio-gia-tin-epeteio-kikloforiakes-ruthmiseis/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/15/eytixia-stis-19-dekembri-kiklofororei-i-tainia-gia-ti-zoi-tis-megalis-stihurgu/"/>
        <a href="https://neolaia.gr/neo/kinimatografos"/>
        <a href="https://neolaia.gr/2019/11/15/nees-theseis-ergasias-anakoinothikan-sto-mouseio-akropolis/"/>
        <a href="https://neolaia.gr/neo/stadiodromia-spoudes"/>
      </related>
    </article>
  </body>
</html>