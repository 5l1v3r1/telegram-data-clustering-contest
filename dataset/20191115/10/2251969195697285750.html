<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/15/lutto-a-san-severino-addio-a-don-sauro-venanzoni/1325235/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-15T10:31:29+00:00"/>
    <meta property="og:title" content="Lutto a San Severino, addio a don Sauro Venanzoni"/>
    <meta property="og:description" content="IL SACERDOTE si è spento a 79 anni. Aveva fondato l’università della Terza Età dell’Alto Maceratese e insegnato latino e greco ai Licei di Tolentino e Camerino. il funerale domani alle 11 nel santuario della Madonna dei Lumi"/>
  </head>
  <body>
    <article>
      <h1>Lutto a San Severino, addio a don Sauro Venanzoni</h1>
      <h2>IL SACERDOTE si è spento a 79 anni. Aveva fondato l’università della Terza Età dell’Alto Maceratese e insegnato latino e greco ai Licei di Tolentino e Camerino. il funerale domani alle 11 nel santuario della Madonna dei Lumi</h2>
      <address><time datetime="2019-11-15T10:31:29+00:00">15 Nov 2019, 10:31</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F15%2Flutto-a-san-severino-addio-a-don-sauro-venanzoni%2F1325235%2F">Condividi192</a><a href="https://twitter.com/intent/tweet?text=Lutto+a+San+Severino%2C++addio+a+don+Sauro+Venanzoni&amp;url=https%3A%2F%2Fwww.cronachemaceratesi.it%2F2019%2F11%2F15%2Flutto-a-san-severino-addio-a-don-sauro-venanzoni%2F1325235%2F">Tweet</a>Email192 Condivisioni</p>
      <p> </p>
      <p> </p>
      <p><b>Ha destato grande dolore a San Severino la notizia della scomparsa di don Sauro Venanzoni. Era nato in città il 2 febbraio 1940, aveva 79 anni. Da tempo malato, il sacerdote aveva insegnato latino e greco ai Licei di Tolentino e Camerino formando generazioni e generazioni di studenti. </b>Già fondatore e rettore dell’università della Terza Età dell’Alto Maceratese, l’Uteam, nel luglio del 2018 aveva avuto un brutto incidente stradale finendo, alla guida della sua auto, contro il santuario della Madonna dei Lumi mentre scendeva dalla strada di Castello al Monte. Il sindaco di San Severino, Rosa Piermattei, ha espresso, a nome dell’intera Amministrazione comunale e della città, profondo cordoglio per la scomparsa di don Sauro.  I funerali si svolgeranno domani, sabato, alle 11 nel santuario della Madonna dei Lumi con partenza dall’ospedale “Bartolomeo Eustachio”.</p>
    </article>
  </body>
</html>