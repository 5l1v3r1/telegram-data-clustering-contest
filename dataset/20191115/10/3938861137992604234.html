<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_vi-ne-lyudej-povertayete-a-shlunki-zayavi-sivoho-pro-donbas-rozizlili-ukrayinciv/938307"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T10:36:00+00:00"/>
    <meta property="og:title" content="&quot;Ви не людей повертаєте, а шлунки&quot; - заяви Сивохо про Донбас розізлили українців"/>
    <meta property="og:description" content="Радник секретаря РНБО Сергій Сивохо пропонує повернути ментально в Україну жителів Донбасу. Українці такими ідеями обурені. Пропозиції Сивохо написав на сторінці у Facebook. За його словами, мета нинішньої влади - діалог і примирення людей.ЧИТАЙТЕ ТАКОЖ: &quot;Просуває ..."/>
  </head>
  <body>
    <article>
      <h1>"Ви не людей повертаєте, а шлунки" - заяви Сивохо про Донбас розізлили українців</h1>
      <address><time datetime="2019-11-15T10:36:00+00:00">15 Nov 2019, 10:36</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938307_w_300.jpg?v=0"/>
        <figcaption>Колишній комік вважає, що лінію розмежування на Донбасі треба назвати лінією дотику. Фото:novynarnia.com</figcaption>
      </figure>
      <p>Радник секретаря РНБО <b>Сергій Сивохо</b> пропонує повернути ментально в Україну жителів Донбасу. Українці такими ідеями обурені.</p>
      <p>Пропозиції Сивохо написав на сторінці у <a href="https://www.facebook.com/sivokho/posts/580693912738398">Facebook.</a></p>
      <p>За його словами, мета нинішньої влади - діалог і примирення людей.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_prosuvaye-ideyu-gromadyanskogo-konfliktu-na-donbasi-oficer-pro-zayavi-sivoho/937804"/>
      </related>
      <p>"Для цього нам потрібно повернути людям похилого віку пенсії, знайти спосіб, як компенсувати збитки щодо зруйнованого та втраченого житла через збройний конфлікт на Донбасі, 140 тис. дітей, які народилися на непідконтрольній території (Донбас і Крим), мають отримати українські документи, спростити порядок перетину КПВВ і створити нормальні людські умови на пропускних пунктах, змінити інформаційну політику. Позбутися штампів "свої-чужі, сепари-укри", – написав Сивохо.</p>
      <p>Також колишній комік вважає, що лінію розмежування на Донбасі треба назвати лінією дотику. Користувачі обурюються такими ініціативами і пишуть гнівні коментарі під дописом Сивохо.</p>
      <p>"Щодо повернення полонених - ні слова. Щодо пошуку безвісти зниклих - ні слова. Одне питання: хоча б раз були на похоронах захисника України? Посидіть в окопі "разом зі своєю командою" під артою та снайперським вогнем, може, більш поступова інтеграція буде. Ви не українців повертаєте, а шлунки, яким пофігу, який прапор над ними", – пишуть у коментарях до посту.</p>
      <p>"Я вибачаюсь, запитаю ще раз! Ви точно радник РНБО України? Ви з Марсу! 6 років прохохотали, тепер будете отаке пороти? Ви взагалі розумієте, що ви пишете і говорите?! Та ви зрадник українських інтересів!" – відреагували на пост в мережі .</p>
      <p>"Для якнайшвидшого вирішення проблеми пропоную пану Сивосі переїхати жити до рідного Донецька", – пишуть українці.</p>
      <blockquote>Радник секретаря РНБО з питань реінтеграції та відновлення окупованих територій Донбасу <a href="https://gazeta.ua/articles/politics/_sivoho-kazhe-scho-jomu-obridla-vojovnicha-menshist/935907">Сергій Сивохо</a> сказав, що йому "обридла політика войовничої меншості". Про це він заявив на інвестиційному форумі у Маріуполі.</blockquote>
    </article>
  </body>
</html>