<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_prognoz-pogodi-na-vihidni-sinoptiki-rozpovili-chi-varto-chekati-syurpriziv/938314"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T10:55:00+00:00"/>
    <meta property="og:title" content="Прогноз погоди на вихідні: синоптики розповіли, чи варто чекати сюрпризів"/>
    <meta property="og:description" content="Сюрпризів від погоди у вихідні чекати не варто. Буде сонячно і доволі тепло, повідомляє Укргідрометцентр. Особливих опадів не очікується, вночі та вранці можливі тумани.ЧИТАЙТЕ ТАКОЖ: Сильний вітер, дощ і туман: в Україні прогнозують похолодання 16 листопада, ..."/>
  </head>
  <body>
    <article>
      <h1>Прогноз погоди на вихідні: синоптики розповіли, чи варто чекати сюрпризів</h1>
      <address><time datetime="2019-11-15T10:55:00+00:00">15 Nov 2019, 10:55</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938314_w_300.jpg?v=0"/>
        <figcaption>Особливих опадів не очікується, вночі та вранці можливі тумани. Фото:zmi.ck.ua</figcaption>
      </figure>
      <p>Сюрпризів від погоди у вихідні чекати не варто.</p>
      <p>Буде сонячно і доволі тепло, повідомляє Укргідрометцентр.</p>
      <p>Особливих опадів не очікується, вночі та вранці можливі тумани.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_silnij-viter-dosch-i-tuman-v-ukrayini-prognozuyut-poholodannya/938291"/>
      </related>
      <p>16 листопада, у суботу, розпогодиться, тому день має бути сонячним. Україна залишиться однією з найтепліших країн в Європі. Удень на півдні та Закарпатті повітря прогріється до 16 градусів, в інших регіонах очікується 8-12° тепла.</p>
      <p>Ночі поступово стають холоднішими, але заморозків поки синоптики не обіцяють. Стовпчики термометрів покажуть 1-6°, в Одесі - до 8°.</p>
      <p>Вдень 17 листопада утримається тепла погода. У більшості регіонів очікується від 8° до 12° тепла.</p>
      <blockquote>Суттєве <a href="https://gazeta.ua/articles/life/_sinoptik-rozpovila-koli-prijde-holod/937912">похолодання </a>прийде в Україну орієнтовно 20 листопада. До того пануватиме суха тепла погода.</blockquote>
    </article>
  </body>
</html>