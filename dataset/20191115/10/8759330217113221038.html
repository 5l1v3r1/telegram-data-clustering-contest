<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903831/revelatie-van-anderlecht-was-bijna-weg-tot-kompany-mij-aansprak-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T10:15:00+00:00"/>
    <meta property="og:title" content="Revelatie van Anderlecht was bijna weg: &quot;Tot Kompany mij aansprak&quot;"/>
    <meta property="og:description" content="Anderlecht geeft dit seizoen heel wat jonge spelers een kans. Sieben Dewaele heeft die gegrepen en is nu vaste linksback. Dat had hij zelf nooit verwacht, geeft hij toe in"/>
  </head>
  <body>
    <article>
      <h1>Revelatie van Anderlecht was bijna weg: "Tot Kompany mij aansprak"</h1>
      <address>
        <time datetime="2019-11-15T10:15:00+00:00">15 Nov 2019, 10:15</time>
      </address>
      <p>
        <b>Anderlecht geeft dit seizoen heel wat jonge spelers een kans. Sieben Dewaele heeft die gegrepen en is nu vaste linksback. Dat had hij zelf nooit verwacht, geeft hij toe in <i>Krant Van West-Vlaanderen.</i></b>
      </p>
      <p>"Fantastisch, h√©. Nooit durven dromen", geeft Dewaele aan. "Al besef ik dat ik mij nog steeds elke week op training moet bewijzen. Elke dag begin ik met: dit en dat moet beter. Ik zou liever op mijn natuurlijke positie spelen, maar ik ben al ontzettend blij met de kans die ik heb gekregen als flankverdediger. En als zogenaamde inverted back kan ik ook mee voetballen."</p>
      <p>Afgelopen zomer genoot hij nog interesse van onder meer STVV, KV Kortrijk en Beerschot. "Ik ben toch blij zoals het is gelopen. Toen de voorbereiding onder Vincent Kompany begon zei die 'ik wil elke speler eerst zien.' Waarop hij mij op stage aansprak en hij me zei dat ik mijn kans zou krijgen. Toen was het snel duidelijk voor mij. Anderlecht was van kindsaf mijn favoriete club."</p>
      <p>Zijn eerste seizoen is niet bepaald makkelijk. Anderlecht moet nog hard vechten voor Play-Off 1. "Eerlijk, we zijn daar niet mee bezig. Het geloof is er nog wel, zeer zeker. De winst op Zulte Waregem was in elk geval al heel belangrijk. We bekijken het wedstrijd per wedstrijd, het belangrijkste is nu zoveel mogelijk punten te pakken."</p>
      <aside>Lees meer<br/><a href="https://www.voetbalprimeur.be/nieuws/903819/chadli-duidt-bij-anderlecht-het-verschil-aan-tussen-kompany-en-vercauteren.html?itm_source=www.voetbalprimeur.be&amp;itm_medium=highlighted-content">Chadli duidt bij Anderlecht het verschil aan tussen Kompany en Vercauteren</a></aside>
    </article>
  </body>
</html>