<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/nyomd-a-gombot-teso-kislanya-gyogyulasaert-jatszott-orsi/186637"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T10:30:00+00:00"/>
    <meta property="og:title" content="Nyomd a gombot, tesó! – Kislánya gyógyulásáért játszott Orsi"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Nyomd a gombot, tesó! – Kislánya gyógyulásáért játszott Orsi</mark>
      </h1>
      <address><time datetime="2019-11-15T10:30:00+00:00">15 Nov 2019, 10:30</time> by <a rel="author">G. Sz.</a></address>
      <p>
        <b>A TV2 game-show-jában a két testvér több mint hatmillió forintot nyert, amiből nem csak a négyéves Johanna kezelésére futja. </b>
        <b>A TV2 game-show-jában a két testvér több mint hatmillió forintot nyert, amiből nem csak a négyéves Johanna kezelésére futja.</b>
      </p>
      <p>Mindent egy lapra feltéve játszott a Nyomd a gombot, tesó! csütörtöki adásában Orsi és öccse, Misi, és végül bátorságukat siker koronázta, hiszen 6 millió 510 ezer forinttal távoztak a műsorból.</p>
      <figure>
        <img src="http://media.borsonline.hu/cikk/20/192228/gallery-picture/645w/2024043_af119396-nyomd-a-gombot-teso-04-szeg01-20191114-adas-tv2.jpg"/>
        <figcaption>Orsi nem fogadta el Majka ajánlatát, egészen a hetedik kör végéig kitartott © tv2</figcaption>
      </figure>
      <p>A testvérpár az első helyes válasz után máris kijátszotta az aranygombos feladatot, ami után 300 ezer forintjuk volt. A fiatalok nagyon nemes céllal érkeztek a játékba, hiszen Orsi négyéves kislánya, Johanna kezelésére gyűjtöttek, így az ötödik kör végén sem fogadták el Majka ajánlatát, és egészen az utolsó, hetedik körig kitartottak. Végül az utolsó sikeres válasz után az arénakörben sem hibáztak, és könnyek között örültek a nagy nyereménynek.</p>
      <figure>
        <img src="http://media.borsonline.hu/cikk/20/192228/gallery-picture/645w/2024041_af119397-nyomd-a-gombot-teso-04-szeg02-20191114-adas-tv2-frame-31724.jpg"/>
        <figcaption>Orsi és öccse, Misi 6 millió 510 ezer forinttal távoztak a műsorból © tv2</figcaption>
      </figure>
      <p>– Johannának nincs konkrét betegsége, hanem másfél éves kora után autisztikus tüneteket mutatott és nem értette a beszédet, ami miatt nem is kommunikált – meséli a Borsnak Orsi. – Két év után végül rátaláltam a Soha többé autizmus nevű közösségre, és ők indítottak el minket az úton. Kiderült, hogy Johanna érzékeny a gluténre, a tejre és a tojásfehérjére, majd egy gyógyszeres bélflóra-támogatás mellett elkezdtünk egy diétát, ami már fél év után eredményeket mutatott. Mára a kislányom egyszerű utasításokat megért, de van egy másfélmillió forintos kezelés Pozsonyban, ami meggyorsíthatja a fejlődését, mert az idő sajnos ellenünk dolgozik. Végig Johannáért küzdöttünk a testvéremmel, aki a nyereményből csak egy VR-szemüveget, illetve egy jogosítványt szeretne, így a többiből finanszírozhatjuk a gyermek különböző terápiáit, vitaminjait és diétáit, amik szintén sok pénzbe kerülnek – mondja reménykedve az édesanya, aki hamarosan a szomszédos Szlovákia felé veszi az irányt kislányával, ahol különféle vizsgálatok után reményeik szerint elkezdődhet a kislány kezelése.</p>
    </article>
  </body>
</html>