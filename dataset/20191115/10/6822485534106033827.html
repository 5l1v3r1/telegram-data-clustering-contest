<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980824018.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T10:06:00+00:00"/>
    <meta property="og:title" content="کسانی که کارت سوخت ندارند چه کار کنند؟"/>
    <meta property="og:description" content=" به گزارش مهر، شرکت ملی پالایش و پخش فرآورده های نفتی بامداد امروز با صدور اطلاعیه ای از  اصلاح قیمت بنزین و آغاز سهمیه بندی از امروز خبر داد."/>
  </head>
  <body>
    <article>
      <h1>کسانی که کارت سوخت ندارند چه کار کنند؟</h1>
      <address>
        <time datetime="2019-11-15T10:06:00+00:00">15 Nov 2019, 10:06</time>
      </address>
      <p>با توجه به آغاز سهمیه بندی بنزین و الزام استفاده از کارت‌ سوخت، کسانی که در سایت دولت همراه ثبت نام کرده اند،با استعلام در قسمت پیگیری می‌توانند از وضعیت تایید ثبت نام خود اطمینان حاصل کنند.</p>
      <p> به گزارش مهر، شرکت ملی پالایش و پخش فرآورده های نفتی بامداد امروز با صدور اطلاعیه ای از  اصلاح قیمت بنزین و آغاز سهمیه بندی از امروز خبر داد.</p>
      <p>براین اساس با توجه به الزام استفاده از کارت‌ سوخت، کسانی که در سایت دولت همراه ثبت نام کرده اند،با استعلام در قسمت پیگیری می‌توانند از وضعیت تایید ثبت نام خود اطمینان حاصل کنند.</p>
      <p>در همین ارتباط و با توجه به اینکه بعضی هموطنان هنوز کارت سوخت خودروی خود را دریافت نکرده‌اند، شرکت ملی پخش فرآورده‌های نفتی پاسخ سوالات متداول مردم را  ارائه داده است:</p>
      <p>۱- هموطنانی که درخواست المثنی را در سامانه دولت همراه ثبت کرده‌اند برای پیگیری چه اقدامی انجام دهد آیا امکان حذف ثبت نام وجود دارد، امکان پیگیری از سایت GSB وجود دارد؟</p>
      <p>پاسخ: با توجه به الزام استفاده از کارت های هوشمند سوخت در تاریخ مقرر کسانی که در سایت دولت همراه ثبت نام کرده‌اند با استعلام در قسمت پیگیری می توانند از وضعیت تایید ثبت نام خود اطمینان حاصل کنند. لازم به ذکر است برای تمام کسانی که ثبت نام آنها تایید شده کارت هوشمند سوخت صادر و به نشانی آنها ارسال می‌شود، همچنین امکان حذف ثبت نام وجود ندارد.</p>
      <p>۲- در خصوص حذف رمز کارت هوشمند سوخت چه اقدامی می توان انجام داد؟</p>
      <p>پاسخ: ابتدا با درج چهار رقم شماره ملی کسی که کارت سوخت به نام او صادر شده است به عنوان پیش فرض اقدام کنند در غیر اینصورت و عدم پذیرش رمز پیش فرض ، با مراجعه به یکی از نواحی شرکت ملی پخش فرآورده های نفتی اقدام به حذف آن کنند.</p>
      <p>۳- نحوه درخواست المثنی کارت هوشمند سوخت چگونه است؟</p>
      <p>پاسخ: با مراجعه به دفاتر پلیس +۱۰ اقدام به درخواست المثنی کارت سوخت کرد.</p>
      <p>۴- اگر هنگام قراردادن کارت هوشمند سوخت در تلمبه جایگاه با پیغام (تاریخ ۹۳/۱۰/۱) مواجه شوند چه اقدامی می توان انجام داد؟</p>
      <p>پاسخ: با مراجعه به یکی از نواحی شرکت ملی پخش فرآورده‌های نفتی اقدام به حذف آن کنند.</p>
    </article>
  </body>
</html>