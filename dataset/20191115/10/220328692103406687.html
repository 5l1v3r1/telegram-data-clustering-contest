<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/gledame-chengeto-ot-bevrli-khils-4-po-netfliks-406783.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T10:53:00+00:00"/>
    <meta property="og:title" content="Гледаме „Ченгето от Бевърли Хилс 4“ по Нетфликс"/>
    <meta property="og:description" content="Еди Мърфи бе провъзгласен за Иноватор на годината"/>
  </head>
  <body>
    <article>
      <h1>Гледаме „Ченгето от Бевърли Хилс 4“ по Нетфликс</h1>
      <address><time datetime="2019-11-15T10:53:00+00:00">15 Nov 2019, 10:53</time> by <a rel="author">Агенция Стандарт</a></address>
      <p>Еди Мърфи отново ще сложи значката за „Ченгето от Бевърли Хилс 4“. Неотдавна актьорът заяви, че възнамерява да заснеме продължение на култовата комедия. Сега стана ясно, че от Нетфликс са получили правата от „Парамаунт“ и филмът ще се появи на стрийминг платформата. Сделката, поне за сега, е само за една продукция. Продуцент ще бъде Джери Брукхаймър. Мърфи отдавна се опитва да реализира ново продължение на прочутата поредица. Последно през 2016-а трябваше да излезе четвъртата част, но проектът се провали още в началния си стадий. Междувременно от списанието „WSJ.“ обявиха актьора за Иноватор на годината. „Истината е, че работя върху тези продължения от 15 години – „Пристигане в Америка 2“, както и Ченгето 4. Това се отнася и за „Dolemite Is My Name“. Той се получи много добре и си казах, че сега е моментът да яхна вълната“, коментира комикът пред изданието.</p>
    </article>
  </body>
</html>