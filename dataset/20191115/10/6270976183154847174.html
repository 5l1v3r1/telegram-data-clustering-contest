<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/15/korniyenko-ne-vyklyuchaye-popovnennya-fraktsiyi-slugy-narodu-za-rahunok-pozafraktsijnyh-deputativ/"/>
    <meta property="og:site_name" content="Рубрика"/>
    <meta property="article:published_time" content="2019-11-15T10:02:10+00:00"/>
    <meta property="og:title" content="Корнієнко не виключає поповнення фракції &quot;Слуги народу&quot; за рахунок позафракційних депутатів"/>
    <meta property="og:description" content="Заступник глави фракції “Слуга народу” Олександр Корнієнко не виключає можливості внесення до її складу позафракційних депутатів. “Не те, щоб вони мають вступити, але є така можливість. Є багато позафракційних депутатів, які хочуть стати частиною “Слуги народу”. Я зараз це не розголошуватиму”, – сказав Корнієнко журналістам у Верховній Раді, передає Інтерфакс. Він запевнив, що потенційні кандидати […]"/>
  </head>
  <body>
    <article>
      <h1>Корнієнко не виключає поповнення фракції "Слуги народу" за рахунок позафракційних депутатів</h1>
      <address><time datetime="2019-11-15T10:02:10+00:00">15 Nov 2019, 10:02</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/09/korniyenko-860x580-c-1.jpg"/>
      </figure>
      <p>
        <b>
          <b>Заступник глави фракції “Слуга народу” Олександр Корнієнко не виключає можливості внесення до її складу позафракційних депутатів.</b>
        </b>
      </p>
      <p>“Не те, щоб вони мають вступити, але є така можливість. Є багато позафракційних депутатів, які хочуть стати частиною “Слуги народу”. Я зараз це не розголошуватиму”, – сказав Корнієнко журналістам у Верховній Раді, <a href="https://ua.interfax.com.ua/news/political/624834.html">передає Інтерфакс.</a></p>
      <p>Він запевнив, що потенційні кандидати на вступ до фракції пройдуть перевірки, а питання їх вступу до команди “Слуги народу” буде винесено на рішення політсили в парламенті.</p>
      <p>У п’ятницю фракція “Слуга народу” ухвалила рішення<a href="https://rubryka.com/2019/11/15/sluga-narodu-vyklyuchyla-z-fraktsiyi-dvoh-deputaiv/"> про виключення зі свого складу депутатів Анни Скороход та Антона Полякова.</a> Причиною, як зазначив Корнієнко, стало систематичне невиконання взятих на себе зобов’язань перед фракцією.</p>
    </article>
  </body>
</html>