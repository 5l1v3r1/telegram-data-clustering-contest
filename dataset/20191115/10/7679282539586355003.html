<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-justin-langer-our-next-big-goal-is-to-defeat-india-in-home-2022-2850449.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T10:57:02+00:00"/>
    <meta property="og:title" content="भारत को हराने की तैयारी में जुटा ऑस्ट्रेलिया, कोच ने दी चेतावनी"/>
    <meta property="og:description" content="ऑस्ट्रेलियाई क्रिकेट टीम के कोच जस्टिन लैंगर का कहना है कि उनकी टीम का अगला और सबसे अहम लक्ष्य 2022 में भारत को उसके घर में होने वाली सीरीज में हराना है। ऑस्ट्रेलिया ने हाल ही में पाकिस्तान के साथ..."/>
  </head>
  <body>
    <article>
      <h1>भारत को हराने की तैयारी में जुटा ऑस्ट्रेलिया, कोच ने दी चेतावनी</h1>
      <address><time datetime="2019-11-15T10:57:02+00:00">15 Nov 2019, 10:57</time> by <a rel="author">एजेंसी,नई दिल्ली</a></address>
      <p>ऑस्ट्रेलियाई क्रिकेट टीम के कोच जस्टिन लैंगर का कहना है कि उनकी टीम का अगला और सबसे अहम लक्ष्य 2022 में भारत को उसके घर में होने वाली सीरीज में हराना है। ऑस्ट्रेलिया ने हाल ही में पाकिस्तान के साथ होने वाली घरेलू सीरीज के लिए टेस्ट टीम की घोषणा की है और लैंगर ने कहा है कि प्रबंधन अभी भारत के साथ 2022 में होने वाली सीरीज के लिए एक मजबूत टीम तैयार करने की प्रक्रिया में जुटा है।</p>
      <p>भारत को 2013 में इंग्लैंड के हाथों घर में हार मिली थी और उसके बाद से वह अब तक घर में टेस्ट सीरीज नहीं हारा है। हाल ही में भारत ने दक्षिण अफ्रीका को घर में हराते हुए लगातार 11वीं सीरीज जीती और अब अगर उसने बांग्लादेश को हरा दिया तो यह संख्या बढ़कर 12 हो जाएगी।</p>
      <p>लैंगर ने ईएसपीएन क्रिकइंफो से कहा, “भारत में जीतना हमेशा से कठिन रहा है लेकिन बीते कुछ सालों में हमने यही लक्ष्य रखा है और आने वाले समय में हम भारत को उसके घरे में कड़ी टक्कर देंगे और हम इसी दिशा में अग्रसर हैं।”</p>
      <p>मई 2018 में आस्ट्रेलिया के कोच नियुक्त किए गए लैंगर ने माना कि भारत के साथ होने वाली सीरीज 'अल्टीमेट' होती है और उनकी टीम चूंकी बॉल टेम्परिंग घटना के बाद पुनर्निमार्ण की स्थिति में है, लिहाजा वह अब नई दिशा में सोचते हुए भारत को उसके घर में हराने पर विचार कर सकती है।</p>
      <p>लैंगर ने कहा, “हमने एशेज बचाई है और इससे जाहिर है कि हम मैच्योर होकर निखरे हैं। हम उम्र के लिहाज से नहीं बल्कि खेल के लिहाज से मैच्योर हुए हैं और हमारे पास अब अच्छा बेंच स्ट्रेंथ है। टेस्ट टीम में हाल के दिनों में अच्छा विकास किया है और अब हम निरंतरता हासिल करने की प्रक्रिया में है। सभी बातें सकारात्मक हैं और इस कारण हम भारत को उसके घर में हराने का मुश्किल लक्ष्य लेकर चल रहे हैं।”</p>
    </article>
  </body>
</html>