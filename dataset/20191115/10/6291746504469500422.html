<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/15/vincenzo-vecchi-liberato/"/>
    <meta property="og:site_name" content="Il Post"/>
    <meta property="article:published_time" content="2019-11-15T10:44:55+00:00"/>
    <meta property="og:title" content="Un tribunale francese ha scarcerato l’attivista Vincenzo Vecchi, condannato in Italia per gli scontri del 2001 al G8 di Genova"/>
    <meta property="og:description" content="La Corte d'appello di Rennes, in Francia, ha ordinato la scarcerazione di Vincenzo Vecchi, che era stato arrestato lo scorso agosto a Saint Gravé dans le Morbhian, in Bretagna, su due mandati d'arresto europei. Vecchi, che è milanese e ha 46 anni, era stato condannato con sentenza definitiva dalla Cassazione italiana"/>
  </head>
  <body>
    <article>
      <h1>Un tribunale francese ha scarcerato l’attivista Vincenzo Vecchi, condannato in Italia per gli scontri del 2001 al G8 di Genova</h1>
      <address>
        <time datetime="2019-11-15T10:44:55+00:00">15 Nov 2019, 10:44</time>
      </address>
      <p>La Corte d’appello di Rennes, in Francia, <a href="https://www.liberation.fr/direct/element/la-justice-francaise-remet-en-liberte-vincenzo-vecchi-reclame-par-les-autorites-italiennes_105202/">ha ordinato</a> la scarcerazione di Vincenzo Vecchi, che era stato arrestato lo scorso agosto a Saint Gravé dans le Morbhian, in Bretagna, su due mandati d’arresto europei. Vecchi, che è milanese e ha 46 anni, era stato condannato con sentenza definitiva dalla Cassazione italiana a 11 anni e 6 mesi di reclusione per «devastazione e saccheggio» durante il G8 di Genova, il 20 luglio del 2001. Nel 2006 Vecchi era stato condannato a quattro anni anche per gli scontri avvenuti durante un corteo antifascista non autorizzato organizzato contro l’estrema destra in Corso Buenos Aires a Milano.</p>
      <p>Vecchi era latitante dal 2012 e viveva in Francia lavorando come imbianchino. Dopo l’arresto, l’Italia ne aveva chiesto l’estradizione, ma la corte francese ha contestato la regolarità del mandato d’arresto europeo.</p>
    </article>
  </body>
</html>