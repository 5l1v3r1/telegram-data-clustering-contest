<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/altro/now-tv-smart-stick-adesso-supporta-anche-lapp-di-netflix/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T10:24:00+00:00"/>
    <meta property="og:title" content="Now TV Smart Stick adesso supporta anche l'app di Netflix | Tom's Hardware"/>
    <meta property="og:description" content="Now TV Smart Stick da oggi supporta anche la app di Netflix. Ovviamente per la fruizione dei contenuti della piattaforma USA bisogna essere abbonati."/>
  </head>
  <body>
    <article>
      <h1>Now TV Smart Stick adesso supporta anche l'app di Netflix | Tom's Hardware</h1>
      <address>
        <time datetime="2019-11-15T10:24:00+00:00">15 Nov 2019, 10:24</time>
      </address>
      <p><a href="https://www.tomshw.it/altro/now-tv-rinnovamento-totale-e-arriva-anche-la-smart-stick/">Now TV Smart Stick</a> da oggi offre anche <b>l’app Netflix</b>. In pratica il dispositivo che consente di trasformare una televisione in Smart TV ospita fra le sue app anche quella della nota piattaforma streaming statunitense. È sufficiente disporre di un abbonamento a Netflix per potrei fruire di ogni contenuto del suo portfolio.</p>
      <figure>
        <img src="https://www.tomshw.it/images/images/2019/11/now-tv-netflix-63191.768x432.jpg"/>
      </figure>
      <p>“Inserendo il proprio account Netflix direttamente dall’interfaccia di Now TV Smart Stick sarà possibile entrare nell’app di Netflix: basta infatti inserire le credenziali all’interno dell’app di Netflix sulla Stick. E chi non ha ancora un account Netflix, può attivare il proprio abbonamento a Netflix direttamente tramite la Stick di Now TV”, spiega Now TV. Insomma, tramite un unico dispositivo si potranno alternare le serate di X Factor magari con gli episodi di Stranger Things.</p>
      <p>Da ricordare che Now TV, il servizio streaming video di Sky, accessibile tramite Smart Stick, Smart TV, PC, console e altri dispositivi, propone serie TV, film, intrattenimento e contenuti live. La v nello specifico misura solo 8 cm, ha bisogno di una connessione Internet Wi-Fi per funzionare e si connette tramite la <b>porta HDMI</b>. L’alimentazione è tramite porta USB.</p>
      <p>La schermata principale è composta da quattro voci: <b>Top Picks, Home, App e Impostazioni</b>. Top Picks consente di accedere direttamente alle novità principali, ed è adatto a chi vuole scegliere subito quale Serie TV o film vedere. Home mostra tutti i contenuti organizzati per categoria. App mostra le app disponibili (appunto Netflix, Youtube, etc.). Impostazioni consentire di stabilire parametri di configurazione.</p>
      <p>Il prezzo della <a href="https://toms.it/h1NsR">Smart Stick</a> è di 29,99 euro e comprende un ticket a scelta tra cinema, serie TV e intrattenimento per tre mesi, oppure il ticket sport per un mese in Super HD.</p>
    </article>
  </body>
</html>