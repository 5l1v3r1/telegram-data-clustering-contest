<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/caste-discrimination-in-thiruvannathapuram-school-123.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T10:33:00+00:00"/>
    <meta property="og:title" content="സ്‌കൂള്‍ മാനേജര്‍ ദളിത് വിദ്യാര്‍ഥിയെ ജാതി പറഞ്ഞ് മര്‍ദ്ദിച്ചതായി പരാതി"/>
    <meta property="og:description" content="Caste Discrimination CASTE VIOLENCE KERALA NEWS Kerala തിരുവനന്തപുരം: ദളിത് വിദ്യാര്‍ഥിയെ ജാതി പറഞ്ഞ് അധിക്ഷേപിച്ചതായി പരാതി. നെയ്യാറ്റിന്‍കര കാരക്കോണം പി.പി.എം ഹൈസ്‌ക്കൂ"/>
  </head>
  <body>
    <article>
      <h1>സ്‌കൂള്‍ മാനേജര്‍ ദളിത് വിദ്യാര്‍ഥിയെ ജാതി പറഞ്ഞ് മര്‍ദ്ദിച്ചതായി പരാതി</h1>
      <address><time datetime="2019-11-15T10:33:00+00:00">15 Nov 2019, 10:33</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: ദളിത് വിദ്യാര്‍ഥിയെ ജാതി പറഞ്ഞ് അധിക്ഷേപിച്ചതായി പരാതി. നെയ്യാറ്റിന്‍കര കാരക്കോണം പി.പി.എം ഹൈസ്‌ക്കൂളിലെ ഒമ്പതാം ക്ലാസ് വിദ്യാര്‍ഥിയെ സ്‌കൂള്‍ മാനേജരാണ് ജാതി പറഞ്ഞ് അധിക്ഷേപിച്ചത്.</p>
      <p>മുടിവെട്ടിയില്ല എന്ന കാരണം പറഞ്ഞാണ് വിദ്യാര്‍ഥിക്ക് നേരെ ജാത്യധിക്ഷേപമുണ്ടായത്. മര്‍ദ്ദിച്ച ശേഷം വിദ്യാര്‍ഥിയെ ചെയര്‍മാന്റെ മുറിയിലേക്ക് കൊണ്ടുപോയി ജാതിപ്പേരു പറഞ്ഞ് അധിക്ഷേപിച്ചെന്നാണ് പരാതി.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>‘മാനേജര്‍ ക്ലാസിലേയ്ക്ക് കയറി വന്നു എന്റെ കൂട്ടുകാരന്റെ മുടിവെട്ടാത്തതെന്താണെന്നു ചോദിച്ച് മര്‍ദ്ദിച്ചു. അവന്റെ മുടി അത്രയെന്നും വളര്‍ന്നിട്ടുണ്ടായിരുന്നില്ല.’ മര്‍ദ്ദനമേറ്റ വിദ്യാര്‍ഥിയുടെ സുഹൃത്ത് പറഞ്ഞു. മീഡിയാവണ്ണിനോടായിരുന്നു പ്രതികരണം.</p>
      <related>
        <a href="https://www.doolnews.com/ncp-will-get-the-home-portfolio-and-the-congress-will-get-the-revenue-454.html?utm_source=doolnews&amp;utm_medium=related"/>
      </related>
      <p>സ്‌ക്കൂളില്‍ അനധികൃതമായി നിയമനം നടത്തി മാനേജര്‍ വിദ്യാര്‍ഥികള്‍ക്ക് ബുദ്ധിമുട്ടുണ്ടാക്കുന്നു എന്ന് നേരത്തെ പി.ടി.എ ഡി.ഇ.ഒക്കു പരാതി നല്‍കിയിട്ടുള്ളതാണ്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>പരാതി പരിഗണിച്ച് ഇവരെ മാറ്റാന്‍ ഡി.ഇ.ഒ നിര്‍ദേശിച്ചിരുന്നു. എന്നാല്‍ മാനേജ്‌മെന്റ് അതിന് തയ്യാറായില്ല എന്നും ഇവര്‍ എപ്പോഴും സ്‌കൂളിലെത്തി വിദ്യാര്‍ഥികളെ ഉപദ്രവിക്കുന്നുണ്ടെന്നും പരാതിയുണ്ട്.</p>
      <p>അംഗപരിമിതനായ അമ്മാവന്റെ സംരക്ഷണയിലാണ് കുട്ടി കഴിയുന്നത്. സംഭവവുമായി ബന്ധപ്പെട്ട് എസ്.എഫ്.ഐ സ്‌ക്കൂളിലേക്ക് മാര്‍ച്ച് നടത്തി.</p>
      <figure>
        <iframe src="https://www.youtube.com/embed/VagkJ0Tc7f8" width="500" height="281" data-service="Youtube" scrolling="no"/>
      </figure>
    </article>
  </body>
</html>