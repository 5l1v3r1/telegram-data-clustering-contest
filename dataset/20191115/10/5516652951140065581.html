<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425848/synaylia-allhleggyhs-sto-rodini"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-15T10:50:02+00:00"/>
    <meta property="og:title" content="Συναυλία Αλληλεγγύης στο Ροδίνι"/>
    <meta property="og:description" content="Συναυλία Αλληλεγγύης πραγματοποιεί ο σύλλογος &quot;Νοιάζομαι και πράττω&quot;, αύριο, Σάββατο 16 Νοεμβρίου, με σκοπό την ενίσχυση του ίδιου του συλλόγου."/>
  </head>
  <body>
    <article>
      <h1>Συναυλία Αλληλεγγύης στο Ροδίνι</h1>
      <h2>Απο τον σύλλογο Νοιάζομαι και Πράττω</h2>
      <address>
        <time datetime="2019-11-15T10:50:02+00:00">15 Nov 2019, 10:50</time>
      </address>
      <p>
        <b>Συναυλία Αλληλεγγύης πραγματοποιεί ο σύλλογος "Νοιάζομαι και πράττω", αύριο, Σάββατο 16 Νοεμβρίου, με σκοπό την ενίσχυση του ίδιου του συλλόγου.</b>
      </p>
      <p>Το εθελοντικό παντοπωλείο της Ρόδου που συντηρεί 70 οικογένειες με έξοδα των ίδιων των εθελοντών και δεκάδων άλλων συμπολιτών μας, μας περιμένει αύριο στις οκτώ το βράδυ στην αίθουσα του Ροδινιού για να ακούσουμε τραγούδια απο τη Σμύρνη έως την Πόλη.</p>
      <p>Την καλλιτεχνική επιμέλεια έχει ο κ. Κυριάκος Κωνσταντάκης και θα παίξουν οι μουσικοί Κυριάκος Κωνσταντάκης, Νεκτάριος Κωνσταντάκης, Βαγγέλης Μανδήλας, Βασίλης Ζαχαρίου, Γιώργος Αντωναράκης, Δώρα Καραγκιοζάκη, Αποστόλης Ροδίτης, Νετζίπ Ατακλής, Στάθης Μανούτσος.</p>
      <p>Στο τραγούδι θα είναι η Dilek Koc και μαζί της θα τραγουδήσουν ο Ανδρέας Στεφάνου, Νομική Στάπα, Βαλεντίνα Μάγκενα. <br/>Φιλική συμμετοχή θα έχουν οι Μανώλης Κωνσταντάκης και Νίκος Τσαγκάρης, ενώ θα χορέψει και ο σύλλογος Ποντίων Ρόδου "Ο Διγενής".</p>
      <p>Στη διάρκεια της συναυλίας θα πραγματοποιηθεί μια αναδρομή και θα ακουστούν τραγούδια από τη Σμύρνη έως την Πόλη, τραγούδια που συνδέουν τους δύο λαούς και τους κάνουν ένα.</p>
      <p>Η είσοδος θα είναι ελεύθερη και θα υπάρχει ένας κουμπαράς προκειμένου ο κόσμος να ενισχύσει την προσπάθεια που κάνει ο σύλλογος "Νοιάζομαι και Πράττω". Οτιδήποτε δώσει ο καθένας από το υστέρημά του, αποτελεί μια ανάσα βοήθειας για τον σύλλογο.</p>
      <p>
        <b>Συναυλία "Από τη Σμύρνη στην Πόλη"<br/>16 Νοεμβρίου <br/><br/>Ώρα 20:00<br/><br/>Αίθουσα Ροδινιού</b>
      </p>
      <figure>
        <img src="https://www.rodiaki.gr/medias/2019/11/14/4f4e789b6351582d2305165e6e9f28ca.jpg"/>
      </figure>
    </article>
  </body>
</html>