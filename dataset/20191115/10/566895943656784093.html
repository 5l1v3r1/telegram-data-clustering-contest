<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2573893/u-ternopoli-istoricnij-eksn-zahar-berkut-zibrav-anslag"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-15T10:01:00+00:00"/>
    <meta property="og:title" content="У Тернополі історичний екшн &quot;Захар Беркут&quot; зібрав аншлаг"/>
    <meta property="og:description" content="Тернополяни дивились стрічку безкоштовно"/>
  </head>
  <body>
    <article>
      <h1>У Тернополі історичний екшн "Захар Беркут" зібрав аншлаг</h1>
      <address><time datetime="2019-11-15T10:01:00+00:00">15 Nov 2019, 10:01</time> by <a rel="author">Антоніна Албул</a></address>
      <p>
        <i>У межах IV міжнародного кінофоруму «КіноХвиля», який проходить у Тернополі, 13 листопада в кінотеатрі «Сінема Сіті» відбувся показ художнього фільму «Захар Беркут». Тернополяни дивились стрічку безкоштовно, за попередньою реєстрацією. Зал кінотеатру був переповнений.</i>
      </p>
      <p>За словами програмного директора форуму Юрія Матевощука, вчетверте Тернопіль перетворюється на столицю українського кіно. Учора він, разом із промо-продюсером фільму Дмитром Майстренком, відповіли на запитання глядачів.</p>
      <p>Як сказав Дмитро Майстренко, це історичний екшн українсько-американського виробництва, який знімали в перлинах Карпат. Його режисери – Ахтем Сеїтаблаєв та Джон Вінн. Акторів запрошували українських та американських. Фільм зняли англійською мовою та продублювали українською. Загальний виробничий бюджет фільму – 113 мільйонів гривень.</p>
      <p>Зважаючи на складність сцен, особливо нічних, костюми, виготовлені Антоніною Білінською тощо, це, порівняно з подібними Голлівудськими фільмами, недорого. Для України – це бюджет великий, але для історичного екшену – зовсім ні, – вважає Дмитро Майстренко.</p>
      <p>За його словами, літературна основа, закладена Іваном Франком, збережена. Однак сценаристи внесли зміни. Наприклад, у творі було п’ять синів Беркута, у фільмі – двоє, також ввели роль його дружини.</p>
      <p>За словами глядачів, фільм тримав у напрузі до закінчення. Варті уваги сцени баталій, майже точна відповідність літературному твору, їх приємно вразили також костюми акторів, повідомляє <a href="https://mediator.te.ua/2019/11/14/zahar-berkut-na-ternopilskomu-forumi-kinohvylya-zibrav-anshlag/">МедіаТор</a></p>
      <p>У кінотеатрі «Сінема Сіті» фільм буде доступний для перегляду протягом двох наступних тижнів, кінофорум триватиме до 15 листопада включно.</p>
    </article>
  </body>
</html>