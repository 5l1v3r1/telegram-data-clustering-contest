<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/marselinxo-s-dermendzhiev-se-poznavame-otdavna-no-otboryt-ne-e-samo-edin-futbolist-1406389.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-15T10:51:00+00:00"/>
    <meta property="og:title" content="Марселиньо: С Дерменджиев се познаваме отдавна, но отборът не е само един футболист"/>
    <meta property="og:description" content="Полузащитникът на Лудогорец Марселиньо сподели впечатленията си след загубата на България от Парагвай с 0:1 35-годишният футболист започна като титуляр срещата, записвайки мач №10 с националната фланелка"/>
  </head>
  <body>
    <article>
      <h1>Марселиньо: С Дерменджиев се познаваме отдавна, но отборът не е само един футболист</h1>
      <address><time datetime="2019-11-15T10:51:00+00:00">15 Nov 2019, 10:51</time> by <a rel="author">Sportlive.bg</a></address>
      <p>Полузащитникът на Лудогорец Марселиньо сподели впечатленията си след <b><a href="https://www.sportlive.bg/bgfootball/national-team/Koshmaren-debyut-za-Dermenzhiev-i-mach-%E2%84%9612-bez-pobeda-za-Bylgariq-1406295.html">загубата на България от Парагвай с 0:1</a></b>. 35-годишният футболист започна като титуляр срещата, записвайки мач №10 с националната фланелка.</p>
      <p>Според него националният отбор трябва да запише колкото се може по-бързо победа, за да се сложи край на серията от 12 мача без успех. Марселиньо заяви, че се познава добре с Дерменджиев, но за останалите футболисти ще е нужно допълнително време, за да се сработят.</p>
      <p><i>„Парагвай са от повече време заедно и имат добри футболисти. Ние имаме нов треньор, който е от няколко дни. Трябва време, за да се сработим, видя се - в някои моменти не бяхме достатъчно компактни. </i><i>С Дерменджиев се познаваме от доста време, но отборът не е само един футболист. Рано е да се каже дали нещо е променил, но той иска да се играе футбол, да си помагаме", </i>заяви Марселиньо.</p>
      <p><i>"Серията без победи е много лоша и трябва по най-бързия начин да се прекрати, за да върнем феновете на трибуните. Не се играе добре без публика, но когато не се справяме добре на терена, това е нормално. Аз винаги съм оптимист и никога не излизам с нагласа за загуба. Винаги може да се направи нещо"</i>, добави още бразилецът.</p>
      <p>
        <i>А какво каза Дерменджиев след загубата в неговия дебют като селекционер на България -<b><a href="https://www.sportlive.bg/bgfootball/national-team/Dermendzhiev-Tova-e-realnostta-naprezhenieto-v-otbora-trqbva-da-spadne-1406378.html"> вижте в този материал на SportLive.bg</a></b></i>
      </p>
      <p> </p>
      <related>
        <h4>Още по темата</h4>
        <a href="https://www.sportlive.bg/bgfootball/ludogorec/Igral-v-Ludogorec-Ako-zaviseshe-ot-men-bih-se-zamislil-dali-da-vikam-Vanderson-i-Marselinxo-v-nacionalniq-1406310.html"/>
        <a href="https://www.sportlive.bg/bgfootball/ludogorec/Dve-ot-zvezdite-posochiha-pozitivnoto-za-Ludogorec-vypreki-06-ot-Espanxol-1404122.html"/>
        <a href="https://www.sportlive.bg/bgfootball/national-team/Na-Ostrova-opredeliha-trimata-igrachi-na-Bylgariq-koito-sa-naj-golqma-zaplaha-za-Angliq-1384498.html"/>
        <a href="https://www.sportlive.bg/bgfootball/ludogorec/Marselinxo-Napravihme-golqm-mach!-1377279.html"/>
        <a href="https://www.sportlive.bg/bgfootball/national-team/Debyutantyt-Georgiev-Zlopoluchen-mach-blagodaren-sym-za-doverieto-1406387.html"/>
        <a href="https://www.sportlive.bg/bgfootball/national-team/Despodov-Veche-12-macha-ne-mozhem-da-se-usmihnem-tova-e-katastrofalno-1406380.html"/>
      </related>
    </article>
  </body>
</html>