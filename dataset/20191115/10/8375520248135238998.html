<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/pravkoyu-gerusa-z-importu-elektroenergiji-mi-zavdajemo-udaru-po-vlasniy-energetici-nardep-640135.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T10:11:01+00:00"/>
    <meta property="og:title" content="Правкою Геруса з імпорту електроенергії ми завдаємо удару по власній енергетиці, - нардеп"/>
    <meta property="og:description" content="Відновлення імпорту електроенергії з РФ пов’язано з бізнес-інтересами окремих людей, - Соболєв"/>
  </head>
  <body>
    <article>
      <h1>Правкою Геруса з імпорту електроенергії ми завдаємо удару по власній енергетиці, - нардеп</h1>
      <address>
        <time datetime="2019-11-15T10:11:01+00:00">15 Nov 2019, 10:11</time>
      </address>
      <h4>Відновлення імпорту електроенергії з РФ пов’язано з бізнес-інтересами окремих людей, - Соболєв</h4>
      <p>Зростання імпорту електроенергії з Росії – це удар по вітчизняній енергетиці та економіці.</p>
      <p>Про це заявив народний депутат України Сергій Соболєв.</p>
      <p>«Це удар по нашій власній енергетиці. Коли ми починаємо скорочувати наші потужності, а ми чудово розуміємо, далі це питання валютної виручки, далі це питання робочих місць для наших шахтарів, для наших енергетиків. Тобто, я думаю, що це шлях, який заведе в прірву цей уряд». – сказав Соболєв.</p>
      <p>На його думку, відновлення імпорту електроенергії з РФ пов’язано з бізнес-інтересами окремих людей, а також з низьким рівнем компетентності представників влади.</p>
      <p>Нагадаємо, з 1 жовтня завдяки «поправці Геруса» почалася поставка електроенергії з Росії в режимі імпорту.</p>
      <p>За даними джерела на ринку, імпорт здійснюється компанією «Юнайтед Енерджі», яку пов'язують з Ігорем Коломойським. За першу половину жовтня імпорт електроенергії з Росії виріс майже в два рази - з 2,4 млн кВт-год до 4,5 млн кВт-год на добу. На початку листопада він збільшився в порівнянні з середньодобовим показником за жовтень в 3 рази - до 12 млн кВт-год / добу. Медіа-директор асоціації «Український ядерний форум» Ольга Кошарна раніше повідомляла, що через зростання імпорту електроенергії з Росії обмежили потужність енергоблоку ХАЕС до 780 Мвт на невизначений час.</p>
      <related>
        <a href="https://glavcom.ua/economics/finances/nishchivniy-variant-dlya-ukrajini-timoshenko-prokomentuvala-import-elektroenergiji-z-rf-639943.html"/>
        <a href="https://glavcom.ua/economics/finances/povernennya-energoatomu-na-rinok-dozvolit-zniziti-optovu-cinu-na-elektroenergiyu-ekspert-639864.html"/>
        <a href="https://glavcom.ua/economics/finances/rada-priynyala-za-osnovu-ne-uzgodzheniy-z-jevrokomisijeyu-zakonoproekt-2233-639394.html"/>
      </related>
    </article>
  </body>
</html>