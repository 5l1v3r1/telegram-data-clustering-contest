<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Slabakov-Razocharovan-sum-che-ES-ne-vzima-otnoshenie-za-svoevoliyata-na-Erdogan-914047"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-15T10:00:00+00:00"/>
    <meta property="og:title" content="Слабаков: Разочарован съм, че ЕС не взима отношение за своеволията на Ердоган"/>
    <meta property="og:description" content="Изключително съм разочарован от тоталната липса на реакция от страна на Европейския съюз към Турция...."/>
  </head>
  <body>
    <article>
      <h1>Слабаков: Разочарован съм, че ЕС не взима отношение за своеволията на Ердоган</h1>
      <address>
        <time datetime="2019-11-15T10:00:00+00:00">15 Nov 2019, 10:00</time>
      </address>
      <p>Изключително съм разочарован от тоталната липса на реакция от страна на Европейския съюз към Турция. Свидетели сме на нарасналото чувство на безнаказаност на турския президент Ердоган по отношение на Европа. Това заяви в свое изказване в Европейския парламент евродепутатът от ВМРО Андрей Слабаков, съобщиха от ВМРО.</p>
      <p>"Това е резултат на десетилетия импотентна политика на Европа към Турция. ЕС остави Ердоган да вярва, че икономическите интереси са по-важни от нашите европейски ценности. На границата си имаме авторитарен, ислямистки и неоосманистки режим, който не зачита правилата на ЕС", смята Слабаков.</p>
      <p>Той взе отношение и за нападенията над кюрдите в Северна Сирия. Евродепутатът посочи, че трябва да се вземат спешни мерки – цялостно спиране на финансовите потоци към Турция от ЕС, включително и спиране на всякакви инвестиции с държавно участие на европейски държави.</p>
    </article>
  </body>
</html>