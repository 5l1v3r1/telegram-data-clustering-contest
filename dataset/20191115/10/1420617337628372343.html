<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/continuano-i-problemi-per-gli-abitanti-di-selva-nera.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-15T10:27:57+00:00"/>
    <meta property="og:title" content="Continuano i problemi per gli abitanti di Selva Nera"/>
    <meta property="og:description" content="Torniamo per l’ennesima volta a parlare di Selva Nera. Questa volta riguardo alla perdita idrica su Via Irma Bandiera, all’intersezione con Via Lidia Bianchi. Dalla frattura che si è creata sul manto stradale è ben visibile la fuoriuscita dell’acqua che si riversa sulla strada fino a raggiungere la parte bassa di Via Lidia Bianchi, per […]"/>
  </head>
  <body>
    <article>
      <h1>Continuano i problemi per gli abitanti di Selva Nera</h1>
      <address><time datetime="2019-11-15T10:27:57+00:00">15 Nov 2019, 10:27</time> by <a rel="author" href="https://www.ilcorrieredellacitta.com/author/mattia-cupellini" target="_blank">Mattia Cupellini</a></address>
      <figure>
        <img src="https://www.ilcorrieredellacitta.com/wp-content/uploads/2019/11/selva-nera.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Torniamo per l’ennesima volta a parlare di <b>Selva Nera</b>. Questa volta riguardo alla<b> perdita idrica</b> su <b>Via Irma Bandiera</b>, all’intersezione con <b>Via Lidia Bianchi</b>.</p>
      <p>Dalla frattura che si è creata sul manto stradale è ben visibile la <b>fuoriuscita dell’acqua</b> che si riversa sulla strada fino a raggiungere la parte bassa di Via Lidia Bianchi, per una lunghezza di circa 200 mt.</p>
      <p>Il continuo sversamento di tutta quell’acqua in prossimità di una alberatura così importante rischia di avere conseguenze sull’intera struttura dell’albero.</p>
      <p>Le temperature hanno iniziato ormai a scendere e, soprattutto durante la notte e nelle prime ore del mattino, potrebbe addirittura <b>ghiacciare</b>.</p>
      <p>La perdita è stata causata da un guasto alla rete dei sottoservizi in carico ad Acea Ato2. Una rete datata e non più in grado di sopportare la crescita delle utenze avvenuta nel corso del tempo.</p>
      <p>Insomma, una situazione difficile per gli abitanti del quartiere Selva Nera che in tale contesto convivono con la percezione di sentirsi <b>cittadini di serie B.</b></p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/roma-selva-nera-lautobus-non-passa-piu.html"/>
        <a href="https://www.ilcorrieredellacitta.com/ultime-notizie/roma-casal-selce-la-periferia-che-resta-arretrata.html"/>
        <a href="https://www.ilcorrieredellacitta.com/ultime-notizie/roma-casal-selce-la-fine-della-tenuta-gargiulo.html"/>
        <a href="https://www.ilcorrieredellacitta.com/ultime-notizie/roma-la-storta-via-domenico-montagnana-abbandonata-a-se.html"/>
        <a href="https://www.ilcorrieredellacitta.com/ultime-notizie/roma-selva-candida-ritarda-il-rifacimento-di-via-della-riserva-grande.html"/>
        <a href="https://www.ilcorrieredellacitta.com/ultime-notizie/roma-selva-nera-da-rifare-limpianto-fognario.html"/>
      </related>
    </article>
  </body>
</html>