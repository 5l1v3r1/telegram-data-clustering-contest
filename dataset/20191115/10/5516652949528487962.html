<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425897/symmaxia-notioy-aigaioy-h-anapotelesmatikothta-kleinei-toys-dromoys"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-15T10:40:01+00:00"/>
    <meta property="og:title" content="Συμμαχία Νοτίου Αιγαίου: Η αναποτελεσματικότητα κλείνει τους δρόμους"/>
    <meta property="og:description" content="Ανακοίνωση σχετικά με τη γέφυρα του ποταμού  Μάκαρη στο Χαράκι έστειλε η παράταξη του Μανώλη Γλυνού &quot;Συμμαχία Νοτίου Αιγαίου&quot; κάνοντας λόγο για α...- Συμμαχία Νοτίου Αιγαίου: Η αναποτελεσματικότητα κλείνει τους δρόμους - Η ΡΟΔΙΑΚΗ"/>
  </head>
  <body>
    <article>
      <h1>Συμμαχία Νοτίου Αιγαίου: Η αναποτελεσματικότητα κλείνει τους δρόμους</h1>
      <address>
        <time datetime="2019-11-15T10:40:01+00:00">15 Nov 2019, 10:40</time>
      </address>
      <p>Ανακοίνωση σχετικά με τη γέφυρα του ποταμού Μάκαρη στο Χαράκι έστειλε η παράταξη του Μανώλη Γλυνού "Συμμαχία Νοτίου Αιγαίου" κάνοντας λόγο για αναποτελεσματικότητα απο τη μεριά της περιφέρειας.</p>
      <p>Μάλιστα στη σχετική ανακοίνωση επισυνάπτεται και έγγραφο το οποίο είχε δημοσιευθεί πριν απο μήνες και αναφερόταν στην επικινδυνότητα αυτή της γέφυρας.</p>
      <p>Συγκεκριμένα στην ανακοίνωση αναφέρει τα εξής:</p>
      <p>"Η αναβλητικότητα και η αναποτελεσματικότητα κλείνουν τους δρόμους. Οι περιπτώσεις της Κρεμαστής και της γέφυρας του ποταμού Μάκαρη στο Χαράκι, είναι χαρακτηριστικές. Το πρόβλημα είναι γνωστό εδώ και χρόνια. Στην Κρεμαστή το γνωρίζει όλη η Ελλάδα. Στο Χαράκι, το επισημαίνουν οι Τεχνικές Υπηρεσίες στα έγγραφά τους προς την Στρατιωτική Διοίκηση της Ρόδου (95η ΑΔΤΕ), με αριθμό πρωτοκόλλουΔ.Τ.Ε./οικ/3716/04-10-2018 και Δ.Τ.Ε./οικ/930/20-02-2019.</p>
      <p>Στα έγγραφα αυτά επισημαίνεται η επικινδυνότητα της διέλευσης βαρέων οχημάτων από τη γέφυρα και προτείνεται η παράκαμψή της. Μόνο για τα οχήματα του Στρατού… Τα υπόλοιπα βαρέα οχήματα που κυκλοφορούν στην Ε.Ο. Ρόδου – Λίνδου κατά έναν περίεργο τρόπο δε διατρέχουν κίνδυνο κατά την άποψη των τεχνικών υπηρεσιών και με επίγνωση του Περιφερειάρχη. Εδώ είναι και η απόδειξη της ειρωνείας που ξεχειλίζει από τη δήλωση ότι η νεροποντή της 5ης Νοεμβρίου 2019 κατέστρεψε τη γέφυρα, αφού φανερώνεται ότι η έλλειψη μέριμνας και υπευθυνότητας ευθύνονται γι’ αυτό.</p>
      <p>Θλιβερό το αποτέλεσμα που επεκτείνεται και στα υπόλοιπα χρόνια προβλήματα που βασανίζουν τα Νησιά μας. Απαράδεκτη η σπουδή για την ανακάλυψη νέων προβλημάτων και αόρατων εχθρών στους οποίους θα φορτωθούν οι αποτυχίες μιας συγχυσμένης πενταετούς διακυβέρνησης. Βασανιστικό το ερώτημα που μέσα από τα παραδείγματα προκύπτει: Αδιαφορία ή Ανικανότητα;</p>
      <p>ΣΥΜΜΑΧΙΑ ΝΟΤΙΟΥ ΑΙΓΑΙΟΥ</p>
      <p>ΜΑΝΩΛΗΣ ΓΛΥΝΟΣ"</p>
      <figure>
        <img src="https://www.rodiaki.gr/medias/2019/11/15/983a1eda98e4ad243d426776176fd5bc.jpg"/>
      </figure>
      <related>
        <h4>Σχετικά Άρθρα</h4>
        <a href="https://www.rodiaki.gr/article/425874/kampoyrakhs-tha-dromologhthei-lysh-gia-th-gefyra-sto-xaraki"/>
        <a href="https://www.rodiaki.gr/article/425776/h-katestrammenh-gefyra-toy-makkarh-kai-oi-pithanothtes-gia-kataskeyh-neas"/>
        <a href="https://www.rodiaki.gr/article/425786/ekleise-logw-kindynoy-katarreyshs-h-gefyra-sthn-perioxh-xaraki"/>
        <a href="https://www.rodiaki.gr/article/425722/kleinei-h-megalyterh-gefyra-ths-rodoy-exaitias-sobaroy-statikoy-problhmatos"/>
      </related>
    </article>
  </body>
</html>