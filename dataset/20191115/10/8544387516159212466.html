<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/15/vgikan-ta-apotelesmata-gia-tis-metegrafes-2019/"/>
    <meta property="og:site_name" content="neolaia.gr"/>
    <meta property="article:published_time" content="2019-11-15T10:19:16+00:00"/>
    <meta property="og:title" content="Βγήκαν τα αποτελέσματα για τις Μετεγγραφές 2019 – Σε ποιους θα δοθεί δεύτερη ευκαιρία"/>
    <meta property="og:description" content="Ανακοινώθηκαν από το υπουργείο Παιδείας τα αποτελέσματα για τις μετεγγραφές 2019 στο transfer.it.minedu.gov.gr, μέσω της ηλεκτρονικής εφαρμογής Μετεγγραφών 2019."/>
  </head>
  <body>
    <article>
      <h1>Βγήκαν τα αποτελέσματα για τις Μετεγγραφές 2019 – Σε ποιους θα δοθεί δεύτερη ευκαιρία</h1>
      <h2>Μετεγγραφές 2019: Ποιοι φοιτητές από εκείνους που δεν πέρασαν στην πρώτη φάση των μετεγγραφών, έχουν το δικαίωμα υποβολής ένστασης!</h2>
      <address><time datetime="2019-11-15T10:19:16+00:00">15 Nov 2019, 10:19</time> by <a rel="author">neolaia.gr Team</a></address>
      <p>Ανακοινώθηκαν από το υπουργείο Παιδείας τα αποτελέσματα για τις<b> μετεγγραφές 2019</b> στο <b>transfer.it.minedu.gov.gr</b>, μέσω της ηλεκτρονικής εφαρμογής Μετεγγραφών 2019.</p>
      <p>
        <b>Αναλυτικότερα για τις μετεγγραφές 2019:</b>
      </p>
      <p>Υποβλήθηκαν 10.753 αιτήσεις με μοριοδοτούμενους λόγους (κοινωνικά και οικονομικά κριτήρια), από τις οποίες 70 υποβλήθηκαν από φοιτητές που έχουν εισαχθεί στα ΑΕΙ με την ειδική κατηγορία των Ελλήνων Πολιτών Μουσουλμανικής Μειονότητας της Θράκης, 147 από φοιτητές οι οποίοι δήλωσαν ότι εμπίπτουν στις κατηγορίες της παραγράφου 8 του άρθρου 21 του ν. 4332/2015, όπως τροποποιήθηκε και ισχύει, και οι υπόλοιπες 10.536 από φοιτητές οι οποίοι δήλωσαν ότι πληρούν κοινωνικά και οικονομικά κριτήρια.</p>
      <p>Επιπλέον, υποβλήθηκαν 3.883 αιτήσεις από αδελφούς προπτυχιακούς φοιτητές οι οποίοι πληρούν τους όρους και τις προϋποθέσεις του στοιχείου ε) της παρ. 8 του ν.4332/2015, όπως τροποποιήθηκε και ισχύει.</p>
      <p>
        <b>Μετεγγράφονται:</b>
      </p>
      <p><b>α)</b> 5434 φοιτητές με μοριοδοτούμενους λόγους (κοινωνικά και οικονομικά κριτήρια), εκ των οποίων οι 145 είναι οι δικαιούχοι της υποπαραγράφου β της παρ. 8 του άρθρου 21 του ν. 4332/2015 όπως τροποποιήθηκε και ισχύει, και οι 50 είναι Έλληνες πολίτες της Μουσουλμανικής Μειονότητας της Θράκης, και</p>
      <p><b>β)</b> 3868 αδελφοί προπτυχιακοί φοιτητές.</p>
      <p>
        <b>Επιπλέον υποβλήθηκαν 52 αιτήσεις από φοιτητές κυπριακής καταγωγής, εκ των οποίων κρίθηκαν επιτυχόντες οι 31.</b>
      </p>
      <p>Οι ενδιαφερόμενοι μπορούν να συνδεθούν στην ειδική εφαρμογή με τους κωδικούς με τους οποίους υπέβαλαν την αίτησή τους μέσω του σχετικού συνδέσμου https://transfer.it.minedu.gov.gr ή μέσω της κεντρικής ιστοσελίδας του Υπουργείου Παιδείας και Θρησκευμάτων από σχετικό σύνδεσμο.</p>
      <p>Ενστάσεις-αιτήσεις θεραπείας θα υποβάλλονται μέσω της ανωτέρω ηλεκτρονικής εφαρμογής από την <b>Παρασκευή 15 Νοεμβρίου έως και την Πέμπτη 21 Νοεμβρίου 2019.</b></p>
      <p>
        <b>Μετεγγραφές 2019 – Δεύτερη ευκαιρία:</b>
      </p>
      <p>Δεύτερη ευκαιρία θα δοθεί στους φοιτητές που έκαναν αίτηση για μετεγγραφή, αλλά θα «κοπούν».</p>
      <p>Σύμφωνα με την Εγκύκλιο για τις Μετεγγραφές 2019-2020, θα δοθεί και φέτος το δικαίωμα υποβολής ένστασης στους φοιτητές που δεν θα περάσουν στην πρώτη φάση των μετεγγραφών.</p>
      <p>Αναλυτικότερα, εντός προθεσμίας πέντε (5) ημερών από την ανακοίνωση των αποτελεσμάτων των μετεγγραφών ακαδημαϊκού έτους 2019-2020 από το Υπουργείο Παιδείας και Θρησκευμάτων, οι ενδιαφερόμενοι και ενδιαφερόμενες δύνανται να υποβάλλουν ηλεκτρονικά ένσταση – αίτηση θεραπείας.</p>
      <h3>
        <a href="https://www.neolaia.gr/2019/11/05/foititiko-epidoma-iki-eko-pote-kai-pou-i-aitisi/">Δείτε ακόμα: Φοιτητικό επίδομα ΙΚΥ – ΕΚΟ: Πότε &amp; που θα κάνετε την αίτηση</a>
      </h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/15/vgikan-ta-apotelesmata-gia-tis-metegrafes-2019/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/15/american-horror-story-tha-doume-10i-season/"/>
        <a href="https://neolaia.gr/neo/menw-spiti"/>
        <a href="https://neolaia.gr/2019/11/15/dimosio-epipleon-adeia-se-ergazomenes-gia-ginekologiko-elenxo/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/15/black-friday-2019-alisides-ke-katastimata-pousimetehun-sti-dialisi-timon/"/>
        <a href="https://neolaia.gr/2019/11/14/billie-eilish-dorean-eisitiria/"/>
      </related>
    </article>
  </body>
</html>