<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/obsidian-molto-altro-in-lavorazione/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T10:54:00+00:00"/>
    <meta property="og:title" content="Obsidian: c'è molto altro in lavorazione oltre a The Outer Wolrd e Grounded | Game Division"/>
    <meta property="og:description" content="Durante un'intervista ad alcuni sviluppatori di Obsidian Entertainment si è scoperto che il team è attualmente al lavoro su più progetti."/>
  </head>
  <body>
    <article>
      <h1>Obsidian: c'è molto altro in lavorazione oltre a The Outer Wolrd e Grounded | Game Division</h1>
      <address>
        <time datetime="2019-11-15T10:54:00+00:00">15 Nov 2019, 10:54</time>
      </address>
      <p>É passata solo qualche ora dall’annuncio di un nuovo gioco targato <b>Obsidian Entertainment</b>. Grounded è stato annunciato proprio all’interno dello scorso Inside Xbox, e ha da subito sorpreso gli appassionati di tutto il mondo. Il titolo si è presentato come un survival da giocare cooperativa fino ad un massimo di 4 giocatori in contemporanea. A quanto pare però Obsidian avrebbe le mani in pasta anche in un altro progetto non ancora svelato.</p>
      <p>Oltre a Grounded, il team dis viluppo ha rilasciato nemmeno un mese fa <b>The Outer Worlds</b>, la propria avventura ruolistica spaziale che sta ricevendo un ottimo riscontro da parte di pubblico e critica. Durante l’X019 la redazione di Eurogamer.net ha avuto l’opportunità di scambiare quattro chiacchiere con Adam Brennecke, sviluppatore di Obsidian responsabile dei lavori su Grounded.</p>
      <figure>
        <iframe src="https://www.youtube.com/embed/7MLOS4QWDcs" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/grounded-63065.768x432.jpg"/>
        </figure>
        <figure>
          <img src="https://www.tomshw.it/images/images/2019/06/the-outer-worlds-37450.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/xbox-tanti-giochi-in-sviluppo/">Xbox: “mai avuti così tanti giochi in sviluppo” afferma Aaron Greenberg</a></p>
      <p>Nel corso dell’intervista Brennecke ha dichiarato: <i>“Proprio come con The Outer Worlds abbiamo grandi RPG in lavorazione.A dire il vero abbiamo parecchie cose in lavorazione al momento”</i>. Sull’argomento è in seguito intervenuto anche <b>Feargus Urquhart, CEO Obsidian</b>. Alla richiesta del numero preciso di progetti su cui il team sta lavorando, quest’ultimo ha prontamente risposto: <i>“Più di uno, meno di quaranta”</i>.</p>
      <p>Per scoprire quanti saranno effettivamente i progetti in sviluppo in casa Obsidian dovremo necessariamente aspettare del tempo. Di sicuro va detto che il team non ci sta lasciando a bocca asciutta, trovandosi in un periodo di grande ispirazione creativa.<b> A quanti progetti credete sia al lavoro attualmente Obsidian?</b> Diteci la vostra nella sezione dedicata ai commenti.</p>
      <blockquote>Prima di scoprire i nuovi progetti di Obsidian potete recuperare l’attuale The Outer Worlds. Acquistate il gioco ora su Amazon a questo indirizzo.</blockquote>
    </article>
  </body>
</html>