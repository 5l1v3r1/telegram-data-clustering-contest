<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188592/Politie-pakt-elf-jongeren-van-12-tot-22-jaar-op-in-centrum-Rotterdam"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-15T22:09:29+00:00"/>
    <meta property="og:title" content="Politie pakt elf jongeren van 12 tot 22 jaar op in centrum Rotterdam"/>
    <meta property="og:description" content="De politie heeft vrijdagavond elf jongens aangehouden in het centrum van Rotterdam. Zij hadden messen, cocaïne, een boksbeugel en vuurwerk bij zich."/>
  </head>
  <body>
    <article>
      <h1>Politie pakt elf jongeren van 12 tot 22 jaar op in centrum Rotterdam</h1>
      <address>
        <time datetime="2019-11-15T22:09:29+00:00">15 Nov 2019, 22:09</time>
      </address>
      <h4>De politie heeft vrijdagavond elf jongens aangehouden in het centrum van Rotterdam. Zij hadden messen, cocaïne, een boksbeugel en vuurwerk bij zich.</h4>
      <p>De jongeren hingen rond bij de Bijenkorf en de Lijnbaan. De politie kreeg donderdag al aanwijzingen over een groep jongeren die het warenhuis wilde gaan plunderen, dus ook vrijdag stonden de agenten en handhavers op scherp.</p>
      <related>
        <a href="http://www.rijnmond.nl/nieuws/188533/Extra-politiebewaking-bij-Bijenkorf-Rotterdam-na-tip-over-dreigende-plundering"/>
      </related>
      <p>De groep werd aangesproken en preventief gefouilleerd. Op camerabeelden is te zien dat dat gebeurt voor sportwinkel JD Sports, een zaak die de afgelopen weken in meerdere Europese steden is geplunderd door groepen jongeren.</p>
      <p>Zes van de jongeren bleken een mes bij zich te hebben. Twee mensen hadden geen identiteitsbewijs op zak, een ander droeg cocaïne bij zich en er kwam nog een boksbeugel tevoorschijn.</p>
      <p>De elf jongens zijn 12 tot 22 jaar oud en zijn meegenomen naar het politiebureau. Van de minderjarigen onder hen krijgen de ouders een telefoontje.</p>
      <p>"Hopelijk levert deze schrik ook goede gesprekken op tussen ouders en kind", zegt de politie. "De koopavonden in de stad moet blijven zoals ze zijn. Veilig en gezellig voor families, voor jong en oud. Zonder extra politie-inzet."</p>
    </article>
  </body>
</html>