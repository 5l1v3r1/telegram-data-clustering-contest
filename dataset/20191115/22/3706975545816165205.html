<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/domace/1982503_v-ciernom-balogu-auto-narazilo-do-mostu-nehoda-si-vyziadala-jednu-obet"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-15T22:28:00+00:00"/>
    <meta property="og:title" content="V Čiernom Balogu auto narazilo do mostu, nehoda si vyžiadala jednu obeť"/>
    <meta property="og:description" content="Pri neštastí sa zranila aj ďalšia osoba."/>
  </head>
  <body>
    <article>
      <h1>V Čiernom Balogu auto narazilo do mostu, nehoda si vyžiadala jednu obeť</h1>
      <h2>Pri neštastí sa zranila aj ďalšia osoba.</h2>
      <address><time datetime="2019-11-15T22:28:00+00:00">15 Nov 2019, 22:28</time> by <a rel="author">ČIERNY BALOG/TASR</a></address>
      <p>Dopravná nehoda osobného motorového vozidla v Čiernom Balogu, v časti Vydrovo, ku ktorej došlo v piatok večer, si vyžiadala smrť človeka a zranenie ďalšej osoby.</p>
      <p> Ivan Švantner z operačného strediska Krajského riaditeľstva Hasičského a záchranného zboru v Banskej Bystrici k prípadu uviedol, že auto vrazilo do konštrukcie mosta. Na mieste zasahuje deväť hasičov s tromi kusmi techniky.</p>
      <p>"Po príchode na miesto príslušníci HaZZ zabezpečili havarované vozidlo proti vzniku požiaru a prípadnému pohybu. V spolupráci s posádkami Záchrannej zdravotnej služby bola poskytovaná predlekárska prvá pomoc ako aj kardiopulmonálna resuscitácia. Je tam aj polícia," uviedol Švantner.</p>
    </article>
  </body>
</html>