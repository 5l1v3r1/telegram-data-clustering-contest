<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903918/-refaelov-krijgt-geen-kansen-meer-bij-antwerp-reden-voor-nieuw-statuut-bekend-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T22:32:00+00:00"/>
    <meta property="og:title" content="'Refaelov krijgt geen kansen meer bij Antwerp, reden voor nieuwe status bekend'"/>
    <meta property="og:description" content="Lior Refaelov heeft het momenteel niet al te makkelijk bij Antwerp. De Israëliër komt amper nog aan spelen toe bij The Great Old. Bizar, na het goede seizoensbegin van Refaelov."/>
  </head>
  <body>
    <article>
      <h1>'Refaelov krijgt geen kansen meer bij Antwerp, reden voor nieuwe status bekend'</h1>
      <address>
        <time datetime="2019-11-15T22:32:00+00:00">15 Nov 2019, 22:32</time>
      </address>
      <p>
        <b>Lior Refaelov heeft het momenteel niet al te makkelijk bij Antwerp. De Israëliër komt amper nog aan spelen toe bij The Great Old. Bizar, na het goede seizoensbegin van Refaelov.</b>
      </p>
      <p>De ervaren middenvelder kon in de eerste elf competitiewedstrijden maar liefst zes keer scoren en was ook nog goed voor twee assists. Toch krijgt hij steeds minder kansen van Laszlo Bölöni na het penaltydebacle met Dieumerci Mbokani. <i>Sport/Voetbalmagazine</i> weet ook waarom.</p>
      <p>Zo zou het penaltydebacle er weinig tot niets mee te maken hebben, maar wordt Refaelov wel een gebrek aan werklust verweten. De middenvelder krijgt daardoor onder Bölöni amper nog kansen, die spelers zoals Kevin Mirallas en Didier Lamkel Zé verkiest.</p>
      <p>De 33-jarige Refaelov heeft nog een contract tot het einde van dit seizoen bij The Great Old, al lijkt een vervroegd vertrek niet uitgesloten als Refaelov niet snel meer kansen krijgt.</p>
    </article>
  </body>
</html>