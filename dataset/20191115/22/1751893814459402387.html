<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.corriere.it/notizie/cronaca/19_novembre_16/gramellini-fondazione-feltrinelli-gruber-severgnini-corriere-58c00472-08a4-11ea-bebc-dc68b9227425.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-15T22:00:00+00:00"/>
    <meta property="og:title" content="Gramellini alla Fondazione Feltrinelli e Gruber con Severgnini al «Corriere»"/>
    <meta property="og:description" content="Il Mudec si allaga e il BookCity cambia location: «Prima che tu venga al mondo», il libro di Massimo Gramellini, sarà presentato domenica, alle 12, alla Fondazione Feltrinelli, in via Pasubio. La giornalista tv con Severgnini, invece, si spostano in Sala Buzzati"/>
  </head>
  <body>
    <article>
      <h1>Gramellini alla Fondazione Feltrinelli e Gruber con Severgnini al «Corriere»</h1>
      <h2>Il Mudec si allaga e il BookCity cambia location: «Prima che tu venga al mondo», il libro di Massimo Gramellini, sarà presentato domenica, alle 12, alla Fondazione Feltrinelli, in viale Pasubio. La giornalista tv con Severgnini, invece, si spostano in Sala Buzzati</h2>
      <address><time datetime="2019-11-15T22:00:00+00:00">15 Nov 2019, 22:00</time> by <a rel="author">Redazione Milano online</a></address>
      <p>Aspettare un figlio. Da padre. È tutto in queste parole il libro di Massimo Gramellini «Prima che tu venga al mondo» (Solferino) che il giornalista del «Corriere» presenta domenica a mezzogiorno, nell’ambito di BookCity alla Fondazione Feltrinelli, in viale Pasubio 5, parlandone con il vicedirettore Barbara Stefanelli e con il direttore Luciano Fontana. Raccontare un’attesa che dura nove mesi per una paternità arrivata a 58 anni (il figlio di Gramellini, Tommaso, è nato nel febbraio scorso), ma non è un libro che si rivolge solo ai genitori o ai figli. L'appuntamento inizialmente doveva svolgersi nell’auditorium del Mudec, il Museo delle Culture in via Tortona, chiuso sabato per un guasto ai tubi dell’impianto di areazione. Un incidente che ha costretto a seminare secchi in giro e ad interrompere il reading di Bookcity in corso, spostando la gente, e ad annullare quelli a seguire, compresi quelli in programma domenica. Tra questi, anche la presentazione dell'ultimo lavoro della giornalista tv Lilli Gruber, «Basta! - Il potere delle donne contro la politica del testosterone» (Solferino), con Beppe Severgnini, che si terrà alle 20 in Sala Buzzati (via Balzan 3).</p>
    </article>
  </body>
</html>