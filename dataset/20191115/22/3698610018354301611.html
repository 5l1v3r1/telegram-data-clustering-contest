<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/kabmin-zatverdiv-bezviz-z-derzhavoyu-v-mikroneziyi-329882_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T22:57:00+00:00"/>
    <meta property="og:title" content="Кабмін затвердив безвіз з державою в Мікронезії"/>
    <meta property="og:description" content="Після підписання документа українці зможуть перебувати на території держави без віз до 90 днів."/>
  </head>
  <body>
    <article>
      <h1>Кабмін затвердив безвіз з державою в Мікронезії</h1>
      <h2>Після підписання документа українці зможуть перебувати на території держави без віз до 90 днів.</h2>
      <address>
        <time datetime="2019-11-15T22:57:00+00:00">15 Nov 2019, 22:57</time>
      </address>
      <p>Кабінет міністрів схвалив <b><a href="https://dt.ua/UKRAINE/v-lyutomu-ukrayinci-zmozhut-yizditi-do-urugvayu-bez-vizi-300615_.html">безвізовий режим</a></b> з Маршалловими островами. Про це повідомив міністр Кабміну Дмитро Дубілет у Telegram.</p>
      <p>"Тільки що на засіданні Кабміну ми проголосували за рішення про введення безвізу з Маршалловими островами", - написав Дубілет.</p>
      <p>Зазначимо, що після підписання документа українці та громадяни островів зможуть в'їжджати, виїжджати, прямувати транзитом та перебувати без віз на території держави іншої сторони протягом строку, що не перевищує 90 днів протягом 180 днів.</p>
      <p>Республіка Маршаллові Острови - це тихоокеанська держава в Мікронезії. Межує на заході і південно-заході з територіальними водами Федеральних Штатів Мікронезії, на півдні - з територіальними водами Кірібаті, з інших сторін - з нейтральними водами Тихого океану.</p>
      <p>Раніше Кабмін <b><a href="https://dt.ua/UKRAINE/ukrayina-otrimala-bezviz-sche-z-odniyeyu-krayinoyu-v-karibskomu-mori-327249_.html">затвердив безвиз з Домінікою</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>