<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204536-glava-odeskoyi-oda-anonsuvav-zapusk-paromnoyi-perepravi-do-es-do-kincya-2019-roku"/>
    <meta property="og:site_name" content="Mind UA"/>
    <meta property="article:published_time" content="2019-11-15T22:04:00+00:00"/>
    <meta property="og:title" content="Глава Одеської ОДА анонсував запуск паромної переправи до ЄС до кінця 2019 року"/>
    <meta property="og:description" content="Її вже випробували та очікують на остаточну готовність обладнання митних і прикордонних служб Румунії"/>
  </head>
  <body>
    <article>
      <h1>Глава Одеської ОДА анонсував запуск паромної переправи до ЄС до кінця 2019 року</h1>
      <h2>Її вже випробували та очікують на остаточну готовність обладнання митних і прикордонних служб Румунії</h2>
      <address>
        <time datetime="2019-11-15T22:04:00+00:00">15 Nov 2019, 22:04</time>
      </address>
      <p>Новий голова Одеської обласної державної адміністрації Максим Куций заявив про намір запустити паромну переправу до Євросоюзу до кінця поточного року. Про це <a href="https://hromadske.ua/posts/novij-golova-odeskoyi-oda-rozpoviv-pro-prioriteti-na-posadi">повідомляє</a> Громадське.</p>
      <p>Переправу вже випробували, але поки очікують на остаточну готовність обладнання митних і прикордонних служб Румунії.</p>
      <p>«До кінця року плануємо відкрити паромну переправу з Румунією «Орлівка – Ісакча», котра покращить сполучення між нашими країнами і виведе відношення між нами на новий рівень», – сказав Куций під час прес-конеренції.</p>
      <p>За його словами, пріоритетом є інфраструктура регіону.</p>
      <p>«Кабмін погодив виділення коштів на ремонт та будівництво доріг в Одеській області на 2020 рік в півтора раза більше, ніж в 2019 році – 900 мільйонів гривень. Сьогодні ми займаємося створенням пріоритетних ділянок, після чого стане відомо, які конкретно комунікації будуть капітально ремонтувати», – додав Куций.</p>
      <p>Він уточнив, що в подальших планах – в 2020 році звести міст через Сухий лиман.</p>
      <p>Нагадаємо, президент України Володимир Зеленський представив нового голову Одеської ОДА Куцого 11 жовтня.</p>
      <p>.</p>
      <related>
        <h4>Також читайте</h4>
        <a href="https://mind.ua/news/20204349-ek-mae-namir-provesti-chergovu-zustrich-po-gazu-mizh-es-ukrayinoyu-ta-rf-u-listopadi"/>
        <a href="https://mind.ua/news/20204110-es-z-2021-roku-zobov-yazhe-kompaniyi-rozkrivati-ekologichni-ta-socialni-riziki-investicij"/>
        <a href="https://mind.ua/news/20203999-misto-odesa-viznane-liderom-za-kilkistyu-rizikovih-obektiv"/>
      </related>
    </article>
  </body>
</html>