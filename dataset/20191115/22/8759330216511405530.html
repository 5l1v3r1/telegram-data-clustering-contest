<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903914/-nog-geen-jaar-na-vertrek-bij-gent-mag-kalinic-alweer-vertrekken-bij-aston-villa-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T22:01:00+00:00"/>
    <meta property="og:title" content="'Nog geen jaar na vertrek bij Gent mag Kalinic alweer vertrekken bij Aston Villa'"/>
    <meta property="og:description" content="Bij Aston Villa lopen er dit seizoen heel wat spelers met een verleden in onze competitie rond. Zo zijn onder andere Björn Engels, Marvelous Nakamba en Wesley Moraes smaakmakers bij de Engelse club. Ook Lovre Kalinic maakt deel uit van de selectie. Mogelijk niet voor veel langer."/>
  </head>
  <body>
    <article>
      <h1>'Nog geen jaar na vertrek bij Gent mag Kalinic alweer vertrekken bij Aston Villa'</h1>
      <address>
        <time datetime="2019-11-15T22:01:00+00:00">15 Nov 2019, 22:01</time>
      </address>
      <p>
        <b>Bij Aston Villa lopen er dit seizoen heel wat spelers met een verleden in onze competitie rond. Zo zijn onder andere Björn Engels, Marvelous Nakamba en Wesley Moraes smaakmakers bij de Engelse club. Ook Lovre Kalinic maakt deel uit van de selectie. Mogelijk niet voor veel langer.</b>
      </p>
      <p>De ex-doelman van KAA Gent kreeg volgens<i> Football Insider</i> te horen dat Aston Villa niet langer op hem rekent. Kalinic mag komende winter op zoek naar een nieuwe club om speeltijd te vinden.</p>
      <p>Kalinic werd in januari van dit jaar door Aston Villa weggehaald bij KAA Gent. De Kroatische doelman kostte de club zo'n zes miljoen euro, maar wist zich op geen enkel moment in de basis te knokken bij Aston Villa.</p>
      <p>Inmiddels is Kalinic zelfs amper vierde doelman geworden bij Aston Villa. Tom Heaton, Jed Steed en Orjan Nyland krijgen de voorkeur op Kalinic. De Kroaat speelde in totaal acht keer voor Aston Villa. Daarin slikte hij vijftien tegendoelpunten en hield hij één keer de nul.</p>
    </article>
  </body>
</html>