<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/esteri/19_novembre_16/bill-gates-supera-jeff-bezos-come-persona-piu-ricca-pianeta-69eacce4-081f-11ea-8951-efe1bce1b1d2.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-15T22:00:00+00:00"/>
    <meta property="og:title" content="Bill Gates supera Jeff Bezos come persona più ricca del pianeta"/>
    <meta property="og:description" content="Il fondatore di Microsoft torna in vetta dopo che le azioni Microsoft quest’anno sono aumentate del 48%"/>
  </head>
  <body>
    <article>
      <h1>Bill Gates supera Jeff Bezos come persona più ricca del pianeta</h1>
      <h2>Il fondatore di Microsoft torna in vetta dopo che le azioni Microsoft quest’anno sono aumentate del 48%</h2>
      <address><time datetime="2019-11-15T22:00:00+00:00">15 Nov 2019, 22:00</time> by <a rel="author">Redazione Online</a></address>
      <p>Venerdì 15 novembre, Bill Gates ha superato Jeff Bezos, Ceo di Amazon, come persona più ricca del pianeta, con un patrimonio netto di 110 miliardi di dollari, secondo l’indice Bloomberg Billionaires . È la prima volta che il fondatore di Microsoft occupa il primo posto da oltre due anni. Gates ha superato brevemente Bezos il mese scorso dopo che Amazon ha annunciato che il suo profitto per il trimeste chiuso a settembre è sceso di quasi il 28% rispetto all’anno precedente. Ma il tempo di Gates al vertice è stato di breve durata.</p>
      <p><b>Ha riguadagnato il comando perché le azioni Microsoft sono aumentate </b>di quasi il 48% quest’anno, il che ha contribuito a rafforzare il valore della sua partecipazione nella società. A ottobre, Microsoft ha battuto Amazon per un contratto di cloud computing da 10 miliardi di dollari con il Pentagono. Bezos, che quest’anno ha pagato una parte significativa della sua quota in Amazon per far fronte al divorzio dalla moglie MacKenzie dopo 25 anni di matrimonio, ora siede al secondo posto con un patrimonio netto di 108,7 miliardi di dollari.</p>
      <p><b>Gates ha recentemente commentato la sua ricchezza in risposta a</b> una tassa proposta da alcuni candidati politici democratici, tra cui la senatrice Elizabeth Warren. Il fondatore di Microsoft ha detto che ha già pagato più di 10 miliardi di dollari di tasse, e per lui potrebbe andare bene arrivare fino a 20 miliardi. Tuttavia, dover pagare 100 miliardi di dollari lo spingerebbe a iniziare «a fare un po‘ i conti su ciò che mi è rimasto».</p>
    </article>
  </body>
</html>