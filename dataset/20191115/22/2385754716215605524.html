<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/597610/i-kinisi-tramp-gia-na-apofygei-dimosiopoiisi-forologikon-dedomenon"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T22:14:00+00:00"/>
    <meta property="og:title" content="Η κίνηση Τραμπ για να αποφύγει δημοσιοποίηση φορολογικών δεδομένων"/>
    <meta property="og:description" content="Ο πρόεδρος των ΗΠΑ Ντόναλντ Τραμπ προσέφυγε στο Ανώτατο Δικαστήριο, ζητώντας του να μπλοκάρει την απόφαση κατώτερου δικαστηρίου με την οποία υποχρεώνεται..."/>
  </head>
  <body>
    <article>
      <h1>Η κίνηση Τραμπ για να αποφύγει δημοσιοποίηση φορολογικών δεδομένων</h1>
      <address><time datetime="2019-11-15T22:14:00+00:00">15 Nov 2019, 22:14</time> by <a rel="author">SigmaLive</a></address>
      <p>Ο πρόεδρος των ΗΠΑ Ντόναλντ Τραμπ προσέφυγε στο Ανώτατο Δικαστήριο, ζητώντας του να μπλοκάρει την απόφαση κατώτερου δικαστηρίου με την οποία υποχρεώνεται μια λογιστική εταιρεία να παραδώσει παλαιότερα φορολογικά δεδομένα του σε μια Επιτροπή της Βουλής των Αντιπροσώπων που ελέγχεται από τους Δημοκρατικούς.<br/> <br/> <br/>Ο Τραμπ στράφηκε στο Ανώτατο Δικαστήριο αφού το Εφετείο της Περιφέρειας Κολούμπια έκανε γνωστό την Τετάρτη ότι δεν θα αναθεωρήσει την απόφαση που ελήφθη τον Οκτώβριο. Με την απόφαση εκείνη κρίθηκε ότι η Επιτροπή Εποπτείας της Βουλής έχει το δικαίωμα να κλητεύσει τα φορολογικά αρχεία του προέδρου.<br/> <br/>AΠΕ - ΜΠΕ</p>
    </article>
  </body>
</html>