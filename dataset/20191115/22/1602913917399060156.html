<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/guvernul-pnl-matura-tot-premierul-ludovic-orban-nu-a-glumit-cand-a-spus-ca-o-sa-l-doara-mana-de-la-atatea-semnaturi-prin-care-dispune-demiterea-unor-persoane-instalate-pe-functii-de-guvernul-psd-18558446"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-15T22:10:00+00:00"/>
    <meta property="og:title" content="Guvernul PNL mătură tot: Premierul Ludovic Orban nu a glumit când a spus că o să-l doară mâna de la atâtea semnături prin care dispune demiterea unor persoane instalate pe funcţii de guvernul PSD"/>
    <meta property="og:description" content="Într-o singură zi, vineri, în Monitorul Oficial au apărut aproape 60 de decizii de demitere din fostul aparat guvernamental. Între „vedetele” care şi-a văzut numele în Monitorul Oficial se numără secretarul general al guvernului Toni Greblă, fostul şef al Comisiei Naţionale de Prognoză Ion Ghizdeanu. Din toate ministerele secretarii sunt daţi afară. De la Ministerul Finanţelor au fost eliberaţi din funcţie secretarii de stat Tiberiu Valentin Mavrodin, Elena Oana Iacob, Forin Horaţiu Iura, după ce, cu câteva zile înainte, Daniela Pescaru, care se ocupa de buget, demisionase. În conducerea ministerului a fost păstrat doar Attila Gyorgy de la UDMR. Concomitent au început şi numirile noilor demnitari."/>
  </head>
  <body>
    <article>
      <h1>Guvernul PNL mătură tot: Premierul Ludovic Orban nu a glumit când a spus că o să-l doară mâna de la atâtea semnături prin care dispune demiterea unor persoane instalate pe funcţii de guvernul PSD</h1>
      <address><time datetime="2019-11-15T22:10:00+00:00">15 Nov 2019, 22:10</time> by <a rel="author" href="https://www.zf.ro/autor/iulian-anghel" target="_blank">Iulian Anghel</a></address>
      <p>Într-o singură zi, vineri, în Monitorul Oficial au apărut aproape 60 de decizii de demitere din fostul aparat guvernamental. Între „vedetele” care şi-a văzut numele în Monitorul Oficial se numără secretarul general al guvernului Toni Greblă, fostul şef al Comisiei Naţionale de Prognoză Ion Ghizdeanu. Din toate ministerele secretarii sunt daţi afară. De la Ministerul Finanţelor au fost eliberaţi din funcţie secretarii de stat Tiberiu Valentin Mavrodin, Elena Oana Iacob, Forin Horaţiu Iura, după ce, cu câteva zile înainte, Daniela Pescaru, care se ocupa de buget, demisionase. În conducerea ministerului a fost păstrat doar Attila Gyorgy de la UDMR. Concomitent au început şi numirile noilor demnitari.</p>
      <p>- Noul secretar general al guvernului este Antonel Tănase, un om de partid. Tănase (47 de ani) este preşedintele PNL sector 3 şi trezorierul partidului. A fost secretar de stat la Ministerul Transporturilor. Antonel Tănase a absolvit Facultatea de Istorie, Universitatea Bucureşti, dar şi Academia de Studii Economice, urmând şi masteratul. Tănase este consultant fiscal şi contabil autorizat-liber profesionist.</p>
      <p>-  Diana Mihăiţă, fost director la Direcţia de programare economică din Comisia Naţională de Prognoză, a fost numit preşedinte interimar al CNP în locul lui Ion Ghizdeanu.</p>
      <p>-  Fosta judecătoare Lidia Barac a fost numită secretar de stat în Ministerul Justiţiei. Lidia Barac a fost judecător la Curtea de Apel Timişoara. Potrivit CV-ului său, Lidia Barac este născută în anul 1957, a fost preşedintele Curţii de Apel Timişoara şi, în perioada 2010-2012, a mai ocupat funcţia de secretar de stat la Ministerul Justiţiei.</p>
      <p>Ludovic Orban a de­clarat că reducerea chel­tu­ielilor presupune o res­truc­turare a aparatului admi­nis­trativ, prin redu­ce­rea apa­ratului adminis­tra­tiv, a nu­mărului de secretari de stat.</p>
      <p>„Anul 2019, pe primele 9 luni a avut cea mai mai mare creşte de cheltuieli cu personalul, care sunt peste 26% - 27 %. Asta înseamnă restructurare în aparatul administrativ, care să fie conformă cu viziunea asupra modului în care trebuie să funcţioneze optim fiecare instituţie.“</p>
    </article>
  </body>
</html>