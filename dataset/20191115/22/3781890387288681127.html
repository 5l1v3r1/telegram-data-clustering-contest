<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741912"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T22:39:00+00:00"/>
    <meta property="og:title" content="กระทิงดุจริงชนะ7-0,สวีเดนอัดผีดิบลิ่วรอบสุดท้าย"/>
    <meta property="og:description" content="'กระทิงดุ' เปิดบ้านไล่ขวิด 'มอลตา' ไส้แตก 7-0 ด้าน 'สวีเดน' ไล่อัด 'ผีดิบ' ลิ่วรอบสุดท้ายยูโร 6 สมัยติด"/>
  </head>
  <body>
    <article>
      <h1>กระทิงดุจริงชนะ7-0,สวีเดนอัดผีดิบลิ่วรอบสุดท้าย</h1>
      <address>
        <time datetime="2019-11-15T22:39:00+00:00">15 Nov 2019, 22:39</time>
      </address>
      <slideshow>
        <figure>
          <img src="https://www.dailynews.co.th/admin/upload/20191116/news_tEGCPBkpfr055122_533.jpg?v=20191116125"/>
        </figure>
        <figure>
          <img src="https://www.dailynews.co.th/admin/upload/20191116/news_XMHKGMUVik055120_533.jpg?v=20191116125"/>
        </figure>
      </slideshow>
      <p>
        <b>"กระทิงดุ" เปิดบ้านไล่ขวิด "มอลตา" ไส้แตก 7-0 ด้าน "สวีเดน" ไล่อัด "ผีดิบ" ลิ่วรอบสุดท้ายยูโร 6 สมัยติด</b>
      </p>
      <p>การแข่งขันฟุตบอลยูโร 2020 รอบคัดเลือก เมื่อวันศุกร์ที่ผ่านมา ในกลุ่ม F "กระทิงดุ" สเปน โชว์บทโหด เปิดรังไล่ขวิด มอลตา ไส้แตก 7-0 เรียงหน้ายิงไม่ซ้ำคน โดยได้ประตูจาก อัลบาโร โมราตา นาที 24, ซานติ กาซอร์ลา นาที 41, เพา ตอร์เรส นาที 62, ปาโบล ซาราเบีย นาที 63, ดานี โอลโม นาที 69, โรดริโก โมเรโน นาที 72, เฆซุส นาบาส นาที 86 ทำให้ สเปน เก็บเพิ่มเป็น 23 คะแนน จาก 9 นัด คว้าแชมป์กลุ่มไปครองแน่นอนแล้ว<br/><br/>ส่วน สวีเดน บุกไปเอาชนะ "ผีดิบ" โรมาเนีย 2-0 ได้ประตูจาก มาร์คุส เบิร์ก นาที 18, โรบิน ไควสัน นาที 34 ทำให้ สวีเดน เก็บเพิ่มเป็น 18 คะแนน จาก 9 นัด คว้าอันดับ 2 ของกลุ่มพร้อมตั๋วไปลุยรอบสุดท้ายแน่นอนแล้ว ถือเป็นการเข้ารอบสุดท้ายฟุตบอลยูโร 6 สมัยติดต่อกัน ฝั่ง โรมาเนีย มี 14 คะแนนเท่าเดิมแข่งเท่ากัน ยังมีโอกาสไปลุ้นต่อไปในรอบเพลย์ออฟ<br/><br/>ขณะที่ "อัซซูรี" อิตาลี ภายใต้การนำทัพของกุนซือ โรแบร์โต มานชินี ทำสถิติชนะ 9 นัดรวด เก็บ 27 คะแนนเต็ม หลังบุกไปถล่ม บอสเนียและเฮอร์เซโกวีนา 3-0 ได้ประตูจาก ฟรานเชสโก อาแซร์บี นาที 21, ลอเรนโซ อินซินเญ นาที 37 และ อันเดรีย เบล็อตติ นาที 53<br/><br/>ผลคู่อื่น ๆ มีดังต่อไปนี้<br/><b>กลุ่ม D</b><br/>เดนมาร์ก ชนะ ยิบรอลตาร์ 6-0<br/>สวิตเซอร์แลนด์ ชนะ จอร์เจีย 1-0<br/><b>กลุ่ม F</b><br/>นอร์เวย์ ชนะ หมู่เกาะแฟโร 4-0<br/><b>กลุ่ม J</b><br/>อาร์เมเนีย แพ้ กรีซ 0-1<br/>ฟินแลนด์ ชนะ ลิกเตนสไตน์ 3-0.</p>
    </article>
  </body>
</html>