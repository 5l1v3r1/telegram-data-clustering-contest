<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18571068-galaxiile-indepartate-par-a-se-sincroniza-iar-cauza-inca-nu-a-fost-identificata"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-15T22:00:00+00:00"/>
    <meta property="og:title" content="Galaxiile îndepărtate par a se sincroniza, iar cauza încă nu a fost identificată"/>
    <meta property="og:description" content="O serie de studii separate au identificat faptul că galaxiile şi găurile negre par a se sincroniza, ca parte a unor structuri intergalactice masive."/>
  </head>
  <body>
    <article>
      <h1>Galaxiile îndepărtate par a se sincroniza, iar cauza încă nu a fost identificată</h1>
      <address><time datetime="2019-11-15T22:00:00+00:00">15 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18571068/1/galaxii-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>O serie de studii separate au identificat faptul că galaxiile şi găurile negre par a se sincroniza, ca parte a unor structuri intergalactice masive.</p>
      <p>Astrofizicienii şi cosmologii observă tot mai des un fenomen neobişnuit: galaxiile par să se sincronizeze de-a lungul distanţelor mari, vorbim aici de zeci de ani-lumină, în ciuda predicţiilor pe care modele cosmologice le fac. Identificares cauzelor acestui „balet cosmic” ar putea să ducă la rescrierea modului în care este înţeles <a href="https://www.descopera.ro/stiinta/17118833-astrofizicienii-au-creat-o-harta-3d-cu-universul-la-inceputul-existentei-descoperind-circa-4000-de-galaxii">Universul </a>nostru, notează Vice, preluat de <a href="http://futurism.com/the-byte/something-strange-synchronizing-distant-galaxies?fbclid=IwAR1FRo_kWcQAw6yyFL_YIrWdhH3r8BZE-u677ZrG-zvvcUdcx3zJJVQDqko">Futurism</a>.</p>
      <p>„Coerenţa observată trebuie să aibă o oarecare relaţie cu structurile la scară largă, deoarece este imposibil ca galaxiile separate de şase megaparseci (aproximativ 20 de milioane de ani-lumină) să interacţioneze direct între ele”, a declarat astronomul Hyeop Lee de la Institutul de Astronomie şi Ştiinţe Spaţiale al Coreei de Sud.</p>
      <p>Astronomii au observat de-a lungul timpului o serie de galaxii care păreau că se mişcă în sincron cu alte galaxii îndepărtate. Un studiu al astronomului Lee a identificat câteva sute de astfel de <a href="https://www.descopera.ro/stiinta/18248049-in-copilaria-sa-calea-lactee-a-devorat-o-alta-galaxie">galaxii</a>, care par a se roti în acelaşi mod, în ciuda faptului că între acestea se află milioane ani lumină.</p>
      <p>O situaţie asemănătoare a fost prezentată într-un studiu publicat în <i>Astronomy and Astrophysics, î</i>n 2014, fiind indentificată o situaţie asemănătoare în cazul găurilor negre supermasive care par a se coordona.</p>
      <p>În prezent, observaţiile astronomilor oferă dovezi care pot explica o astfel de sincronizare, la o scară mult mai mică, cu precădere în cazul stelelor antice. Totuşi, distanţele extrem de mari şi cantităţile de materie implicate reuşesc să îi ia în continuare prin surprindere pe cercetători.</p>
      <p>După cum au confirmat şi alte studii, care tratau alte aspecte ale mişcării obiectelor prin Univers, ne aflăm în pragul unei „<a href="https://www.descopera.ro/stiinta/18507964-criza-in-cosmologie-universul-se-extinde-mai-repede-decat-arata-modelele-teoretice">crize cosmologice</a>”, în care modelul standard folosit pentru a explica modul în care Universul se extinde şi funcţionează pare a fi depăşit. Rezolvarea problemelor de natură teoretică şi propunerea unui nou model ar putea duce chiar la rescrierea unora dintre cele mai importante asumpţii pe care cercetătorii le folosesc în studiile lor.</p>
      <p>Studiul astronomului Hyeop Lee: <i>Mysterious Coherence in Several-megaparsec Scales between Galaxy Rotation and Neighbor Motion</i> a fost publicat în <i>The Astrophysical Journal</i>.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/18507964-criza-in-cosmologie-universul-se-extinde-mai-repede-decat-arata-modelele-teoretice">Criză în cosmologie. Universul se extinde mai repede decât arată modelele teoretice</a>
        </b>
      </p>
      <p>
        <b>
          <a href="https://www.descopera.ro/stiinta/18496602-astronomii-au-descoperit-o-galaxie-monstru-din-universul-timpuriu">Astronomii au descoperit o galaxie ''monstru'' din Universul timpuriu</a>
        </b>
      </p>
      <p>
        <b>
          <a href="https://www.descopera.ro/stiinta/17118833-astrofizicienii-au-creat-o-harta-3d-cu-universul-la-inceputul-existentei-descoperind-circa-4000-de-galaxii">Astrofizicienii au creat o hartă 3D cu Universul la începutul existenţei, descoperind circa 4.000 de galaxii</a>
        </b>
      </p>
      <p>
        <b>
          <a href="https://www.descopera.ro/stiinta/18426921-astronomii-au-descoperit-cel-mai-vechi-roi-de-galaxii-din-istoria-universului">Astronomii au descoperit cel mai vechi roi de galaxii din istoria Universului</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18513212-telescopul-hubble-a-surpins-doua-galaxii-care-se-ciocnesc-si-care-seamana-cu-o-fata-umana"/>
        <a href="https://www.descopera.ro/stiinta/18462157-calea-lactee-a-furat-alte-sase-galaxii-mai-mici"/>
        <a href="https://www.descopera.ro/stiinta/18431184-in-trecutul-sau-galaxia-andromeda-a-inghitit-cel-putin-alte-doua-galaxii"/>
        <a href="https://www.descopera.ro/stiinta/18426921-astronomii-au-descoperit-cel-mai-vechi-roi-de-galaxii-din-istoria-universului"/>
      </related>
    </article>
  </body>
</html>