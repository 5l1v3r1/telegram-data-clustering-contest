<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/karl-heinz-rummenigge-hansi-flick-pozostanie-trenerem-bayernu-przynajmniej-do-bozego-narodzenia,985842.html"/>
    <meta property="og:site_name" content="TVN24"/>
    <meta property="article:published_time" content="2019-11-15T22:26:00+00:00"/>
    <meta property="og:title" content="Rummenigge ogłosił, kto będzie trenerem Bayernu. &quot;Przynajmniej do Bożego Narodzenia&quot;"/>
    <meta property="og:description" content="Hansi Flick pozostanie trenerem Bayernu Monachium przynajmniej do Bożego Narodzenia - potwierdził w piątek prezes rady nadzorczej klubu Karl-Heinz Rummenigge. Były wybitny zawodnik nie wykluczył ta..."/>
  </head>
  <body>
    <article>
      <h1>Rummenigge ogłosił, kto będzie trenerem Bayernu. "Przynajmniej do Bożego Narodzenia"</h1>
      <address>
        <time datetime="2019-11-15T22:26:00+00:00">15 Nov 2019, 22:26</time>
      </address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/017f5961-34b0-4e96-85f2-3809bd4971fe.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/35c1eae1-1f31-4a3d-b7af-ced0fa9b5f2b-480p.mp4"/>
          <figcaption>Bayern podejmował Olympiakos</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/bbcc30ed-8e8f-4bf1-8400-2affe1b817dc-480p.mp4" autoplay="" loop=""/>
          <figcaption>Tymczasowy trener Bayernu Monachium Hansi Flick przed meczem...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9d6a210f-8a14-4709-903d-13fcdce30a4d-480p.mp4"/>
          <figcaption>Bayern - Borussia. Gole Roberta Lewandowskiego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/a9d286b4-8a2b-44dd-8e4a-43e62c620386-480p.mp4"/>
          <figcaption>Gol Roberta Lewandowskiego w meczu z Eintrachtem Frankfurt</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/57b132da-e79e-11e9-ae59-0050569bf40f-480p.mp4"/>
          <figcaption>Gol Roberta Lewandowskiego w meczu Bayernu z Hoffenheim</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/903d05c6-5c5b-4ab7-9365-31c8fe4d78f6-480p.mp4"/>
          <figcaption>Pudło i gol Roberta Lewandowskiego w meczu z Paderborn</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/1a7dd07c-d721-11e9-9cc3-0050569b018a-480p.mp4"/>
          <figcaption>Gol Lewandowskiego w meczu z Lipskiem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/11b28516-180f-4b06-8b70-934701ecb17d-480p.mp4"/>
          <figcaption>Robert Lewandowski przymierzył z rzutu wolnego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/0a69784e-ec98-4b0a-8460-ca7c5bebec36-480p.mp4"/>
          <figcaption>Bayern - Mainz 6:1. Gol Lewandowskiego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8562ae5e286544710b2e7ebe9858833b/92229dc7-4b6f-4031-99b2-ac441450310b-480p.mp4"/>
          <figcaption>Lewandowski i hat-trick z Schalke</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1e913e1b06ead0b66e30b6867bf63549/e91a25fe-c0a9-11e9-a3ea-0050569b018a-480p.mp4"/>
          <figcaption>Dwa gole Lewandowskiego z Herthą</figcaption>
        </figure>
        <figcaption>Bayern dobrze gra pod wodzą Flicka Foto: Getty Images | Video: PAP</figcaption>
      </slideshow>
      <h3>Hansi Flick pozostanie trenerem Bayernu Monachium przynajmniej do Bożego Narodzenia - potwierdził w piątek prezes rady nadzorczej klubu Karl-Heinz Rummenigge. Były wybitny zawodnik nie wykluczył także dłuższej współpracy z tymczasowym dotąd szkoleniowcem.</h3>
      <p>
        <a href="https://player.pl/">
          <b>Mecze ligi niemieckiej można oglądać w kanałach ELEVEN SPORTS w Player.pl</b>
        </a>
      </p>
      <p>Rummenigge o przyszłości Flicka mówił podczas wystąpienia na corocznym walnym zgromadzeniu FC Bayern. Informacja, jaką podał, wzbudziła aplauz przybyłych do monachijskiej Olympiahalle.</p>
      <h3>Wygrać wszystkie mecze</h3>
      <related>
        <a href="https://eurosport.tvn24.pl/pilka-nozna,105/jesli-wygra-z-borussia-to-zostanie-warunek-dla-trenera-bayernu,983861.html"/>
      </related>
      <p>- Nowy start pod przywództwem Hansiego Flicka był spektakularny. Drużyna natychmiast zareagowała. Wygranie wszystkich sześciu meczów w grupie Ligi Mistrzów to byłby fajny rekord Hansi. To brzmi jak współpraca do zimy - powiedział uradowany Rummenigge.</p>
      <p>Bayern na razie ma na koncie cztery wygrane w grupie B LM. Czekają go jeszcze mecze z Crveną Zvezdą Belgrad (26.11) oraz z Tottenhamem Hotspur (11.12).</p>
      <p>- Chcę podziękować Hansiemu Flickowi - dodał po chwili Rummenigge. - Wczoraj zgodziłem się z Hasanem (Salihamidziciem), że pracujemy do odwołania, przynajmniej do Bożego Narodzenia, a być może jeszcze dłużej. Ufamy ci Hansi. Gromkie brawa dla Flicka - wiwatował szef monachijskiego klubu.</p>
      <h3>Zadecydowały dwie wygrane</h3>
      <p>Flick od początku pracy było określany mianem trenera tymczasowego. Podobno włodarze Bayernu szukali następcy po Niko Kovacu, ale nie znaleźli nikogo właściwego na rynku. Tymczasem 54-letni Flick szybko zasłużył na zaufanie włodarzy klubu.</p>
      <p>Obecny szkoleniowiec mistrzów Niemiec zastąpił Kovaca 3 listopada. Od tego czasu Bawarczycy, z będącym w znakomitej formie Robertem Lewandowskim, wygrali u siebie w Lidze Mistrzów z Olympiakosem Pireus 2:0 oraz prestiżowy mecz w Bundeslidze z Borussią Dortmund 4:0. Jeśli wyniki będą nadal tak dobre, Flick ma szansę zostać do końca sezonu. <br/><br/>Po jedenastu kolejkach niemieckiej ekstraklasy Bayern zajmuje trzecie miejsce z dorobkiem 21 punktów i traci cztery do prowadzącej Borussii Moenchengladbach. Lewandowski z 16 golami jest zdecydowanym liderem klasyfikacji strzelców Bundesligi.</p>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/017f5961-34b0-4e96-85f2-3809bd4971fe.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Flick triumfuje<cite>Źródło: Getty Images</cite></figcaption>
      </figure>
      <p>Autor: dasz / Źródło: eurosport.pl, PAP</p>
    </article>
  </body>
</html>