<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/15/gavrilovic-neke-odluke-treba-da-se-donose-u-paketu-nastavicu-da-verujem/"/>
    <meta property="og:site_name" content="Sportska centrala"/>
    <meta property="article:published_time" content="2019-11-15T22:48:52+00:00"/>
    <meta property="og:title" content="Gavrilović: Neke odluke treba da se donose u paketu, nastaviću da verujem"/>
    <meta property="og:description" content="Trener Crvene zvezde, Andrija Gavrilović, rekao je nakon poraza od Asvela da je presudila agresivnost protivnika na ofanzivnom skoku uz odbranu u važnim trenucima. – Želeo bih da čestitam protivniku na velikoj borbi koju je pokazao i na tome što su verovali 45 minuta. Mislim da je razlog što su pobedili bila njihova agresivnost na […]"/>
  </head>
  <body>
    <article>
      <h1>Gavrilović: Neke odluke treba da se donose u paketu, nastaviću da verujem</h1>
      <address><time datetime="2019-11-15T22:48:52+00:00">15 Nov 2019, 22:48</time> by <a rel="author">Zile</a></address>
      <p>Trener Crvene zvezde, Andrija Gavrilović, rekao je nakon poraza od Asvela da je presudila agresivnost protivnika na ofanzivnom skoku uz odbranu u važnim trenucima.</p>
      <p>– <b>Želeo bih da čestitam protivniku na velikoj borbi koju je pokazao i na tome što su verovali 45 minuta. Mislim da je razlog što su pobedili bila njihova agresivnost na ofanzivnom skoku i odbrana u važnim momentim, ali i to što nismo uspeli da u bitnim momentima pronađemo bitna rešenja. Zadovoljan sam time što sam imao priliku da zovem tajm-aut 15 sekundi pre kraja u regularnom delu i 27 sekundi pre kraja u produžetku. U prvom slučaju dogovor nije ispoštovan, igrači su se raširili da ostave Davidovcu mismeč, ali to nije bio plan. U drugom slučaju, kada je trebalo da napadnemo, Lorenzo Braun se okliznuo i mi smo počeli da jurimo loptu po pobedu. U utakmici na domaćem terenu, imati tajm-aut u završnici je prednost. Očigledno mi tu prednost nismo iskoristili, a osim ta dva poena, bilo ih je još koji bi doneli pobedu. Promašenih otvorenih šuteva, promašenih polaganja… Uz njihovu agresivnost i moja odluka da toliko vremena dam našem trenutno jedinom plejmejkeru. To je dovelo da mi akcije započinjemo kasnije, uz njihovu agresivnost naravno i na kraju rezultat</b>, rekao je Gavrilović.</p>
      <p>On je istakao da veruje u ove igrače.</p>
      <p>– <b>Neke odluke ako treba da se donose, treba u paketu. Ja sam na ovom mestu tri nedelje i pokušavam da radom učinim to da ekipa bude bolja. Verujem u ove igrače jer su to igrači sa kojima radim. Dok mi se daje prilika da radim sa njima, nastaviću da verujem. Ne mislim da zbog izgubljene utakmice i razočarenja, malte ne dobijene utakmice, ne mislim da treba da radikalno prestanem da verujem u ono što radim i u ljude sa kojima radim. A, mislim i da nemam drugi izbor.</b></p>
      <p>Gavrilović je uveren da ovi igrači Zvezde mogu mnogo bolje.</p>
      <p>– <b>Mislim da Zvezda može da igra bolje, da treba da igra bolje i da je večeras trebalo da igra bolje. Moramo aktivnije da kažnjavamo šta radi odbrana protivnika, slažem se da večeras nismo pokazali napredak. Deo toga moram da pripišem fizičkim karakteristikama protivnika, a drugi deo mogu da prepišem svojoj ekipi i neispunjavanju onoga što smo pripremali u ova dva ciklusa. Mislim da povratkom Filipa Čovića, sa preraspodelom minuta, sa podizanjem forme Davidovca i vraćanjem samopouzdanja Dženkinsu možemo da izgledamo bolje. Na primer, Lazić i Dobrić su uradili šta je trebalo. Faje osim u trenucima realizacije je dao ono što treba. Centri su bili dosta udaljeni od obruča zbog sposobnosti i gabarita Džakirija koji je mnogo uticao na procente. To su neke stvari koje se već sada vide, sigurno da želite da čujete globalna i revolucionarna rešenja, a meni je lakše da pričam o terenu</b>, zaključio je Gavrilović.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/16/posle-poraza-od-asvela-jos-losih-vesti-za-zvezdu/"/>
        <a href="https://www.sportskacentrala.com/2019/11/15/zvezda-ispustila-dvocifrenu-prednost-produzetak-koban-za-crveno-bele/"/>
        <a href="https://www.sportskacentrala.com/2019/11/15/live-crvena-zvezda-asvel/"/>
        <a href="https://www.sportskacentrala.com/2019/11/15/oglasio-se-i-kk-partizan-dali-smo-sve-od-sebe-ali-je-za-neke-pomake-ipak-potrebno-dvoje/"/>
        <a href="https://www.sportskacentrala.com/2019/11/15/saopstenje-iz-zvezde-zahvaljujemo-se-partizanu-ali/"/>
        <a href="https://www.sportskacentrala.com/2019/11/14/kvote-za-zvezda-asvel-nikad-manja-kvota-na-zvezdu-u-crveno-beloj-areni/"/>
        <a href="https://www.sportskacentrala.com/2019/11/14/karte-za-derbi-u-prodaji-od-petka-navijacima-zvezde-dozvoljeno-prisustvo/"/>
        <a href="https://www.sportskacentrala.com/2019/11/13/lazic-beron-i-gavrilovic-pred-asvel-plus-veoma-vazna-informacija-iz-zvezde/"/>
        <a href="https://www.sportskacentrala.com/2019/11/12/zvezda-cilja-trecu-pobedu-pocela-prodaja-ulaznica-za-mec-sa-asvelom/"/>
      </related>
    </article>
  </body>
</html>