<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/esteri/19_novembre_16/bolivia-5-morti-scontri-pro-morales-polizia-d6676054-0814-11ea-8951-efe1bce1b1d2.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-15T22:00:00+00:00"/>
    <meta property="og:title" content="Bolivia: 8 morti in scontri trapro-Morales e polizia"/>
    <meta property="og:description" content="Fonti mediche, almeno 75 i feriti a Sacaba, vicino Cochabamba"/>
  </head>
  <body>
    <article>
      <h1>Bolivia: 8 morti in scontri tra<br/>pro-Morales e polizia</h1>
      <h2>Secondo fonti mediche sarebbero almeno 75 i feriti a Sacaba, vicino Cochabamba, nel centro del Paese</h2>
      <address><time datetime="2019-11-15T22:00:00+00:00">15 Nov 2019, 22:00</time> by <a rel="author">Redazione Online</a></address>
      <p>Otto persone sono state uccise e almeno 75 sono rimaste ferite in uno scontro tra manifestanti pro-Evo Morales e soldati e polizia nella città boliviana di Sacaba, vicino a Cochabamba, nel centro del Paese. Lo ha riferito il direttore dell’ospedale cittadino, Guadalberto Lara. La maggior parte delle vittime — ha aggiunto — sono state raggiunte da colpi di arma da fuoco.</p>
      <p><b>Migliaia di manifestanti, in gran parte indigeni, si erano radunati a Sacaba </b>fin dal mattino, protestando pacificamente. Gli scontri sono scoppiati quando un folto gruppo di dimostranti hanno tentato di attraversare un checkpoint militare vicino a Cochabamba, dove sostenitori e avversari di Morales si sono affrontati per settimane.</p>
      <p><b>La Commissione interamericana dei diritti umani (Cidh) </b>ha condannato «l’uso sproporzionato» della forza di polizia e militari nella repressione delle manifestazioni di Sacaba. Via Twitter la Cidh ha ricordato che «le armi da fuoco debbono essere escluse dai dispositivi utilizzati per il controllo delle proteste sociali». L’organismo umanitario ha infine ribadito che «lo Stato ha l’obbligo di assicurare il diritto alla vita e all’integrità fisica di quanti protestano pacificamente».</p>
    </article>
  </body>
</html>