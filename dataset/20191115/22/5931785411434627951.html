<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/15/medvedev-nije-pomogao-nadalu-zverev-nastavlja-odbranu-titule/"/>
    <meta property="og:site_name" content="Sportska centrala"/>
    <meta property="article:published_time" content="2019-11-15T22:43:04+00:00"/>
    <meta property="og:title" content="Medvedev nije pomogao Nadalu, Zverev nastavlja odbranu titule"/>
    <meta property="og:description" content="Rafael Nadal će godinu završiti kao najbolji teniser sveta, ali je ujedno i završio nastup na ATP finalu u Londonu. U polufinale je mogao da ga pogura jedino trijumf Danila Medvedeva protiv Aleksandra Zvereva, ali je Nemac nakon 1 časa i 20 minuta trijumfovao sa 2:0, po setovima 6:4, 7:6(4). Zverev je već u prvom […]"/>
  </head>
  <body>
    <article>
      <h1>Medvedev nije pomogao Nadalu, Zverev nastavlja odbranu titule</h1>
      <address><time datetime="2019-11-15T22:43:04+00:00">15 Nov 2019, 22:43</time> by <a rel="author">Zile</a></address>
      <p>Rafael Nadal će godinu završiti kao najbolji teniser sveta, ali je ujedno i završio nastup na ATP finalu u Londonu.</p>
      <p>U polufinale je mogao da ga pogura jedino trijumf Danila Medvedeva protiv Aleksandra Zvereva, ali je Nemac nakon 1 časa i 20 minuta trijumfovao sa 2:0, po setovima 6:4, 7:6(4). Zverev je već u prvom gemu u meču stekao brejk i ispostavilo se da je to bilo dovoljno za osvajanje prvog seta.</p>
      <p>Kasnije se ispostavilo da je to bio i jedini brejk u meču pa je pobednik drugog seta rešen u taj-brejku. Ruski teniser je vodio sa 2:1 i 3:2, ali je Zverev sa tri vezana poena prelomio taj-brejk i realizovao prvu meč loptu za plasman u polufinale i nastavak odbrane trofeja.</p>
      <p>U borbi za finale u subotu sastaće se Stefanos Cicipas i Rodžer Federer odnosno Aleksandar Zverev i Dominik Tim.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/15/nadal-preziveo-cicipasa-i-ceka-pobedu-medvedeva/"/>
        <a href="https://www.sportskacentrala.com/2019/11/14/beretini-nadigrao-umornog-tima/"/>
        <a href="https://www.sportskacentrala.com/2019/11/13/poznat-termin-meca-djokovic-federer/"/>
        <a href="https://www.sportskacentrala.com/2019/11/11/nole-rafa-i-rodzer-plovili-temzom-ili-cemo-se-svi-povuci-ili-nece-niko-video/"/>
        <a href="https://www.sportskacentrala.com/2019/11/10/tim-prepisivao-i-pobedio-federera/"/>
        <a href="https://www.sportskacentrala.com/2019/11/10/djokovicev-rutinski-start-u-londonu-italijan-za-zagrevanje/"/>
        <a href="https://www.sportskacentrala.com/2019/11/10/live-novak-djokovic-mateo-beretini/"/>
      </related>
    </article>
  </body>
</html>