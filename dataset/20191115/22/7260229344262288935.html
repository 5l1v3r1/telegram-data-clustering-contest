<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.corriere.it/cronaca/19_novembre_16/matsumoto-condizioni-stabili-si-esclude-l-ictus-annullati-eventi-40-anni-capitan-harlock-b7c36780-0858-11ea-bebc-dc68b9227425.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-15T22:00:00+00:00"/>
    <meta property="og:title" content="Matsumoto è sveglio e cosciente. Annullati gli eventi per i 40 anni di Capitan Harlock"/>
    <meta property="og:description" content="Il maestro giapponese è ricoverato alle Molinette di Torino"/>
  </head>
  <body>
    <article>
      <h1>Matsumoto è sveglio e cosciente. Annullati gli eventi per i 40 anni di Capitan Harlock</h1>
      <h2>Il maestro giapponese è ricoverato alle Molinette di Torino</h2>
      <address><time datetime="2019-11-15T22:00:00+00:00">15 Nov 2019, 22:00</time> by <a rel="author">Redazione online</a></address>
      <p>TORINO - Restano stabili le condizioni di Leiji Matsumoto, il maestro giapponese di fumetti che<a href="https://torino.corriere.it/cronaca/19_novembre_15/matsumoto-ospedale-un-malore-papa-capitan-harlok-grave-db2cd946-07e4-11ea-8951-efe1bce1b1d2.shtml"> venerdì sera si è sentito male ed è stato ricoverato alla Molinette</a> in condizioni giudicate gravi. Occorrono, secondo l’equipe di Anestesia e Rianimazione 2 diretto da Roberto Balagna, ancora 24 ore di degenza ma l’82enne è stato estubato. È sveglio e cosciente.</p>
      <slideshow>
        <figure>
          <img src="https://images2-torino.corriereobjects.it/methode_image/2019/11/15/Torino/Foto%20Gallery/14119767_MGTHUMB-INTERNA.jpg"/>
          <figcaption>Leiji Matsumoto a Torino: il leggendario fumettista giapponese visita la città</figcaption>
        </figure>
        <figure>
          <img src="https://images2-torino.corriereobjects.it/methode_image/2019/11/15/Torino/Foto%20Gallery/14119915_MGTHUMB-INTERNA.jpg"/>
          <figcaption>Leiji Matsumoto a Torino: il leggendario fumettista giapponese visita la città</figcaption>
        </figure>
        <figure>
          <img src="https://images2-torino.corriereobjects.it/methode_image/2019/11/15/Torino/Foto%20Gallery/2c547a69a4de0792862ea4a5d07d411f_MGTHUMB-INTERNA.jpg"/>
          <figcaption>Leiji Matsumoto a Torino: il leggendario fumettista giapponese visita la città</figcaption>
        </figure>
        <figure>
          <img src="https://images2-torino.corriereobjects.it/methode_image/2019/11/15/Torino/Foto%20Gallery/14119917_MGTHUMB-INTERNA.jpg"/>
          <figcaption>Leiji Matsumoto a Torino: il leggendario fumettista giapponese visita la città</figcaption>
        </figure>
        <figure>
          <img src="https://images2-torino.corriereobjects.it/methode_image/2019/11/15/Torino/Foto%20Gallery/14119909_MGTHUMB-INTERNA.jpg"/>
          <figcaption>Leiji Matsumoto a Torino: il leggendario fumettista giapponese visita la città</figcaption>
        </figure>
        <figcaption>Leiji Matsumoto a Torino: il leggendario fumettista giapponese visita la città</figcaption>
      </slideshow>
      <p>Naturalmente, tutti gli eventi del tour italiano di Matsumoto organizzati per i 40 anni di «Capitan Harlock» - uno dei suoi personaggi più famosi - sono annullati. A comunicarlo è l’associazione culturale che porta il nome del famoso disegnatore giapponese, ricoverato da ieri sera all’ospedale Molinette di Torino in prognosi riservata. «La presenza del Maestro - spiega l’associazione - è esclusa da tutti gli appuntamenti di Torino, Bologna e Reggio Emilia organizzati per la celebrazioni dei 40 anni di Capitan Harlock; appena possibile forniremo maggiori dettagli. Ci scusiamo con tutti gli appassionati anche nome del maestro ed auguriamo a lui pronta guarigione».</p>
      <h4>Lagioia (Salone del Libro): «Forza Maestro!»</h4>
      <p>«Tutti noi del Salone del Libro amiamo Leiji Matsumoto. Da Galaxy Express 999 a Danguard, da Starzinger a Capitan Harlock, le sue opere hanno contribuito alla nostra educazione artistica e sentimentale». Così il direttore della Buchmesse, Nicola Lagioia, esprime la sua vicinanza al disegnatore giapponese. «Saperlo in un momento difficile ci addolora - aggiunge Lagioia -. Gli siamo vicini, ci stringiamo intorno a lui. Forza maestro!». A Torino, Matsumoto avrebbe dovuto partecipare ad alcuni eventi al Mao, al Museo del Cinema e al Mufant per poi spostarsi a Bologna e Reggio Emilia il 18 e 19 novembre.</p>
    </article>
  </body>
</html>