<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191115_04718900"/>
    <meta property="og:site_name" content="De Standaard"/>
    <meta property="article:published_time" content="2019-11-15T22:08:00+00:00"/>
    <meta property="og:title" content="Honderdduizenden Zuid-Soedanezen ontheemd door overstromingen"/>
    <meta property="og:description" content="Door zware regen en overstromingen hebben meer dan 420.000 burgers in Zuid-Soedan hun huis moeten verlaten. Dat zegt de ngo Save the Children."/>
  </head>
  <body>
    <article>
      <h1>Honderdduizenden Zuid-Soedanezen ontheemd door overstromingen</h1>
      <address>
        <time datetime="2019-11-15T22:08:00+00:00">15 Nov 2019, 22:08</time>
      </address>
      <p>
        <b>Door zware regen en overstromingen hebben meer dan 420.000 burgers in Zuid-Soedan hun huis moeten verlaten. Dat zegt de ngo Save the Children.</b>
      </p>
      <p>Ongeveer 60 procent van de ontheemden waren al extreem ondervoed voor de ongewoon zware regenval begon in juli, zegt de ngo. In totaal zouden naar schatting 900.000 Zuid-Soedanezen, of 7 procent van de bevolking, getroffen zijn door de overstromingen.</p>
      <p>Door de overstromingen is het moeilijk om levensreddende hulp naar de gebieden te brengen. In sommige gebieden moest hulp zelfs tijdelijk opgeschort worden, zegt de organisatie.</p>
      <p>‘De overstromingen in Zuid-Soedan hebben een crisispunt bereikt en kinderen en hun families hebben dringend nood aan hulp. De getroffen gemeenschappen behoorden al tot de meest kwetsbare ter wereld’, zegt Rama Hansraj, de directeur van Save the Children voor Zuid-Soedan.</p>
      <p>De komende weken wordt meer regen verwacht. In oktober riep Zuid-Soedan al de noodtoestand uit toen bij overstromingen 9 burgers om het leven kwamen. Vijfentwintigduizend anderen moesten hun huis verlaten in 27 van de 32 staten van het Oost-Afrikaanse land.</p>
    </article>
  </body>
</html>