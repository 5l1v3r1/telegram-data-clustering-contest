<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/sport/175862/orca-s-in-derby-te-sterk-voor-ceres"/>
    <meta property="og:site_name" content="omroep flevoland"/>
    <meta property="article:published_time" content="2019-11-15T22:48:00+00:00"/>
    <meta property="og:title" content="Orca's in derby te sterk voor Ceres"/>
    <meta property="og:description" content="De basketballers van Orca's hebben vrijdagavond de derby tegen Ceres gewonnen. De ploeg van trainer Jurie Bakker was met 76-65 te sterk voor de Emmeloorders."/>
  </head>
  <body>
    <article>
      <h1>Orca's in derby te sterk voor Ceres</h1>
      <address>
        <time datetime="2019-11-15T22:48:00+00:00">15 Nov 2019, 22:48</time>
      </address>
      <p>
        <b>De basketballers van Orca's hebben vrijdagavond de derby tegen Ceres gewonnen. De ploeg van trainer Jurie Bakker was met 76-65 te sterk voor de Emmeloorders.</b>
      </p>
      <p>Lang ging het gelijk op. Pas in het derde kwart kon Orca's met fysiek en energiek spel het verschil maken. Met de steun van het thuispubliek kreeg de ploeg in die fase langzaam maar zeker meer grip op de jonge beweeglijke Emmeloorders.</p>
      <p>Het was voor het eerst in ruim vijftien jaar dat deze basketbalderby weer op de kalender stond. Beide ploegen doen het goed in de eerste klasse A. Na de overwinning op de Emmeloorders is Orca's gestegen naar de vierde plaats. De Emmeloorders zijn de nummer zes in de competitie.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>