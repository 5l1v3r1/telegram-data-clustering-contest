<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/politica/19_novembre_16/tweet-salvini-ospedali-aperti-anche-notte-weekend-se-vinciamo-emilia-ironia-rete-083f31c6-085e-11ea-bebc-dc68b9227425.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-15T22:00:00+00:00"/>
    <meta property="og:title" content="Il tweet di Salvini: «Ospedali aperti anche di notte e nei weekend se vinciamo in Emilia». Ironia in Rete"/>
    <meta property="og:description" content="La frase sugli ospedali, pronunciata dalla candidata leghista Lucia Borgonzoni, è stata ritwittata dal leader della Lega. Dando vita a una lunga serie di risposte ironiche"/>
  </head>
  <body>
    <article>
      <h1>Il tweet di Salvini: «Ospedali aperti anche di notte e nei weekend se vinciamo in Emilia». Ironia in Rete</h1>
      <h2>La frase sugli ospedali, pronunciata dalla candidata leghista Lucia Borgonzoni, è stata ritwittata dal leader della Lega. Dando vita a una lunga serie di risposte ironiche</h2>
      <address>
        <time datetime="2019-11-15T22:00:00+00:00">15 Nov 2019, 22:00</time>
      </address>
      <p>Il leader della Lega <b>Matteo Salvini </b><a href="https://www.corriere.it/politica/19_novembre_14/salvini-disfida-bologna-segnale-piazza-anti-lega-0e0cd952-0730-11ea-8c46-e24c6a436654.shtml">sta aumentando </a>la sua presenza in Emilia Romagna<a href="https://www.corriere.it/politica/19_novembre_15/04-politico-t1corriere-web-sezioni-430bf182-07ea-11ea-8951-efe1bce1b1d2.shtml"> in vista delle elezioni regionali </a>che si terranno il prossimo 26 gennaio. Durante un comizio al PalaDozza di Bologna, il 14 novembre, la candidata della Lega <b>Lucia Borgonzoni</b> ha promesso ai cittadini emiliano-romagnoli che, in caso di vittoria, tra i primi provvedimenti ci sarà l'apertura degli ospedali di notte e nel fine settimana. Nonostante l'evidente errore — gli ospedali, in Emilia-Romagna come in tutte le regioni italiane, sono attualmente già aperti 24 ore al giorno, 7 giorni su 7 e tutti i giorni dell'anno — la promessa è stata ribadita in un tweet dal leader della Lega (mai cancellato da Salvini o dal suo staff).</p>
      <p>Salvini e Borgonzoni, con ogni probabilità, si riferivano al fatto che <a href="https://corrieredelveneto.corriere.it/veneto/politica/19_novembre_16/ospedali-aperti-notte-progetto-veneto-ridurre-liste-d-attesa-42c90524-0886-11ea-9902-0e8591d8962e.shtml">in alcuni ospedali veneti, da alcuni anni, è possibile prenotare visite specialistiche anche in orari serali o durante il weekend</a>. (Una sperimentazione simile era stata lanciata anche a Bologna, ma è poi risultata poco richiesta dagli utenti). <br/><br/>In ogni caso, le reazioni alla frase della candidata, ripresa dal tweet del leader leghista, non si sono fatte attendere: mentre scriviamo, il tweet è stato commentato oltre 2 mila e 400 volte. Il primo politico a rispondere, con un post ironico, è stato l'attuale governatore dell'Emilia-Romagna <b>Stefano Bonaccini</b>: «Informo la cittadinanza che in Emilia-Romagna anche questo fine settimana il servizio sanitario sara' attivo, efficace ed efficiente come sempre. Salvini, non essendo di questa Regione, può certamente non saperlo e voglio quindi tranquillizzarlo. In caso di necessità, sarà sempre trattato con estrema cura dai nostri servizi, che sono al vertice di tutte le classifiche nazionali, come ha certificato il suo Governo pochi mesi fa, quando lui era ministro. Più preoccupante che a non sapere queste cose sia la mia sfidante».</p>
      <figure>
        <img src="https://images2.corriereobjects.it/methode_image/2019/11/16/Politica/Foto%20Politica/a2.jpg?v=201911161218"/>
      </figure>
      <p>Moltissimi i commenti ironici, a partire da quello di L<b>e frasi di Osho</b>:</p>
      <p>Eccone altri:</p>
    </article>
  </body>
</html>