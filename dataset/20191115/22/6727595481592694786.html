<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/rani-mukharji-s-mardaani-2-s-trailer-trending-on-internet123.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T22:50:00+00:00"/>
    <meta property="og:title" content="സീരിയല്‍ കില്ലറെ കണ്ടു പിടിക്കാനായി റാണി മുഖര്‍ജി; മര്‍ദാനി 2 വിന്റെ ട്രെയിലറിന് മികച്ച പ്രതികരണം"/>
    <meta property="og:description" content="Bollywood Rani Mukharjee Indian Cinema ഇന്ത്യയിലെ ലൈംഗികാതിക്രമ കേസുകള്‍ ചര്‍ച്ചചെയ്യുന്ന ബോളിവുഡ് ചിത്രം മര്‍ദാനി 2 വിന്റെ ട്രെയിലറിന് മികച്ച പ്രതികരണം. കഴിഞ്ഞ ദിവസം പുറ"/>
  </head>
  <body>
    <article>
      <h1>സീരിയല്‍ കില്ലറെ കണ്ടു പിടിക്കാനായി റാണി മുഖര്‍ജി; മര്‍ദാനി 2 വിന്റെ ട്രെയിലറിന് മികച്ച പ്രതികരണം</h1>
      <address><time datetime="2019-11-15T22:50:00+00:00">15 Nov 2019, 22:50</time> by <a rel="author">ന്യൂസ് ഡെസ്‌ക്</a></address>
      <p>ഇന്ത്യയിലെ ലൈംഗികാതിക്രമ കേസുകള്‍ ചര്‍ച്ചചെയ്യുന്ന ബോളിവുഡ് ചിത്രം മര്‍ദാനി 2 വിന്റെ ട്രെയിലറിന് മികച്ച പ്രതികരണം. കഴിഞ്ഞ ദിവസം പുറത്തിറങ്ങിയ  ചിത്രത്തിന്റെ ട്രെയിലര്‍ ഇന്ത്യയിലെ യാഥാര്‍ഥ്യങ്ങളെ തുറന്നു കാട്ടുന്നു എന്നാണ് സോഷ്യല്‍ മീഡിയ അഭിപ്രായപ്പെടുന്നത്.</p>
      <p>നടി റാണി മുഖര്‍ജി മുഖ്യകഥാപാത്രമായി എത്തുന്ന സിനിമയില്‍ പെണ്‍കുട്ടികളെ ലൈംഗികമായി അക്രമിച്ച് കൊലപ്പെടുത്തുന്ന സീരിയല്‍ കില്ലറെ അന്വേഷിക്കുന്ന പൊലീസുദ്യോഗസ്ഥയായ ശിവാനി ശിവജി എന്ന കഥാപാത്രമായാണ് റാണി എത്തുന്നത്.2014 ല്‍ മര്‍ദാനി എന്ന പേരിലിറങ്ങിയ ഈ സിനിമയുടെ ഒന്നാം ഭാഗം മികച്ച അഭിപ്രായം നേടിയിരുന്നു.രാജസ്ഥാനിലെ കോട്ടയാണ് ചിത്രത്തിന്റെ കഥാപരിസരം.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/helen-malayalam-movie-review-anna-ben-vineeth-sreenivasan-aju-varghese258.html?utm_source=doolnews&amp;utm_medium=related"/>
      </related>
      <p>ഇന്ത്യയില്‍ ബലാംത്സംഘക്കേസുകളിലെയും പ്രതികള്‍ 18 വയസ്സിനു താഴെയുള്ള ആണ്‍കുട്ടികളാണെന്ന ടൈറ്റിലോടെയാണ് ട്രെയിലര്‍ തുടങ്ങുന്നത്. സീരിയല്‍ റേപിസ്റ്റായ പിടികിട്ടാപുള്ളിയെ പ്രതിയെ കണ്ടു പിടിക്കാന്‍ ശ്രമിക്കുന്ന ശിവാനിയുടെ ശ്രമങ്ങളാണ് ട്രെയിലറില്‍ കാണാനാവുന്നത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>യഷ് രാജ് ഫിലിംസിന്റെ ബാനറില്‍ ആദിത്യ ചോപ്ര നിര്‍മിക്കുന്ന ചിത്രത്തിന്റെ ഒന്നാം ഭാഗത്തിന്റെ തിരക്കഥാകൃത്തായിരുന്ന ഗോപി പുത്രനാണ് മര്‍ദാനി 2 വിന്റെ സംവിധാനും തിരക്കഥയും നിര്‍വ്വഹിക്കുന്നത്. ഡിസംബര്‍ 13 നാണ് ചിത്രം തിയ്യറ്ററുകളില്‍ എത്തുന്നത്.</p>
      <figure>
        <iframe src="https://www.youtube.com/embed/dKeRIOA28Jk" width="560" height="315" data-service="Youtube" scrolling="no"/>
      </figure>
    </article>
  </body>
</html>