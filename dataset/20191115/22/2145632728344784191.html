<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18589640-echipa-netflix-agresata-de-taietorii-de-lemne-din-valea-cernei"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-15T22:00:00+00:00"/>
    <meta property="og:title" content="Echipa Netflix, agresată de tăietorii de lemne din Valea Cernei"/>
    <meta property="og:description" content="Echipa Netflix şi activiştii care îi însoţeau pe realizatori la filmările din România pentru seria de documentare ”Broken”, au fost agresaţi de exploatatorii de lemn din Valea Cernei, anunţă organizaţia Agent Green."/>
  </head>
  <body>
    <article>
      <h1>Echipa Netflix, agresată de tăietorii de lemne din Valea Cernei</h1>
      <address><time datetime="2019-11-15T22:00:00+00:00">15 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18589640/1/pad5370004-mediafax-foto-bogdan-dinoiu.jpg"/>
      </figure>
      <p>Echipa Netflix şi activiştii care îi însoţeau pe realizatori la filmările din România pentru seria de documentare ”Broken”, au fost agresaţi de exploatatorii de lemn din Valea Cernei, anunţă organizaţia Agent Green.</p>
      <p>”Arborii din pădurile seculare din mijlocul parcului naţional Domogled au ajuns o mobilă ieftină pe toată Planeta şi decepţioneazâ consumatorii. «Broken», este serialul Netflix care va fi difuzat în 190 de ţări începând cu 27.11. În episodul despre păduri, echipa Neflix şi Agent Green au fost agresate de tăietorii de lemne. Am scăpat cu bine toţi şi vom scoate adevărul la lumină despre monştrii care se ascund în spatele unei piese de mobilă ieftină”, a anunţat organizaţia Agent Green.</p>
      <p>”Pentru realizarea investigaţiei, jurnaliştii l-au contactat şi au stat de vorbă cu Gabriel Păun, activist de mediu la Agent Green, o organizaţie non-guvernamentală implicată activ în combaterea furtului de lemn din zona Banatului. Păun i-a condus prin pădurile care furnizează lemnul pentru fabricile de mobilier. «Cred că seria de documentare investigative Broken este prima prezenţă Netflix în România. Serialul expune partea întunecată a industriilor lemnului, cosmeticelor, plasticului şi ţigărilor electronice. Când vine vorba despre mobilă ieftină, de proastă calitate, care devastează pădurile şi se vinde pe toată planeta, România este cap de listă în episodul documentarului dedicat acestui subiect», spune activistul român”, au notat pe o reţea socială reprezentanţii ONG-ului înfiinţat în 2009.</p>
      <p>Gabriel Păun povesteşte că, în timpul filmărilor pentru documentar, atât el cât şi jurnaliştii americani au trecut prin clipe de coşmar, fiind sechestraţi în pădure de către exploatatorii de lemn.</p>
      <p>”Broken” grupează mai multe documentare realizate de creatorii seriilor ”Rotten” şi ”Anthony Bourdain: Parts Unknown” pentru platforma Netflix. Grupajul de reportaje de investigaţie expune fraude, fenomene de corupţie şi neglijenţă care marchează unele dintre cele mai cunoscut produse din lume.</p>
      <p>Seria ”Broken” abordează mai multe de produse şi afacerile necurate din spatele lor. Printre acestea se numără cosmetice, ţigările electronice, mobila şi industria produselor din plastic. Premiera serialului este programată pe 27 noiembrie.</p>
      <related>
        <a href="https://www.descopera.ro/cultura/18378311-sculptura-vie-padurea-care-creste-in-mijlocul-unui-stadion-de-fotbal-din-austria"/>
      </related>
      <related>
        <a href="https://www.descopera.ro/natura/18333384-bolivia-a-pierdut-in-cateva-luni-peste-un-milion-de-hectare-de-padure-din-cauza-incendiilor"/>
      </related>
      <related>
        <a href="https://www.descopera.ro/dnews/18333342-reuniune-a-statelor-sud-americane-privind-situatia-din-padurea-amazoniana"/>
      </related>
      <related>
        <a href="https://www.descopera.ro/dnews/18324480-incendiile-din-padurea-amazoniana-brazilia-a-respins-oferta-din-partea-g7-pentru-salvare"/>
      </related>
      <related>
        <a href="https://www.descopera.ro/natura/18236333-padurea-letea-acum-mai-usor-de-vizitat"/>
      </related>
      <related>
        <a href="https://www.descopera.ro/dnews/18122767-zone-radiatii-periculoase-identificate-padurea-rosie-cernobil"/>
      </related>
      <related>
        <a href="https://www.descopera.ro/descopera-in-romania/17878005-padurea-hoia-baciu-fenomene-paranormale-copaci-taiati"/>
      </related>
      <related>
        <a href="https://www.descopera.ro/natura/17572228-un-videoclip-arata-cum-respira-padurea"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18589382-se-reia-vaccinarea-gratuita-impotriva-hpv-in-romania-de-cand-va-incepe"/>
        <a href="https://www.descopera.ro/dnews/18588721-consiliul-regional-al-venetiei-inundat-pentru-prima-data-in-istorie-la-scurt-timp-dupa-ce-a-respins-masurile-impotriva-schimbarilor-climatice"/>
        <a href="https://www.descopera.ro/dnews/18586264-alerta-in-china-dupa-ce-doua-persoane-au-fost-diagnosticate-cu-ciuma-pneumonica"/>
        <a href="https://www.descopera.ro/dnews/18585562-noua-state-din-ue-cer-o-taxa-pentru-emisiile-de-carbon-ale-aeronavelor"/>
      </related>
    </article>
  </body>
</html>