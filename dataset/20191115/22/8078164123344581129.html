<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/esteri/19_novembre_16/usa-morto-sedicenne-che-ha-sparato-liceo-california-b003acf0-081a-11ea-8951-efe1bce1b1d2.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-15T22:00:00+00:00"/>
    <meta property="og:title" content="Usa: morto il sedicenne che ha sparato in liceo California"/>
    <meta property="og:description" content="Resta il mistero sul movente dell’aggressione che ha fatto due vittime"/>
  </head>
  <body>
    <article>
      <h1>Usa: morto il sedicenne che ha sparato in liceo California</h1>
      <h2>Resta il mistero sul movente dell’aggressione che ha fatto due vittime</h2>
      <address><time datetime="2019-11-15T22:00:00+00:00">15 Nov 2019, 22:00</time> by <a rel="author">Redazione Online</a></address>
      <p>È morto il ragazzo di 16 anni che ha sparato a cinque compagni di liceo uccidendone due, prima di ferirsi sparandosi alla testa, in una scuola del sud della California. Lo ha riferito il dipartimento dello sceriffo della contea di Los Angeles. Nathaniel Tennosuke Berhow, studente di origini orientali è morto in ospedale, vicino a sua madre, per le conseguenze delle ferite autoinferte. Con lui salgono a tre le vittime del suo attacco.</p>
      <p><b>Le indagini hanno intanto confermato che Berhow ha estratto </b>una pistola dallo zaino giovedì alla Saugus High School, nel sobborgo di Los Angeles di Santa Clarita, nel giorno del suo sedicesimo compleanno. Nell’aggressione sono morti la quindicenne Gracie Muehlberger e il quattordicenne Dominic Blackwell. Due ragazze rimangono ricoverate in ospedale ma ci si aspetta che vengano dimesse questo fine settimana. Resta il mistero sul movente dell’aggressione.</p>
    </article>
  </body>
</html>