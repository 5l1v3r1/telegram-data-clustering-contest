<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741914"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T22:46:00+00:00"/>
    <meta property="og:title" content="ราฟาตกรอบแต่ยังครองมือ1โลกถึงสิ้นปี"/>
    <meta property="og:description" content="'ราฟา' ชนะแต่ตกรอบ ทว่า ยังครองมือ 1 โลกถึงสิ้นปี ด้าน 'ซิตซิปาส' ลิ่วตัดเชือก 'เฟเดอเรอร์' ศึกเทนนิส 'เอทีพี ไฟนอลส์' 2019 ที่กรุงลอนดอน ประเทศอังกฤษ"/>
  </head>
  <body>
    <article>
      <h1>ราฟาตกรอบแต่ยังครองมือ1โลกถึงสิ้นปี</h1>
      <address>
        <time datetime="2019-11-15T22:46:00+00:00">15 Nov 2019, 22:46</time>
      </address>
      <p>
        <b>"ราฟา" ชนะแต่ตกรอบ ทว่า ยังครองมือ 1 โลกถึงสิ้นปี ด้าน "ซิตซิปาส" ลิ่วตัดเชือก "เฟเดอเรอร์" ศึกเทนนิส "เอทีพี ไฟนอลส์" 2019 ที่กรุงลอนดอน ประเทศอังกฤษ</b>
      </p>
      <p>การแข่งขันเทนนิส "เอทีพี ไฟนอลส์" 2019 ที่กรุงลอนดอน ประเทศอังกฤษ เมื่อวันศุกร์ที่ผ่านมา ในประเภทชายเดี่ยวรอบแบ่งกลุ่ม กลุ่ม อังเดร อากัสซี ผลปรากฏว่า ราฟาเอล นาดาล มือ 1 โลกชาวสเปน พิชิต สเตฟานอส ซิตซิปาส มือ 6 ของรายการจากกรีซ 6-7 (4/7), 6-4, 7-5 แต่ไม่เพียงพอจะผ่านเข้าสู่รอบตัดเชือก เพราะ ซิตซิปาส แม้จะแพ้ แต่ยังควงแขน "แชมป์เก่า" อเล็กซานเดอร์ ซเวเรฟ มือ 7 ของรายการจากเยอรมนี ที่เอาชนะ ดานิล เมดเวเดฟ มือ 4 ของรายการจากรัสเซีย 6-4, 7-6 (7/4) เข้าสู่รอบรองชนะเลิศต่อไป<br/><br/>สำหรับในรอบ 4 คนสุดท้าย ซิตซิปาส ที่เป็นแชมป์กลุ่ม จะดวลแร็กเก็ตกับแชมป์ 6 สมัย โรเจอร์ เฟเดอเรอร์ จากสวิตเซอร์แลนด์ ส่วน ซเวเรฟ จะพบกับ โดมินิค เธียม ที่คว้าแชมป์กลุ่ม บียอร์น บอร์ก<br/><br/>ด้าน นาดาล แม้จะไม่ได้เข้ารอบต่อไป แต่ชัยชนะในแมตช์นี้ทำให้เขาการันตีการครองมือ 1 โลกจนถึงสิ้นปี 2019 พร้อมได้รับถ้วยรางวัลหลังแมตช์ด้วย.</p>
    </article>
  </body>
</html>