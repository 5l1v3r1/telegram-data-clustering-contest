<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18588946-raport-alarmant-bacteriile-rezistente-la-antibiotice-ucid-mult-mai-multi-oameni-decat-s-a-crezut"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-15T22:00:00+00:00"/>
    <meta property="og:title" content="Raport alarmant: Bacteriile rezistente la antibiotice ucid mult mai mulţi oameni decât s-a crezut"/>
    <meta property="og:description" content="Un raport al autorităţilor americane arată că bacteriile rezistente la antibiotice omoară mai multe persoane decât se credea iniţial."/>
  </head>
  <body>
    <article>
      <h1>Raport alarmant: Bacteriile rezistente la antibiotice ucid mult mai mulţi oameni decât s-a crezut</h1>
      <address><time datetime="2019-11-15T22:00:00+00:00">15 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18588946/1/spital-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>Un raport al autorităţilor americane arată că bacteriile rezistente la antibiotice omoară mai multe persoane decât se credea iniţial.</p>
      <p>Un studiu pe care publicul şi specialiştii din Statele Unite ale Americii l-au aşteptat, în ultimii ani, a relevat realitatea crudă: în fiecare an, 3.000.000 de persoane sunt infectate de către bacteriile rezistente la antibiotice şi 35.000 dintre acestea mor din această cauză, notează <a href="http://www.sciencealert.com/nightmare-drug-resistant-superbugs-are-causing-more-deaths-than-previously-estimated?fbclid=IwAR0zXq8RmVcLysTrQJSn3yiyP0401ouxaEmgxyQm4LpQkidVuoAOusBY7zw">Science Alert</a>.</p>
      <p>Noul raport al Centrului pentru Controlul şi Prevenirea Bolilor (CDC) explică că patogeni precum bacterii, microbii sau ciupercile au dezvoltat o rezistenţă crescută la antibiotice şi, de asemenea, că aceştia dezvoltă noi modalităţi de a se proteja în faţa medicamentelor convenţionale. Astfel, incidenţa acestor infecţii extrem de periculoase devine tot mai mare în afara mediului spitalicesc. Studiul subliniază că, în decursul ultimelor trei decenii, nicio clasă nouă de <a href="https://www.descopera.ro/stiinta/14895845-6-lucruri-pe-care-trebuie-sa-le-stii-despre-antibiotice-trei-dintre-ele-le-facem-gresit-cu-totii-atunci-cand-luam-pastilele">antibiotice</a> nu a mai fost aprobată de către autorităţi şi introdusă pe piaţă.</p>
      <p>Pentru a reduce rata acestor infecţii care pot pune în pericol viaţa indivizilor, CDC recomandă populaţiei sporirea igienei mâinilor, vaccinarea, curăţarea hranei şi <a href="https://www.descopera.ro/dnews/10832967-o-superbacterie-cu-transmitere-sexuala-poate-fi-mai-rea-ca-sida-avertizeaza-cercetatorii">sexul protejat</a>.</p>
      <p>Printre patogenii care au devenit mai periculoşi odată cu trecerea timpului, CDC enumeră Clostridioides difficile (C. diff.), acest tip de infecţie „foloseşte” antibioticele care <a href="https://www.descopera.ro/dnews/16953676-cand-trebuie-si-cand-nu-trebuie-sa-luam-antibiotice-pentru-a-nu-deveni-periculoase">distrug flora</a> intestinală pentru a crea probleme de sănătate. Autorităţile estimează că 13.000 de persoane mor anul din această cauză, care se adaugă celor 35.000 de persoane omorâte de alte infecţii.</p>
      <p>Un raport din 2013 oferea cifre mai mici legate de problemele cauzate de către patogenii rezistenţi la antibiotice: 2.000.000 de persoane infectate şi 23.000 de decese. Pentru a obţine aceste noi date, oamenii de ştiinţă au extins numărul surselor pe care le-au folosit pentru colectarea datelor, apelând la registrele a peste 700 de unităţi de îngrijire intensivă.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/18419606-cercetatorii-au-identificat-modul-in-care-bacteriile-devin-rezistente-la-antibiotice">Cercetătorii au identificat modul în care bacteriile devin rezistente la antibiotice</a>
        </b>
      </p>
      <p>
        <b>
          <a href="https://www.descopera.ro/stiinta/17798256-bacteriile-rezistente-antibiotice-gasit-nasul">Bacteriile rezistente la antibiotice şi-au găsit naşul într-un loc surprinzător, cu ajutorul medicinei tradiţionale</a>
        </b>
      </p>
      <p>
        <b>
          <a href="https://www.descopera.ro/stiinta/17507303-cum-se-poate-lupta-impotriva-bacteriilor-rezistente-la-antibiotice">Cum se poate lupta împotriva bacteriilor rezistente la antibiotice</a>
        </b>
      </p>
      <p>
        <b>
          <a href="https://www.descopera.ro/dnews/16953676-cand-trebuie-si-cand-nu-trebuie-sa-luam-antibiotice-pentru-a-nu-deveni-periculoase">Când trebuie şi când nu trebuie să luăm antibiotice pentru a nu deveni periculoase</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18487744-cum-microbiomul-ar-putea-sa-duca-la-descoperirea-unor-noi-antibiotice"/>
        <a href="https://www.descopera.ro/stiinta/18419606-cercetatorii-au-identificat-modul-in-care-bacteriile-devin-rezistente-la-antibiotice"/>
        <a href="https://www.descopera.ro/stiinta/18186682-un-compus-din-canabis-poate-avea-aplicatii-impotriva-bacteriilor-rezistente-la-antibiotice"/>
        <a href="https://www.descopera.ro/natura/18148533-concentratii-periculoase-de-antibiotice-in-unele-rauri-din-lume"/>
      </related>
    </article>
  </body>
</html>