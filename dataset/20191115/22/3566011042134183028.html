<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547517.html/%D9%87%DB%8C%DA%86%DA%AF%D9%88%D9%86%D9%87-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA%DB%8C-%D8%AF%D8%B1-%D8%B1%D8%B2%D9%86-%D9%86%D8%AE%D9%88%D8%A7%D9%87%DB%8C%D9%85-%D8%AF%D8%A7%D8%B4%D8%AA-%D8%A8%D8%A7-%D9%82%D8%A7%D8%B7%D8%B9%DB%8C%D8%AA-%D8%A8%D8%A7%D8%B2%D8%A7%D8%B1-%D8%B4%D9%87%D8%B1%D8%B3%D8%AA%D8%A7%D9%86-%D8%B1%D8%A7-%D8%B1%D8%B5%D8%AF-%D9%85%DB%8C-%DA%A9%D9%86%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T22:55:00+00:00"/>
    <meta property="og:title" content="هیچگونه افزایش قیمتی در رزن نخواهیم داشت/با قاطعیت بازار شهرستان را رصد می کنیم"/>
    <meta property="og:description" content="فرماندار رزن با اشاره به افزایش قیمت بنزین گفت: هیچگونه افزایش قیمتی در سایر کالاها و اقلام مصرفی نخواهیم داشت و با دقت بازار را رصد می کنیم."/>
  </head>
  <body>
    <article>
      <h1>هیچگونه افزایش قیمتی در رزن نخواهیم داشت/با قاطعیت بازار شهرستان را رصد می کنیم</h1>
      <h2>فرماندار شهرستان رزن:</h2>
      <address>
        <time datetime="2019-11-15T22:55:00+00:00">15 Nov 2019, 22:55</time>
      </address>
      <p>فرماندار رزن با اشاره به افزایش قیمت بنزین گفت: هیچگونه افزایش قیمتی در سایر کالاها و اقلام مصرفی نخواهیم داشت و با دقت بازار را رصد می کنیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سید رضا سلامتی،فرماندار رزن در گفت و گو با خبرنگار  <a href="http://asrehamedan.ir/32028">عصر همدان</a> گفت: امروز با تشکیل کارگروه تنظیم بازار شرایط بازار بعد از اعلام طرح مدیریت مصرف بنزین به دقت بررسی شد.</p>
      <p>وی با بیان اینکه با جدیت و قاطعیت تمام وضعیت بازار در شهرستان را کنترل می کنیم گفت: هیچگونه افزایش قیمتی در هیچ بخش در اقلام مصرفی در شهرستان وجود نداشته است  و با دقت به تنظیم بازار شهرستان می پردازیم.</p>
      <p>سلامتی با اشاره به همراهی و کمک بسیار خوب کسبه و بازاریان شهرستان در موقعیت های مختلف به مدیریت بازار ادامه داد: در بخش تاکسیرانی درون شهری و برون شهری نیز هیچ افزایش قیمتی نخواهیم داشت.</p>
      <p>فرماندار رزن از وضعیت عادی و بسیار روان سوخت گیری در جایگاه سوخت شهرستان خبر داد و اظهار کرد :در تمام بخش‌های خدماتی و توزیعی شهرستان در بهترین شرایط قرار داریم و خدمت رسانی با بهترین شرایط در حال انجام است.</p>
      <p>انتهای پیام/</p>
    </article>
  </body>
</html>