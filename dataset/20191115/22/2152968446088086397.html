<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/15/kravi-otneseni-ot-uragan-namereni-jivi-na-ostrov.429785"/>
    <meta property="og:site_name" content="Dnes.bg"/>
    <meta property="article:published_time" content="2019-11-15T22:45:00+00:00"/>
    <meta property="og:title" content="Крави, отнесени от ураган, намерени живи на остров"/>
    <meta property="og:description" content="Те плували в морето между 6 и 10 километра | Dnes.bg"/>
  </head>
  <body>
    <article>
      <h1>Крави, отнесени от ураган, намерени живи на остров</h1>
      <h2>Те плували в морето между 6 и 10 километра</h2>
      <address><time datetime="2019-11-15T22:45:00+00:00">15 Nov 2019, 22:45</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Три крави, отнесени в морето от надигналите се води на американския Източен бряг заради урагана Дориан през септември, бяха намерени живи да си пасат на малък остров, съобщи АФП.<br/><br/>Животните са видени неотдавна от рейнджъри на крайбрежния парк Кейп Лукаут, три месеца след като са изчезнали на 6 септември, когато ураганът достигнал до крайбрежието на Северна Каролина. <br/><br/>Те са плували в морето от 6 до 10 км, докато са стигнали до песъчлив бариерен остров от веригата Аутър банкс. <br/><br/>Кравите са от стадо, отглеждано на свобода на частен терен на Сидар айлънд. Ураганът Дориан предизвиква там "мини цунами" и около 30 от животните загиват, някои отнесени в морето.<br/><br/>Трите крави са разпознати от човека, който се грижел за тях - Уди Ханкок. Те ще бъдат откарани с кораб до дома си, като вероятно ще бъдат седирани за пътуването, съобщава БТА.</p>
    </article>
  </body>
</html>