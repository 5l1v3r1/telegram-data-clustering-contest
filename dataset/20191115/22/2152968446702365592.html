<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/business/2019/11/15/biznesyt-s-vegansko-sirene-ochakva-svoia-probiv.429823"/>
    <meta property="og:site_name" content="Dnes.bg"/>
    <meta property="article:published_time" content="2019-11-15T22:15:00+00:00"/>
    <meta property="og:title" content="Бизнесът с веганско сирене очаква своя пробив"/>
    <meta property="og:description" content="Глобалният му пазар е на стойност 1,9 млрд. долара за 2018 г. | Dnes.bg"/>
  </head>
  <body>
    <article>
      <h1>Бизнесът с веганско сирене очаква своя пробив</h1>
      <h2>Глобалният му пазар е на стойност 1,9 млрд. долара за 2018 г.</h2>
      <address><time datetime="2019-11-15T22:15:00+00:00">15 Nov 2019, 22:15</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Хладилниците в цяла Европа и САЩ са пълни с бадемови напитки, овесени млека и заместители на животинските храни на растителна основа. И така, къде обаче се намира имитиращото сирене? Докато не стане по-вкусно, то вероятно ще остане извън кухнята, пише в свой анализ <a href="https://www.bloombergtv.bg/"><b>Bloomberg.<br/></b></a><br/>Глобалният пазар на веганско сирене е на стойност 1,9 млрд. долара за миналата година според Future Market Insights. То обаче е само част от индустрията за алтернатива на млечните продукти, като пазарът на истинско сирене се изчислява на 121 млрд. долара.</p>
      <p>Ново поколение предприемачи обаче се опитва да промени пазара, навлизайки в бума на производство на бургери, мляко, кисело мляко и сладолед на растителна основа. Тяхната цел е да бъде изтласкано от пазара фалшивото сирене с „гумен вкус“.</p>
      <p>Една такава фирма е New Roots с централа в подножието на Швейцарските Алпи. Основана само преди четири години, компанията с 15 служители сега доставя около 80 тона имитация на камембер, крема сирене и други до хиляди потребители, преминали на веган диета.</p>
    </article>
  </body>
</html>