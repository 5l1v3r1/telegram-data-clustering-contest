<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/congress-and-shivsena-worried-mla-poaching.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T22:13:00+00:00"/>
    <meta property="og:title" content="മഹാരാഷ്ട്രയില്‍ കോണ്‍ഗ്രസും ശിവസേനയും പേടിയില്‍; കുലുങ്ങാതെ ശരത് പവാര്‍"/>
    <meta property="og:description" content="Congress Maharashtra National News NCP Sharad Pawar Shivsena Daily News India മഹാരാഷ്ട്രയില്‍ എത്രയും പെട്ടെന്ന് സഖ്യധാരണയിലെത്തി സര്‍ക്കാരുണ്ടാക്കണം എന്ന ആഗ്രഹത്തിലാണ് ക"/>
  </head>
  <body>
    <article>
      <h1>മഹാരാഷ്ട്രയില്‍ കോണ്‍ഗ്രസും ശിവസേനയും പേടിയില്‍; കുലുങ്ങാതെ ശരത് പവാര്‍</h1>
      <address><time datetime="2019-11-15T22:13:00+00:00">15 Nov 2019, 22:13</time> by <a rel="author">ന്യൂസ് ഡെസ്‌ക്</a></address>
      <p>മഹാരാഷ്ട്രയില്‍ എത്രയും പെട്ടെന്ന് സഖ്യധാരണയിലെത്തി സര്‍ക്കാരുണ്ടാക്കണം എന്ന ആഗ്രഹത്തിലാണ് കോണ്‍ഗ്രസും ശിവസേനയുമെന്ന് റിപ്പോര്‍ട്ട്. ഇന്ത്യ ടുഡേയാണ് ഇക്കാര്യം റിപ്പോര്‍ട്ട് ചെയ്യുന്നത്.</p>
      <p>തങ്ങളുടെ എം.എല്‍.എമാരെ ചൊല്ലിയാണ് കോണ്‍ഗ്രസിനും ശിവസേനയ്ക്കും ഭയം. കൂറുമാറുന്നതിന് വേണ്ടി ഇപ്പോള്‍ തന്നെ എം.എല്‍.എമാരെ പലരും ബന്ധപ്പെടുന്നുണ്ടെന്നും എത്രയും വേഗം സര്‍ക്കാരുണ്ടാക്കിയിട്ടില്ലെങ്കില്‍ നിലവിലെ എം.എല്‍.എമാരുടെ എണ്ണത്തില്‍ കുറവ് വന്നേക്കാമെന്നാണ് കോണ്‍ഗ്രസ്,ശിവസേന പാര്‍ട്ടികളുടെ ഭയം.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>അതേ സമയം എന്‍.സി.പി അദ്ധ്യക്ഷന്‍ ശരത് പവാറിനെ ഈ ഭയം ബാധിച്ചിട്ടില്ലെന്ന് റിപ്പോര്‍ട്ടില്‍ പറയുന്നു. തന്റെ പാര്‍ട്ടിയില്‍ നിന്ന് ഒരു എം.എല്‍.എ പോലും വിട്ടുപോവില്ലെന്ന അതിയായ ആത്മവിശ്വാസത്തിലാണ് പവാര്‍ എന്നും റിപ്പോര്‍ട്ടിലുണ്ട്.</p>
      <related>
        <a href="https://www.doolnews.com/asaduddin-owaisi-about-ayodhya-verdict.html?utm_source=doolnews&amp;utm_medium=related"/>
      </related>
      <related>
        <a href="https://www.doolnews.com/savarkkar-grandson-response-about-congress-shiv-sena-alliance.html?utm_source=doolnews&amp;utm_medium=related"/>
      </related>
      <p>മഹാരാഷ്ട്രയില്‍ 20 ദിവസത്തിനുള്ളില്‍ സര്‍ക്കാരുണ്ടാക്കുമെന്നും മുഖ്യമന്ത്രി ശിവസേനയില്‍നിന്നായിരിക്കുമെന്നും എന്‍.സി.പി നേതാവ് നവാബ് മാലിക് പറഞ്ഞിരുന്നു. സര്‍ക്കാര്‍ രൂപീകരിക്കുന്നതിന് മുന്നോടിയായി ശിവസേനയും എന്‍.സി.പിയും കോണ്‍ഗ്രസും ചേര്‍ന്ന് പൊതു മിനിമം പരിപാടിയുടെ അന്തിമ കരട് രേഖയും പൂര്‍ത്തിയാക്കിയിട്ടുണ്ട്. ഇത് മൂന്ന് പാര്‍ട്ടികളുടേയും അധ്യക്ഷന്മാര്‍ക്ക് കൈമാറിയിരിക്കുകയാണ്.</p>
      <related>
        <a href="https://www.doolnews.com/shiv-sena-forced-to-accept-sharad-pawar-s-all-dimands-in-maharashtra.html?utm_source=doolnews&amp;utm_medium=related"/>
      </related>
      <related>
        <a href="https://www.doolnews.com/sndp-leader-held-in-calicut-744-liters-of-counterfeit-weed257.html?utm_source=doolnews&amp;utm_medium=related"/>
      </related>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/VagkJ0Tc7f8" width="560" height="315" data-service="Youtube" scrolling="no"/>
      </figure>
    </article>
  </body>
</html>