<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640187/%D8%AC%D8%A7%DB%8C%DA%AF%D8%A7%D9%87-%D8%A7%DB%8C%D8%B1%D8%A7%D9%86-%D8%AF%D8%B1-%D8%B1%D8%AF%D9%87%E2%80%8C%D8%A8%D9%86%D8%AF%DB%8C%E2%80%8C%D9%87%D8%A7%DB%8C-%D8%A7%D9%82%D8%AA%D8%B5%D8%A7%D8%AF-%D8%B3%DB%8C%D8%A7%D8%B3%DB%8C-%D8%AF%D8%B1-%D8%AF%D9%86%DB%8C%D8%A7-%DA%86%DB%8C%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T22:51:00+00:00"/>
    <meta property="og:title" content="جایگاه ایران در رده‌بندی‌های اقتصاد سیاسی در دنیا چیست؟"/>
    <meta property="og:description" content="در شرایطی که بهره‌وری صنایع پایین است همچنین خودروسازها قادر به تولید خودرو باکیفیت نیستند، و نیز بخش قابل توجهی از انرژی تولید شده در شبکه تولید و توزیع اتلاف می‌شود،"/>
  </head>
  <body>
    <article>
      <h1>
        <a href="https://www.bultannews.com/fa/news/640187/%D8%AC%D8%A7%DB%8C%DA%AF%D8%A7%D9%87-%D8%A7%DB%8C%D8%B1%D8%A7%D9%86-%D8%AF%D8%B1-%D8%B1%D8%AF%D9%87%E2%80%8C%D8%A8%D9%86%D8%AF%DB%8C%E2%80%8C%D9%87%D8%A7%DB%8C-%D8%A7%D9%82%D8%AA%D8%B5%D8%A7%D8%AF-%D8%B3%DB%8C%D8%A7%D8%B3%DB%8C-%D8%AF%D8%B1-%D8%AF%D9%86%DB%8C%D8%A7-%DA%86%DB%8C%D8%B3%D8%AA">جایگاه ایران در رده‌بندی‌های اقتصاد سیاسی در دنیا چیست؟</a>
      </h1>
      <h2>در شرایطی که بهره‌وری صنایع پایین است همچنین خودروسازها قادر به تولید خودرو باکیفیت نیستند، و نیز بخش قابل توجهی از انرژی تولید شده در شبکه تولید و توزیع اتلاف می‌شود،</h2>
      <address><time datetime="2019-11-15T22:51:00+00:00">15 Nov 2019, 22:51</time> by <a rel="author">بولتن نیوز | bultannews.com</a></address>
      <p><b>گروه اقتصادی- امید رامِز:</b> در رده‌بندی شاخص‌ جهانی شکنندگی اقتصادی economic fragility index ایران با نمره ۸۰-۷۰ در سطح هشدار یا warning قرار دارد.</p>
      <p>به گزارش <a href="https://www.bultannews.com/">بولتن نیوز</a>، در رده‌بندی کشورها بر اساس "تاب‌آوری <b>اقتصاد</b>ی" یا resilience index ایران در رتبه ۱۲۰ از ۱۳۰ قرار دارد.<br/><br/><b>شاخص‌های بهره‌وری</b></p>
      <p>بر اساس پژوهش‌های صورت گرفته از آنجایی که خود <b>دولت</b> به واسطه شرکت‌های دولتی و پروژه‌های عمرانی بزرگترین مصرف‌کننده انرژی در کشور است، هر یک واحد شوک در قیمت حامل انرژی به میزان ۱.۲ واحد در هزینه‌های جاری و ۱.۴ در هزینه‌های سرمایه‌ای به دولت هزینه تحمیل می‌شود.</p>
      <p>به اضافه اینکه به علت افزایش بهای انرژی و رکود حاصله هم درآمد شرکت‌های دولتی کاهش می‌یابد و هم دولت از درآمد مالیاتی بازار که دچار رکود شده محروم می‌شود و اگر ناچار به فشار باشد، حتی رکود را نیز تعمیق می‌کند.</p>
      <p>غلط رایج در ارزیابی‌های اقتصادی که مبنای تصمیم‌گیری دولت هم هست این است که می‌توان با تخصیص حتی همه درآمد حاصل از حذف یارانه، افزایش هزینه خانوار مستضعف را جبران کرد.</p>
      <figure>
        <img src="https://www.bultannews.com/files/fa/news/1398/8/24/1197686_993.jpg"/>
      </figure>
      <p>اما تحقیقات و تجربیات نشان می‌دهد افزایش هزینه خانوار تا ۳ برابر بیش از یارانه تعلق گرفته به آنهاست.<br/>مهمترین نکته مغفول "تورم انتظاری" و مهمترین تجربه، یک‌دهم شدن ارزش یارانه‌ها نسبت به سال ۸۸ است.</p>
      <p>در شرایطی که بهره‌وری صنایع پایین است همچنین خودروسازها قادر به تولید خودرو باکیفیت نیستند، و نیز بخش قابل توجهی از انرژی تولید شده در شبکه تولید و توزیع اتلاف می‌شود، حتی جایگزین مناسبی برای بنزین وجود ندارد، کشش قیمتی تقاضا برای بنزین پایین خواهد بود یعنی افزایش بها، مصرف را کم نخواهد کرد.</p>
      <figure>
        <img src="https://www.bultannews.com/files/fa/news/1398/8/24/1197688_278.jpg"/>
      </figure>
      <p>
        <b>زیرساخت‌های نهادی و نقض غرض</b>
      </p>
      <p>در زمانی که دولت اراده‌ای برای استفاده از مهمترین ابزار کسب درآمد یعنی وضع مالیات بر ثروت، درآمد، املاک و مستغلات، عادی سرمایه، مالیات بر مصرف ثروتمندان دهک اول و تخصیص آن به بودجه عمومی و منافع ملی ندارد، ادعای حذف یارانه مخفی ثروتمندان، ادعایی گزاف است.</p>
      <p>فقط در یک مورد دولت حاضر نیست از ده‌ها میلیارد تومان درآمد پزشکان و صدها میلیارد تومان درآمد پتروشیمی‌ها و معدنی‌ها مالیات اخذ کند.</p>
      <figure>
        <img src="https://www.bultannews.com/files/fa/news/1398/8/24/1197687_976.jpg"/>
      </figure>
      <p>این در حالی است که ثمرات افزایش بهای انرژی بازهم معطوف به دهک درآمد کم می‌رسد زیرا آنها مصرف‌کننده نهایی کالاها و خدمات دهک درآمد بالا هستند و دهک بالا با افزایش بهای انرژی بر قیمت کالا و خدمات خود خواهد افزود. به اضافه اینکه بی‌خودروها هم سهمیه‌ای ندارند.</p>
    </article>
  </body>
</html>