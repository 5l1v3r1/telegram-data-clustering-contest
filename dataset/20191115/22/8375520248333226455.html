<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/hitech/spivzasnovnik-vikipediji-stvoriv-novu-socmerezhu-640261.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T22:28:43+00:00"/>
    <meta property="og:title" content="Співзасновник Вікіпедії створив нову соцмережу"/>
    <meta property="og:description" content="Нова соціальна мережа називається WT: Social"/>
  </head>
  <body>
    <article>
      <h1>Співзасновник Вікіпедії створив нову соцмережу</h1>
      <address>
        <time datetime="2019-11-15T22:28:43+00:00">15 Nov 2019, 22:28</time>
      </address>
      <h4>Нова соціальна мережа називається WT: Social</h4>
      <p>Співзасновник Вікіпедії Джиммі Вейлз запустив соціальну мережу WT: Social.</p>
      <p>Про це повідомляє <a href="https://www.techspot.com/news/82780-wikipedia-jimmy-wales-has-launched-alternative-facebook-twitter.html">Techspot</a> з посиланням на Financial Times.</p>
      <p>«Співзасновник Вікіпедії Джиммі Вейлз запустив соціальну мережу під назвою WT: Social. Платформа має на меті конкурувати з Facebook та Twitter», - йдеться у публікації.</p>
      <p>Як зазначається, існувати нова соцмережа буде, як і Вікіпедія, на пожертви користувачів.</p>
      <p>На думку Вейлза, головною проблемою соцмереж є саме реклама, якій будуються бізнес-моделі. В результаті користувачі отримують інформацію низької якості.</p>
      <p>Видання нагадує, що два роки тому Вейлз запустив онлайн-видання Wikitribune, призначене для боротьби з фейковими новинами. Але воно не стало популярним, і тепер Вейлз змінив підхід і перезапустивши Wikitribune як WT: Social.</p>
      <p>На сайті так само будуть розміщуватися статті, але, на відміну від Facebook, де стрічка публікацій формується в залежності від кількості лайків, коментарів та інших факторів, у WT: Social буде використовуватися хронологічний порядок.</p>
      <p>WT: Social почала працювати місяць тому і на даний момент налічує близько 50 тисяч користувачів.</p>
      <p>Зареєструватися на платформі можна безкоштовно. Однак користувачі потрапляють у «короткий» список очікування, якщо вони не пожертвують гроші ($12,99 на місяць або $100 на рік) або не запросять друзів зареєструватися.</p>
      <p>Вейлз розраховує досягти мети в 50-500 млн користувачів, та запевняє, що соцмережа не передаватиме особисті дані третім особам.</p>
    </article>
  </body>
</html>