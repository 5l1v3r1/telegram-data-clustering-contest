<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640177/%D8%AA%D8%A7%D8%AB%DB%8C%D8%B1-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%A8%D8%B1-%D8%AA%D9%88%D8%B1%D9%85-%D8%A7%D8%B2-%D8%B2%D8%A8%D8%A7%D9%86-%D9%87%D9%85%D8%AA%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T22:29:00+00:00"/>
    <meta property="og:title" content="تاثیر افزایش قیمت بنزین بر تورم از زبان همتی"/>
    <meta property="og:description" content="رییس کل بانک مرکزی می‌گوید محاسبات اداره بررسی‌های اقتصادی بانک مرکزی نشان می‌دهد که تأثیر افزایش امروز قیمت بنزین در تورم، در حدود ۴ واحد ..."/>
  </head>
  <body>
    <article>
      <h1>
        <a href="https://www.bultannews.com/fa/news/640177/%D8%AA%D8%A7%D8%AB%DB%8C%D8%B1-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%A8%D8%B1-%D8%AA%D9%88%D8%B1%D9%85-%D8%A7%D8%B2-%D8%B2%D8%A8%D8%A7%D9%86-%D9%87%D9%85%D8%AA%DB%8C">تاثیر افزایش قیمت بنزین بر تورم از زبان همتی</a>
      </h1>
      <h2>رییس کل بانک مرکزی می‌گوید محاسبات اداره بررسی‌های اقتصادی بانک مرکزی نشان می‌دهد که تأثیر افزایش امروز قیمت بنزین در تورم، در حدود ۴ واحد ...</h2>
      <address><time datetime="2019-11-15T22:29:00+00:00">15 Nov 2019, 22:29</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عبدالناصر همتی در پستی اینستاگرامی نوشت: «متوسط<b> نرخ دلار</b> در <b>بازار آزاد</b> در سه ماه گذشته با ثبات نسبی معادل ۱۱۴۰۰ تومان بوده است. محاسبات اداره بررسی‌های اقتصادی بانک مرکزی نشان می‌دهد که تأثیر افزایش امروز قیمت بنزین در تورم، در حدود ۴ واحد درصد در سال خواهد بود.</p>
      <p>در این چند روز، تحت تأثیر انتظارات ناشی از تقاضای فصلی ارز، عوامل سیاسی و نیز اخبار افزایش قیمت بنزین، در مقایسه با نرخ میانگین سه ماه گذشته، افزایش قیمت دلار در بازار آزاد حدود ۳ درصد بوده است.</p>
      <p>اگر، همانطور که قبلاً تاکید کردم، وضعیت مطلوب ذخایر ارزی بانک مرکزی و نیز مازاد عرضه نسبت به تقاضای ارز در بخش اسکناس و حواله را هم در نظر بگیریم، نظریه بالا بودن ریسک سرمایه گذاری در ارز، همچنان پابرجا خواهد بود.</p>
      <p>تاکید این نکته نیز ضروری است که، نرخ فعلی ارز تحت تاثیر بیش‌جهش قبلی ناشی از عوامل انتظاری و تداوم تحریم‌ها بوده و از پشتوانه عوامل بنیانی برخوردار نیست.»</p>
    </article>
  </body>
</html>