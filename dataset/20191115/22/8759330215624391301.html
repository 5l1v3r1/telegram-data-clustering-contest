<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903915/beerschot-begint-tweede-periode-in-1b-met-knappe-zege-tegen-oud-heverlee-leuven.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T22:22:00+00:00"/>
    <meta property="og:title" content="Beerschot begint tweede periode in 1B met knappe zege tegen Oud-Heverlee Leuven"/>
    <meta property="og:description" content="Beerschot heeft de tweede periode niet beter kunnen inzetten. Op bezoek bij de eerste periodekampioen Oud-Heverlee Leuven behaalde het een klinkende zege. Het werd maar liefst 0-3."/>
  </head>
  <body>
    <article>
      <h1>Beerschot begint tweede periode in 1B met knappe zege tegen Oud-Heverlee Leuven</h1>
      <address>
        <time datetime="2019-11-15T22:22:00+00:00">15 Nov 2019, 22:22</time>
      </address>
      <p>
        <b>Beerschot heeft de tweede periode niet beter kunnen inzetten. Op bezoek bij de eerste periodekampioen Oud-Heverlee Leuven behaalde het een klinkende zege. Het werd maar liefst 0-3.</b>
      </p>
      <p>Beerschot begon met veel ambities aan de tweede periode tegen Oud-Heverlee Leuven, dat een feestweek achter de rug heeft na de winst van de eerste periodetitel. Veel doelgevaar kregen we niet te zien van beide ploegen, die vooral leken te wachten op het eerste foutje achterin bij de tegenstander. Tot de rust bleef het dan ook 0-0 in de tot dan bijzonder zoutloze partij.</p>
      <figure>
        <iframe data-src="https://twitter.com/kbeerschotva/status/1195435646502002690?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Na de rust begon Beerschot met vol goede moed aan de tweede helft. Dat leverde ook succes op. We waren amper drie minuten ver of er werd al gescoord via Holzhauser. Daar bleef het niet bij, zo'n vijf minuten later werd het zelfs 0-2. Noubissi was de doelpuntenmaker van dienst.</p>
      <p>Een half uur voor tijd was het helemaal boeken toe voor OHL. Jorn Vancamp besloot de wedstrijd met het derde doelpunt van de avond. Daar bleef het ook bij.</p>
      <figure>
        <iframe data-src="https://twitter.com/kbeerschotva/status/1195451195558637575?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>