<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/anna-skorohod-alyakin-vidpravleniy-pid-domashniy-aresht-novini-ukrajini-50053809.html"/>
    <meta property="og:site_name" content="НВ"/>
    <meta property="article:published_time" content="2019-11-15T15:51:00+00:00"/>
    <meta property="og:title" content="Скандал у Слузі народу: чоловіка Скороход відпустили під нічний домашній арешт"/>
    <meta property="og:description" content="Чоловіка народного депутата від Слуги народу Ганни Скороход Олексія Алякіна відпустили під нічний домашній арешт."/>
  </head>
  <body>
    <article>
      <h1>Скандал у Слузі народу: чоловіка Скороход відпустили під нічний домашній арешт</h1>
      <h2>Чоловіка народного депутата від Слуги народу Ганни Скороход Олексія Алякіна відпустили під нічний домашній арешт.</h2>
      <address>
        <time datetime="2019-11-15T15:51:00+00:00">15 Nov 2019, 15:51</time>
      </address>
      <p>Відповідне рішення прийняв суд у п'ятницю, 15 листопада, передають <a href="https://ukranews.com/news/666401-alyakina-otpustili-pod-nochnoj-domashnij-arest">Українські новини</a>.</p>
      <p>Суд ухвалив рішення обрати йому запобіжний захід у вигляді нічного домашнього арешту, тобто з 21:00 до 07:00.</p>
      <p>Прокуратура наполягала на екстрадиційному арешті Алякіна і має намір оскаржити це рішення.</p>
      <p>Чоловік нардепа від Слуги народу Ганни Скороход, <a href="https://nv.ua/ukr/ukraine/politics/anna-skorohod-alyakin-zatrimaniy-cherez-rozshuku-v-rosiji-novini-ukrajini-50053568.html">підприємець Олексій Алякін був затриманий в четвер, 14 листопада в Києві</a> за дорученням ГПУ в зв'язку з розшуком в РФ.</p>
      <p>Раніше повідомлялося, що <a href="https://nv.ua/ukr/ukraine/politics/sluga-narodu-viklyuchila-dvoh-nardepiv-novini-ukrajini-50053676.html">з фракції Слуга народу виключили народних депутатів Ганну Скороход та Антона Полякова.</a></p>
      <p>У фракції <a href="https://nv.ua/ukr/ukraine/politics/sluga-narodu-viklyuchila-skorohod-ta-polyakova-nazvana-prichina-50053691.html">пояснили виключення Полякова та Скороход їх неголосуванням за ті законопроекти, за якими є спільне рішення фракції.</a></p>
      <p>Напередодні <a href="https://nv.ua/ukr/ukraine/politics/nardep-skorohod-vlada-zatrimala-cholovika-pislya-moyeji-vidmovi-golosuvati-za-rinok-zemli-novini-ukrajini-50053503.html">Скороход з трибуни ВР заявила про те, що за дорученням одного з заступників Офісу президента (особистість вона не розкрила), а також заступника генпрокурора Віталія Каська її чоловік, колишній власник російського банку Пушкіно Олексій Алякін був незаконно затриманий</a>.</p>
      <p>Скороход вважає, що це було реакцією влади на те, що вона голосувала проти відкриття ринку землі.</p>
      <p>Глава фракції Слуга народу Давид Арахамія заявляв, що<a href="https://nv.ua/ukr/ukraine/politics/skandal-v-sluzi-narodu-nardepa-annu-skorohod-viklyuchat-z-frakciji-novini-ukrajini-50053519.html"> Скороход виключать з фракції Слуги народу</a> після її звинувачень на адресу керівництва фракції та Офісу президента.</p>
      <p>Також він стверджував, що <a href="https://nv.ua/ukr/ukraine/politics/arahamiya-zvinuvativ-skorohod-u-habarnictvi-novini-ukrajini-50053524.html">Скороход нібито неодноразово пропонувала іншим депутатам гроші за «рішення» тих чи інших питань.</a></p>
    </article>
  </body>
</html>