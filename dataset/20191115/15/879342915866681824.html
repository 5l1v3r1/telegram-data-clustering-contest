<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/15/novyna/suspilstvo/balakliyi-vijskovyx-skladax-stalysya-vybuxy-video"/>
    <meta property="og:site_name" content="Слово і Діло"/>
    <meta property="article:published_time" content="2019-11-15T15:51:12+00:00"/>
    <meta property="og:title" content="У Балаклії на військових складах сталися вибухи – відео"/>
    <meta property="og:description" content="У Міністерстві оборони України повідомили, що на території військового арсеналу сталася надзвичайна пригода під час вивезення снарядів. За попередніми даними, один із саперів отримав поранення."/>
  </head>
  <body>
    <article>
      <h1>У Балаклії на військових складах сталися вибухи – відео</h1>
      <address>
        <time datetime="2019-11-15T15:51:12+00:00">15 Nov 2019, 15:51</time>
      </address>
      <p>
        <b>У місті Балаклія в Харківській області <a href="https://www.slovoidilo.ua/2018/05/04/pogljad/bezpeka/stalosya-balakliyi-ta-chy-mozhna-bulo-unyknuty-vybuxiv">пролунали вибухи на території військового арсеналу</a>.</b>
      </p>
      <p>Про це повідомив мер Балаклії Іван Столбовий, передає <a href="https://kh.depo.ua/ukr/kh/na-kharkivshchini-stalisya-vibukhi-na-viyskovomu-arsenali-v-balaklii-201911151063851">Depo.Харьков</a>.</p>
      <p>«<i>Поодинокі вибухи пролунали на Балаклійському арсеналі. Зараз там знаходиться командир військової частини, пожежна частина наша, ДСНС. Вони оцінять ситуацію - і потім буде більш докладна інформація. Ситуація незрозуміла. Це сталося 20-30 хвилин тому</i>», - сказав Столбовий.</p>
      <figure>
        <iframe src="https://www.youtube.com/embed/VR0U1RAXOy8" width="480" height="270" data-service="Youtube" scrolling="no"/>
        <figcaption>Балаклея 15.11.2019/ пожар на военной базе/ Время 14-25<cite>Мой Доктор</cite></figcaption>
      </figure>
      <p>Відео вибухів на складах опублікував пресцентр ОПУ в Telegram.</p>
      <p>У Міністерстві оборони України повідомили, що на території військового арсеналу сталася надзвичайна пригода під час вивезення снарядів. За попередніми даними, один із саперів отримав поранення.</p>
      <related>
        <a href="https://www.slovoidilo.ua/2017/09/27/infografika/bezpeka/novobohdanivka-balakliya-kalynivka-istoriya-pozhezh-arsenalax-zbroyi-ta-obicyanky-politykiv"/>
      </related>
      <p>Прессекретар ДСНС у Харківській області Ігор Лупандін підтвердив НС на військовому арсеналі.</p>
      <p>«<i>Нас викликали на суху траву. Там само на території є містечко, яке відноситься до Балаклії. Подробиці будуть пізніше</i>», - повідомив він.</p>
      <p>Нагадаємо, в березні 2017 року Балаклії Харківської області <a href="https://www.slovoidilo.ua/2018/08/27/novyna/suspilstvo/pozhezha-balakliyi-yak-ide-rozsliduvannya">спалахнула пожежа на складах боєприпасів, вибухівка почала детонувати</a>. Була організована евакуація жителів з 7-кілометрової зони ураження (пізніше її розширили до 10 км). Над небезпечною зоною були заборонені польоти, обмежено рух на дорогах. СБУ кваліфікувала інцидент як диверсію. Через півроку розслідування на той час генеральний прокурор Юрій Луценко заявив, що був встановлений факт того, що з території Росії прибув безпілотник, який скинув заряди, які стали причиною вибуху під Балаклією.</p>
      <p>3 травня 2018 року на військових складах в Балаклії Харківської області <a href="https://www.slovoidilo.ua/2018/05/04/pogljad/bezpeka/stalosya-balakliyi-ta-chy-mozhna-bulo-unyknuty-vybuxiv">сталася ще одна пожежа</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2018/05/07/novyna/bezpeka/balakliyi-patruli-obstezhuyut-terytoriyu"/>
        <a href="https://www.slovoidilo.ua/2018/05/04/pidsumky/chy-bude-novyj-obmin-polonenymy-ta-versiyi-prychyn-pozhezhi-balakliyi.-holovne-den"/>
        <a href="https://www.slovoidilo.ua/2018/05/05/pogljad/bezpeka/vybuxy-vijskovyx-skladax-balakliyi-prychyny-ta-podalshi-diyi"/>
        <a href="https://www.slovoidilo.ua/2018/08/27/novyna/suspilstvo/balakliyeyu-spalaxnula-velyka-pozhezha-horilo-zvalyshhe"/>
      </related>
    </article>
  </body>
</html>