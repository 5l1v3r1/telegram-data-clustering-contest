<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_cerkovnij-sobor-postanoviv-rozirvati-zvzki-z-moskvoyu/938371"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T15:37:00+00:00"/>
    <meta property="og:title" content="Церковний собор постановив розірвати зв'зки з Москвою"/>
    <meta property="og:description" content="Собор єпископів у Новгородку - тепер Білорусь, 15 листопада 1415-го висвятив болгарського єпископа Григорія Цамбалака на митрополита Київського. Це була спроба українсько-литовської ієрархії позбутися впливу Москви. Ініціатива належала Великому князю Литовському Вітовту. Той намагався ..."/>
  </head>
  <body>
    <article>
      <h1>Церковний собор постановив розірвати зв'зки з Москвою</h1>
      <address><time datetime="2019-11-15T15:37:00+00:00">15 Nov 2019, 15:37</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938371_w_300.jpg?v=0"/>
        <figcaption>Великий князь Литовський Вітовт намагався позбутися впливу Москви на українську церкву, шляхом висвячення митрополитом Київським Григорія Цамбалака Фото: patrioti.net</figcaption>
      </figure>
      <p>Собор єпископів у Новгородку - тепер Білорусь, <b>15 листопада 1415-го</b> висвятив болгарського єпископа <b>Григорія Цамбалака</b> на митрополита Київського. Це була спроба українсько-литовської ієрархії позбутися впливу Москви.</p>
      <p>Ініціатива належала Великому князю Литовському <b>Вітовту</b>. Той намагався створити Литовську Митрополію для південних і західних православних єпархій. Цьому протидіяв Митрополит Київський і Всієї Русі <b>Фотій</b>, який був у Москві та перебував під впливом московської знаті.</p>
      <p>Спочатку великий князь відправив до Константинопольського патріарха <b>Евфімія</b> листа зі своїм кандидадом Григорієм, однак Фотію вдалося підкупити владику. Вдруге Вітовт попросив у патріарха представити вже його власну кандидатуру, але той мовчав.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_vid-ikoni-jde-syajvo-zasnuvali-monastir/938072"/>
      </related>
      <p>Тоді у Новогородку за особистим дозволом Вітовта собор єпископів у присутності українсько-литовської шляхти висвятив Григорія Цамбалака без згоди патріарха. Його обрання мотивували схожими прикладами <b>Клима Смолятича</b>, якого обрали у 1147-му, а також подібними прецедентами в інших православних країнах. Це обурило Фотія і патріарха, які наклали на ім'я Григорія анафему.</p>
      <p>Цамбалак очолював митрополію не довго. Під тиском Константинополя та польського окатоличення змушений був покинути митрополичу кафедру і виїхати до Молдови. Фотію вдалося ліквідувати Литовську митрополію та дещо посилити вплив Москви на православних українців.</p>
      <blockquote>Православна митрополія Константинопольського патріархату з центром у місті Києві діяла на українських теренах з часів хрещення Русі 988 до зруйнування Києва монголо-татарами у 1240-му. Після суперечок щодо нового центру митрополії владика Максим у 1299 році переніс митрополичу столицю до Владимира-на-Клязьмі. З того часу, й до 1461-го митрополити, що жили у Володимирі, носили титул "Київські та всієї Русі". З 1325-го кафедра митрополита переводиться в Москву, а з 1461-го титул змінюється на "Московський та всієї Русі".</blockquote>
    </article>
  </body>
</html>