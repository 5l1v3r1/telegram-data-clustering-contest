<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/ostia-ndrangheta-calabrese-in-trasferta-per-lo-spaccio-di-cocaina-in-manette-2-esponenti-del-clan-pizzata-e-pelle.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-15T15:44:58+00:00"/>
    <meta property="og:title" content="Ostia, Ndrangheta calabrese in trasferta per lo spaccio di cocaina: in manette 2 esponenti del Clan Pizzata e Pelle"/>
    <meta property="og:description" content="La Sezione Antidroga della Squadra Mobile di Roma, nel corso di una mirata attività di contrasto al traffico di sostanze stupefacenti nella località di Ostia Antica, ha tratto in arresto due calabresi appartenenti al clan “Pelle” di San Luca ed al clan “Pizzata” di Bovalino ed un siciliano. Gli investigatori hanno individuato la stanza di […]"/>
  </head>
  <body>
    <article>
      <h1>Ostia, Ndrangheta calabrese in trasferta per lo spaccio di cocaina: in manette 2 esponenti del Clan Pizzata e Pelle</h1>
      <address><time datetime="2019-11-15T15:44:58+00:00">15 Nov 2019, 15:44</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/1-mod-681x454.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>La Sezione Antidroga della Squadra Mobile di Roma, nel corso di una mirata attività di contrasto al traffico di sostanze stupefacenti nella località di Ostia Antica, ha tratto in arresto <b>due calabresi</b> appartenenti al <b>clan “Pelle” di San Luca</b> ed al <b>clan “Pizzata” di Bovalino </b>ed un<b> siciliano</b>.</p>
      <p>Gli investigatori hanno individuato la stanza di una albergo, in località Ostia, nella disponibilità  dei tre arrestati adibita ad un vero e proprio laboratorio per la lavorazione della droga.</p>
      <p>Nel corso dell’operazione, dentro la camera di albergo, sono stati rinvenuti più di 3 kg cocaina suddivisa in un pacco da 1 kg, riportante il marchio “RS”  appena confezionato ed ancora riposto all’interno di una pressa, ed altri 2 kg conservati in  buste sottovuoto nonchè sequestrati altrettanti kg di sostanza da taglio, la cui natura è ancora in corso di accertamento.</p>
      <p>In particolare la camera d’albergo era stata adibita dai tre arrestati ad un vero e proprio <b>centro per la raffinazione e lo smercio di cocaina</b>, difatti all’arrivo dei poliziotti dell’antidroga i due calabresi hanno cercato invano di lavare una pentola che stavano utilizzando per  cuocere la cocaina ed un frullatore e, successivamente, hanno cercato di gettare dalla finestra interi bustoni contenenti cocaina e di darsi alla fuga.</p>
      <p>All’interno dell’appartamento si è proceduto anche al sequestro di involucri vuoti di pacchi di cocaina, palloncini che venivano utilizzati per avvolgere i panetti di cocaina, nastro avvolgente trasparente, una pressa, un punteruolo, un batticarne, un colino, lievito e zucchero a velo ed altro materiale utilizzato per il “taglio” della cocaina.</p>
      <p>
        <b>
          <u>Le  modalità dell’arresto</u>
        </b>
      </p>
      <p>I poliziotti dell’Antidroga hanno notato il soggetto siciliano uscire dall’albergo con uno zaino che occultava all’interno di una macchina prima di allontanarsi a bordo della stessa.</p>
      <p>Pertanto gli operatori hanno fermato il soggetto a bordo dell’auto e proceduto a perquisizione personale e veicolare che dava esito positivo in quanto, all’interno dello zaino, veniva rinvenuta una pressa con all’interno un pacco da 1 kg di sostanza stupefacente.</p>
      <p>Gli investigatori in servizio di appostamento, dopo aver bloccato il conducente dell’auto, hanno proceduto alla perquisizione all’interno della camera d’albergo  rinvenendo la rimanente parte di sostanza stupefacente sequestrata.</p>
      <p>Gli arrestati avevano trovato un luogo sicuro ed isolato ove provvedere all’occultamento ed alla lavorazione della sostanza stupefacente riducendo al minimo i rischi di controlli da parte della forze dell’ordine che, tuttavia, ancora una volta sono riusciti ad intervenire e a debellare un’attività di spaccio.</p>
      <figure>
        <img src="https://www.ilcorrieredellacitta.com/wp-content/ewww/lazy/placeholder-768x1024.png"/>
      </figure>
      <figure>
        <img src="https://www.ilcorrieredellacitta.com/wp-content/uploads/2019/11/3-mod-681x908.jpg"/>
      </figure>
      <related>
        <h4>Articoli correlati</h4>
        <a href="https://www.ilcorrieredellacitta.com/news/ostia-ndrangheta-calabrese-in-trasferta-per-lo-spaccio-di-cocaina-in-manette-2-esponenti-del-clan-pizzata-e-pelle.html"/>
        <a href="https://www.ilcorrieredellacitta.com/ultime-notizie/fiumicino-anselmi-oggi-prima-seduta-del-tavolo-permanente-sulle-crisi-aziendali-territoriali.html"/>
        <a href="https://www.ilcorrieredellacitta.com/news-roma/roma-mamma-morta-di-parto-al-santeugenio-non-ce-lha-fatta-la-bambina-di-soli-nove-giorni.html"/>
        <a href="https://www.ilcorrieredellacitta.com/news/cronaca/roma-stretta-contro-lo-spaccio-i-falchi-della-polizia-in-azione-nei-quartieri.html"/>
        <a href="https://www.ilcorrieredellacitta.com/news-ardea/toglie-i-sigilli-ad-un-terreno-alle-salzare-e-lo-rivende-per-9-000-euro-truffa-alla-toto-ad-ardea.html"/>
        <a href="https://www.ilcorrieredellacitta.com/news-ardea/ardea-e-di-nuovo-incubo-buche-auto-squarcia-una-gomma-mamma-e-figlie-restano-bloccate-sotto-il-diluvio.html"/>
      </related>
    </article>
  </body>
</html>