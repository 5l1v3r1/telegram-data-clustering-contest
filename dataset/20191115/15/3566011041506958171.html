<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547458.html/10-%D9%86%D9%81%D8%B1-%D8%A7%D8%B2-%D9%81%D8%B9%D8%A7%D9%84%D8%A7%D9%86-%D9%86%D9%85%D8%A7%D8%B2-%D8%B4%D9%87%D8%B1%D8%B3%D8%AA%D8%A7%D9%86-%D8%A7%D8%B1%D8%AF%D9%84-%D8%AA%D8%AC%D9%84%DB%8C%D9%84-%D8%B4%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T15:13:00+00:00"/>
    <meta property="og:title" content="10 نفر از فعالان نماز شهرستان اردل تجلیل شدند"/>
    <meta property="og:description" content="دبیر ستاد اقامه نماز شهرستان اردل گفت:همزمان با برگزاری پنجمین اجلاس نماز شهرستان اردل از 10 نفر از فعالان این حوزه تجلیل شد."/>
  </head>
  <body>
    <article>
      <h1>10 نفر از فعالان نماز شهرستان اردل تجلیل شدند</h1>
      <h2>در پنجمین اجلاس نمازشهرستان اردل؛</h2>
      <address>
        <time datetime="2019-11-15T15:13:00+00:00">15 Nov 2019, 15:13</time>
      </address>
      <p>دبیر ستاد اقامه نماز شهرستان اردل گفت:همزمان با برگزاری پنجمین اجلاس نماز شهرستان اردل از 10 نفر از فعالان این حوزه تجلیل شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت الاسلام حمید بهرامی امام جمعه موقت شهر اردل در گفت و گو با خبرنگار <a href="http://jahanbinnews.ir/">جهانبین نیوز </a>ضمن تبریک به مناسب میلاد حضرت محمد(ص) و امام جعفر صادق(ع) گفت:  اجلاسیه اقامه نماز شهرستان اردل همزمان با هفته وحدت با حضور دانش‌آموزان، معلمان، مسؤولان و مردم شهرستان در سالن مهرگان برگزار شد و از 10 نفر از فعالان این حوزه تجلیل شد.</p>
      <p> </p>
      <figure>
        <img src="http://newsroom.dana.ir/content/upload/be1d387d-4001-4749-a557-99ce15671878.jpg"/>
      </figure>
      <p>بهرامی با استناد به بیانات مقام معظم رهبری در خصوص مزین شدن مدارس به نمازخوانی نوجوانان، افزود: اجلاسیه اقامه نماز در راستای فرمایشات رهبر فرزانه انقلاب و با شعار «نماز و مدرسه» برگزار شد تا گامی برای ترویج فرهنگ نمازخوانی در مدارس و آموزش صحیح نماز در سنین پایین باشد.</p>
      <p>وی همچنین به حضور سخنران ویژه دعوت شده از مرکز تخصصی نماز در اجلاسیه اشاره کرد و اظهار داشت: اهمیت نماز و راهکارهای عملی تشویق نوجوانان به نماز از مباحث مطرح شده در این مراسم بوده است.<br/><br/>انتهای پیام/</p>
    </article>
  </body>
</html>