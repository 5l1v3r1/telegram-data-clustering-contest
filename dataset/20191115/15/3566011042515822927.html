<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547456.html/%D9%85%D8%B3%D8%A6%D9%88%D9%84%D8%A7%D9%86-%D8%A8%D9%87-%D8%AA%D8%B9%D9%87%D8%AF%D8%A7%D8%AA%DB%8C-%DA%A9%D9%87-%D8%AF%D8%B1-%D9%82%D8%A8%D8%A7%D9%84-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%AF%D8%A7%D8%AF%D9%87-%D8%A7%D9%86%D8%AF-%D8%B9%D9%85%D9%84-%DA%A9%D9%86%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T15:02:00+00:00"/>
    <meta property="og:title" content="مسئولان به تعهداتی که در قبال افزایش قیمت بنزین داده‌اند عمل کنند"/>
    <meta property="og:description" content="امام جمعه موقت یاسوج گفت: مردم باید مراقب باشند دشمنان دنبال این هستند از این موقعیت سوء استفاده کنند و دنبال این هستند که بتوانند حاشیه سازی کنند این توطئه نیز مثل همیشه با کمک مردم خنثی می شود مسولان نیز باید به تعهداتی که داده اند عمل کنند."/>
  </head>
  <body>
    <article>
      <h1>مسئولان به تعهداتی که در قبال افزایش قیمت بنزین داده‌اند عمل کنند</h1>
      <h2>آن‌چه در خطبه‌های نمازجمعه استان مطرح شد؛</h2>
      <address>
        <time datetime="2019-11-15T15:02:00+00:00">15 Nov 2019, 15:02</time>
      </address>
      <p>امام جمعه موقت یاسوج گفت: مردم باید مراقب باشند دشمنان دنبال این هستند از این موقعیت سوء استفاده کنند و دنبال این هستند که بتوانند حاشیه سازی کنند این توطئه نیز مثل همیشه با کمک مردم خنثی می شود مسولان نیز باید به تعهداتی که داده اند عمل کنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhezagros.ir/">صبح زاگرس</a> امام جمعه موقت یاسوج  در خطبه های اول نماز عبادی سیاسی این هفته ضمن دعوت مردم به رعایت تقوا گفت: مسئولان جامعه باید در سختی ها و مشکلات همراه و کنار و غمخوار مردم باشند و درد و رنج مردم را درد و رنج خود بدانند این ویژگی ها از خصلت های پیامبر اکرم است پیامبر برای هدایت و رستگاری مردم سر از پا نمی شناخت خواهان عاقبت بخیری مردم بودند خداوند دو صفت رئوف و رحیم را بیان کرده است ای دو صفت برای هیچ پیامبر دیگری بیان نشده بود.<br/><br/>حجت الاسلام خاضع بیان کرد: نقل شده در جنگ احد پیامبر زخمی شد و در مکان های مختلف پیامبر را به شدت اذیت می کردند پیامبر از خدا تقاضا می کرد خدایا قوم مرا هدایت کن قوم مرا ببخش و از تقصیرات شان بگذر اینها نمی دانند.</p>
      <p>وی در خطبه های دوم نماز عبادی سیاسی این هفته ضمن دعوت مردم به رعایت تقوای الهی و پارسایی در دین گفت: میلاد خاتم الانبیا حضرت محمد (ص) و رئیس مذهب تشیع امام جعفر صادق (ع) و هفته وحدت را تبریک عرض می کنم، وحدت امت اسلامی از اصول مورد تاکید پیامبر اکرم، بزرگان دین و مراجع تقلید است که سفارش های زیادی داشتند، وحدت باعث عزت مسلمانان در پرتو دشمنی است، وهابیت، بهائیت و تشیع انگلیس با تفرقه افکنی و ایجاد جنگ های داخلی به دنبال محو اساس اسلام هستند.</p>
      <p>خاضع عنوان کرد: هواسمان هست شیعه چه امامانی هستیم آیا گاهی شهادت به حق می دهیم یا به سود همسایه و فامیل شهادت می دهیم وحدت یک ندا و یک امر ودستور قرآنی و الهی است؟</p>
      <p>وی ادامه داد: امروز ۲۴ابان روز کتاب و کتابخوانی است کتاب و مطالعه نقش مهمی در ارتقای سطح فرهنگ عمومی جامعه دارد غذای روح بشر است، بی توجهی به کتابخوانی آثار زیان باری برای هر جامعه‌ای دارد از جمله آن افزایش ناهنجاری هاست اگر در جاهایی ناهنجاری زیاد است باید بینیم مطالعه در آنجا چقدر است، نهادهای فرهنگی و خانواده ها همه باید تلاش کنیم برای اینکه کتاب ومطالعه انجام شود باید فرهنگ سازی کنیم.</p>
      <p>امام جمعه موقت یاسوج به هفته بسیج اشاره کرد و گفت: هفته ای که یادآور فرمان تاریخی امام مبنی بر تشکیل بسیج مستضعفین است نهادی مردمی و انقلابی است که امروز در چهلمین سال تشکیل به یک شجره طیبه تبدیل شده است رهبر انقلاب فرمودند جمهوری اسلامی به برکت تفکر بسیجی و عمل به حرکت بسیجی شکست ناپذیر است.</p>
      <p>وی ادامه داد: اکثر ملت ایران بسیجی است، شاید پرونده هم نداشته باشند اما روحیه آنها بسیجی است، این هفته را گرامی می داریم، بسیجیانی که با خون پاک خودشان باعث شدند ایرانی با عزت داشته باشیم، شاهد حاکم شدن تفکر بسیجی در جامعه باشیم، اگر تفکر بسیجی نهادینه شود مسئولان برای خدمت به مردم مسابقه می دهند نه برای گرفتن پست و مقام، در جامعه بسیجی خبری از رشوه، رانت و بی عدالتی و تبعیض نیست باید بسیجی عمل کنیم و بسیجی انتخاب کنیم.</p>
      <p>حجت الاسلام خاضع گفت: رهبر انقلاب در گام دوم انقلاب عدالت و مبارزه با فساد را به عنوان دو اصل مطرح کردند برای تحقق اقتصادی مقاومتی که بهترین روش مقابله با آخرین هاست نیازمند اجرای عدالت هستیم قوه قضاییه در این مدت برنامه ریزی خوب و اقدامات مناسب در زمینه مبارزه با فساد اقتصادی برداشته است.</p>
      <p>وی افزود:  ۴۹ هزار میلیارد تومان به بیت المال برگشت شده است ۱۸۰هزار هکتار از اراضی تصرف شده استرداد شد، ۴هزار میلیارد تومان فرار مالیاتی بوده که برگشته است و دستگیری دانه درشت ها از اقدامات قوه قضائیه است، لازم است از اقدامات قاطع قوه قضاییه حمایت کنیم تا با قوت و صلابت بیشتر و بدون توجه به دو قطبی های کاذب به این مبارزه بی امان علیه مفسدین اقتصادی ادامه دهند تا زمینه برای تحقق عدالت اقتصادی و اقتصاد مقاومتی فراهم شود.</p>
      <p>امام جمعه موقت یاسوج به برجام نیز اشاره کرد و گفت: در پی بد عهدی آمریکای جهان خوار ایران بعد از یک سال تعهدات خود را کاهش داد، هر دو ماه یک گام برداشته شد، هر چند سه گام اول بیشتر هشدار بود و گام چهارم عملی بود، غنی سازی از سرگرفته شد این گام ها گرچه لازم بود اما کافی نیست، کمتر از دو ماه دیگر موعود دوم به پایان می رسد، انتظار می رود مسولان کشور را بیشتر معطل وعده های فریب کارانه دشمنان نکنند دشمنی که دشمنی آنها مشخص است معطل کردن کشور بر اساس وعده های دروغین اروپا چیزی جز رکود اقتصادی و توقف اقتصاد و تولید را به دنبال نخواهد داشت.</p>
      <p>حجت الاسلام خاضع در خصوص گران شدن بنزین گفت: در کشور ما به دلیلی اختلاف قیمت بنزین با کشور های دیگر قاچاق می شود و بخشی عظیمی از این سرمایه ملی قاچاق می شود، این ها مشروط به این است که باعث نظارت مستمر دولت در این زمینه باشد و دولت کاملا نظارت داشته باشد که قیمت ها بالا نرود و مانع گرانی بی رویه کالاها نشود، مردم باید تبعات مثبت این اقدام را در کشور مشاهده کنند اگر قیمت برای جلوگیری از قاچاق است مردم باید این اثرات را ببینند.</p>
      <p>وی افزود: به گفته مسئولان دولتی قرار است سودی که از این افزایش حاصل می شود به حساب ۱۸میلیون خانوار ایرانی یعنی ۶۰میلیون نفر واریز شود اگر این اقدام انجام شود و سود به حساب این خانوارها واریز شود هم از قاچاق جلوگیری می شود و هم از خسارت و تبعات آن جلوگیری می کند.</p>
      <p>امام جمعه موقت یاسوج در پایان تصریح کرد: مردم باید مراقب باشند دشمنان دنبال این هستند از این موقعیت سوء استفاده کنند و دنبال این هستند که بتوانند حاشیه سازی کنند این توطئه نیز مثل همیشه با کمک مردم خنثی می شود مسولان نیز باید به تعهداتی که داده اند عمل کنند.</p>
      <p>****************************************</p>
      <p>حجت الاسلام سید هدایت محمودی اصل در خطبه های جمعه این هفته شهرستان لنده با اشاره به تقوای الهی گفت:کوچک شمردن گناه باعث ترویج ناهنجاری عادی شدن آن در جامعه می شود.<br/> <br/>وی افزود: عید بزرگ مسلمانان عالم هستی به واسطه ولادت باسعات حضرت محمد(ص)است که این نبی خداوند دریای بیکران الهی برای راهنمایی همه عالمیان است.<br/><br/>امام جمعه شهرستان لنده تصریح کرد: براساس ایات و روایات حضرت محمد(ص)شریف ترین و بالاترین انسانی است که برای هدایت عالم فرستاده شده است تا با راهنمایی مسلمان انان را از عذاب الهی مصون بدارد.<br/><br/>وی افزود:امام صادق(ع)با تشکیل دانشگاه جعفری صداها هزارنفر را تربیت کرد که در راه مبارزه با فرقه گرایی و راهنمایی مسلمانان سوق داده است.<br/><br/>وی گفت:هفته وحدت بهترین فرصت برای مقابله با فتنه ها و دسیسه های منافقین است که در این هفته همه حول محور دین اسلام در جهت وحدت در حال حرکت هستیم.<br/><br/>خطیب جمعه لنده گفت: حرکت رئیس جمهور در یزد و حمله به دستگاه قضایی که در عزم راسخ خود را در برخورد با مفاسد اقتصادی شروع کرد چندان شایسته نبود ولی دستگیری روح الله زم و ابربدهکاران بانکی نشان از اقتدار قوه قضائیه در برخورد با مفسدان است و باید حمایت شود و مردم نیز حمایت می کنند و درود بر سازمان مقدر اطلاعات سپاه در کشف و دستگیری این افراد.<br/><br/>وی در ادامه اظهارکرد: فرهنگ انسان ساز وحدت باید در جامعه به درستی اثرگذار باشد و همه ما باید دچار تحریف نشویم و صحبت های یک مقام بلند پایه کشور در خصوص سیره پیامبر تحریف شده است که پیمان با کفار در تاریخ اسلام را به راحتی تحریف می کنند که این باید اثبات شود.<br/><br/>محمودی اصل گفت:مبارزه پیامبر با پیمان شکنان در تاریخ اسلام به صلح حدیبیه و فتح الفتوح مکه ختم شد که بارها در قران امده است که اگر پیمان شکستند عهده را به طرفشان برتاب کنید .<br/><br/>امام جمعه لنده تاکیدکرد:اگر به دستورات رهبری عمل می شود و بعد از خروج امریکا از برجام تصمیمات قاطع تری می گرفت چرا که هیچ گاه نمی توان به امریکا اعتماد کرد<br/><br/>وی خاطرنشان کرد: گرانی بنزین بدون شفاف سازی توسط دولت باعث کمرشکنی مردم خواهدشد که انتظار می رفت دولت بهتر شفاف سازی می کرد که قرار است این هدفمندی به جیب مردم برگردد که دو انتظار از دولت می رود که نظارت بر نحوه اجرای این طرح و دوما مانع گرانی و افزایش قیمت کالا ها شود و مردم حق دارند که بدانند سود هنگفت ان به جیب چه کسی وارد می شود.<br/><br/>محمودی اصل گفت:روزانه بیش از چهل میلیون لیتر بنزین صرفه جویی خواهدشد ولی دولت موظف است در این حوزه دقت بالایی داشته باشد.</p>
      <p>انتهای پیام/</p>
    </article>
  </body>
</html>