<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/112d9445c5a22a86/o-noua-unitate-de-salvatori-si-pompieri-in-localitatea-sanatauca-raionul-floresti.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-15T15:11:07+00:00"/>
    <meta property="og:title" content="O nouă unitate de salvatori şi pompieri în localitatea Sănătăuca, raionul Floreşti"/>
    <meta property="og:description" content="Inspectoratul General pentru Situaţii de Urgenţă al MAI a inaugurat o nouă unitate de salvatori şi pompieri în localitatea Sănătăuca, raionul Floreşti."/>
  </head>
  <body>
    <article>
      <h1>O nouă unitate de salvatori şi pompieri în localitatea Sănătăuca, raionul Floreşti</h1>
      <address><time datetime="2019-11-15T15:11:07+00:00">15 Nov 2019, 15:11</time> by <a rel="author">Jurnal.md</a></address>
      <p>
        <b>Inspectoratul General pentru Situaţii de Urgenţă al MAI a inaugurat o nouă unitate de salvatori şi pompieri în localitatea Sănătăuca, raionul Floreşti.</b>
      </p>
      <p>În cadrul remizei moderne vor activa salvatorii și pompierii, care vor interveni în situații de risc pe teritoriul raioanelor Florești și Șoldănești, dar și în 12 localități din apropiere.</p>
      <p>Unitatea de salvatori și pompieri Sănătăuca dispune de condiţii adaptate la standarde Europene cu birouri de lucru, săli pentru pregătirea şi antrenarea practică a salvatorilor și pompierilor, dar și boxe pentru autospecialele de intervenţie.</p>
      <p>Potrivit datelor IGSU, costul total al proiectului a fost estimat în suma de 6 800 000 de lei.</p>
      <p>Începând cu ziua de astăzi, unitatea din localitatea Sănătăuca va activa în regim de 24 de ore pentru prevenirea și lichidarea situațiilor de urgență, iar datorită proiectului peste 25 de mii de oameni din regiunea transnistreană se vor simți în siguranță.</p>
    </article>
  </body>
</html>