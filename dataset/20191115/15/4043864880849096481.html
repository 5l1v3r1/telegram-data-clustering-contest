<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232100/"/>
    <meta property="og:site_name" content="Українська правда"/>
    <meta property="article:published_time" content="2019-11-15T15:10:50+00:00"/>
    <meta property="og:title" content="Суд відмовився арештовувати чоловіка нардепки &quot;Слуги народу&quot;: вдягнуть браслет"/>
    <meta property="og:description" content="Шевченківський районний суд Києва застосував домашній арешт у нічний час як запобіжний захід до чоловіка народної депутатки від “Слуги народу” Анни Скороход Олексія Алякіна, який перебуває в міжнародному розшуку."/>
  </head>
  <body>
    <article>
      <h1>Суд відмовився арештовувати чоловіка нардепки "Слуги народу": вдягнуть браслет</h1>
      <address>
        <time datetime="2019-11-15T15:10:50+00:00">15 Nov 2019, 15:10</time>
      </address>
      <p>Шевченківський районний суд Києва застосував домашній арешт у нічний час як запобіжний захід до чоловіка народної депутатки від "Слуги народу" Анни Скороход Олексія Алякіна, який перебуває в міжнародному розшуку.</p>
      <p><b>Джерело:</b> речниця прокуратури Києва Надія Максимець у коментарі "Українській правді"</p>
      <p><b>Пряма мова:</b> "Суд застосував домашній арешт відносно затриманого в нічний час з 21.00 до 7.00 він має перебувати за місцем проживання (у Київській області –ред.) Також суд зобов’язав його носити електронний браслет".</p>
      <p><b>Деталі:</b> Згідно з покладеними на нього обов’язками, Алякін має з’являтися за першим викликом слідчого або прокурора. Оскільки столична прокуратура клопотала про екстрадиційний арешт (утримання під вартою), – вона буде оскаржувати вищевказане рішення суду.</p>
      <p>
        <b>
          <i>Більше про депутатку Скороход та її чоловіка Алякіна читайте у матеріалі: <a href="https://www.pravda.com.ua/articles/2019/11/14/7231968/">"Плакуча Анна". Хто така Скороход, яку хочуть виключити зі "Слуги народу"</a></i>
        </b>
      </p>
      <footer>Валентина Романенко, УП</footer>
      <related>
        <a href="https://www.pravda.com.ua/news/2019/11/15/7232074/"/>
        <a href="https://www.pravda.com.ua/news/2019/11/15/7232059/"/>
        <a href="https://www.pravda.com.ua/news/2019/11/15/7232057/"/>
      </related>
    </article>
  </body>
</html>