<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/ridic-se-hnal-dalnici-v-protismeru-zpusobil-nehodu-dvou-aut-20191115.html"/>
    <meta property="og:site_name" content="Deník.cz"/>
    <meta property="article:published_time" content="2019-11-15T15:58:00+00:00"/>
    <meta property="og:title" content="Řidič se hnal dálnicí v protisměru. Způsobil nehodu dvou aut"/>
    <meta property="og:description" content="V pátek kolem půl třetí hodiny odpoledne se po dálnici D3 poblíž Veselí nad Lužnicí řítilo auto v protisměru. Způsobilo havárii dvou aut, která se mu vyhýbala."/>
  </head>
  <body>
    <article>
      <h1>Řidič se hnal dálnicí v protisměru. Způsobil nehodu dvou aut</h1>
      <address><time datetime="2019-11-15T15:58:00+00:00">15 Nov 2019, 15:58</time> by <a rel="author">Jiří Dintar</a></address>
      <p>Podle vyjádření tiskového mluvčího jihočeských policistů Miroslava Doubka se jednalo o automobil červené barvy zatím neznámé značky. "Šlo o menší automobil, podle svědectví dalších řidičů by se mohlo jednat o značky Peugeot nebo Citroën," upřesnil.</p>
      <figure>
        <img src="https://g.denik.cz/52/f8/hasici_123456780_denik-150-3x2.jpg"/>
      </figure>
      <aside>
        <a href="https://taborsky.denik.cz/nehody/dopravni-nehoda-zamestnala-cely-integrovany-zachranny-system-20191113.html">Dopravní nehoda zaměstnala celý integrovaný záchranný systém Přečíst článek ›</a>
      </aside>
      <p>Řidič jel po dálnici v protisměru od Českých Budějovic na Prahu od 107. kilometru až ke 100. kilometru, kde z dálnice sjel ve směru na Jindřichův Hradec. Mezitím však způsobil havárii dvou aut, která se mu vyhýbala. Naštěstí se jednalo o menší kolizi a oba automobily z dálnice odjely po vlastní ose. Podle předběžných informací nedošlo k žádnému zranění.</p>
      <figure>
        <img src="https://g.denik.cz/52/21/vazna-nehoda-sudomerice-ta191112-02_denik-150-3x2.jpg"/>
      </figure>
      <aside>
        <a href="https://taborsky.denik.cz/nehody/hasici-mehoda-sudomerice-vyprostovani-ridice-20191112.html">Hasiči museli z havarovaného auta vyprostit řidiče Přečíst článek ›</a>
      </aside>
      <p>Policisté vyzývají řidiče uvedeného vozu, aby se jim sám přihlásil. Uvítají také záznamy z palubních kamer jiných řidičů či jejich svědectví, a to na telefonní lince 158.</p>
      <p>"Řidič mohl způsobit velkou tragédii a měl by se nám sám přihlásit," poznamenal policejní mluvčí Jiří Matzner.</p>
    </article>
  </body>
</html>