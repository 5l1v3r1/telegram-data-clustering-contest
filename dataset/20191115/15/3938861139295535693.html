<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_verhovna-rada-stvorila-komisiyu-yaka-shukatime-korupciyu-v-ukrayinskomu-futboli/938379"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T15:26:00+00:00"/>
    <meta property="og:title" content="Верховна Рада створила комісію, яка шукатиме корупцію в українському футболі"/>
    <meta property="og:description" content="Верховна рада України підтримала створення тимчасової слідчої комісії (ТСК) з корупції в Українській асоціації футболу (УАФ). Відповідну постанову підтримали 260 народних депутатів, передає РБК-Україна. Передбачається, що ця комісія перевірить можливі факти корупції президентом УАФ Андрієм ..."/>
  </head>
  <body>
    <article>
      <h1>Верховна Рада створила комісію, яка шукатиме корупцію в українському футболі</h1>
      <address><time datetime="2019-11-15T15:26:00+00:00">15 Nov 2019, 15:26</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938379_w_300.jpg?v=0"/>
        <figcaption>В комісії працюватимуть 10 депутатів</figcaption>
      </figure>
      <p>Верховна рада України підтримала створення тимчасової слідчої комісії (ТСК) з корупції в Українській асоціації футболу (УАФ). Відповідну постанову підтримали 260 народних депутатів, передає <a href="https://www.rbc.ua/rus/news/rada-sozdala-vsk-korruptsii-ukrainskom-futbole-157382">РБК-Україна</a>.</p>
      <p>Передбачається, що ця комісія перевірить можливі факти корупції президентом УАФ Андрієм Павелком, який в парламенті 8 скликання очолював бюджетний комітет, при вирішенні питання про фінансування будівництва футбольних полів зі штучним покриттям, а також факти можливого розкрадання бюджетних коштів, виділених на цю програму.</p>
      <p>Кількісний склад тимчасової слідчої комісії складе 10 народних депутатів, виходячи із забезпечення такого представництва: один представник від двадцяти народних депутатів, але не менш як по одному народному депутату України від кожної депутатської фракції (депутатської групи).</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_u-radi-peredumali-stvoryuvati-tsk-schodo-pavelka-napolyagaye-tilki-surkis/936709"/>
      </related>
      <blockquote>Раніше Національне агентство з питань запобігання корупції встановило 12 випадків конфлікту інтересів, коли Павелко в 2017-2018 роках лобіював виділення 640 млн гривень на будівництво футбольних майданчиків зі штучним покриттям.</blockquote>
    </article>
  </body>
</html>