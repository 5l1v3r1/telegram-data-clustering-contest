<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547476.html/%D9%BE%D9%88%D9%84-%DA%AF%D8%B1%D8%A7%D9%86-%D8%B4%D8%AF%D9%86-%D8%A8%D9%86%D8%B2%DB%8C%D9%86-%D8%A8%D9%87-%D8%AC%DB%8C%D8%A8-%D9%81%D9%82%DB%8C%D8%B1%D8%A7%D9%86-%D8%AC%D8%A7%D9%85%D8%B9%D9%87-%D8%A8%D8%B1%DA%AF%D8%B1%D8%AF%D8%AF--%D8%AC%D8%B4%D9%86-%D9%87%D8%A7%DB%8C-%D9%85%D9%88%D9%84%D9%88%D8%AF-%D9%BE%DB%8C%D8%A7%D9%85%D8%A8%D8%B1-%D8%B5--%D8%A8%D8%A7%DB%8C%D8%AF-%D8%A8%D8%A7-%D8%B1%D9%86%DA%AF-%D9%88-%D8%A8%D9%88%DB%8C-%D9%85%D8%B9%D9%86%D9%88%DB%8C-%D8%AA%D8%B1%DB%8C-%D8%A8%D8%B1%DA%AF%D8%B2%D8%A7%D8%B1-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T15:30:00+00:00"/>
    <meta property="og:title" content="پول گران‌شدن بنزین به جیب فقیران جامعه برگردد/ جشن‌های مولود پیامبر(ص) باید با رنگ و بوی معنوی‌تری برگزار شود"/>
    <meta property="og:description" content="امامان جمعه کردستان با اشاره به گران شدن بنزین ضمن دعوت مردم به حلم و بردباری گفت : در مملکت اسلامی دولت باید به فکر حل مشکلات مردم باشد نه اینکه به مشکلات آنها اضافه کند."/>
  </head>
  <body>
    <article>
      <h1>پول گران‌شدن بنزین به جیب فقیران جامعه برگردد/ جشن‌های مولود پیامبر(ص) باید با رنگ و بوی معنوی‌تری برگزار شود</h1>
      <h2>امامان جمعه کردستان عنوان کردند:</h2>
      <address>
        <time datetime="2019-11-15T15:30:00+00:00">15 Nov 2019, 15:30</time>
      </address>
      <p>امامان جمعه کردستان با اشاره به گران شدن بنزین ضمن دعوت مردم به حلم و بردباری گفت : در مملکت اسلامی دولت باید به فکر حل مشکلات مردم باشد نه اینکه به مشکلات آنها اضافه کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://kurdtoday.ir/news/34348/">کُردتودی</a>، حجت الاسلام عابدین رستمی امروز و در خطبه های نماز جمعه این هفته شهرستان قروه با تبریک فرارسیدن ولادت حضرت محمد مصطفی (ص)، در دفاع از عملکرد قوه قضائیه اظهار داشت : مردم از عملکرد قوه قضاییه راضی و خوشنود هستند که پاکسازی را ابتدا از درون خود آغاز نموده است.</p>
      <p>وی افزود: مقابله با فساد وظیفه دولت است و قوه قضائیه در این راستا در کمک به دولت وارد عمل شده است و دستاوردهای بسیاری در برابر زیادی خواهان داشته است به گفته وی مبارزه با زمین خواری، مبارزه با مفاسد اقتصادی، مبارزه با فساد های اداری و مهار فرارهای مالیاتی از جمله اقدامات قابل توجه قوه قضائیه بوده است امام جمعه قروه خاطر نشان کرد: مقابله با دانه درشت هایی که به بهانه های مختلف فرار مالیاتی داشتند و هزینه های میلیاردی بسیاری را در دست داشتن دیگر اقدام قوه قضاییه بوده که باید بیان شود و مردم در جریان آن قرار بگیرند وی در ادامه سخنان خود به وضعیت مردم فلسطین اشاره نمود و گفت: غده سرطانی اسرائیل در طول 70 سال جرم و جنایت در فلسطین به دنبال از بین بردن آرمان مسلمانان بوده است رستمی بیان داشت: هم اکنون دشمن به دنبال از بین بردن محور مقاومت است و آشوب های بسیاری را در همین جهت در کشورهایی همچون سوریه و عراق ایجاد نمود. وی در ادامه به حضور مسئولین کشوری در استان کردستان و شهرستان قروه اشاره نمود و افزود: ما از حضور مسئولین در این شهرستان قدردانی می کنیم اما متاسفانه مشکلات شهرستان به مسئولان کشور اطلاع داده نشده است.   وی ادامه داد: وقتی به آقای نوبخت گفتم که روستایی در قروه وجود دارد که 5 هزار جمعیت دارد و تبدیل به شهر نشده است تعجب می نمود و اظهار کردند که از این موضوع بی خبر هستند.   رستمی با انتقاد از مسئولین کردستان که این مشکلات را انتقال نداده اند افزود: این وظیفه مسئولین است که مشکلات را به مسئولین کشوری انتقال دهند و آنان را در جریان مشکلات شهرستان قرار دهند.   وحدت مسلمانان موجب شکست دشمنان اسلام می شود  الاسلام علی مرادی ظهر امروز در خطبه های نماز جمعه این هفته بیجار که با حضور نمازگزاران در حسینیه شهر برگزار شد ضمن تبریک ولادت با سعادت حضرت محمد(ص) و امام جعفر صادق(ع) اظهار داشت :انقلاب اسلامی را در تداوم و توسعه انقلاب اسلامی پیامبر(ص) اعلام کرد.   وی افزود :پیامبر(ص) وقتی در مکه دین خود را اعلام کرد، لشکر و سپاه نداشت و مجهز به تجهیزات جنگ سخت هم نبود؛ از همان لحظه اول قدرت‌های کفر با پیامبر جنگیدند، حتی بعد از آن هم ادامه دادند اما چیزی که باعث پیروزی ایشان شد قدرت نرم ایشان بود. خطیب جمعه بیجار با بیان اینکه یکی از اهداف دشمنان خوار و ذلیل کردن انقلاب بود ، گفت : انقلاب اسلامی ایران با رهبری داهیانه معمار کبیر انقلاب اسلامی و مقام معظم رهبری و حرکت مردم در مسیر رهبری و ولایت فقیه موجب شکست تک تک توطئه دشمنان شد .   حجت الاسلام مرادی تصریح کرد : وحدت مسلمانان موجب شکست دشمنان خواهد شد  وی در قسمت دیگری از سخنان خود با اشاره به وجود مواهب طبیعی در کشورمان ، بیان داشت: چرا در کشور اسلامی که ما از بیشترین نعمت های خدادادی برخوردار هستیم باید شاهد فقر و نگرانی مردم از وضعیت معیشتی خودشان باشیم.  امام جمعه بیجار با تاکید بر مدیریت صحیح دولتمردان در وضعیت کنونی جامعه، بیان داشت: مقام معظم رهبری در سخنرانی های متعدد بر تلاش جهادی مسوولان دولت برای رفع مشکلات جامعه تاکید کرده ، اما واقعیت کف جامعه چیزی دیگری است. حجت الاسلام مرادی با اشاره به گران شدن بنزین از شب گذشته ، ضمن دعوت مردم به حلم و بردباری گفت :  دولتمردان باید بدانند پول حاصل از این گرانی باید به جیب مردم فقیر برود ، باید شاهد کاهش فقر باشیم نه اینکه این گرانی مشکلات معیشتی مردم را چند برابر کند. خطیب جمعه بیجار از مردم خواست در مصرف حامل های انرژی صرفه جویی کنند و از دولتمردان هم خواست هر چه سریعتر برای رفع مشکلات اقتصادی مردم چاره ای اساسی بیندیشند.  جشن‌های مولود پیامبر(ص) باید با رنگ و بوی معنوی‌تری برگزار شود ماموستا سیداحسن حسینی در خطبه‌های نماز جمعه این هفته سنندج ضمن تبریک فرا رسیدن میلاد پیامبر(ص) و هفته وحدت به عموم مسلمانان اظهار داشت: استحکام، اتحاد و برادری در جامعه اسلامی در دنیای امروز یک ضرورت است و چنانچه به این مهم توجه نداشته باشیم در برابر توطئه‌های دشمنان شکست خواهیم خورد. وی بر لزوم وجود وحدت در جامعه اسلامی در میان هر زبان، قوم و مذهب تاکید کرد و افزود: مسلمانان بدانند که با تکیه بر اشتراکات دینی و پرهیز از پرداختن به اختلافات مانع از نفوذ دشمن در جامعه شده و باعث یاس آمریکا و صهیونیست خواهند شد. امام جمعه موقت سنندج به حمله رژیم صهیونیستی به نوار غزه و کشتار فلسطینی‌های بی‌گناه اشاره کرد و یادآور شد: تنها چاره نجات فلسطین، استقامت و ادامه مبارزه است و کشورهای اسلامی هم باید در این راه کمک‌ حال آنان بوده و از هرگونه حمایتی دریغ نکنند. ماموستا حسینی در بخش دیگری از خطبه‌ها از مردم استان کردستان بخاطر برگزاری جشن‌های مولود پیامبر(ص) تقدیر کرد و گفت: نیاز است این جشن‌ها با رنگ و بوی معنوی‌تری برگزار شده و جوانان نیز حضور پررنگ‌تری داشته باشند. وی اضافه کرد: رعایت صداقت، امانتداری، خوش اخلاقی و مردمی بودن، چهار خصلت لازم برای سعادت مسلمانان و بهره‌مندی آنان از شفاعت پیامبر(ص) در قیامت است. انتهای پیام/</p>
    </article>
  </body>
</html>