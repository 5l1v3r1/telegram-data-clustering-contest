<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191115-te-shho-zaproponuvav-putin-shhodo-gazu-ne-ye-znyzhkoyu-naftogaz/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T15:43:04+00:00"/>
    <meta property="og:title" content="Те, що запропонував Путін щодо газу, не є знижкою – Нафтогаз"/>
    <meta property="og:description" content="Газ з Росії і так має бути на 20-25% дешевше, ніж газ із Європи, заявив виконавчий директор НАК Нафтогаз України Юрій Вітренко."/>
  </head>
  <body>
    <article>
      <h1>Те, що запропонував Путін щодо газу, не є знижкою – Нафтогаз</h1>
      <address>
        <time datetime="2019-11-15T15:43:04+00:00">15 Nov 2019, 15:43</time>
      </address>
      <p>Газ з Росії і так має бути на 20-25% дешевше, ніж газ із Європи, заявив виконавчий директор НАК Нафтогаз України Юрій Вітренко.</p>
      <p>Запропонована президентом РФ Володимиром Путіним знижка на 20-25% на поставки газу в Україну насправді не є знижкою.</p>
      <p>Як пояснив виконавчий директор НАК Нафтогаз України <a href="https://www.facebook.com/yuriy.vitrenko/posts/10157027624943458">Юрій Вітренко</a>, оскільки газ в Європу йде через Україну, то під час прямих поставках до України Газпром менше подає газу для транзиту в Європу, відповідно менше платить за транзит газу Україною.</p>
      <blockquote>– Газ з Росії і так має бути на 20-25% дешевшим, ніж газ з Європи.</blockquote>
      <p>Також Вітренко підкреслив, що така знижка, з огляду на майбутні обсяги імпорту газу, не компенсує відмову від $3 млрд, які Газпром винен Нафтогазу за рішенням Стокгольмського арбітражу.</p>
      <p><b>Читайте:</b> <a href="https://fakty.com.ua/ua/ukraine/20191113-zupynennya-tranzytu-gazu-mozhe-pryvesty-do-padinnya-ekonomiky-ukrayiny-vitrenko/">Зупинення транзиту газу може привести до падіння економіки України – Вітренко</a></p>
      <p>Новий контракт з Газпромом має сенс тільки тоді, коли Росія виконає свої контрактні зобов’язання, щодо невиконання яких тривають суперечки у Стокгольмському арбітражі, підсумував директор Нафтогазу.</p>
      <p>Як повідомлялося, Путін заявив, що Росія готова постачати <a href="https://fakty.com.ua/ua/ukraine/20191115-tranzyt-gazu-cherez-ukrayinu-rosiya-gotova-znyzyty-tsinu/">газ до України за ціною, яка буде нижчою на 20-25%</a>, ніж ціна на блакитне паливо з Європи.</p>
    </article>
  </body>
</html>