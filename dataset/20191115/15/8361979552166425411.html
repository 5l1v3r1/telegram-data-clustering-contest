<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/video-vibuhi-v-balakliji-razumkov-zvernuvsya-do-nardepiv-novini-ukrajini-50053801.html"/>
    <meta property="og:site_name" content="НВ"/>
    <meta property="article:published_time" content="2019-11-15T15:31:00+00:00"/>
    <meta property="og:title" content="Вибухи в Балаклії: Разумков закликав оборонний комітет Ради зібратися на засідання"/>
    <meta property="og:description" content="Глава Верховної Ради Дмитро Разумков закликав нардепів, які входять до комітету з питань нацбезпеки, оборони та розвідки, провести засідання через вибухи на військових складах у Балаклії."/>
  </head>
  <body>
    <article>
      <h1>Вибухи в Балаклії: Разумков закликав оборонний комітет Ради зібратися на засідання</h1>
      <h2>Глава Верховної Ради Дмитро Разумков закликав нардепів, які входять до комітету з питань нацбезпеки, оборони та розвідки, провести засідання через вибухи на військових складах у Балаклії.</h2>
      <address>
        <time datetime="2019-11-15T15:31:00+00:00">15 Nov 2019, 15:31</time>
      </address>
      <p>Про це він сказав під час засідання парламенту, передає <a href="https://www.radiosvoboda.org/a/news-razumkov-rada-vybuhy/30274004.html">Радіо Свобода</a>.</p>
      <p>«Це дійсно серйозна ситуація. Тому я звертаюся до народних депутатів України, представників Комітету з питань оборони зібратися та провести засідання», - заявив Разумков.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fhromadske.kh%2Fvideos%2F479120892948534%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>15 листопада <a href="https://nv.ua/ukr/ukraine/events/vibuhi-u-balakliji-15-11-2019-foto-video-novini-ukrajini-50053763.html">мерія Балаклії повідомила про «одиничні вибухи»</a> на території військового арсеналу. Інцидент стався під час проведення планових робіт з утилізації боєприпасів. Причина детонації поки невідома.</p>
      <p>У Генштабі запевняють, що місцевим жителям та об'єктам інфраструктури нічого не загрожує.</p>
      <p>В результаті <a href="https://nv.ua/ukr/ukraine/events/vibuhi-u-balakliji-dvoye-saperiv-zaginuli-novini-ukrajini-50053789.html">детонації снарядів в районі артилерійських складів в Балаклії загинули два сапера</a>, четверо військовослужбовців отримали поранення.</p>
      <p>Це третій випадок вибухів на складах в Балаклії.</p>
      <p>У ніч на 23 березня 2017 року <a href="https://nv.ua/ukr/ukraine/events/u-harkivskij-oblasti-vibuhajut-skladi-bojepripasiv-jde-evakuatsija-zhiteliv-850730.html">на складах артилерійських боєприпасів на околиці Балаклії через пожежу почали вибухати боєприпаси</a>.</p>
      <p>Були евакуйовані майже 20 тис. осіб з розташованих поблизу населених пунктів.</p>
      <p>Одна людина загинула, п'ятеро отримали поранення.</p>
      <p>Слідство ведеться за статтею «диверсія».</p>
      <p>Вдруге <a href="https://nv.ua/ukr/ukraine/events/pozhezhu-v-balakliji-povnistju-likvidovano-2468760.html">вибухи на арсеналі в Балаклії відбулися в травні 2018</a> - через детонацію не зібраних після попереднього вибуху боєприпасів.</p>
    </article>
  </body>
</html>