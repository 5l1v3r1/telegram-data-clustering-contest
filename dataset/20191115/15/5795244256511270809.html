<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/kultura/autsayderi-z-mettom-deymonom-i-kristianom-beylom-recenziya-nv-50053788.html"/>
    <meta property="og:site_name" content="НВ"/>
    <meta property="article:published_time" content="2019-11-15T15:08:00+00:00"/>
    <meta property="og:title" content="Святі мотори. Рецензія на фільм з Крістіаном Бейлом і Меттом Деймоном Аутсайдери"/>
    <meta property="og:description" content="В український прокат вийшов фільм Аутсайдери — нова робота режисера Джеймса Менголда, відомого хорошими кінокоміксами (Логан), не дуже добрими кінокоміксами (Росомаха: Безсмертний), а також одним чудовим вестерном (Потяг на Юму), і такої ж якості байопіком (Переступити межу)."/>
  </head>
  <body>
    <article>
      <h1>Святі мотори. Рецензія на фільм з Крістіаном Бейлом і Меттом Деймоном Аутсайдери</h1>
      <h2>В український прокат вийшов фільм Аутсайдери — нова робота режисера Джеймса Менголда, відомого хорошими кінокоміксами (Логан), не дуже добрими кінокоміксами (Росомаха: Безсмертний), а також одним чудовим вестерном (Потяг на Юму), і такої ж якості байопіком (Переступити межу).</h2>
      <address><time datetime="2019-11-15T15:08:00+00:00">15 Nov 2019, 15:08</time> by <a rel="author">Валерiй Мирний</a></address>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/313/big_portrait/7aceccdb2a4b3732c80d139ad397b44e.png?stamp=20191115164418&amp;q=85&amp;output=jpg&amp;bg=white"/>
        <figcaption>Фото: НВ</figcaption>
      </figure>
      <p>Формально, його новий фільм відноситься до жанру, заснованого на реальних подіях: перед нами історія протистояння великого, некрасивого бізнесу (Ford) і маленького і елегантного (Ferrari). За фактом же Менголд два з половиною години показує битву чоловічих достоїнств.</p>
      <h3>1. Сюжет</h3>
      <p>Початок 60-х. Компанія Ford переживає не найкращі часи: продажі ось уже який рік поспіль падають, а над Генрі Фордом другим жартують, що він далеко не перший. Причина - нові моделі машин, що випускаються компанією, не чіпляють нове, більш прогресивне покоління американців.</p>
      <p>Під впливом відділу маркетингу Форд дає добро на покупку Ferrari. Хлопці споряджають експедицію в Італію, де отримують відкоша. Причому в досить грубій формі. Для Форда те, що сталося - ще один удар під дих.</p>
      <p>Підкоряючись чисто інстинктивному бажанню дати відповідь, автомобільний магнат наймає видатного конструктора спорткарів Керрола Шелбі (Деймон) і не менш видатного гонщика Кена Майлза (Бейл). Мета - створити нову машину і перемогти європейців на їхній території - в найстарішій гонці 24 години Ле-Мана.</p>
      <p>Ситуація ускладнюється не тільки інженерною складністю завдання, але й вибуховим характером індивідуаліста Майлза.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/307/big/b0545950c1caf67c7c251a4659b58e2d.png?stamp=20191115164158&amp;q=85&amp;output=jpg&amp;bg=white"/>
        <figcaption>Фото: Кадр з фільму</figcaption>
      </figure>
      <h3>2. Сценарій і драматургія</h3>
      <p>Якщо спробувати проаналізувати творчий шлях режисера Менголда, то висновки можна буде зробити наступні: він режисер-хамелеон, у фільмографії якого є і психологічний хоррор <i>(Ідентифікація),</i> і ромком <i>(Кейт і Лео),</i> і особиста драма <i>(Товстун),</i> і вже згадані вище вестерн з кінокоміксами; плюс - Менголда приваблюють історії, в яких герої, чоловіки, що підійшли до краю безодні, повинні стрибнути вище голови і або приземлитися на протилежному боці, або впасти в екзистенціальну прірву.</p>
      <p>До честі постановника варто сказати, що жанрові кульбіти у нього частіше виходять, ніж ні, а до своїх персонажів він ставиться з максимальною любов'ю і увагою. І з фільмом Аутсайдери начебто вийшла така ж історія. Тут, на перший погляд, все вийшло. Всі деталі сюжету підігнані правильно, герої входять і виходять в потрібні моменти, кажуть доречні слова.</p>
      <p>У центрі фільму відносини Майлза і Шелбі. Обидва знають один одного багато років, обидва незважаючи на тертя віддані один одному. (Це коли за легкою, дружньою бійкою йде спільне розпивання газованої води, а далі спільна підготовка до змагання).</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/308/big/77d1b2f14a35b9ee0dd578c545aeff94.png?stamp=20191115164221&amp;q=85&amp;output=jpg&amp;bg=white"/>
        <figcaption>Фото: Кадр з фільму</figcaption>
      </figure>
      <p>Наповнений харизмою і талантом акторів, броманс конструктора і гонщика - головна розвага картини, її основний, так би мовити, двигун. Проблема одна - все, що знаходиться поза рамками їхніх стосунків (і поза гоночних епізодів), не розважає абсолютно. Тут багато що б'є в чоло маркетингу, багато правильних, стандартних сцен, які не здатні оживити зусилля інших акторів.</p>
      <p>Не можна зняти суто чоловічий фільм в 2019-му. Треба його розбавити, наприклад, сценою, що повністю випадає з канви, в якій дружина Майлза теж проявляє характер. У той же час не можна зняти стандартну двогодинну стрічку з такими іменами в титрах, тому доводиться розтягнути фільм до 152 хвилин місцями досить нудного екранного часу.</p>
      <p>Що зіграє в ще більший мінус в самому кінці картини, коли Менголд, який розігнався, так і не встигне пригальмувати і в'їде на повній швидкості в несподіваний (якщо не читати Вікіпедію) фінал фільму. Зім'явши його і сильно зіпсувавши враження від ефектної битви при Ле-Мані.</p>
      <p>Всі ці проколи не те щоб сильно псують підсумковий результат, а й честі картині теж не роблять. Менголд явно здатний на трохи більше, ніж недожатий байопік. Якщо вже знімати фільм про битву чоловічих его, то йти слід до кінця (первним чином проявивши свій режисерський характер) і по можливості без компромісів.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/311/big/5ec6340622a2375bc05f4d857bcb2365.png?stamp=20191115164329&amp;q=85&amp;output=jpg&amp;bg=white"/>
        <figcaption>Фото: Кадр з фільму</figcaption>
      </figure>
      <h3>3. Актори і картинка</h3>
      <p>Своєю сценарною шорсткістю фільм ріже око, але що тут вийшло, то це хімія між героями Бейла і Деймона. Їхні персонажі прописані без вишукувань: Шелбі для драматичного ефекту постійно жує жуйку і періодично ковтає таблетки для серця, Майлз - підтискає губи і шкіриться. Обидва актори вичавили максимум з цього дивного союзу ексцентрика і "рішали".</p>
      <p>Задник фільму хоч і густонаселений, але не особливо важливий, що, з огляду на його хронометраж, скоріше, погано. З кумедного хіба що Джон Форд другий в сміховинному виконанні Трейсі Леттса, та парочка італійців з Ferrari. Всі інші напружено ходять туди-сюди, та періодично поглядають один на одного з-під лоба.</p>
      <p>З одного боку, банально говорити, що у фільмі про гонки, гонки вдалися на славу, але з іншого - могли б і не вдастися. Тому, так - їх тут багато, поставлені вони чудово; довготілесому Бейлу ідеально підходить лаконічна кабіна спорткара, а вгодованому Деймону - ковбойський капелюх «тренера» і місце на піт-стопі.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/309/big/b45d081cd0ad4a068f07fdc4aa1f5b70.png?stamp=20191115164250&amp;q=85&amp;output=jpg&amp;bg=white"/>
        <figcaption>Фото: Кадр з фільму</figcaption>
      </figure>
      <h3>Форд проти Феррарі - вердикт НВ</h3>
      <p>
        <b>7/10</b>
      </p>
      <p>При всіх вищевказаних недоліках фільм Аутсайдери доїхав до фіналу в першій трійці вже точно: перед нами максимально глядацька картина з улюбленцями публіки в головних ролях. При цьому обидва улюбленця, як і завжди, відпрацьовують свої гонорари з гідністю талановитих професіоналів.</p>
      <p>Просто з такими вхідними (історія, режисер, актори знову ж таки) могло б вийти щось трохи більш складне, наповнене. Для хороших зборів все на місці, для цікавішої розваги не вистачило тестостерону.</p>
      <p>Форд проти Феррарі</p>
      <p><i>Ford</i> <i/> <i>v</i> <i/> <i>Ferrari</i></p>
      <p>2019 рік</p>
      <p>США</p>
      <p>Режисер - Джеймс Менголд</p>
      <p>У головних ролях: Крістіан Бейл, Метт Деймон, Катріна Балф, Трейсі Леттс, Джон Бернтал, Джей Джей Філд, Ремо Джіроне і інші.</p>
      <p>Читайте також:<br/><a href="https://style.nv.ua/ukr/znamenitosti/deymon-i-beyl-prijihali-na-chervonu-dorizhku-na-retro-sportkarah-z-novogo-filmu-video-50051806.html">&amp;nbspПрем'єра Ford проти Ferrari. Деймон і Бейл приїхали на червону доріжку на ретро-спорткарах з фільму</a></p>
    </article>
  </body>
</html>