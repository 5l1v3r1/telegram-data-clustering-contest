<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/arahamiya-anonsuvav-zmini-v-reglamenti-radi-novini-ukrajini-50053795.html"/>
    <meta property="og:site_name" content="НВ"/>
    <meta property="article:published_time" content="2019-11-15T15:13:00+00:00"/>
    <meta property="og:title" content="Дні голосувань і дні розмов. Арахамія розповів, які зміни пропонує новий законопроект про регламент"/>
    <meta property="og:description" content="Глава фракції Слуга народу Давид Арахамія заявив, що після змін у регламенті у Верховній Раді можуть з’явитися дні голосувань і дні для розмов."/>
  </head>
  <body>
    <article>
      <h1>Дні голосувань і дні розмов. Арахамія розповів, які зміни пропонує новий законопроект про регламент</h1>
      <h2>Глава фракції Слуга народу Давид Арахамія заявив, що після змін у регламенті у Верховній Раді можуть з’явитися дні голосувань і дні для розмов.</h2>
      <address>
        <time datetime="2019-11-15T15:13:00+00:00">15 Nov 2019, 15:13</time>
      </address>
      <p>Про це повідомляє <a href="https://interfax.com.ua/">Інтерфакс-Україна</a>.</p>
      <p>"З метою захисту почуттів журналістів, а також з метою збереження їхньої уваги, необхідно зробити дні голосувань і дні для розмов. Приходьте, наприклад, в четвер і дивіться скільки ми всього наприймали, хочете послухати, хто що думає - приходьте в інші дні", - сказав він.</p>
      <p>За словами голови фракції, більше часу потрібно витрачати на роботу в комітетах, оскільки це і є справжня робота народного депутата.</p>
      <p>Арахамія підкреслив, що допуск представників ЗМІ в кулуари і на ложу преси буде збережений і допустив, що може скластися ситуація, коли в парламенті будуть працювати тільки журналісти.</p>
      <p>"Навіщо мені слухати, що говорить Оппоблок з приводу якогось питання, я краще піду в комітеті попрацюю над якось новим законопроектом", - сказав він.</p>
      <p>Арахамія додав, що контролювати відвідування комітетів депутатами можна буде за допомогою карток для голосування. За його словами, така процедура передбачена в комітетах вже зараз.</p>
      <p>Законопроект про внесення змін до законодавства про регламент Верховної Ради планують подати на наступному тижні, а прийняти документ - зможуть до Нового року.</p>
      <p>Нагадаємо, що <a href="https://nv.ua/ukr/ukraine/politics/verhovna-rada-nabuv-chinnosti-zakon-pro-zmini-do-reglamentu-vr-novini-ukrajini-50048706.html">закон про зміни до регламенту Верховної Ради</a> вступив в силу 19 жовтня.</p>
    </article>
  </body>
</html>