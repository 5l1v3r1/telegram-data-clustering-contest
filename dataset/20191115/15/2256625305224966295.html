<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158469_1074.html"/>
    <meta property="og:site_name" content="Novsport"/>
    <meta property="article:published_time" content="2019-11-15T15:20:00+00:00"/>
    <meta property="og:title" content="Хендерсън за Суарес: Бях готов да го убия!"/>
    <meta property="og:description" content="&quot;От този момент нататък обаче имах добри взаимоотношения с Луис&quot;"/>
  </head>
  <body>
    <article>
      <h1>Хендерсън за Суарес: Бях готов да го убия!</h1>
      <address><time datetime="2019-11-15T15:20:00+00:00">15 Nov 2019, 15:20</time> by <a rel="author">Пламен Димитров</a></address>
      <p>Капитанът на Ливърпул - Джордан Хендерсън,  разкри за случай от началото на престоя си на “Анфийлд”, в който тогавашният му съотборник Луис Суарес си навлякъл неговия гняв. Уругваецът подписа с "мърсисайдци" през януари 2011 година, а няколко месеца по-късно халфът,  също стана част от отбора.</p>
      <p> <br/>“Опитвах се да давам най-доброто от себе си. Щом си футболист, винаги има критики и хората се съмняват в теб през цялото време. Тогава бях млад играч и имаше едно-две неща, които Луис правеше по време на тренировка и които не ми се харесваха. Те ме караха да не се чувствам достатъчно добър, за да бъда в отбора. Вдигаше си ръцете, с което искаше да каже ”Какво по дяволите правиш?”, сякаш мястото ми не беше там. Това наистина ме нарани. Направи го три пъти, след което избухнах и бях готов да го убия", разказа Хендо.<br/> <br/>"От този момент нататък обаче имах добри взаимоотношения с Луис. В следващия мач изработих гола му. След това той се отнасяше брилянтно към мен, а аз много се сближих с него. Той беше още един голям играч, откогото се учех”, сподели още Хендерсън пред подкаста на Джейми Карагър The Greatest Game.<br/> </p>
    </article>
  </body>
</html>