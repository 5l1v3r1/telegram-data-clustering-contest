<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/hceri-ne-dovoli-instagrama-247367"/>
    <meta property="og:site_name" content="Slovenske novice"/>
    <meta property="article:published_time" content="2019-11-15T15:52:00+00:00"/>
    <meta property="og:title" content="Hčeri ne dovoli instagrama"/>
    <meta property="og:description" content="Ameriška filmska in televizijska igralka Jennifer Garner je oboževalcem ponudila vpogled v svojo jutranjo rutino. Mama 13-letne Violet, desetletne Seraphine in sedemletnega Samuela, ki jih ima iz za..."/>
  </head>
  <body>
    <article>
      <h1>Hčeri ne dovoli instagrama</h1>
      <h2>Zvezdnica Jennifer Garner je navdušila z jutranjo fotografijo. Najstnico poskuša obvarovati pred pretirano uporabo interneta.</h2>
      <address><time datetime="2019-11-15T15:52:00+00:00">15 Nov 2019, 15:52</time> by <a rel="author">S. I.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/10/1599009.jpg"/>
          <figcaption>Jennifer Garner z jutranjim mama videzom FOTO: Instagram</figcaption>
        </figure>
        <figure>
          <img src="https://www.slovenskenovice.si/images/slike/2019/11/10/1599010.jpg"/>
          <figcaption>Najstarejši hčeri še ne dovoli imeti profila na instagramu. FOTO: dailymail.co.uk</figcaption>
        </figure>
      </slideshow>
      <p>Ameriška filmska in televizijska igralka <b>Jennifer Garner</b> je oboževalcem ponudila vpogled v svojo jutranjo rutino. Mama 13-letne <b>Violet</b>, desetletne <b>Seraphine</b> in sedemletnega <b>Samuela</b>, ki jih ima iz zakona z <b>Benom Affleckom</b>, je na instagramu objavila fotografijo svojega jutranjega mama videza, ko je najstarejšo hčer pripravljala na odhod v šolo. »Komaj je ujela šolski avtobus, a vsaj njena mama je bila nobel,« je zapisala Garnerjeva pod fotografijo, na kateri je oblečena le v temno modro haljo in bež natikače, medtem ko v roki drži telefon in skodelico kave, lase pa ima še mokre od jutranjega prhanja.<br/>Njeni slavni prijatelji so se seveda takoj odzvali. »To sem jaz, kot temu pravijo otroci,« je komentirala avtorica in zvezdnica serije Girls <b>Lena Dunham</b>, <b>Jessica Capshaw</b> iz nanizanke Talenti v belem pa je zapisala, da ne vidi drugega kot njen prečudoviti nasmeh. Oglasili so se tudi njeni oboževalci. »Avtentično in krasno,« je zapisala ena od sledilk, druga pa je dodala: »Kot jaz vsak dan.«</p>
      <blockquote>Vedno ji rečem, naj mi pokaže raziskave, ki dokazujejo, da so najstnice srečnejše, kadar uporabljajo internet.</blockquote>
      <h3>Zaščitniška do hčere</h3>
      <p>A čeprav Jennifer Garner nima zadržkov do deljenja svojega življenja na instagramu, pa njene najstarejše hčere še nekaj časa ne bo mogoče videti na fotografskem družabnem omrežju. »Občasno me sprašuje, ali bi lahko odprla svoj profil na instagramu,</p>
      <figure>
        <img src="https://www.slovenskenovice.si/images/slike/2019/11/10/1599010.jpg"/>
        <figcaption>Najstarejši hčeri še ne dovoli imeti profila na instagramu. FOTO: dailymail.co.uk</figcaption>
      </figure>
      <p>kar seveda razumem,« je dejala v nedavnem pogovoru na podcastu <b>Katie Curic</b> Next Question. »Jaz sem na instagramu, kar je prav zabavno, saj počnem točno nasprotne stvari od tega, kar bi rada, da počne moja hči. A ko me sprašuje, ji vedno rečem, naj mi pokaže raziskave, ki dokazujejo, da so najstnice srečnejše, kadar uporabljajo internet. In tedaj se bova začeli pogovarjati o njenem profilu,« je dejala odločna mama. </p>
    </article>
  </body>
</html>