<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152325-ne-vsi-pereviznyky-pogodylysia-na-vprovadzhennia-elektronnogo-kvytka-u-lucku"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T15:17:00+00:00"/>
    <meta property="og:title" content="Не всі перевізники погодилися на впровадження електронного квитка у Луцьку"/>
    <meta property="og:description" content="Окремі перевізники підписали договір на впровадження електронного квитка."/>
  </head>
  <body>
    <article>
      <h1>Не всі перевізники погодилися на впровадження електронного квитка у Луцьку</h1>
      <address>
        <time datetime="2019-11-15T15:17:00+00:00">15 Nov 2019, 15:17</time>
      </address>
      <p>Окремі перевізники підписали договір на впровадження електронного квитка. Сьогодні, 15 листопада, відбулося підписання тристоронньої угоди між Луцькою міською радою, ТзОВ “СІТІ КАРД СИСТЕМ”, ТзОВ ВТП “Санрайз” та "АТП-Луцьк" щодо безготівкової оплати проїзду у міському транспорті міста. <br/><br/>Таким чином, незабаром у автобусах цих перевізників, які працюють на міських маршрутах, буде встановлено необхідне обладнання, - про це <a href="https://www.lutskrada.gov.ua/publications/tzov-vtp-sanraiz-pidpysalo-dohovir-na-vprovadzhennia-elektronnoho-kvytka?fbclid=IwAR0n0QrCKCGJv99QmLTNGvkVviqsc43Loh7A922l9G2_7vpRS4R0WQpk7xE">йдеться на сайті Луцькради.</a><br/><br/>Нині у місті діє перехідний період, коли можна розраховуватися за проїзд електронним квитком чи готівкою.<br/><br/>На сьогоднішньому позачерговому засіданні виконавчого комітету прийняли рішення “Про впровадження автоматизованої системи обліку оплати проїзду в міському пасажирському транспорті та визначення особи, уповноваженої здійснювати справляння плати за транспортні послуги у м. Луцьку” згідно із яким, з 11 грудня у автобусах та тролейбусах здійснення перевезення пасажирів та багажу буде виключно з оплатою проїзду з використанням електронних квитків.<br/><br/>Усі публікації <b>Інформаційного агентства ВолиньPost</b> на тему впровадження електронної системи оплати проїзду у міському транспорті можна прочитати <a href="http://www.volynpost.com/news/special/55">ТУТ.</a></p>
    </article>
  </body>
</html>