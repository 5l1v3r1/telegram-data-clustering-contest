<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/15/stasera-in-tv-15-novembre/"/>
    <meta property="og:site_name" content="Il Post"/>
    <meta property="article:published_time" content="2019-11-15T15:45:39+00:00"/>
    <meta property="og:title" content="Cosa c’è stasera in TV"/>
    <meta property="og:description" content="La nazionale maschile di calcio, i film &quot;La tenerezza&quot; e &quot;Arma letale&quot; e le solite cose del venerdì"/>
  </head>
  <body>
    <article>
      <h1>Cosa c’è stasera in TV</h1>
      <h2>La nazionale maschile di calcio, i film "La tenerezza" e "Arma letale" e le solite cose del venerdì</h2>
      <address>
        <time datetime="2019-11-15T15:45:39+00:00">15 Nov 2019, 15:45</time>
      </address>
      <p>Stasera in tv c’è una partita della Nazionale maschile di calcio in cui gli obiettivi della squadra saranno “far giocare chi di solito gioca meno” e “migliorare il proprio ranking”: ma è pur sempre una partita della Nazionale, e quindi qualche milione di persone la guarderà. Possibili alternative, per tutti gli altri davanti a una tv, i film <i>La Tenerezza</i> e <i>Arma Letale</i>, oppure le solite cose dei venerdì sera d’autunno.</p>
      <hr/>
      <h3>Rai  Uno</h3>
      <p><b>20.45 – Bosnia Erzegovina-Italia</b><br/>Una delle partite valide per il penultimo turno delle Qualificazioni agli Europei di calcio del 2020. Si gioca allo stadio Bilino Polje di Zenica, a nord di Sarajevo e l’Italia, già matematicamente qualificata, avrà l’opportunità di sperimentare e far giocare chi ha giocato meno nelle precedenti partite. Un risultato positivo tornerebbe poi utile al fine del ranking delle nazionali, in cui più in alto si sta e più facile sarà, in teoria, il girone degli Europei.</p>
      <blockquote>
        <a href="https://www.ilpost.it/2019/11/15/bosnia-italia-tv-streaming/">Bosnia-Italia in diretta TV e in streaming</a>
      </blockquote>
      <hr/>
      <h3>Rai Due</h3>
      <p><b>21.20 – <i>The Good Doctor</i></b><br/>Due episodi – l’undicesimo e il dodicesimo della prima stagione – di una interessante serie su un giovane chirurgo affetto da autismo e per nulla empatico che però è molto bravo e efficace nel suo lavoro. È basata su una serie coreana del 2013 e la domanda alla base della serie è: «Una persona che non è in grado di relazionarsi con altre persone, può salvare le loro vite?». Il protagonista è Freddie Highmore, il bambino di <i>La fabbrica di cioccolato</i> di Tim Burton.</p>
      <figure>
        <iframe src="https://www.youtube.com/embed/fYlZDTru55g" width="675" height="380" data-service="Youtube" scrolling="no"/>
      </figure>
      <hr/>
      <h3>Rai Tre</h3>
      <p><b>21.05 – <i>La tenerezza</i><br/></b>Film del 2017 diretto da Gianni Amelio e tratto dal romanzo <i>La tentazione di essere felici</i>. È ambientato a Napoli ed è un film drammatico sui tanti intrecci e problemi nelle vite di padri, figli, fratelli, sorelle e fidanzati di due famiglie. Ci recitano Giovanna Mezzogiorno, Micaela Ramazzotti, Elio Germano, Greta Scacchi e Renato Carpentieri, che per questa interpretazione vinse il David di Donatello per il Miglior protagonista.</p>
      <figure>
        <iframe src="https://www.youtube.com/embed/5DXjpFdDoMs" width="675" height="380" data-service="Youtube" scrolling="no"/>
      </figure>
      <hr/>
      <h3>Rete 4</h3>
      <p><b>21.20 – <i>Quarto Grado</i></b><br/>Nona puntata del programma condotto da Gianluigi Nuzzi e Alessandra Viero che parla di «episodi di nera del momento e di cold case che attendono ancora la verità». Tra le altre cose, stasera si parlerà dell’<a href="https://www.ilpost.it/2019/11/09/fermo-esplosione-cascina-quargnento/">esplosione della cascina di Quargnento</a>, in Piemonte, in cui sono morti tre vigili del fuoco.</p>
      <figure>
        <iframe data-src="https://twitter.com/QuiMediaset_it/status/1195310479452917761?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <h3>Canale 5</h3>
      <p><b>21.40 – L’isola di Pietro 3<br/></b>Quinta puntata della terza stagione del telefilm con Gianni Morandi che interpreta un pediatra dell’isola di Carloforte, in Sardegna. Morandi che, tra l’altro, è anche finito (in voce) <a href="https://www.ilpost.it/2019/11/15/parasite/">in un film sudcoreano nei cinema in questi giorni</a>.</p>
      <figure>
        <iframe src="https://www.youtube.com/embed/H-lx6uCRl1w" width="675" height="380" data-service="Youtube" scrolling="no"/>
      </figure>
      <hr/>
      <h3>Italia Uno</h3>
      <p>
        <b>21.20 – Beautiful Creatures – La sedicesima luna</b>
      </p>
      <p>Non se ne accorsero in molti, ma uscì nel 2013. È un fantasy che ricorda un po’ certe cose di <i>Twilight </i>e di cui <a href="https://observer.com/2013/02/whack-magic-in-beautiful-creatures-an-antiquated-narrative-casts-a-tired-spell/">è stato scritto</a> che non si capisce se è un film per adolescenti o se vuole essere, senza però riuscirci, una più sofisticata satira di quei film. La sinossi di Wikipedia del film <a href="https://it.wikipedia.org/wiki/Beautiful_Creatures_-_La_sedicesima_luna">contiene</a> la frase «il loro sentimento passerà per prove durissime, provocate dalla natura di lei ma anche dall’incantesimo che lui, umano, le ha fatto: l’amore».</p>
      <figure>
        <iframe src="https://www.youtube.com/embed/Z7pEtUVBDMU" width="675" height="380" data-service="Youtube" scrolling="no"/>
      </figure>
      <hr/>
      <h3>La7</h3>
      <p><b>21.15 – Propaganda Live<br/></b>Stasera ospiti Max Pezzali e Achille Occhetto. Ci si potrebbe scrivere un saggio, volendo.</p>
      <figure>
        <iframe data-src="https://twitter.com/welikeduel/status/1195275215753887744?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <h3>TV8</h3>
      <p><b>21.25 – Masterchef Italia<br/></b>Replica del famoso show televisivo di cucina, andato in onda su Sky Uno tra gennaio e aprile 2019.</p>
      <hr/>
      <h3>Nove</h3>
      <p><b>21.10 – Fratelli di Crozza – Live<br/></b>Programma satirico con Maurizio Crozza.</p>
      <figure>
        <iframe data-src="https://twitter.com/fratellicrozza/status/1195306199077416961?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <h3>Rai Movie</h3>
      <p><b>21.10 –  Amiche da morire<br/></b>È una commedia italiana del 2013 e parla di tre donne siciliane molto diverse tra loro che vengono coinvolte in un omicidio e devono fingersi amiche per evitare problemi. La regista è Giorgia Farina e nel cast ci sono Claudia Gerini, Cristiana Capotondi, Sabrina Impacciatore e Vinicio Marchioni.</p>
      <figure>
        <iframe src="https://www.youtube.com/embed/mZ5sUURa5Fo" width="675" height="380" data-service="Youtube" scrolling="no"/>
      </figure>
      <hr/>
      <h3>Iris</h3>
      <p><b>21.15 – Arma letale<i><br/></i></b>Il primo, con Mel Gibson e Danny Glover. È ambientato a Los Angeles e “Arma letale” è il soprannome del personaggio di Gibson, un reduce del Vietnam, nel caso non ve lo ricordiate. Glover è quello che dice sempre «I’m too old for this shit».</p>
      <figure>
        <iframe src="https://www.youtube.com/embed/MqBNSMbEzI0" width="675" height="380" data-service="Youtube" scrolling="no"/>
      </figure>
      <hr/>
      <h3>Sky</h3>
      <p>
        <b>Premium Cinema<br/>21.15 – A Star is Born</b>
      </p>
      <blockquote>
        <a href="https://www.ilpost.it/2018/10/10/a-star-is-born-lady-gaga/">“A Star is Born”, per la quarta volta</a>
      </blockquote>
      <related>
        <h4>Articoli Correlati</h4>
        <a href="https://www.ilpost.it/2019/11/15/zucche-scienza-verdure-dario-bressanini/"/>
        <a href="https://www.ilpost.it/2019/11/14/acqua-alta-venezia-frequenza-storia/"/>
        <a href="https://www.ilpost.it/2019/11/15/parasite/"/>
      </related>
    </article>
  </body>
</html>