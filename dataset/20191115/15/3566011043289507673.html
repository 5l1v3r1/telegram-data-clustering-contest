<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547467.html/%D8%A7%D9%82%D8%AF%D8%A7%D9%85%D8%A7%D8%AA-%D9%82%D9%88%D9%87-%D9%82%D8%B6%D8%A7%DB%8C%DB%8C%D9%87-%D8%AF%D8%B1-%D8%B1%D8%A7%D8%B3%D8%AA%D8%A7%DB%8C-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D9%85%D9%81%D8%A7%D8%B3%D8%AF-%D8%A7%D8%B9%D8%AA%D9%85%D8%A7%D8%AF-%D8%B9%D9%85%D9%88%D9%85%DB%8C-%D9%85%D8%B1%D8%AF%D9%85-%D8%B1%D8%A7-%D8%A8%D9%87-%D8%AF%D9%86%D8%A8%D8%A7%D9%84-%D8%AF%D8%A7%D8%B4%D8%AA%D9%87-%D8%A7%D8%B3%D8%AA--%D9%85%D8%B3%D8%A6%D9%84%D9%87-%D9%81%D9%84%D8%B3%D8%B7%DB%8C%D9%86-%D9%85%D8%B4%DA%A9%D9%84-%D8%A7%D8%B5%D9%84%DB%8C-%D8%AC%D9%87%D8%A7%D9%86-%D8%A7%D8%B3%D9%84%D8%A7%D9%85-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T15:19:00+00:00"/>
    <meta property="og:title" content="اقدامات قوه قضاییه در راستای مبارزه با مفاسد اعتماد عمومی مردم را به دنبال داشته است/ مسئله فلسطین مشکل اصلی جهان اسلام است"/>
    <meta property="og:description" content="امام جمعه زنجان گفت: اقدامات قوه قضاییه در راستای مبارزه با مفاسد اعتماد عمومی مردم را به دنبال داشته است."/>
  </head>
  <body>
    <article>
      <h1>اقدامات قوه قضاییه در راستای مبارزه با مفاسد اعتماد عمومی مردم را به دنبال داشته است/ مسئله فلسطین مشکل اصلی جهان اسلام است</h1>
      <h2>امام جمعه زنجان:</h2>
      <address>
        <time datetime="2019-11-15T15:19:00+00:00">15 Nov 2019, 15:19</time>
      </address>
      <p>امام جمعه زنجان گفت: اقدامات قوه قضاییه در راستای مبارزه با مفاسد اعتماد عمومی مردم را به دنبال داشته است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به گزارش <a href="http://www.mojerasa.ir/">موج رسا؛</a> آیت الله علی خاتمی امروز در خطبه های نماز جمعه با تبریک میلاد با سعادت پیامبر عظیم الشان اسلام(ص) و امام صادق(ع) اظهار کرد: بزرگترین نعمت برای بشریت وجود پیامبر اکرم (ص) است.</p>
      <p>وی با بیان اینکه انسان طالب سعادت است، ابراز کرد: این امر فقط در سایه ی رعایت تقوای الهی ممکن می شود.</p>
      <p>امام جمعه زنجان با بیان اینکه رنج‌های وارده بر انسان ها در برابر رنج های وارده بر پیامبر اسلام(ص) ناچیز است تصریح کرد: رنج های وارده بر رسول اکرم(ص) بسیار شدید تر از رنج های وارده بر انسان های عادی است.</p>
      <p>وی با بیان اینکه پیامبر اسلام(ص) الگو کامل تربیت است، خاطر نشان کرد: قرآن از تعبیر اسوه حسنه برای پیامبر اسلام(ص) استفاده می کنند.</p>
      <p>خاتمی با اشاره به اینکه افرادی که اخلاق خوبی دارند توانایی رسیدن به ایمان کامل را دارند عنوان کرد: افرادی که اخلاق خوبی ندارند نمی توانند ایمان کامل داشته باشند.</p>
      <p>وی با اشاره به 23 آبان ماه ابراز کرد: در این روز قانون اساسی جمهوی اسلامی ایران مبتنی بر قرآن، سنت، سیره امام علی (ع) و کلام معصوم تنظیم شد.</p>
      <p>امام جمعه زنجان با بیان اینکه 24 آبان ماه سالروز تاسیس کشور و دولت مستقل فلسطین است، خاطر نشان کرد: در هفته وحدت 70 دانشمند، رجال سیاسی، رجال دینی و... در سالن اجلاس در خصوص موضوع فلسطین به بحث نشستند.</p>
      <p>وی بیان کرد: مسئله فلسطین فقط مشکل اعراب نیست بلکه مشکل اصلی جهان اسلام مسئله فلسطین است.</p>
      <p>خاتمی با اشاره به روز کتابخوانی بیان کرد: یکی از دغدغه های رهبری کتاب و کتابخوانی است.</p>
      <p>وی با اشاره به بیانات رهبری ادامه داد: رهبری در خصوص موضوع کتاب می فرمایند: من هر زمانی به یاد کتاب و وضع کتاب در جامعه خودمان می افتم قلبا غمگین می شوم، کتاب مادر تمدن و عصاره تمدن ها است و کتابخاونی امروز نه تنها یک وظیفه دینی بلکه یک واجب دینی است.</p>
      <p>امام جمعه زنجان با بیان اینکه تیتر آیات اولیه قرآن در خصوص کتابت، علم، تعلم، تعلیم و مبارزه با جهل است ادامه داد: ما باید به این 5 موضوع توجه ویژه داشته باشیم.</p>
      <p>وی با اشاره به سالروز شهادت عزالدین قسام روحانی مبارز فلسطینی ابراز کرد: امروز راه این روحانی رمز مقاومت در حماس است.</p>
      <p>خاتمی با اشاره به اقدامات قوه قضاییه در خصوص مبارزه با مفاسد ابراز کرد: همان طور که رئیس قوه قضاییه گفت امیدواریم مسائل حاشیه ای مانع از برداشتن قدم های برزگ در این راستا نشود.</p>
      <p>وی با بیان اینکه در راستای مبارزه با مفاسد قوه قضاییه از میلیارها تومان فرار مالیاتی جلوگیری کرده است تصریح کرد: بعد از این اقدامات یک اعتماد عمومی نسبت به قوه قضاییه شکل گرفته است.</p>
      <p>انتهای پیام/</p>
    </article>
  </body>
</html>