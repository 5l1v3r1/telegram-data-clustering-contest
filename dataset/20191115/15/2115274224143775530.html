<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/venezia_mose_twitter-6557839/news/2019-11-15/"/>
    <meta property="og:site_name" content="Agi"/>
    <meta property="article:published_time" content="2019-11-15T15:04:00+00:00"/>
    <meta property="og:title" content="Venezia allagata e la polemica sul MO.S.E. sommergono Twitter"/>
    <meta property="og:description" content="Nel giorno del picco della marea, il 13 novembre, anche sulla piattaforma social si è verificata un'impennata di commenti e condivisioni"/>
  </head>
  <body>
    <article>
      <h1>Venezia allagata e la polemica sul MO.S.E. sommergono Twitter</h1>
      <h2>Nel giorno del picco della marea, il 13 novembre, anche sulla piattaforma social si è verificata un'impennata di commenti e condivisioni</h2>
      <address><time datetime="2019-11-15T15:04:00+00:00">15 Nov 2019, 15:04</time> by <a rel="author" href="https://www.agi.it/authors/kpi6/" target="_blank">kpi6 per Agi</a></address>
      <p>Venezia alluvionata, catastrofe ambientale, la solidarietà arriva da tutta Italia e anche su <b>Twitter</b> si è generato rapidamente un picco di conversazioni il 13 novembre, giorno della marea: 48 mila tweet, 132 mila retweet, oltre 5 mila hashtag utilizzati, e una distribuzione di genere prevalentemente maschile (62%).</p>
      <p>Sale la marea e contestualmente crescono le conversazioni, che restano costanti nelle ore successive. Solidarietà ma anche tantissime polemiche e sarcasmo, soprattutto in riferimento al “quasi” completamento del MO.S.E.</p>
      <h3>Veneto, Lombardia e Lazio le regioni più attive</h3>
      <p>I contenuti provengono da tutte le regioni, la distribuzione dell’interesse dell’audience è abbastanza omogenea. Oltre al <b>Veneto </b>spiccano <b>Lombardia</b> e <b>Lazio</b>, quest’ultima la regione sede dei palazzi della politica chiamati a discutere nel <b>Consiglio dei Ministri </b>i provvedimenti emergenziali a supporto dei cittadini veneziani.</p>
      <p>La discussione si sposta contestualmente sul MO.S.E. presente in 16 mila tweet dei 48 mila totali: l’<b>acqua alta</b> a <b>Venezia</b> diventa l’occasione per un’analisi restrospettiva degli ultimi vent’anni di amministrazione, riproponendo e commentando le tantissime discussioni sull’opportunità di realizzare il <b>Modulo Sperimentale Elettromeccanico</b> (MO.S.E.) il progetto di ingegneria civile, ambientale e idraulica per il contenimento delle maree, iniziato nel 2003 e non ancora completato.</p>
      <h3>Berlusconi emerge: top contributor</h3>
      <p>Tra i politici c’è una novità: Silvio Berlusconi per la prima volta dopo diversi mesi è il top contributor con il 21% dei contenuti pubblicati, assieme a Renato Brunetta (11%). </p>
      <p>La posizione di Forza Italia è chiara: stop alle polemiche, il MO.S.E. va completato il prima possibile.</p>
      <figure>
        <iframe data-src="https://twitter.com/berlusconi/status/1195089721128628230?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>È forte anche la presenza del Governo con il Presidente Giuseppe Conte, dal cui account partono i contenuti più condivisi dagli utenti (23%), seguito da Berlusconi (14%) In generale sulla vicenda il tasso di conflittualità tra schieramenti è molto ridotto, soprattutto se confrontato ad altri temi attuali e molto complessi come il caso dell’ILVA. I messaggi di solidarietà sono nettamente prevalenti da parte dei parlamentari.</p>
      <figure>
        <iframe data-src="https://twitter.com/matteosalvinimi/status/1194512883754962944?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/matteorenzi/status/1194638830529318912?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>