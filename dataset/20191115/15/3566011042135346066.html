<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547459.html/%D8%AA%D8%BA%DB%8C%DB%8C%D8%B1-%D9%86%D8%B1%D8%AE-%D8%B3%D9%88%D8%AE%D8%AA-%D8%AF%D8%B1-%D8%B1%D8%A7%D8%B3%D8%AA%D8%A7%DB%8C-%D8%B9%D8%AF%D8%A7%D9%84%D8%AA-%D8%A7%D8%AC%D8%AA%D9%85%D8%A7%D8%B9%DB%8C-%D8%A7%D8%B3%D8%AA--%D8%B1%D8%B3%D8%A7%D9%86%D9%87-%D9%87%D8%A7-%D8%A2%DA%AF%D8%A7%D9%87%DB%8C-%D8%A8%D8%AE%D8%B4-%D8%A8%D8%A7%D8%B4%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T15:03:00+00:00"/>
    <meta property="og:title" content="تغییر نرخ سوخت در راستای عدالت اجتماعی است/ رسانه‌ها آگاهی‌بخش باشند"/>
    <meta property="og:description" content="مدیرکل فرهنگ و ارشاد اسلامی استان همدان گفت: سیاست دولت در راستای مبارزه با قاچاق سوخت و عدالت اجتماعی است و این موارد جز وعده های دولت بوده و حالا با تصمیم حاکمیتی اجرا می شود."/>
  </head>
  <body>
    <article>
      <h1>تغییر نرخ سوخت در راستای عدالت اجتماعی است/ رسانه‌ها آگاهی‌بخش باشند</h1>
      <h2>مدیرکل فرهنگ و ارشاد اسلامی استان همدان:</h2>
      <address>
        <time datetime="2019-11-15T15:03:00+00:00">15 Nov 2019, 15:03</time>
      </address>
      <p>مدیرکل فرهنگ و ارشاد اسلامی استان همدان گفت: سیاست دولت در راستای مبارزه با قاچاق سوخت و عدالت اجتماعی است و این موارد جز وعده های دولت بوده و حالا با تصمیم حاکمیتی اجرا می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/31976">عصر همدان</a>؛ احمدرضا احسانی، مدیرکل فرهنگ و ارشاد اسلامی استان همدان پیش از ظهر امروز در جمع خبرنگاران با اشاره به  تغییر نرخ بنزین و اجرای نرخ جدید از بامداد امروز گفت: انتظار داریم رسانه ها دراین باره کمک کنند چون تصمیم حاکمیتی است و توسط سران سه قوه تصویب شده.</p>
      <p>وی، با بیان اینکه امروزه قاچاق سوخت یکی از مشکلات کشور است افزود: روزانه بین 90 تا 100 میلیون لیتر مصرف بنزین داریم و بخش زیادی از سوخت در استان های مرزی غرب و شرق کشور از راه های مختلف قاچاق و مشکلاتی برای دولت ایجاد کرده است.</p>
      <p>احسانی، دلیل بعدی تغییر نرخ سوخت را رعایت اصل عدالت اجتماعی عنوان کرد و ادامه داد: سیاست دولت در راستای مبارزه با قاچاق سوخت و عدالت اجتماعی است و این موارد جز وعده های دولت بوده و حالا با تصمیم حاکمیتی اجرا می شود.</p>
      <p>مدیرکل فرهنگ و ارشاد اسلامی استان همدان، با تاکید براینکه این تصمیم بعداز چندین جلسه با حضور سران سه قوه به تصویب رسیده است گفت: در روز های آتی اطلاعات بیشتری که مفغول مانده مطرح خواهد شد.</p>
      <p>وی، با اشاره براینکه همه باجه های پست از ساعت 7 صبح امروز در سراسر کشور خدمات دهی میکنند و کارت سوخت های صادر شده کسانی را که ثبت نام کرده بودند را توزیع می کنند افزود: در همدان حدود 14 هزار کارت سوخت وجود دارد که در باجه ها توزیع می شود و اداره پست به طور شبانه روزی پاسخگوی مردم هستند تا کارت سوخت هایشان را دریافت کنند.</p>
      <p>احسانی، با بیان اینکه سهمیه آبانماه کسانی که هنوز برای دریافت کارت سوخت اقدام نکردند محفوظ است ادامه داد: این افراد تا 6 ماه می توانند از سهمیه تخصیص داده شده استفاده کنند و سهم همه آنها محفوظ است.</p>
      <p>مدیرکل فرهنگ و ارشاد اسلامی استان همدان، با تاکید بر اینکه رسانه ها باید آگاهی بخشی درباره علت تغییر نرخ سوخت را در اولویت قرار دهند گفت: سوبسیدی که دولت بابت سوخت پرداخت می کند به اقشاری می رسد که بیشترین استفاده از سوخت را دارند و انتظار این است دوستان به این موارد بپردازند.</p>
      <p>وی، با اشاره براینکه یارانه 18 میلیون خانوار را دربرمی گیرد و تقریبا براساس مصوبه جدید سهم هرخانواده دوبرابر میشود خاطرنشان کرد: خانواده های 2نفره حدود 103 هزار تومان، سه نفره 137 هزارتومان، چهار نفره 170 هزارتومان و پنج نفره حدود 250 هزارتومان دریافت می کنند.</p>
      <p>احسانی، با بیان اینکه یارانه بخش پردرآمد جامعه حذف می شود و این در راستای اجرای عدالت است تصریح کرد: اینها اتفاقات خوبی است و اگر ساز و کار خوبی در نظر باشد به نتیجه می رسد چرا که هدف اجرای عدالت و سوق دادن یارانه به بخش آسیب پذیر، افراد تحت پوشش کمیته امداد و بهزیستی است.</p>
      <p>مدیرکل فرهنگ و ارشاد اسلامی استان همدان، با تاکید براینکه دولت تعهد کرده تا از افزایش قیمت سوخت هیچ مبلغی برای خودش باقی نماند اظهار کرد: حذف تمام سهمیه های دولتی این موضوع را ثابت می کند و دستگاه های دولتی به جز آمبولانس ها از سهمیه آزاد استفاده می کنند.</p>
      <p>وی، با اشاره براینکه فعلا CNG گران نخواهد شد افزود: به اسنپ و اژانس ها درصورتی که قیمت ها تعدیل نشود سهمیه داده می شود.</p>
      <p>احسانی با تاکید براینکه رسانه ها باید در تهیه اخبار مراقب همه مسائل باشند و هوشیارانه عمل کنند گفت: احتمال اینکه افرادی از عکس ها و اخبار در فضای مجازی استفاده کنند و اخبار کذب را انتشار دهند زیاد است پس رسانه ها هوشیارانه عمل کنند.</p>
      <p>انتهای پیام/</p>
    </article>
  </body>
</html>