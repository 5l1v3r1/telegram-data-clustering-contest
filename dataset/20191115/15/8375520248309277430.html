<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/kijiv-planuje-za-pyat-rokiv-vklasti-u-rozvitok-transportnoji-infrastrukturi-ponad-83-mlrd-grn-640236.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T15:13:00+00:00"/>
    <meta property="og:title" content="Київ планує за п’ять років вкласти у розвиток транспортної інфраструктури понад 83 млрд грн"/>
    <meta property="og:description" content="Більшу частину програми фінансуватиме місто"/>
  </head>
  <body>
    <article>
      <h1>Київ планує за п’ять років вкласти у розвиток транспортної інфраструктури понад 83 млрд грн</h1>
      <address>
        <time datetime="2019-11-15T15:13:00+00:00">15 Nov 2019, 15:13</time>
      </address>
      <h4>Більшу частину програми фінансуватиме місто</h4>
      <p>14 листопада на пленарному засіданні Київської міської ради депутати затвердили Міську цільову програму розвитку транспортної інфраструктури міста на 2019-2023 роки.</p>
      <p>Програма спрямована на розвиток сталої міської мобільності, зокрема, на пріоритет для пішоходів, велосипедистів і громадського транспорту під час планування та будівництва транспортної інфраструктури. Про це <a href="https://kyivcity.gov.ua/news/kivska_miska_rada_progolosuvala_za_vidilennya_834_mlrd_grn_na_rozvitok_transportno_infrastrukturi_protyagom_5_nastupnikh_rokiv/">повідомляє</a> пресслужба Київради.</p>
      <p>«Загальний бюджет програми, розрахованої на п’ять років, становить 83,4 млрд грн. Більшу частину – 76,1 млрд – фінансуватиме місто, решту суми плануємо отримати з держбюджету, а також від інвесторів і кредиторів. Значну увагу традиційно буде приділено капітальному ремонту столичних автошляхів. Також будемо встановлювати квоти на паркомісця у центрі та підвищуватимемо комфорт громадського транспорту. Це мотивуватиме киян відмовлятися від власних автівок», – зазначив виконувач обов’язків директора Департаменту транспортної інфраструктури Іван Шпильовий.</p>
      <p>Окрім зазначеного, програма передбачає закупівлю понад 400 одиниць трамваїв, тролейбусів та електробусів до 2023 року.</p>
      <p>Нагадаємо, мер Києва Віталій Кличко повідомив, що <a href="https://glavcom.ua/kyiv/news/klichko-anonsuvav-prezentaciyu-novogo-genplanu-kijeva-640225.html">новий Генеральний план столиці буде представлений у середині грудня цього року. </a> Він зазначив, що велику частину презентації присвятять втіленню інфраструктурних рішень. Перш за все - розвитку громадського транспорту та планам будівництва доріг. </p>
      <related>
        <a href="https://glavcom.ua/kyiv/news/klichko-anonsuvav-prezentaciyu-novogo-genplanu-kijeva-640225.html"/>
        <a href="https://glavcom.ua/kyiv/news/na-hreshchatiku-zyavilisya-antiparkuvalni-napivsferi-foto-640126.html"/>
        <a href="https://glavcom.ua/kyiv/news/na-pivnichnomu-mostu-u-ponedilok-znovu-ochikuyutsya-zatori-640163.html"/>
      </related>
    </article>
  </body>
</html>