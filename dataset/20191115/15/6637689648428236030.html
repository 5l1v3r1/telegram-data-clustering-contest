<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/uvaga-rozshuk-u-sumah-avtivka-zbyla-pensionerku-i-poyihala-dali"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-15T15:41:00+00:00"/>
    <meta property="og:title" content="Увага, розшук: у Сумах автівка збила пенсіонерку і поїхала далі"/>
    <meta property="og:description" content="Відділом розшуку та опрацювання матеріалів ДТП управління патрульної поліції в Сумській області розшукується водій ДТП, яка мала місце 15 листопада, близько 14 години 30 хвилин на провулку Гетьманському."/>
  </head>
  <body>
    <article>
      <h1>Увага, розшук: у Сумах автівка збила пенсіонерку і поїхала далі</h1>
      <address>
        <time datetime="2019-11-15T15:41:00+00:00">15 Nov 2019, 15:41</time>
      </address>
      <figure>
        <img src="http://sumy.today/sites/default/files/75588177_1036226680059337_4213496417844461568_o.jpg"/>
      </figure>
      <p>Відділом розшуку та опрацювання матеріалів ДТП управління патрульної поліції в Сумській області розшукується водій ДТП, яка мала місце 15 листопада, близько 14 години 30 хвилин на провулку Гетьманському.</p>
      <p>Попередньо, водій автомобіля ВАЗ, синього кольору, допустив наїзд на 77-річну жінку, яка переходила проїжджу частину. Внаслідок ДТП жінка отримала тілесні ушкодження. Медики зафіксували в неї закриту черепно-мозкову травму, струс головного мозку та забої. Сам же водій поїхав далі в напрямку вулиці Роменської.</p>
      <p>Відділ розшуку та опрацювання матеріалів ДТП звертається до водіїв, які в цей час проїжджали поблизу, а також громадян, які знаходилися на зупинках громадського транспорту, або ж просто прогулювалися вулицею, у разі наявності інформації про вищевказану пригоду або місце знаходження розшукуваного транспортного засобу, зателефонувати на лінію «102» або ж звернутися до відділу розшуку та опрацювання матеріалів ДТП УПП у Сумській області за адресою: м. Суми, вул. Білопільський Шлях 18/1.</p>
    </article>
  </body>
</html>