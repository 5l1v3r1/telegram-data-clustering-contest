<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/sennheiser-ambeo-ve-momentum-wireless-tanitildi_85067.html"/>
    <meta property="og:site_name" content="CHIP Online"/>
    <meta property="article:published_time" content="2019-11-15T15:00:00+00:00"/>
    <meta property="og:title" content="Sennheiser Ambeo ve Momentum Wireless Tanıtıldı"/>
    <meta property="og:description" content="Sennheiser yeni ürünleriyle ses kalitesindeki çıtayı en üste taşıyor."/>
  </head>
  <body>
    <article>
      <h1>Sennheiser Ambeo ve Momentum Wireless Tanıtıldı</h1>
      <h2>Sennheiser yeni ürünleriyle ses kalitesindeki çıtayı en üste taşıyor.</h2>
      <address><time datetime="2019-11-15T15:00:00+00:00">15 Nov 2019, 15:00</time> by <a rel="author">CHIP Online</a></address>
      <p>Müziği adeta konserdeymiş gibi ileten kulaklıklar ya da izlediğiniz filmin içinde yaşadığınızı hissettiren hoparlörler hayatımıza yeni teknolojilerle dahil oluyor. Sennheiser'ın iki yeni ürünü <b>Ambeo Soundbar</b> ve Yeni <b>Momentum Wireless</b> sundukları ses kalitesiyle bunu kusursuzca ve beklentinin hakkını sonuna kadar vererek yapıyorlar.</p>
      <h3>Hayatın ritmine dahil olun</h3>
      <figure>
        <img src="https://cdn.chip.gen.tr/images/content/2019/11/15/2019111517212968685.jpg"/>
      </figure>
      <p>Sennheiser'ın kafa üstü olarak tasarlanan kulaklığı Yeni <b>Momentum Wireless</b>, dengeli, derin ve stüdyo kalitesindeki netliğe, ahenge sahip ses sunuyor. Yüksek bass vuruşları, hafif melodiler, stüdyoda kaydedildiği haline en yakın olarak sanki şarkıyı canlı dinliyormuş gibi Sennheiser Momentum Wireless ile kulaklara geliyor. Ultra şık tasarımıyla, kulağın yapısına en uygun ergonomiyle tasarlanan kulaklık, tek bir dokunuşla telefonun sesli asistan özelliğini de aktif edebilme özelliğine sahip. Hakiki deri kulak yastıkları ve taç yastığı sayesinde Yeni Momentum Wireless uzun süreli kullanıldığında bile rahatlık sağlıyor.</p>
      <p>Akıllı telefonlara yüklenen Sennheiser Smart Control uygulaması ile Momentum Wireless'ta da farklı gürültü engelleme profilleri arasında geçiş ve ekolayzır ayarı yapılabiliyor. TILE teknolojisi sayesinde kulaklığın şarjı bitse bile nerede olduğunu görebiliyor; hiç aramaya gerek kalmadan nerede olduğunu bulabiliyorsunuz.</p>
      <p>
        <b>Sennheiser, Yeni Momentum Wireless, 3.199 TL</b>
      </p>
      <p>
        <b>Hifilife.com</b>
      </p>
      <p>
        <b> </b>
      </p>
      <h3>Sinema ses farkıyla eve taşınıyor</h3>
      <figure>
        <img src="https://cdn.chip.gen.tr/images/content/2019/11/15/201911151721414585.jpg"/>
      </figure>
      <p>Çoklu ev sinema sistemleri <b>Ambeo Soundbar</b> ile geride kalıyor. Gelecekteki ev sinemasını tek bir soundbar'da yaşatan Ambeo, sunduğu derin ses kalitesiyle izlenilen filmin etkisini katlayabiliyor.  Tek bir bar üzerinde yer alan 13 High-End sürücü ile 5.1.4 ses deneyimi sunan Ambeo Soundbar, ekolayzır ayarları sayesinde kişiselleşebiliyor. Dolby Atmos, MPEG-H Audio, dtsX desteği de hoparlörde bulunuyor.</p>
      <p>Bulunduğu odayı algılayabilme teknolojisine sahip olması da Ambeo'yu farklılaştıran özelliklerinden. Sesi çarpıtacağı duvarları algılayıp kalibrasyon yapabildiği için 3D sesi kusursuzlaştırıp odanın yansıtıcı yüzeylerini belirleyerek en iyi sanallaştırma teknolojisini Fraunhofer ile geliştirildiği için ortamın akustiğini keşfedebiliyor. Evde izlenilen filmin sesleri Ambeo Soundbar ile derinleşiyor, en ince detaylar bile duyulup filmin içindeymiş gibi hissediliyor.</p>
      <p>Soundbar, 30Hz'e kadar inen derinlik hissini ilave bir subwoofer gerektirmeden verebiliyor. Ambeo Soundbar sunduğu ekolayzır ayarları ve üç farklı 3D modu ile kendi zevkinize özel üç boyutlu ses deneyiminizi yaratmanızı sağlıyor.</p>
      <p>
        <b>Sennheiser, Ambeo Soundbar, 19.999 TL</b>
      </p>
      <p>
        <b>Hifilife.com</b>
      </p>
    </article>
  </body>
</html>