<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955708"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T15:31:49+00:00"/>
    <meta property="og:title" content="ఏడేళ్ల పాటు క్యాన్సర్‌తో పోరాడి కన్నుమూసిన మాజీ క్రికెటర్"/>
    <meta property="og:description" content="ADVT"/>
  </head>
  <body>
    <article>
      <h1>ఏడేళ్ల పాటు క్యాన్సర్‌తో పోరాడి కన్నుమూసిన మాజీ క్రికెటర్</h1>
      <address>
        <time datetime="2019-11-15T15:31:49+00:00">15 Nov 2019, 15:31</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>సిడ్నీ: </b>ఆస్ట్రేలియా మాజీ క్రికెటర్ టోనీ మన్(74) శుక్రవారం కన్నుమూశారు. గత ఏడేళ్లుగా క్యాన్సర్‌తో బాధపడుతున్న ఆయన.. ఇవాళ తుదిశ్వాస విడిచారు. గత శుక్రవారమే ఆయన తన 74వ పుట్టినరోజును జరుపుకున్నారు. నైట్ వాచ్‌మన్‌గా క్రీజులోకి వచ్చి.. సెంచరీ చేసిన తొలి ఆస్ట్రేలియా ఆటగాడిగా ఘనత వహించారు. 1977 - 78 సీజన్‌లో భారత్‌తో టెస్ట్ సందర్భంగా ఈ రికార్డు సాధించారు. లెగ్ స్పిన్‌లో దిట్ట అయిన టోనీ.. బ్యాట్స్‌మన్‌గానూ రాణించారు. ఆస్ట్రేలియా జాతీయ జట్టు తరఫున మొత్తంగా నాలుగు టెస్టులాడిన టోనీ.. 189 పరుగులు చేసి, నాలుగు వికెట్లు తీసుకున్నారు. అయితే దేశవాళీ క్రికెట్‌లో మాత్రం తనకంటూ ప్రత్యేక గుర్తింపు తెచ్చుకున్నారు. 79 ఫస్ట్ క్లాస్ మ్యాచుల్లో ఏడు షెఫీల్డ్ షీల్డ్స్, ఎనిమిది క్లబ్ టైటిల్స్ సొంతం చేసుకున్నారు. క్రికెట్‌కు వీడ్కోలు పలికిన తర్వాత 30 ఏళ్ల పాటు ఉపాధ్యాయుడిగా పని చేశారు. ఆ తర్వాత డబ్ల్యూఏసీఏ మేనేజర్‌గా బాధ్యతలు స్వీకరించారు.</p>
      <p> </p>
      <p>విఖ్యాత ఆసీస్ క్రికెటర్‌ ఆడమ్ గిల్‌క్రిస్ట్‌ను జాతీయ జట్టుకు ఎంపిక చేయడంలో మన్ కీలక పాత్ర పోషించారు. అలాగే బ్రాడ్ హగ్‌ను స్పిన్నర్‌గా మలచడంలోనూ మన్ పాత్ర మరువలేనిది. పాన్ క్రియాటిక్ క్యాన్సర్‌కు గురైన టోనీ మన్ ఏడేళ్లుగా చికిత్స పొందుతున్నారు.</p>
    </article>
  </body>
</html>