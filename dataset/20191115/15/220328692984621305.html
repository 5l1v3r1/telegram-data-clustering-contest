<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/ekspertizata-s-katastrofata-na-mestan-e-gotova-406809.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T15:03:59+00:00"/>
    <meta property="og:title" content="Експертизата с катастрофата на Местан е готова"/>
    <meta property="og:description" content="Разследването обаче не е приключило"/>
  </head>
  <body>
    <article>
      <h1>Експертизата с катастрофата на Местан е готова</h1>
      <address><time datetime="2019-11-15T15:03:59+00:00">15 Nov 2019, 15:03</time> by <a rel="author">Редактор</a></address>
      <p>Автотехническата експертиза, назначена по разследването на катастрофата с участието на лидера на ДОСТ Лютви Местан, която завърши със смърт на бебе, е готова, съобщиха от Окръжната прокуратура в Кърджали.</p>
      <p>Единственият обвиняем по случай е бившият депутат от ДПС. Все още се провеждат допълнителни действия по разследването, съобщиха от прокуратурата.</p>
      <p>Инцидентът, при който колата, управлявана от бащата на загиналото дете, се удари с лекия автомобил на лидера на ДОСТ, стана при разклона за момчилградското село Загорско на 14 април. При опит на Местан, който бе зад волана на "Фолксваген Фаетон", да се включи в главния международен път за Гърция последва сблъсък с "БМВ"-то, движещо се от Кърджали по посока ГКПП "Маказа" .</p>
      <p>Зад волана е бащата Юсеин, в автомобила са съпругата му Емине и двете им деца. 6-месечната Еджрин загина на място, а родителите и по-голямото й братче бяха транспортирани в болница. Няколко часа след инцидента Лютви Местан беше задържан от полицията и му беше повдигнато обвинение за причиняване на смърт при непредпазливост.</p>
      <p>Нещата обаче се проточиха. Изготвянето на автотехническата експертиза отне половин година. </p>
    </article>
  </body>
</html>