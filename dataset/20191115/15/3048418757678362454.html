<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/15/amsterdam-steekt-1355-miljoen-euro-in-cultuur-mits-divers-en-inclusief-genoeg/"/>
    <meta property="og:site_name" content="ThePostOnline"/>
    <meta property="article:published_time" content="2019-11-15T15:46:00+00:00"/>
    <meta property="og:title" content="Amsterdam steekt 135,5 miljoen euro in cultuur (mits divers en inclusief genoeg)"/>
    <meta property="og:description" content="Annabel Nanninga (FvD): 'Nulmetingen op kleur dus, de waanzin gaat door'"/>
  </head>
  <body>
    <article>
      <h1>Amsterdam steekt 135,5 miljoen euro in cultuur (mits divers en inclusief genoeg)</h1>
      <h2>Annabel Nanninga (FvD): 'Nulmetingen op kleur dus, de waanzin gaat door'</h2>
      <address><time datetime="2019-11-15T15:46:00+00:00">15 Nov 2019, 15:46</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>Het aanbod aan kunst en cultuur in Amsterdam wordt uitgebreid. In haar Kunstenplan 2021-2024 maakt wethouder Touria Meliani (GroenLinks) ruimte voor nieuwe initiatieven en instellingen die tot nu toe nog niet of nauwelijks aan bod kwamen. Bestaande grote cultuurinstellingen kunnen plannen indienen, maar ook debutanten. Wat ze voorstellen moet voor iedereen toegankelijk zijn. Verder moeten kunst en cultuur beter over de stad worden gespreid, met name in wijken waar nu op dat vlak nog niet veel aanbod is. Kunst en cultuur kunnen bewoners verbinden en bijdragen aan betrokkenheid bij de eigen buurt, aldus de wethouder. Ze wil voorrang voor de wijken Noord, Zuidoost en Nieuw-West.</p>
      <p>Hoofdstedelijk Forum voor Democratie-fractievoorzitter Annabel Nanninga denkt er het hare van:</p>
      <figure>
        <iframe data-src="https://twitter.com/ANanninga/status/1195362418999857155?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Meer cultuuruitingen mogen ‘s nachts gaan plaatsvinden. “De nacht biedt plek voor bijzondere (sub)culturen en vernieuwing, met name in de muziekscene”, schrijft Meliani. Ze wijst op bijvoorbeeld house en techno die “grotendeels zijn ontstaan in het Amsterdamse nachtleven”. Er worden cultuurcoaches aangesteld, die kinderen de weg gaan wijzen naar naschoolse talentontwikkeling, zoals dans- of muziekles. Dat aanbod komt bovenop wat kinderen op school al meekrijgen aan kunst en cultuur.</p>
      <h4>Video – <a href="https://tpo.nl/2018/12/21/video-amsterdamse-wethouder-touria-meliani-groenlinks-blundert-zich-door-debat-heen/">Amsterdamse wethouder Touria Meliani (GroenLinks) blundert zich door debat heen</a></h4>
      <p>Twintig instellingen kunnen sowieso aanspraak maken op subsidie. Daaronder zijn het Amsterdam Museum, het Holland Festival, het Concertgebouworkest, Paradiso en het Stedelijk Museum. Daarnaast is er ruimte voor elf andere instellingen (onder meer dans, theater, museum), die zich met een voorstel kunnen melden.</p>
      <p>Voor het Kunstenplan 2021-2024 maakt Amsterdam per jaar 134,5 miljoen euro vrij.</p>
      <p>
        <i>ANP/TPO</i>
      </p>
    </article>
  </body>
</html>