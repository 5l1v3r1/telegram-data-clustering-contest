<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/age-of-empires-iv-varieta-civilta/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T15:01:00+00:00"/>
    <meta property="og:title" content="Age of Empires IV avrà una grandissima varietà di civiltà | Game Division"/>
    <meta property="og:description" content="Alcuni membri di Relic hanno rivelato che in Age of Empires IV ogni civiltà tra quelle presenti nel gioco avrà delle caratteristiche uniche."/>
  </head>
  <body>
    <article>
      <h1>Age of Empires IV avrà una grandissima varietà di civiltà | Game Division</h1>
      <address>
        <time datetime="2019-11-15T15:01:00+00:00">15 Nov 2019, 15:01</time>
      </address>
      <p><b>Age of Empires IV</b> si è fatto attendere per mesi e mesi ed ora è finalmente giunto il momento di venire a conoscenza di ulteriori dettagli sul quarto capitolo di questa saga storica. Proprio ieri sera il titolo sviluppato da Relic Entertainment si è mostrato con un <b>nuovo trailer di gameplay sul palco dell’Inside Xbox.</b> Subito dopo la conferenza gli sviluppatori hanno dato nuovi dettagli sul titolo svelando nuovi dettagli sulle meccaniche di gioco.</p>
      <p>Alcuni membri del team hanno risposto alle domande dei giornalisti rivelando che in Age of Empires IV <b>ogni civiltà tra quelle presenti nel gioco avrà delle caratteristiche uniche</b> che spingeranno il giocatore ad avere un approccio tattico sempre differente ad ogni nuova partita.</p>
      <figure>
        <iframe src="https://www.youtube.com/embed/rAbI0fewc7w" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/age-of-empire-iv-63293.768x432.jpg"/>
        </figure>
        <figure>
          <img src="https://www.tomshw.it/images/images/2019/11/age-of-empire-iv-63291.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/final-fantasy-xiv-xbox-one/">Final Fantasy XIV: l’MMORPG arriverà anche su Xbox One, prima o poi</a></p>
      <p>Il<b> creative director del gioco, Adam Isgreen</b>, ha dichiarato: <i>“Ci sono un bel po’ di civiltà nel gioco e uno degli aspetti che rende Age o Empires IV diverso dai suoi predecessori è che nei vecchi capitoli le civiltà erano molto simili tra loro. Certo, avevano unità diverse e alcune tecnologie esclusive, ma ognuna di esse si giocava in maniera molto simile alle altre. In Age of Empires 4 non sarà più così.”</i></p>
      <p>Oltre ad Age of empires IV l’Inside Xbox ha portato alla luce anche molti altri annunci davvero sorprendenti che vanno da<a href="https://www.tomshw.it/videogioco/everwild-inside-xbox-rare/"> Everwild, nuova IP di Rare</a> fino a <a href="https://www.tomshw.it/videogioco/obsidian-annuncia-nuovo-survival-grounded/">Grounded, il nuovo titolo sviluppato da Obsidian Entertainment</a>. <b>Cosa ne pensate di quello che abbiamo visto finora di Age of Empires IV?</b> Diteci la vostra nella sezione dedicata ai commenti.</p>
      <blockquote>Per ingannare l’attesa di un nuovo capitolo dello strategico in tempo reale Microsoft potete acquistare Age of Empires III Complete Collection su Amazon a <a href="https://toms.it/lBTJW">questo indirizzo</a>.</blockquote>
    </article>
  </body>
</html>