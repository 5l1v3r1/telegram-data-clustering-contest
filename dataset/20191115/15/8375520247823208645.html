<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/eksposol-yovanovich-u-kongresi-ssha-rozpovila-pro-korupciyu-v-ukrajini--640247.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T15:43:56+00:00"/>
    <meta property="og:title" content="Експосол Йованович у Конгресі США розповіла про корупцію в Україні"/>
    <meta property="og:description" content="Корупція робить українських лідерів завжди уразливими перед Росією, - заявила дипломатка"/>
  </head>
  <body>
    <article>
      <h1>Експосол Йованович у Конгресі США розповіла про корупцію в Україні</h1>
      <address>
        <time datetime="2019-11-15T15:43:56+00:00">15 Nov 2019, 15:43</time>
      </address>
      <h4>Корупція робить українських лідерів завжди уразливими перед Росією, - заявила дипломатка</h4>
      <p>Колишній посол Сполучених Штатів Америки в Україні Марі Йованович спростувала, що забороняла українським правоохоронним органам здійснювати кримінальне переслідування деяких осіб. Про це вона заявила під час публічних слухань у Конгресі США, які транслюються в прямому ефірі.</p>
      <p>Так, Йованович заперечує звинувачення екс-генпрокурора України Юрія Луценка в тому, що вона нібито забороняла правоохоронним органам переслідувати деяких людей.</p>
      <p>«Це брехня. Я ніколи не передавала Луценку список людей, яких не можна було кримінально переслідувати в Україні», - заявила вона.</p>
      <p>У ході свого виступу Йованович також заявила, що в Україні дуже розвинена корупція.</p>
      <p>«Корупція робить українських лідерів завжди уразливими перед Росією. На жаль... не всі українці взяли участь у нашій антикорупційній роботі. Таким чином, навіть і не дивно, що наші антикорупційні зусилля стали на шляху бажання отримання вигоди і влади від тих українців, які воліли грати за корумпованими правилами, намагаючись мене усунути», - заявила Йованович.</p>
      <p>Вона також зазначила, що під час своєї роботи в Україні не мала іншого «порядку денного», крім як переслідувати заявлені США цілі в області зовнішньої політики. </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FRadioSvoboda.Org%2Fvideos%2F936520970064210%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Нагадаємо, 31 жовтня палата представників США <a href="https://glavcom.ua/news/nizhnya-palata-kongresu-progolosuvala-za-poryadok-impichmentu-trampa-636798.html">прийняла резолюцію на підтримку процедури імпічменту Трампу</a>. Документ наказує профільним комітетам продовжувати розслідування про те, чи є факти для імпічменту глави держави. На практиці розгляди почалися ще в кінці вересня.</p>
      <p>13 листопада у<a href="https://glavcom.ua/news/u-kongresi-ssha-startuvali-publichni-sluhannya-pro-impichment-trampa--639715.html"> Конгресі США стартували публічні слухання про імпічмент Трампа</a>.</p>
      <related>
        <a href="https://glavcom.ua/news/u-kongresi-ssha-startuvali-publichni-sluhannya-pro-impichment-trampa--639715.html"/>
        <a href="https://glavcom.ua/news/lucenko-poklyavsya-pomstitisya-pomichnik-derzhsekretarya-ssha-dav-svidchennya-pered-kogresom-638736.html"/>
        <a href="https://glavcom.ua/news/sprava-impichmentu-trampa-oprilyudneno-stenogramu-zastupnika-pomichnika-derzhsekretarya-ssha-638524.html"/>
      </related>
    </article>
  </body>
</html>