<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547462.html/%D9%85%D9%87%D9%85-%D8%AA%D8%B1%DB%8C%D9%86-%D9%86%DB%8C%D8%A7%D8%B2-%D8%A7%D9%85%D8%B1%D9%88%D8%B2-%D9%85%D8%A7-%D8%A7%D8%AE%D9%84%D8%A7%D9%82-%D9%86%D8%A8%D9%88%DB%8C-%D9%88-%D9%88%D9%84%D8%A7%DB%8C%DB%8C-%D8%A7%D8%B3%D8%AA--%D8%B3%D9%87%D9%85%DB%8C%D9%87-%D8%A8%D9%86%D8%AF%DB%8C-%D8%A8%D9%86%D8%B2%DB%8C%D9%86-%D9%85%D9%86%D8%AC%D8%B1-%D8%A8%D9%87-%DA%AF%D8%B1%D8%A7%D9%86%DB%8C-%D8%B3%D8%A7%DB%8C%D8%B1-%DA%A9%D8%A7%D9%84%D8%A7%D9%87%D8%A7-%D8%AF%D8%B1-%DA%A9%D8%B4%D9%88%D8%B1-%D9%86%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-15T15:07:00+00:00"/>
    <meta property="og:title" content="مهم‌ترین نیاز امروز ما اخلاق نبوی و ولایی است/ سهمیه‌بندی بنزین منجر به گرانی سایر کالاها در کشور نشود"/>
    <meta property="og:description" content="نماز سیاسی عبادی جمعه ظهر امروز با حضور پرشور مردم چهارمحال و بختیاری برگزار شد و ائمه جمعه در خطبه‌های نماز جمعه ضمن دعوت نمازگزاران به تقوای الهی به بیان مسائل روز پرداختند."/>
  </head>
  <body>
    <article>
      <h1>مهم‌ترین نیاز امروز ما اخلاق نبوی و ولایی است/ سهمیه‌بندی بنزین منجر به گرانی سایر کالاها در کشور نشود</h1>
      <h2>خطبای جمعه چهارمحال و بختیاری:</h2>
      <address>
        <time datetime="2019-11-15T15:07:00+00:00">15 Nov 2019, 15:07</time>
      </address>
      <p>نماز سیاسی عبادی جمعه ظهر امروز با حضور پرشور مردم چهارمحال و بختیاری برگزار شد و ائمه جمعه در خطبه‌های نماز جمعه ضمن دعوت نمازگزاران به تقوای الهی به بیان مسائل روز پرداختند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://jahanbinnews.ir/">جهانبین نیوز</a>؛ نماز سیاسی عبادی جمعه ظهر امروز با حضور پرشور مردم چهارمحال و بختیاری برگزار شد، ائمه جمعه در خطبه‌های نماز جمعه ضمن دعوت نمازگزاران به تقوای الهی به بیان مسائل روز پرداختند.</p>
      <p>مشروح این خطبه‌ها در زیر آمده است:</p>
      <p>خطیب جمعه شهرکرد:</p>
      <p>
        <b>مهم‌ترین نیاز امروز ما اخلاق نبوی و ولایی است</b>
      </p>
      <p>حجت الاسلام محمد علی نکونام در خطبه‌های این هفته نماز جمعه شهرکرد در مصلای امام خمینی (ره) گفت: مهم‌ترین نیاز امروز ما اخلاق نبوی و ولایی است با این اخلاق است که جامعه زیبا می‌شود، مسؤولان نباید مردم را برانند یا آن‌ها را طرد کنند بلکه باید به حاجات و گرفتاری‌های آن‌ها توجه داشته باشند.<br/><br/>وی با گرامیداشت فرارسیدن هفدهم ربیع‌الاول ، اظهار داشت: امت پیامبر بودن، یک افتخار است و امت بودن تبعیت از پیامبر است آنگونه که خدا می خواهد و در قران ذکر و ویژگی آن بیان شده<br/>است.<br/><br/>به گفته وی، روز میلاد پیامبر اسلام و امام صادق علیه‌السلام، فرصت مطلوبی برای پرداختن به زندگی و سیره علمی این بزرگواران است.<br/><br/>خطیب جمعه شهرکرد، ویژگی امت حضرت محمد(ص) ایستادگی با قدرت و سخت در برابر کفار و دشمنان دین خدا است و با همان غلظت در برابر مومنان نرم و مهربان هستند.<br/><br/>نماینده ولی فقیه در چهارمحال و بختیاری و امام جمعه شهرکرد از دیگر ویژگی امت پیامبر(ص) را امت نماز خوان عنوان کرد و گفت: نسبت به مساله اقامه نماز باید بسیار حساس بود و این از مهمترین ویژگی امت دینی پیامبر اسلام است.<br/><br/>به گفته وی، به لبخند دشمن نباید دل خوش کرد، چرا که دشمن نابودی دین و انقلاب را می خواهد و به جایی خنده در برابر دشمن باید با قدرت در برابر دشمنان ایستاد.<br/><br/>نکونام بیان داشت: ویژگی مهم دیگر امت پیامبر اسلام ، بندگی خدا کردن است که همه جامعه در این شرایط حال و هوای دینی و خدای و توحیدی می‌شود و سیمای دینی باید در شهرها و روستاها دیده شود.<br/><br/>خطیب جمعه شهرکرد افزود:در این شرایط مساجد، نماز جمعه، میادین شهرها باید سرشار از شعائر دینی شود و این ویژگی امت پیامبر باید در جامعه ایجاد شود.<br/><br/>نماینده ولی فقیه در چهارمحال و بختیاری و امام جمعه شهرکرد با تبریک سالروز ولادت امام ششم گفت:امام صادق علیه السلام مساله اخلاق را در جامعه اسلام مورد تاکید قرار دادند و سیره زندگی ایشان به عنوان یک دانشگاه بزرگ است که حوزه‌های علمیه امروز پیرامون مکتب امام صادق هستند.<br/><br/>وی تاکید کرد: شیوه پیامبر و امامان معصوم، مردم‌داری است و این سیره پیامبر است که باید مسوولان این مساله را مورد توجه خود قرار دهند و کسی حق ندارد از مردم دوری کند و رو برگرداند.</p>
      <p>خطیب جمعه شهرکرد: پیامبر و امامان هرگز اهل افراط و تفریط نبودند و این مساله باید مورد توجه همگانی قرار گیرد و در جامعه حاکم شود و با این اخلاقیات جامعه زیبا می‌شود.<br/><br/>به گفته وی، هفته پیشگیری از آسیبهای اجتماعی در مدارس بسیار مهم است و باید با اخلاق نیکو در خصوص رفع آسیبهای اجتماعی در مدارس اقدام کرد.<br/><br/>نکونام به هفته بسیج اشاره کرد و گفت: بسیج یک شجره طیبه است و بسیار در جامعه بسیار نقش‌آفرین است.<br/><br/>وی، با اشاره به فرارسیدن هفته کتاب و کتابخوانی ، گفت: کتاب به عنوان یک کالای اصلی زندگی باید مورد توجه زندگی خانواده‌ها قرار گیرد و بسیار به جامعه زندگی و حیات و رشد می‌بخشد.<br/><br/>نکونام، به مساله زلزله در آذربایجان شرقی و وجود سرما اشاره کرد و گفت: مومنان لازم است در قابل وظیفه نوع‌دوستی نسبت به کمک به زلزله‌زدگان اقدام کنند.<br/><br/>وی ،به بهره‌برداری از حوزه علمیه مصلای امام خمینی (ره) شهرکرد اشاره کرد و گفت: این حوزه با افتتاح رسمی مردم و دوستداران حوزه انجام می شود و حوزه های دولتی نیستند و حوزه‌ها به هیچ وجه به دولت‌ها متکی نیستند.</p>
      <p> </p>
      <p>خطیب جمعه لردگان:</p>
      <p>
        <b>سهمیه بندی بنزین نباید منجر به گرانی همه چیز در کشور شود</b>
      </p>
      <p>حجت الاسلام سید مهدی تاج زاده امام جمعه لردگان در خطبه های نماز جمعه این هفته ابتدا خود و نمازگزاران را به رعایت تقوای الهی دعوت نمود و از قول امام علی علیه السلام فرمود: ای مردم بترسید که اعمال و رفتار شما مورد بررسی قرار می‌گیرد و در صحرای محشراز عظمتش کودک پیر می شود.  <br/>وی در ادامه به سالروز ولادت با سعادت نبی مکرم اسلام (ص) و  حضرت امام صادق(ع) اشاره کرد و گفت: جامعه قبل از بعثت جامعه سالم و اجتماعی نبود و فضای آن روز فضای ناسالم و آلوده بود که با ولادت نبی اکرم دگرگونی فردی و اجتماعی در فضای آلوده آنروزها به وجود آورد و  وجود مقدس نبی اکرم(ص) به عنوان تجسم عینی تعالیم اسلام درخشید و  سیره عملی و نورانی پیغمبر اکرم (ص) برای همه اعصار الهام بخش است و می بایست ادامه پیدا کند.<br/><br/>تاج زاد بیان داشت: اصل یکرنگی و صداقت مهمترین اصل سیره عملی پیغمبر اکرم (ص) و ائمه اطهار(ع) بوده است  و این سیره در زندگی همه ما می‌بایست ساری و جاری باشد.<br/><br/>ایشان در ادامه بنابر اصل یکرنگی و صداقت همه مسئولین را به رعایت این اصل سفارش نمود و خواستار شد که چنانچه مسئولی صداقت نداشته باشد و مسائل اعتقادی را رعایت نکرده باشد و این حرکات به دور از سیره عملی معصومین است.<br/> <br/>امام جمعه لردگان گفت: دومین اصلی که  در زندگی پیغمبر(ص) و معصومین(ع)  موج می‌زند کمک به محرومان و دستگیری از مستضعفین جامعه است  پیغمر(ص) اسلام خود را از جامعه فقیرو مستضعف می‌دانست و سبک زندگی اش هم سطح با فقرا و مستضعفین بوده است . سپس همه ما باید بکوشیم که گوشه‌ای از سیره عملی آن حضرت را در زندگیمان پیاده کنیم.<br/> <br/>خطیب جمعه لردگان، در خطبه دوم نماز جمعه این هفته در ابتدا به وضعیت اخیر گرانی بنزین و شرایط اقتصادی موجود اشاره کرد و خاطرنشان کرد: این موضوع کارشناسی و خرد جمعی و مهمتر از همه قاچاق بی رویه سوخت باعث شد که این مصوبه عملی شود .<br/><br/>وی در ادامه دولت را به نظارت کافی جهت جلوگیری از افزایش قیمت هابه تبع گرانی بنزین سفارش کرد و دولتمردان را به صرفه جویی های حاصل از این موضوع نمود و دراین خصوص نظارت ها را خواستار شد.<br/><br/>تاج زاد، همچنین به دستگیری مفسد اقتصادی اخیر توسط فرزندان سپاه اشاره نمود و از آنها در این زمینه تشکر و قدردانی نمود و از قوه قضاییه خواستند که در برخورد ها با قاطعیت و صلابت اقدام نمایند . و فساد را در هر سطحی ریشه کن کنند.<br/> <br/>وی همچنین در ادامه به هفته کتابخوانی اشاره کرد و از مردم خواست فرهنگ کتاب و کتابخوانی را رشد دهند و با این فرهنگ رشد علمی و روحی خود را بالا ببرند.<br/><br/>امام جمعه لردگان،  به سالروز آزادی سوسنگرد توسط رزمندگان سلحشور نیز اشاره کرد گفت:  آزادسازی  سوسنگرد لبیک عملی به فرمان حضرت امام رحمة الله علیه بود.<br/> <br/>وی در ادامه به هفته بسیج نیز اشاره نمود و گفت: بسیج متعلق به گروه خاصی نیست و همه می بایست بسیجی باشند  و این فرهنگ بسیج را در جامعه گسترش دهیم و بسیج ما نیز می بایست فهم سیاسی و بصیرتی خود را  بالا ببرد چرا که بسیج در همه زمینه ها راهگشا است .<br/> <br/>حجت الاسلام سید مهدی تاج زاده امام جمعه لردگان  در ادامه خطاب به مسئولین شهری و شهرداری را به  رسیدگی معابر و رسیدگی به مردم سفارش کردند و از آنها خواست که فرصت‌های پیش‌رو را غنیمت شمارند و  خدمت رسانی به مردم را سرلوحه کار خود قرار دهند.<br/><br/> وی در پایان خطبه های نماز جمعه این هفته  با اشاره به نزدیک بودن به انتخاب هیئت اجرایی انتخابات مجلس، مسئولین فرمانداری را به تشکیل هیئت های اجرایی سالم و متشکل از همه طوایف سفارش کرد و در این خصوص خواستار  حضور افراد انقلابی و مومن در این هیئت‌ها شدند.   خطیب موقت جمعه فارسان:</p>
      <p>
        <b>خانواده‌ها خسارات و آسیب‌های دوری از کتاب را بیان کنند</b>
      </p>
      <p>حجت‌الاسلام سید حسن چراغی امام‌جمعه موقت فارسان ضمن گرامی داشت ولادت باسعادت پیامبر اکرم (ص) گفت: همان‌طور که رهبر معظم انقلاب اسلامی نیز فرمودند پیامبر (ص) مجموعه تمام فضائل انبیاء الهی هستند. دین و شریعت حضرت محمد (ص) اولاً مکمل سایر ادیان الهی گذشته است و ثانیاً کلام‌الله مجید تا روز قیامت بر تمام جهان حاکمیت خواهد داشت.<br/> <br/>وی به سه ویژگی مشترک بین همه انبیاء و اولیاءالله اشاره کرد و گفت: اصل بینش، پرورش و آموزش سه رکنی است که در بین همه انبیاء الهی به‌خصوص حضرت محمد (ص) می‌توان یافت.<br/><br/>وی عنوان داشت: رسول مکرم اسلام آن‌قدر در هدایت فرد فرد انسان‌ها حریص بود که قاتل عموی خودش را بخشید تا او مسلمان بماند و زندگی کند. به نقل امیرالمؤمنین علی علیه‌السلام عذرخواهی کسی را که از او معذرت می‌طلبید، قبول می‌کرد. هرگز بدی را با بدی پاسخ نمی‌گفت و از بدی‌های مردم به‌راحتی می‌گذشت.<br/><br/>وی با اشاره به هفته وحدت گفت: ملل مسلمان علی‌رغم تمام اختلافات اعتقادی و مبنایی باید به مشترکات چنگ زده و یک حرف مشترک در برابر دشمن بزنند، در داخل کشور نیز اختلاف‌سلیقه‌های سیاسی وجود دارد، هر گروهی در چارچوب قانون اساسی می‌تواند، اظهارنظر و بحث کند و در انتخابات حاضر شود، اما اختلاف‌افکنی و ایجاد شبهه پذیرفتنی نیست.<br/><br/>وی بابیان این‌که اختلافی در بحث مبارزه با فساد وجود ندارد، گفت: فساد مانند موریانه جامعه را از هم خواهد پاشید و کسی منکر این امر نیست، از دستگاه قضایی و حفاظت اطلاعات سپاه پاسداران تشکر می‌کنم که امروز اموال فراوانی را به بیت‌المال بازگردانده‌اند و بسیاری از دانه‌درشت‌ها که به مردم و نظام خیانت کرده‌اند، محاکمه شده‌اند، از دستگاه قضایی تقاضا داریم، بدون توجه به سم‌پاشی‌ها به برخورد با مفسدان ادامه دهد و هرکس در هر جناح و هر رده‌ای باشد، باید از هراس دستگاه قضایی اقدام به غارت بیت‌المال و فساد نکند.<br/> <br/>وی اظهار داشت: رژیم صهیونیستی به مردم فلسطین ظلم می‌کند. در عراق موجب ایجاد مشکلات شده‌اند و نفوذ کرده‌اند، خوشبختانه الان هم در کشور عراق مرجعیت بسیار قوی و عظیم وجود دارد که مردم عراق آگاه هستند و می‌دانند که باید به سخنان مرجعیتشان توجه کنند و رهنمودهای آنان را نصب العین قرار دهند. ایشان اعلام کردند که مردم حق‌دارند در مورد گرانی‌ها و عدم مدیریت دقیق کشور حرف بزنند، اما نباید حرف به‌گونه‌ای باشد که دشمنان از آن سوءاستفاده کنند.<br/> <br/>وی همچنین به موضوع طرح جدید دولت برای تغییر در قیمت بنزین اشاره کرد و گفت: مسئله بنزین یک تصمیمی است که دولت و مجلس با مشورت فرهیختگان حوزه اقتصاد گرفتند، اما باید به اجرای این تصمیم توجه کرد و در کنار آن نظارت هم داشت و مردم حق‌دارند از چگونگی هزینه صحیح منابع مالی حاصل از این صرفه جوی عظیم مطلع و تبعات مثبت این اقدام را در کشور مشاهده کنند.<br/> <br/>وی به‌روز کتاب و کتاب‌خوانی هم اشاره داشت و گفت: خانواده‌ها با کتاب انس بگیرند و به فرزندان خود خسارات و آسیب‌های دوری از کتاب بیان شود. دولت و مسئولین ضمن نظارت بر محتوا، از نشر کتب ناسالم و ضاله جلوگیری کنند. فضای مجازی و کتب دیجیتالی هرقدر گسترش یابد، جای کتاب را نمی‌گیرد.</p>
      <p>خطیب جمعه شهر اردل؛</p>
      <p>
        <b>بسیج نیرویی است که برپایه تقوی ودفاع از ارزشهای انسانی والهی شگل گرفت</b>
      </p>
      <p>حجت الاسلام مهرداد بهرامی امام جمعه شهر اردل در خطبه های نماز جمعه این هفته شهر اردل ضمن دعوت خود و نماز گزاران به تقوای الهی و تبریک میلاد با سعادت پیامبراکرم(ص) و امام محمدجعفرصادق (ع)رئیس مذهب جعفری گفت: از بزرگترین برکات میلاد پیامبر اکرم(ص) ارتقای جایگاه انسان است؛ همچنین میلاد امام صادق(ع)، هدایتگری های این امام همام تاثیر فراوانی در جامعه آن روز گذاشت.<br/><br/>بهرامی اظهار کرد:امام صادق(ع)توانستندبا استفاده از فرصت پیش آمده دانشگاه بزرگ تبیین وترویج مکتب ناب اسلامی را راه اندازی کنند.ودرموضوعات وحوزه های مختلف شاگردان بزرگی راتربیت کنند ودربین مکاتب مختلف رایج آن روزمکتب ناب علوی را زنده وحفظ کنند.<br/><br/>وی افزود:احادیث بسیاراز این امام که درحوزه های علمیه امروزه مورداستفاده است یکی حدیث وکلام زیبائی ازآن حضرت فرمودند: "اِنَّ اللّه َ عَزَّوَجَلَّ یَقی بِالتَّقْوی عَنِ الْعَبْدِ ما عَزُبَ عَنْهُ عَقْلُهُ وَیُجَلّی بِالتَّقوی عَنْهُ عَماهُ وَجَهْلَهُ"(خدای عزوجل بوسیله تقوی وپرهیزگاری نگه می دارد بنده را از آنچه عقلش بدان دسترسی ندارد)مفهوم این حدیث نورانی این است که وقتی انسانی وملتی طبق تکلیف عمل کندخودش رادر حصارخدای متعال وامنیت اوقرارداده است خدای متعال ضامن حفظ اومی شود.<br/><br/>بهرامی بیان کرد:راه تقوی یعنی صداقت، امانت داری، پاکی، عدم وابستگی به دنیا، مردم داری، خیرخواهی درحق دیگران، نپذیرفتن ظلم وتسلیم نشدن، استقامت در راه که اگر این گونه عمل کنیم پیروزی در تمام میادین ازآن ماست.<br/><br/><b>بسیج نیرویی است که برپایه تقوی ودفاع از ارزشهای انسانی والهی شگل گرفت</b><br/> <br/>حجت الاسلام مهرداد بهرامی امام جمع شهر اردل در بخش دیگر خطبه های نماز جمعه شهر در بخش دیگر خطبه های نماز جمعه این هفته شهر اردل با اشاره به فضایل و شخصیت نبی مکرم اسلام (ص) گفت: نبی مکرم اسلام(ص) و خاندان عصمت و طهارت راهگشای زندگی دنیایی و اخروی ما هستند و ما باید با تاسی از سیره و روش پیامبر (ص) به صراط مستقیم و سرمنزل مقصود برسیم. <br/><br/>حجت الاسلام بهرامی در ادامه  با تبریک فرار رسیدن هفته بسیج  گفت: بسیج آن تفکری است که برخواسته از اسلام است یعنی مسئول بودن همه ی آحادجامعه نسبت به همدیگر واجتماع خود است.<br/><br/>بهرامی افزود:هرکجا نیازی احساس شد آنجاجای میدان داری بسیج است که به برکت انقلاب امروز در کشورهای منطقه ماچنین تفکری شکل گرفته وبرکات آن آشکارشد.<br/><br/>وی بیان کرد:بسیج نیروی است که برپایه تقوی، تکلیف مداری، مردم داری، اخلاص، ودفاع از ارزشهای انسانی والهی شگل گرفت.<br/><br/>خطیب جمعه شهر اردل با اشاره به  بحث گران شدن قیمت بنزین اظهارداشت:باتوافق دولت ومجلس قرارشد بنزین با قیمت بالاتر سهمیه بندی بشود،اصل مدیریت منابع کشورو این طرح کاردرستی است اما چند نکته رو باید گفت که اولا جای گلایه مندی از دولت است که چرا سهمیه بندی وکارت سوخت راجمع کردید که الان مجبور شوید دوباره برگردید به همان شیوه.<br/><br/>بهرامی گفت: دوما نگرانی مردم از نحوه اجرای این طرح است ،حتما دولت باید نظارت بیشتری داشته باشد و مانع گرانی های بی رویه بشود چراکه امروز مردم در وضعیت معیشتی خوبی نیستندو اینکه منابع مالی حاصل ازاین صرفه جوئی عظیم کجامصرف می شود این هم حق مردم است بدانند وچه نقشی درکم کردن مشکلات مردم دارد که امیدواریم باکمترین مشکل این طرح اجرا بشود.<br/><br/>انتهای پیام/</p>
    </article>
  </body>
</html>