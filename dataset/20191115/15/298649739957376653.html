<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/15/venezia-societ%c3%a0-del-film-con-accorsi-abbiamo-deciso-noi-di-fermarci-top10_20191115_165937/"/>
    <meta property="og:site_name" content="Askanews"/>
    <meta property="article:published_time" content="2019-11-15T15:59:37+00:00"/>
    <meta property="og:title" content="Venezia, società del film con Accorsi: abbiamo deciso noi di fermarci"/>
    <meta property="og:description" content="Roma, 15 nov. (askanews) – Dopo le notizie dell’allontanamento di Stefano Accorsi e Valeria Golino e della troupe cinematografica da piazza San Marco, a Venezia, mentre stavano girando la scena di un film, la società di produzione Picomedia, attraverso Roberto Sessa, fondatore e ceo della società, ha chiarito: “Abbiamo scelto questa città incantevole e unica […]"/>
  </head>
  <body>
    <article>
      <h1>Venezia, società del film con Accorsi: abbiamo deciso noi di fermarci</h1>
      <h2>Picomedia: abbiamo lavorato in sicurezza e nella legalità</h2>
      <address>
        <time datetime="2019-11-15T15:59:37+00:00">15 Nov 2019, 15:59</time>
      </address>
      <figure>
        <img src="http://www.askanews.it/wp-content/uploads/2019/11/20191115_165926_10B6E8CB.jpg"/>
      </figure>
      <p>Roma, 15 nov. (askanews) – Dopo le notizie dell’allontanamento di Stefano Accorsi e Valeria Golino e della troupe cinematografica da piazza San Marco, a Venezia, mentre stavano girando la scena di un film, la società di produzione Picomedia, attraverso Roberto Sessa, fondatore e ceo della società, ha chiarito: “Abbiamo scelto questa città incantevole e unica come set naturale per girare il nostro film ‘Sei Tornato’ diretto da Stefano Mordini e interpretato da Stefano Accorsi, Valeria Golino, Maya Sansa e Serena Rossi. Non appena ci siamo resi conto dell’aggravarsi della situazione abbiamo deciso di interrompere volontariamente e tempestivamente la lavorazione per evitare di ostacolare eventuali interventi dell’amministrazione locale, legati al ripristino delle condizioni di vita dei cittadini veneziani, ai quali va tutto il nostro sostegno”.</p>
      <p>“Tutte le nostre attività sono svolte in assoluta sicurezza e legalità e ringrazio tutte le maestranze e il cast artistico per il grande sacrificio a cui si stanno prestando – ha aggiunto – ringrazio inoltre l’amministrazione locale e la Film Commission di Venezia per il supporto che ci stanno dando”. “La città di Venezia sta attraversando un momento drammatico. La società di produzione Picomedia è vicina ai cittadini e a tutti coloro che la amano profondamente e che stanno lavorando con impegno al fine di aiutare tutte le persone colpite”.</p>
      <p>Lua/Int2</p>
    </article>
  </body>
</html>