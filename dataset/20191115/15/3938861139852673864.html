<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_zahist-decentralizaciyi-stane-odnim-iz-golovnih-zavdan-es-pislya-viboriv-v-otg/938387"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T15:53:00+00:00"/>
    <meta property="og:title" content="Захист децентралізації стане одним із головних завдань &quot;ЄС&quot; після виборів в ОТГ"/>
    <meta property="og:description" content="Місцеві організації партії &quot;Європейська Солідарність&quot; братимуть участь у виборах в новостворені об'єднаних територіальних громадах, які відбудуться 22 та 29 грудня 2019 року. Таке рішення ухвалив з'їзд партії &quot;Європейська Солідарність&quot;. &quot;Децентралізація &amp;ndash; це ключова ..."/>
  </head>
  <body>
    <article>
      <h1>Захист децентралізації стане одним із головних завдань "ЄС" після виборів в ОТГ</h1>
      <address><time datetime="2019-11-15T15:53:00+00:00">15 Nov 2019, 15:53</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938387_w_300.jpg?v=0"/>
        <figcaption>Нардеп Максим Саврасов: "Європейська Солідарність" буде захищати децентралізацію і права місцевих громад</figcaption>
      </figure>
      <p>Місцеві організації партії "Європейська Солідарність" братимуть участь у виборах в новостворені об'єднаних територіальних громадах, які відбудуться 22 та 29 грудня 2019 року.</p>
      <p>Таке рішення ухвалив з'їзд партії "Європейська Солідарність".</p>
      <p>"Децентралізація – це ключова реформа, яку розпочала команда Петра Порошенка. Вперше за всю історію незалежної України президент не концентрував владу у своїх руках, а передав її разом з ресурсами на місця, у громади. За ці роки були утворені сотні успішних громад, де люди відчули себе господарями, реалізували величезну кількість інфраструктурних і соціальних проектів.</p>
      <p>Зараз це все може бути знищене. Адже ухвалений вчора державний бюджет і бюджетний кодекс фактично відбирають в органів місцевого самоврядування 150 мільярдів гривень. Це робиться для того, щоб примусити лідерів місцевих громад знову, як це було до 2014-го року, приїжджати до Києва і просити гроші на елементарні місцеві потреби.</p>
      <p>"Європейська Солідарність" категорично заперечує проти такого свавілля влади і буде захищати і децентралізацію, і права місцевих громад", – заявив керівник Cекретаріату партії, народний депутат Максим Саврасов.</p>
    </article>
  </body>
</html>