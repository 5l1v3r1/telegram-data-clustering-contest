<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76633-Kvoli-silnemu-snezeniu-vo-Francuzsku-zomrel-clovek-Viac-ako-300tisic-domacnosti-je-bez-elektriny"/>
    <meta property="og:site_name" content="REFRESHER"/>
    <meta property="article:published_time" content="2019-11-15T15:18:00+00:00"/>
    <meta property="og:title" content="Kvôli silnému sneženiu vo Francúzsku zomrel človek. Viac ako 300-tisíc domácností je bez elektriny"/>
    <meta property="og:description" content="Za 24 hodín napadlo viac ako 30 centimetrov snehu."/>
  </head>
  <body>
    <article>
      <h1>Kvôli silnému sneženiu vo Francúzsku zomrel človek. Viac ako 300-tisíc domácností je bez elektriny</h1>
      <address><time datetime="2019-11-15T15:18:00+00:00">15 Nov 2019, 15:18</time> by <a rel="author">Daniel Mikolášik</a></address>
      <p>
        <b>Za 24 hodín napadlo viac ako 30 centimetrov snehu.</b>
      </p>
      <p>Oblasť juhovýchodného Francúzska včera v noci zasiahli <b>mohutné snehové zrážky.</b> Prírodná kalamita si dokonca <b>vyžiadala jeden ľudský život.</b> Okrem toho vo vyše <b>300-tisíc domácnostiach nefunguje elektrina</b>. O situácii informuje <a href="https://www.channelnewsasia.com/news/world/heavy-snow-france-death-homes-without-power-12097172">CNA</a>.</p>
      <p>O život prišiel 63-ročný muž vo francúzskom departemente Isère po tom, čo <b>na neho spadol snehom zavalený strom</b>. Vypomstilo sa mu to, že chcel drevinám pomôcť očistiť ich od mohutnej bielej pokrývky. </p>
      <related>
        <a href="https://refresher.sk/66366-Klimatolog-Coskoro-budu-na-Slovensku-tornada-dnesna-horucava-je-sposobena-globalnym-oteplovanim"/>
      </related>
      <p>V najvyšších častiach v blízkosti Álp za necelých <b>24 hodín napadlo viac ako 30 centimetrov</b> snehu. Energetická spoločnosť Enedis potvrdila, že viac ako 300-tisíc domácností má výpadok elektriny. Ide o závažnú situáciu, pretože silné sneženie je koncentrované v jednej oblasti, kde poškodilo elektrické vedenie a spôsobilo skraty.</p>
      <p>Sťažené podmienky sa týkajú aj <b>železničnej</b> či <b>cestnej dopravy</b>. Na pozemných komunikáciách či koľajniciach sa totiž nachádzajú popadané stromy a konáre. Mnohé spoje boli kvôli technickým problémom zrušené a cestujúci dostali náhradné ubytovanie v hoteloch. Ochromené je tiež letisko v Lyone, kde napadlo až 15 cm snehu. Po oteplení hrozia záplavy.</p>
      <figure>
        <iframe data-src="https://twitter.com/Corpo_Insider/status/1195318301804519425?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70598-Rusky-vojak-sa-na-zakladni-psychicky-zrutil-zacal-strielat-na-svojich-kolegov-smich-zabil-a-dvoch-zranil"/>
        <a href="https://refresher.sk/69828-Ceska-vlada-vyhlasila-kvoli-smrti-Karla-Gotta-statny-smutok-Ak-s-tym-bude-suhlasit-rodina-zorganizuje-aj-statny-pohreb"/>
        <a href="https://refresher.sk/70596-Soferka-nahodou-vbehla-do-cesty-Jeepu-ktory-siel-cez-cestu-vysokou-rychlostou-na-cervenu-Zachranila-tak-zivot-celej-rodiny"/>
        <a href="https://refresher.sk/70681-Zena-pisala-svojmu-zosnulemu-otcovi-kazdy-den-spravy-aj-napriek-tomu-ze-uz-nezil-Po-styroch-rokoch-dostala-odpoved"/>
        <a href="https://refresher.sk/76198-Kadernika-Cristiana-Ronalda-nasla-upratovacka-mnohonasobne-dobodaneho-v-jeho-hotelovej-izbe"/>
        <a href="https://refresher.sk/70511-V-kontajneri-nakladneho-auta-nasli-39-ludskych-tiel-Policia-zadrzala-25rocneho-podozriveho-muza"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
      </related>
    </article>
  </body>
</html>