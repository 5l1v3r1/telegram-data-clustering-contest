<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204519-apple-vidalit-181-dodatok-povyazanij-z-vejpami-pislya-smerti-42-lyudej"/>
    <meta property="og:site_name" content="Mind UA"/>
    <meta property="article:published_time" content="2019-11-15T15:50:00+00:00"/>
    <meta property="og:title" content="Apple видалить 181 додаток, пов'язаний з вейпами після смерті 42 людей"/>
    <meta property="og:description" content="В США продовжується спалах дивного захворювання через отруєння електронними сигаретами"/>
  </head>
  <body>
    <article>
      <h1>Apple видалить 181 додаток, пов'язаний з вейпами після смерті 42 людей</h1>
      <h2>В США продовжується спалах дивного захворювання через отруєння електронними сигаретами</h2>
      <address>
        <time datetime="2019-11-15T15:50:00+00:00">15 Nov 2019, 15:50</time>
      </address>
      <p>Компанія Apple видалить зі свого магазину App Store 181 додаток, пов'язаний з курінням вейпів, пише <a href="https://www.cnbc.com/2019/11/15/apple-removes-vaping-related-apps-from-app-store-amid-lung-illness-crisis.html">CNBC </a>з посиланням на заяву компанії.</p>
      <p>Мова йде про додатки, за допомогою яких користувачі можуть управляти температурою і підсвічуванням пристроїв, а також спілкуватися один з одним в спеціалізованих соцмережах і читати новини на тему вейпінгу.</p>
      <p>Додатки для купівлі електронних сигарет і картриджів для них в App Store також будуть під забороною, як це було й раніше.</p>
      <p>Однак користувачі, які вже встановили ці програми, зможуть продовжити ними користуватися.</p>
      <p>«Ми дуже дбаємо про те, щоб наш магазин додатків був надійним місцем для клієнтів, особливо молоді. Ми постійно оцінюємо додатки і вивчаємо останні дані, щоб визначити ризики для здоров'я і благополуччя користувачів», – заявили в прес-службі Apple.</p>
      <p>14 листопада Центр по контролю і профілактиці захворювань США опублікував доповідь з новими даними про смерть 42 американців.  Причиною їх смерті експерти назвали хворобу легень, викликану курінням електронних сигарет. Загалом Центр зафіксував 2172 випадки захворювань від вейпінгу.</p>
      <related>
        <h4>Також читайте</h4>
        <a href="https://mind.ua/news/20204417-apple-prezentue-svij-absolyutno-novij-16-dyujmovij-noutbuk-apple-macbook-pro"/>
        <a href="https://mind.ua/news/20204257-apple-vipustila-zeleni-obligaciyi-na-2-mlrd-evro"/>
        <a href="https://mind.ua/news/20204182-navushniki-apple-airpods-pro-viyavilisya-odnorazovimi-i-ne-pidlyagayut-remontu"/>
      </related>
    </article>
  </body>
</html>