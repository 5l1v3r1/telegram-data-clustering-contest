<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903874/-anderlecht-zoekt-versterking-en-klopt-aan-bij-barcelona-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T15:43:00+00:00"/>
    <meta property="og:title" content="'Anderlecht zoekt versterking en klopt aan bij Barcelona'"/>
    <meta property="og:description" content="Na enkele goede weken kan er weer gelachen worden bij RSC Anderlecht. De Brusselaars kunnen dromen van Play-Off 1, maar lijken te beseffen dat het niet makkelijk wordt. Versterking zou kunnen helpen in de strijd om een plekje bij de top zes. Die versterking kan mogelijk bij Barcelona worden gehaald."/>
  </head>
  <body>
    <article>
      <h1>'Anderlecht zoekt versterking en klopt aan bij Barcelona'</h1>
      <address>
        <time datetime="2019-11-15T15:43:00+00:00">15 Nov 2019, 15:43</time>
      </address>
      <p>
        <b>Na enkele goede weken kan er weer gelachen worden bij RSC Anderlecht. De Brusselaars kunnen dromen van Play-Off 1, maar lijken te beseffen dat het niet makkelijk wordt. Versterking zou kunnen helpen in de strijd om een plekje bij de top zes. Die versterking kan mogelijk bij Barcelona worden gehaald.</b>
      </p>
      <p>Bij het Franse <a href="https://www.jeunesfooteux.com/ASSE-OL-Mercato-St-Etienne-et-Lyon-a-la-lutte-sur-un-joueur-du-Barca-_a39075.html"><i>Jeunes Footeux</i></a> klinkt het dat de jonge verdediger Jean-Clair Todibo op het verlanglijstje staat van Anderlecht. De verdediger werd afgelopen winter nog overgenomen van Toulouse, maar komt amper aan bod bij Barcelona.</p>
      <p>Door de slechte financiÃ«le papieren gaat het echter niet om een definitieve transfer van Todibo, maar zou Anderlecht wel denken aan een huurbeurt van de Fransman, die zoekt naar een oplossing.</p>
      <p>Anderlecht is niet de enige ploeg die interesse toont. Zou hebben ook Saint-Etienne, AS Monaco, Olympique Lyon en Real Betis de jonge Todibo op het verlanglijstje staan.</p>
      <p><b>Spoeling achterin</b><br/>Bij Anderlecht lijken ze dus alvast op zoek naar defensieve versterking. De voorbije weken was het voor Frank Vercauteren flink puzzelen door de blessures van Vincent Kompany en Philippe Sandler. Daardoor kregen onder andere Elias Cobbaut en Marco Kana een kans.</p>
      <p>Todibo kan echter ook als verdedigende middenvelder uit de voeten. De Fransman kan dan concurrentie bieden aan onder andere Edo Kayembe en Adrien Trebel, die denkt aan een vertrek.</p>
    </article>
  </body>
</html>