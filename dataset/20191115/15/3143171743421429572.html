<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/lamando-s-teresa-ospita-la-assitech-s-elia-fr-in-cerca-di-riscatto.html"/>
    <meta property="og:site_name" content="Tempostretto"/>
    <meta property="article:published_time" content="2019-11-15T15:26:59+00:00"/>
    <meta property="og:title" content="L’Amando S. Teresa ospita la Assitech S.Elia (Fr) in cerca di riscatto"/>
    <meta property="og:description" content="PALLAVOLO SERIE B1/F"/>
  </head>
  <body>
    <article>
      <h1>L’Amando S. Teresa ospita la Assitech S.Elia (Fr) in cerca di riscatto</h1>
      <address><time datetime="2019-11-15T15:26:59+00:00">15 Nov 2019, 15:26</time> by <a rel="author" href="https://www.tempostretto.it/author/autore-esterno" target="_blank">.</a></address>
      <p>
        <i>PALLAVOLO SERIE B1/F</i>
      </p>
      <p>S. TERESA DI RIVA – Al Palabucalo,  con orario anticipato alle 15,30, l’Amando S. Teresa incontrerà domani (sabato) la Assitech S.Elia (Fr), che reduce dalla sconfitta interna con Modica, vorrà immediatamente rifarsi, in virtù di un organico creato per stare nei piani alti del campionato di B1 femminile.</p>
      <p>Nelle fila della squadra laziale, allenata da Luca D’Amico,  alcuni elementi ben noti al pubblico santateresino, a cominciare dalla palleggiatrice Giulia Mordecchi, per proseguire con Ghezzi e Lanzi.</p>
      <p>In classifica l’Amando Volley con 6 punti precede le avversarie di 4 lunghezze e sarà fondamentale allungare il passo sfruttando il fattore campo in un girone che denota grande equilibrio, fatta eccezione per due formazioni che sembrano al di sopra delle altre.</p>
      <p>Gli allenamenti, condotti da Jimenez hanno avuto un ritmo serrato, malgrado alcuni intoppi, legati a piccoli infortuni delle atlete bianco-azzurre. La buona prova di Cerignola, che però non ha portato punti, ha dato ulteriori certezze al team guidato dal tecnico spagnolo, e la consapevolezza di potersela giocare con tutte le squadra.</p>
      <p>“Per me – esordisce in sala stampa Nicole Buttarini – sarà emozionante rivedere alcune ex compagne dello scorso anno. Le conosco bene e so che cercheranno in tutti i modi di vincere la partita in un palazzetto che loro conoscono bene. Dovremo essere brave noi a batterle per allungare in classifica”. </p>
      <p>Arbitreranno i signori Emma e Notarstefano.</p>
    </article>
  </body>
</html>