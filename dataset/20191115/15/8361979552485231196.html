<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/normandskiy-samit-data-zustrichi-9-grudnya-novini-ukrajini-50053803.html"/>
    <meta property="og:site_name" content="НВ"/>
    <meta property="article:published_time" content="2019-11-15T15:40:00+00:00"/>
    <meta property="og:title" content="Саміт нормандської четвірки призначений на 9 грудня — ЗМІ"/>
    <meta property="og:description" content="Саміт лідерів нормандської четвірки призначений на понеділок, 9 грудня, повідомляє Le Figaro з посиланням на Єлисейський палац."/>
  </head>
  <body>
    <article>
      <h1>Саміт нормандської четвірки призначений на 9 грудня — ЗМІ</h1>
      <h2>Саміт лідерів нормандської четвірки призначений на понеділок, 9 грудня, повідомляє Le Figaro з посиланням на Єлисейський палац.</h2>
      <address>
        <time datetime="2019-11-15T15:40:00+00:00">15 Nov 2019, 15:40</time>
      </address>
      <p>За даними видання, зустріч лідерів України, Франції, Німеччини та РФ відбудеться в Парижі.</p>
      <p>14 листопада <a href="https://nv.ua/ukr/world/geopolitics/pristayko-poperednya-data-normandskoji-zustrichi-shvalena-novini-ukrajini-50053449.html">очільник МЗС України Вадим Пристайко заявив, що Україна, Німеччина та Франція схвалили попередню дату нормандської зустрічі</a> та чекають відповіді Росії.</p>
      <p>РФ назвала умовою для проведення нормандської зустрічі розведення сил та засобів на Донбасі.</p>
      <p>Розведення сил та засобів відбулося в Золотому, а також у Богданівці та Петрівському.</p>
      <p>МЗС України розраховувало на проведення нормандського саміту в жовтні-листопаді.</p>
      <p>Однак у Кремлі наразі наполягають, що дата проведення зустрічі лідерів нормандської четвірки все ще не визначена.</p>
      <p>За словами речника президента РФ <a href="https://nv.ua/ukr/world/geopolitics/kreml-pro-zustrich-putina-i-zelenskogo-normandskiy-format-novini-rosiji-50053005.html">Дмитра Пєскова, «зустріч Володимира Путіна з Володимиром Зеленським заради лише зустрічі є безглуздою».</a></p>
    </article>
  </body>
</html>