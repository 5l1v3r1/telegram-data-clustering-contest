<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/vtomilasya-boyatisya-u-druzhini-kapitana-prikarpattya-recidiv-onkologichnogo-zahvoryuvannya-640248.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-15T15:48:47+00:00"/>
    <meta property="og:title" content="Втомилася боятися: у дружини капітана «Прикарпаття» рецидив онкологічного захворювання"/>
    <meta property="og:description" content="Віра Бочкур розпочне боротьбу з недугою з нуля"/>
  </head>
  <body>
    <article>
      <h1>Втомилася боятися: у дружини капітана «Прикарпаття» рецидив онкологічного захворювання</h1>
      <address>
        <time datetime="2019-11-15T15:48:47+00:00">15 Nov 2019, 15:48</time>
      </address>
      <h4>Віра Бочкур розпочне боротьбу з недугою з нуля</h4>
      <p>Віра Бочкур, дружина капітана першолігового івано-франківського «Прикарпаття» Романа Бочкура, повідомила через власну сторінку в «Фейсбуку», що знову розпочинає боротьбу з онкологічним захворюванням.</p>
      <p>Нагадаємо, <a href="https://glavcom.ua/sport/news/use-pozadu-i-teper-prosto-budu-zhiti-druzhina-ukrajinskogo-futbolista-slidom-za-sinom-zdolala-rak-590483.html">навесні жінка повідомила</a>, що спершу недугу подолав син, а потім – вона сама. Однак радість була передчасною.</p>
      <p>«Довго сумнівалася чи потрібно писати тут, - розпочала своє повідомлення Віра. - Набридло, що на моїй сторінці так багато постів про хворобу. Я сподівалася, що наша історія про боротьбу з раком закінчилася і півроку тому ми поставили крапку. Але, на жаль, ні. Після Німеччини я налаштувалася зовсім на інший лад, кайфувала від життя, і так багато запланувала. Дико засмутилася, адже це ніяк не входило в мої плани.</p>
      <p>А тепер потрібно всі плани і справи відкласти і починати все з нуля, знову боротися, пройти ще раз той шлях .</p>
      <p>Коли я побачила опис КТ, ознаки метастаз в печінці, дуже хотіла щоб це виявилося помилкою, але розуміла, що при моєму розкладі ймовірність рецидиву 99,9%. І вирішила, що мені потрібно кілька днів, щоб зібратися з думками, на холодну голову думати. Поїхала в Кропивницький з Максом, я дуже скучила за всіма моїми там. Максимально раділа і була щасливою.</p>
      <p>З боку звучить, можливо, дивно, як можна радіти, коли у мене напевно рецидив. Але я дуже втомилася боятися. І жити в постійному страху. Я хочу сміятися, радіти і бути щасливою. І в мене це виходить!</p>
      <p>Навчилася не чекати якогось такого особливого моменту, а бути щасливою тут і зараз!</p>
      <p>Зустрілася знову зі своїм лікарем, вже є план лікування. Мене чекає операція... А далі хімія.</p>
      <p>Я знову починаю боротися. Другий раз вже не так жахливо і страшно усвідомлювати, що я в дупі. Адже я там вже була. Так, знаю і пам’ятаю як буде хріново, знаю і розумію, що буде нелегко! І не дивлячись на це, я одначе буду продовжувати радіти і бути щасливою. Бути сильною! У мене для цього є багато причин! Один раз вже перемогли. З Божою допомогою зможемо і другий! Рак – не вирок. Вірю, що Бог мені допоможе! Вірю, я буду жити!</p>
      <p>Адже без віри не варто і починати...</p>
      <p>Від вас завжди потужна і колосальна підтримка. Я не могла не поділитися, оскільки мені завжди ставало легше, коли зі мною сотні і тисячі людей».</p>
      <p>Для тих, хто має змогу допомогти матеріально, Віра Бочкур додала номер своєї карти «Приватбанку» - 4731 2191 1297 6257.</p>
      <blockquote>
        <b> Читайте також: <a href="https://glavcom.ua/sport/news/ves-chas-revila-a-cholovik-buv-silnishim-druzhina-ukrajinskogo-futbolista-rozpovila-yak-razom-iz-sinom-podolala-rak-581702.html">Дружина українського футболіста розповіла, як разом із сином подолала рак</a></b>
      </blockquote>
      <related>
        <a href="https://glavcom.ua/sport/publications/tak-samo-yak-do-maydanu-berkut-ivano-frankivska-policiya-napala-na-ultras-volini-video-590382.html"/>
      </related>
    </article>
  </body>
</html>