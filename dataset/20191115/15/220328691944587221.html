<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/skandal-s-pesni-na-teylr-suift-406810.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T15:06:00+00:00"/>
    <meta property="og:title" content="Скандал с песни на Тейлър Суифт"/>
    <meta property="og:description" content="Забраниха на певицата да изпълнява ранните си хитове"/>
  </head>
  <body>
    <article>
      <h1>Скандал с песни на Тейлър Суифт</h1>
      <address><time datetime="2019-11-15T15:06:00+00:00">15 Nov 2019, 15:06</time> by <a rel="author">Агенция Стандарт</a></address>
      <p>Тейлър Суифт няма право да изпълнява ранните си хитове. Неотдавна продуцентът и собственик на музикалната компания „Big Machine Records“ Скутър Браун купи правата към първите албуми на певицата. Сега Браун е забранил на Суифт да пее някои от класическите си песни на предстоящите Американски музиклани награди. Тейлър се опитала да се справи със ситуацията зад кулисите, но била заплашена, че ако не престане, ще бъде санкционирана. Певицата се обърна за помощ към лоялните си фенове и сподели мъките си в социалните медии, тъй като „не знаела какво още да направи“. Почитателите й веднага се отзоваха и движението в подкрепа на Суифт „IStandWithТaylor“ започна да набира скорост онлайн. Джиджи Хадид, Ребека Блек, Лили Алън и телевизионният водещ Спенсър Прат бяха сред звездите, които показаха своята подкрепа за певицата. Тейлър обяви през лятото, че ще получи правото да презапише първите си пет албума през ноември догодина. Тя искаше да изпълни компилация от най-големите си хитове на „Американските музиклани награди“ след броени седмици. Браун обаче й заявил, че това ще се счита за презаписване на музиката й преди да й е позволено. От „Big Machine Records“ излязоха с официално изявление в сайта си, в което отричат обвиненията на Суифт. Тяхното становище е, че те дори нямат правото да й отправят подобни забрани и нарекоха твърденията на певицата несъстоятелни.</p>
    </article>
  </body>
</html>