<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33090/offerte-black-friday-monclick"/>
    <meta property="og:site_name" content="DDay.it"/>
    <meta property="article:published_time" content="2019-11-15T15:00:00+00:00"/>
    <meta property="og:title" content="Offerte Black &quot;Fra-i-Dei&quot; di Monclick, in offerta PlayStation 4, TV LED Samsung e iPad"/>
    <meta property="og:description" content="Con la nuova promozione Monclick saranno Thor, Loki e Odino ad accompagnarci all’interno delle offerte del sito. La promozione parte lunedì e abbraccerà Black Friday e Cyber Monday. Tutti i prodotti in sconto nella pagina dedicata"/>
  </head>
  <body>
    <article>
      <h1>Offerte Black "Fra-i-Dei" di Monclick, in offerta PlayStation 4, TV LED Samsung e iPad</h1>
      <h2>Con la nuova promozione Monclick saranno Thor, Loki e Odino ad accompagnarci all’interno delle offerte del sito. La promozione parte lunedì e abbraccerà Black Friday e Cyber Monday. Tutti i prodotti in sconto nella pagina dedicata</h2>
      <address><time datetime="2019-11-15T15:00:00+00:00">15 Nov 2019, 15:00</time> by <a rel="author">Pasquale Agizza</a></address>
      <p>PlayStation 4 da 500 GB, Smart TV LED 4K Samsung da 55 pollici, iPad 10.2 e, per quel che riguarda gli smartphone, Samsung Galaxy A70 e Asus ZenFone Max Pro M1. Sono solo alcuni dei prodotti che Monclick sconterà durante la <b>campagna promozionale “Fra-i-Dei” che partirà lunedì e abbraccerà Black Friday e Cyber Monday.</b></p>
      <p>Per trovare la giusta offerta, occhio alla pagina delle promozioni sul sito Monclick. La pagina dedicata si aggiornerà man mano con le nuove offerte, proponendo nuovi prodotti giorno per giorno. Particolarmente interessanti le offerte sugli elettrodomestici e, come detto, quelle su smartphone e TV.</p>
      <p>Oltre a quelli sopracitati, Monclick ha anticipato che saranno inclusi anche: lavatrice Electrolux da 8 kg; frigorifero LG side-by-side 4 porte; asciugatrice Beko da 8 kg; iRobot Roomba 969; impastatrice KitchenAid Artisan da 4,3 l; macchina da caffè De Longhi Inissia; microonde Whirlpool MWP337W; monopattino elettrico Xiaomi; smart TV LED 4K Philips da 58"e un notebook HP da 15,6" con Intel Core i7, 8 GB di RAM e SSD da 512 GB.</p>
      <p>Molto curiosa la modalità con cui verranno presentati i prodotti in sconto. Riallacciandosi alla promozione “Fra-i-Dei” dello scorso anno a tema mitologia greca, quest’anno Monclick ci lascerà guidare nelle sue offerte dalle divinità celtiche. Ad aprire la tornata di sconti ci sarà Thor, il dio del tuono, ma nelle prossime giornate avremo modo di farci accompagnare da Loki, Saga, Heimdall, Ymir e Freia.</p>
      <figure>
        <img src="https://cdn.dday.it/system/uploads/picture/image/58761/content_small_Monclick_Cover.jpg"/>
      </figure>
      <p>Il posto d’onore, però, non poteva che spettare a Odino, <b>che presenterà le migliori offerte il 29 novembre</b>. Il dio della guerra e della saggezza accompagnerà gli utenti Monclick attraverso tutto il weekend, che culminerà poi nel Cyber Monday del 2 dicembre.</p>
      <p>“<i>Anche quest’anno, visto il grande successo dell’anno scorso, abbiamo deciso di abbinare il nostro Black Friday ad un concetto di storytelling con la seconda stagione di Fra-I-Dei, come se fosse una serie televisiva</i>”, ha dichiarato Massimo Visone, dirigente Monclick. “<i>La fine di novembre è ormai il periodo dell’anno in cui tutti si aspettano forti sconti, ma noi non vogliamo legarci al solo aspetto promozionale della campagna, conferendo molta importanza anche al suo aspetto creativo</i>”.</p>
    </article>
  </body>
</html>