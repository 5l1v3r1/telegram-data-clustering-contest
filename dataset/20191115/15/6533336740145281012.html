<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/serie-prendere-serio-ndash-alt-quot-the-end-of-the-fucking-219142.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-15T15:50:00+00:00"/>
    <meta property="og:title" content="The end of the fucking world? non e' la fine del mondo - per netflix costava poco e continuare..."/>
    <meta property="og:description" content="SERIE DA PRENDERE SUL SERIO – ALT! &quot;THE END OF THE FUCKING WORLD&quot; NON È LA FINE DEL MONDO. ANZI! PER BUONA PARTE DELLA SECONDA STAGIONE SI FINISCE PER CHIEDERSI “MA PERCHÉ”? È SEMPLICE. PER NETFLIX COSTAVA POCO E CONTINUARE NON PRESENTAVA NESSUN RISCHIO PRODUTTIVO – È LA TV IN STREAMING, CHE PERMETTE DI FARE PERLE COME “BOJACK HORSEMAN” MA NON RINNOVARLE E CI RIPROPINA SERIE SU LICEALI ZOZZONE FATTE CON L’ALGORITMO. TANTO TUTTI SI GUARDANO TUTTO… – VIDEO"/>
  </head>
  <body>
    <article>
      <h1>The end of the fucking world? non e' la fine del mondo - per netflix costava poco e continuare...</h1>
      <address>
        <time datetime="2019-11-15T15:50:00+00:00">15 Nov 2019, 15:50</time>
      </address>
      <p>
        <b>SERIE DA PRENDERE SUL SERIO – ALT! "THE END OF THE FUCKING WORLD" NON È LA FINE DEL MONDO. ANZI! PER BUONA PARTE DELLA SECONDA STAGIONE SI FINISCE PER CHIEDERSI “MA PERCHÉ”? È SEMPLICE. PER NETFLIX COSTAVA POCO E CONTINUARE NON PRESENTAVA NESSUN RISCHIO PRODUTTIVO – È LA TV IN STREAMING, CHE PERMETTE DI FARE PERLE COME “BOJACK HORSEMAN” MA NON RINNOVARLE E CI RIPROPINA SERIE SU LICEALI ZOZZONE FATTE CON L’ALGORITMO. TANTO TUTTI SI GUARDANO TUTTO… – VIDEO</b>
      </p>
      <hr/>
      <figure>
        <iframe src="https://www.youtube.com/embed/gxsRugbcA_A" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/PrwYpwhLck0" width="560" height="315" data-service="Youtube" scrolling="no"/>
      </figure>
      <p>
        <b>Gianmaria Tammaro per Dagospia</b>
      </p>
      <figure>
        <a href="https://www.dagospia.com/mediagallery/Dago_fotogallery-255567/929713.htm">
          <img src="https://cdn-static.dagospia.com/img/foto/08-2017/bojack-horseman-929713.jpg"/>
        </a>
        <figcaption>BOJACK HORSEMAN</figcaption>
      </figure>
      <p>In questa bulimia seriale, in questo continuo fagocitare, vedere, rivedere, bingewatchare serie tv di qualunque tipo e forma, rischiamo di perdere la bussola, e di dimenticare quello che, in un primo luogo, ha reso questo linguaggio imprescindibile e ha riportato il piccolo schermo sull’onda del successo. Prima di arrivare al punto, però, facciamo una piccola deviazione, e citiamo un caso, uno degli ultimi che sono successi, che con questa faccenda delle serie che vengono continuamente rinnovate, perché vanno bene, perché è il pubblico che ce lo chiede, c’entra abbastanza.</p>
      <figure>
        <a href="https://www.dagospia.com/mediagallery/Dago_fotogallery-255567/1238795.htm">
          <img src="https://cdn-static.dagospia.com/img/foto/11-2019/the-end-of-the-f-ing-world-seconda-stagione-3-1238795.jpg"/>
        </a>
        <figcaption>the end of the f *** ing world seconda stagione 3</figcaption>
      </figure>
      <p>E cioè “BoJack Horseman”. Che sì, è vero, è stata chiusa, che finirà presto con la seconda parte della sesta stagione, ma che ha fatto dire al suo creatore, Raphael Bob-Waksberg – chissà se per davvero, chissà se perso nei meandri di qualche traduzione – che di materiale per continuare ce ne era ancora, e che è stata Netflix a dire basta.</p>
      <figure>
        <a href="https://www.dagospia.com/mediagallery/Dago_fotogallery-255567/1238794.htm">
          <img src="https://cdn-static.dagospia.com/img/foto/11-2019/the-end-of-the-f-ing-world-seconda-stagione-2-1238794.jpg"/>
        </a>
        <figcaption>the end of the f *** ing world seconda stagione 2</figcaption>
      </figure>
      <p>Probabilmente, Netflix l’ha fatto per le views: BoJack è un cult, una perla, ma chissà in quanti effettivamente lo vedono. Sia come sia, il caso fa scuola, ed è un peccato che la stessa Netflix non l’abbia tenuto in considerazione quando ha deciso (ma perché?) di rinnovare di “The end of the fucking world” per una seconda stagione.</p>
      <figure>
        <a href="https://www.dagospia.com/mediagallery/Dago_fotogallery-255567/1238790.htm">
          <img src="https://cdn-static.dagospia.com/img/foto/11-2019/the-end-of-the-f-ing-world-seconda-stagione-6-1238790.jpg"/>
        </a>
        <figcaption>the end of the f *** ing world seconda stagione 6</figcaption>
      </figure>
      <p>Prima domanda marzulliana (ci daremo anche una risposta, quindi): era proprio necessario? No, non lo era. La prima stagione si chiudeva bene, riuscendo a diventare nel giro di poco, grazie soprattutto alla stampa favorevole e al passaparola del pubblico, un esempio di buona serialità. Nasceva da un fumetto, un bel fumetto, e diventava qualcos’altro; abbracciava il linguaggio televisivo, e faceva dei suoi due protagonisti, due ragazzi strani e particolari, due piccoli concentrati di verità.</p>
      <figure>
        <a href="https://www.dagospia.com/mediagallery/Dago_fotogallery-255567/1238791.htm">
          <img src="https://cdn-static.dagospia.com/img/foto/11-2019/the-end-of-the-f-ing-world-seconda-stagione-5-1238791.jpg"/>
        </a>
        <figcaption>the end of the f *** ing world seconda stagione 5</figcaption>
      </figure>
      <p>Anche se la storia era assurda (lui voleva uccidere, lei voleva scappare, insieme si ritrovavano al centro di un’indagine per omicidio), si finiva, volenti o no, per empatizzare e per ritrovarsi con loro, per tifare per il loro piccolo, grande amore, e per apprezzarli veramente. Con la seconda stagione no, tutto questo non si ripete, e anzi per buona parte del tempo si finisce per chiedersi, come ce lo siamo chiesti noi, poco fa, tra due parentesi, “ma perché?”.</p>
      <figure>
        <a href="https://www.dagospia.com/mediagallery/Dago_fotogallery-255567/1238789.htm">
          <img src="https://cdn-static.dagospia.com/img/foto/11-2019/the-end-of-the-f-ing-world-seconda-stagione-4-1238789_tn.jpeg"/>
        </a>
        <figcaption>the end of the f *** ing world seconda stagione 4</figcaption>
      </figure>
      <p>Qui la risposta non c’è, l’effetto Marzullo è già esaurito, e possiamo solo fare delle ipotesi. “The end of the fucking world” costava poco, relativamente poco, e continuare non presentava nessun rischio produttivo. Nel migliore dei casi, la seconda stagione sarebbe andata bene come la prima. Nel peggiore, si perdeva qualche spicciolo. Ma la storia, che è un tristissimo tentativo di propinare nuovamente quanto già avvenuto, non va, non funziona; i nuovi personaggi non sono come quelli vecchi, e i vecchi non sono come erano prima.</p>
      <figure>
        <a href="https://www.dagospia.com/mediagallery/Dago_fotogallery-255567/929712.htm">
          <img src="https://cdn-static.dagospia.com/img/foto/08-2017/bojack-horseman-929712.jpg"/>
        </a>
        <figcaption>BOJACK HORSEMAN</figcaption>
      </figure>
      <p>Fa parte della vita, per carità; ma questa è televisione, e la televisione, nello straordinario binomio di finzione-immaginazione, dovrebbe essere altro. E la prima stagione di “The end of the fucking world” era altro, era una sintesi perfetta di scrittura e regia, di bravi (e giovani) attori, e di talento. Non vi diciamo di evitare questa stagione; vi diciamo, però, d’approcciarla senza aspettarvi nulla di nuovo.</p>
      <figure>
        <a href="https://www.dagospia.com/mediagallery/Dago_fotogallery-255567/1030397.htm">
          <img src="https://cdn-static.dagospia.com/img/foto/06-2018/reed-hastings-1030397.png"/>
        </a>
        <figcaption>reed hastings</figcaption>
      </figure>
      <p>Come se si trattasse d’un amico che, peggio e biascicando un po’, prova a raccontarvi una storia che avete già sentito, e sentito tra l’altro anche meglio. È un peccato, un vero peccato; e il buon Bob-Waksberg, con “BoJack Horseman”, dovrebbe, a modo suo, essere contento. Perché può chiudere con il meglio e nel migliore dei modi, la sua serie. Senza lasciarsi schiacciare dal peso delle aspettative e del rinnovo per acclamazione popolare, dove l’amore degli spettatori è tanto, ma spesso manca la sostanza delle idee.</p>
      <figure>
        <a href="https://www.dagospia.com/mediagallery/Dago_fotogallery-255567/929711.htm">
          <img src="https://cdn-static.dagospia.com/img/foto/08-2017/bojack-horseman-929711.jpg"/>
        </a>
        <figcaption>BOJACK HORSEMAN</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255567/1238792.htm">
          <img src="https://cdn-static.dagospia.com/img/foto/11-2019/the-end-of-the-f-ing-world-seconda-stagione-1238792_tn.jpeg"/>
        </a>
        <figcaption>the end of the f *** ing world seconda stagione</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255567/1238793.htm">
          <img src="https://cdn-static.dagospia.com/img/foto/11-2019/the-end-of-the-f-ing-world-seconda-stagione-1-1238793.jpg"/>
        </a>
        <figcaption>the end of the f *** ing world seconda stagione 1</figcaption>
      </figure>
    </article>
  </body>
</html>