<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/15/7103105/"/>
    <meta property="og:site_name" content="Європейська правда"/>
    <meta property="article:published_time" content="2019-11-15T15:51:51+00:00"/>
    <meta property="og:title" content="У Зеленського підтвердили дату зустрічі з Путіним"/>
    <meta property="og:description" content="У Зеленського офіційно підтвердили, що зустріч лідерів України, Росії, Німеччини та Франції відбудеться 9 грудня в Парижі."/>
  </head>
  <body>
    <article>
      <h1>У Зеленського підтвердили дату зустрічі з Путіним</h1>
      <address>
        <time datetime="2019-11-15T15:51:51+00:00">15 Nov 2019, 15:51</time>
      </address>
      <p>У Зеленського офіційно підтвердили, що зустріч лідерів України, Росії, Німеччини та Франції відбудеться 9 грудня в Парижі.</p>
      <p>Інформацію про це офіс президента підтвердив у п'ятницю ввечері, пише "Європейська правда". </p>
      <p>"Президент України Володимир Зеленський провів телефонну розмову з Президентом Французької Республіки Еммануелем Макроном. Зустріч лідерів України, Німеччини, Франції та Росії у Нормандському форматі відбудеться 9 грудня. Подробиці розмови – згодом", - <a href="https://www.facebook.com/president.gov.ua/posts/1793636364114556">повідомляється </a>на Facebook-сторінці офісу.</p>
      <p>У п'ятницю Єлисейський палац повідомив, що зустріч в "нормандському форматі" на найвищому рівні <b><a href="https://www.eurointegration.com.ua/news/2019/11/15/7103104/">відбудеться</a></b> 9 грудня в Парижі.</p>
      <p>За інформацією джерел "Європейської правди", ініціатива щодо дати була французька. Остаточне затвердження дати зустрічі очікувалось з російської сторони.</p>
      <p>Французькі ЗМІ цитують заяву Єлисейського палацу, за якою метою зустрічі є "відкрити нову послідовність імплементації Мінських домовленостей". </p>
      <p>Остання зустріч на найвищому рівні у "нормандському форматі" відбулася у жовтні 2016 року.</p>
      <related>
        <a href="https://www.eurointegration.com.ua/news/2019/11/14/7103027/"/>
      </related>
    </article>
  </body>
</html>