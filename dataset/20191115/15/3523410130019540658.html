<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640142/%D9%85%DB%8C%D8%A7%D9%86-%D8%B1%D8%AF%D9%87-%D9%88%DB%8C%D9%88%D9%88-%D8%A7%D8%B3-5-%D9%85%D8%B9%D8%B1%D9%81%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T15:10:00+00:00"/>
    <meta property="og:title" content="میان رده ویوو اس 5 معرفی شد"/>
    <meta property="og:description" content="ویوو اس 5 (جایگزین ویوو اس 1) روز گذشته رسما در پکن معرفی شد."/>
  </head>
  <body>
    <article>
      <h1>
        <a href="https://www.bultannews.com/fa/news/640142/%D9%85%DB%8C%D8%A7%D9%86-%D8%B1%D8%AF%D9%87-%D9%88%DB%8C%D9%88%D9%88-%D8%A7%D8%B3-5-%D9%85%D8%B9%D8%B1%D9%81%DB%8C-%D8%B4%D8%AF">میان رده ویوو اس 5 معرفی شد</a>
      </h1>
      <h2>ویوو اس 5 (جایگزین ویوو اس 1) روز گذشته رسما در پکن معرفی شد.</h2>
      <address><time datetime="2019-11-15T15:10:00+00:00">15 Nov 2019, 15:10</time> by <a rel="author">بولتن نیوز | bultannews.com</a></address>
      <p><b>گروه IT: ویوو اس 5</b> (جایگزین <b>ویوو اس 1</b>) روز گذشته رسما در پکن معرفی شد. این گوشی برخلاف مدل های قبلی<b> ویوو</b> از نظر طراحی بسیار نوآورانه است و به نمایشگری حفره دار مجهز شده که پیشتر در پرچمداران سری <b>گلکسی اس 10 سامسونگ</b> و مدل میان رده <b>گلکسی ام 40</b> شاهدش بودیم.   <br/>به گزارش بولتن نیوز به نقل از دیجیاتو، ویوو اس 5 دارای نمایشگر اولد ۶.۴۴ اینچی با رزلوشن<b> فول اچ دی پلاس</b> و نسبت نمایشگر به بدنه ۹۱.۳۸ درصد است. دستگاه توان پردازشی خود را از چیپست هشت هسته ای<b> اسنپدراگون ۷</b>۱۲ با کلاک هسته ۲.۳ گیگاهرتز می گیرد و ۸ گیگابایت رم و ۲۵۶ گیگابایت حافظه داخلی قابل ارتقاء از طریق کارت حافظه میکرو اس دی نیز آن را همراهی می کند.</p>
      <figure>
        <img src="https://www.bultannews.com/files/fa/news/1398/8/24/1197485_198.jpg"/>
      </figure>
      <p>تازه ترین میان رده ویوو همچنین به یک <b>حسگر اثرانگشت در زیر نمایشگر</b> خود مجهز شده و یک <b>دوربین چهارگانه</b> شامل حسگرهای ۴۸ مگاپیکسلی اصلی، ۸ مگاپیکسلی الترا واید، ۵ مگاپیکسلی عمق سنج و ۲ مگاپیکسلی ماکرو به همراه فلش LED برای آن در نظر گرفته شده است. از این چهار دوربین سه حسگر آن به همراه فلش درون ماژول الماسی شکل قرار گرفته اند و حسگر چهارم درست در زیر ماژول تعبیه شده است. برای گرفتن سلفی هم یک دوربین ۳۲ مگاپیکسلی درون حفره نمایشگر این گوشی کار گذاشته شده است.</p>
      <figure>
        <img src="https://www.bultannews.com/files/fa/news/1398/8/24/1197486_358.jpg"/>
      </figure>
      <p>ویوو اس 5 از سیستم عامل<b> Funtouch OS 9.2</b> بهره می برد که براساس<b> اندروید 9 پای</b> طراحی شده و انرژی مورد نیاز قطعات آن از طریق باتری ۴۰۱۰ میلی آمپر ساعتی تامین می شود که آن نیز از تکنولوژی شارژ سریع ۲۲.۵ واتی پشتیبانی می کند. از جمله امکانات ارتباطی این گوشی نیز می توان به VoLTE، وای فای، GLONASS، بلوتوث ۵، GPS و پورت USB Type-C اشاره نمود.<br/><br/><b>مدل پایه</b> این گوشی با ۸ گیگابایت رم و ۱۲۸ گیگابایت حافظه داخلی به قیمت <b>۳۸۴ دلار</b> و <b>مدل دیگر</b> با ۲۵۶ گیگابایت حافظه داخلی با قیمت<b> ۴۲۶ دلار</b> به بازار عرضه خواهند شد.</p>
    </article>
  </body>
</html>