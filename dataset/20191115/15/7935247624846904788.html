<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/gozler-umut-merasta-215204h.htm"/>
    <meta property="og:site_name" content="OLAY"/>
    <meta property="article:published_time" content="2019-11-15T15:17:11+00:00"/>
    <meta property="og:title" content="Gözler Umut Meraş'ta"/>
    <meta property="og:description" content="24 yaşındaki oyuncu hem kulübünde hem de A Milli Takım'da göz doldururken, başarılı sol bekin bundan sonraki performansı Bursaspor'un kasasına ekstra para girmesine neden olabilir."/>
  </head>
  <body>
    <article>
      <h1>Gözler Umut Meraş'ta</h1>
      <h2>24 yaşındaki oyuncu hem kulübünde hem de A Milli Takım'da göz doldururken, başarılı sol bekin bundan sonraki performansı Bursaspor'un kasasına ekstra para girmesine neden olabilir.</h2>
      <address>
        <time datetime="2019-11-15T15:17:11+00:00">15 Nov 2019, 15:17</time>
      </address>
      <p>Bursaspor'dan sezon başında Fransa Ligue 2 takımlarından Le Havre'ye transfer olan Umut Meraş, kendi takımının yanısıra A Milli Takım'daki performansıyla da ışıldıyor. 24 yaşındaki futbolcu ay yıldızlı takımla sergilediği oyunla herkesten geçer not alırken, bu sezon yeşil beyazlı ekipten transfer olan isimler arasında en fazla gelişim kaydeden oyuncu olmayı başardı. Le Havre'ye 1 milyon 300 bin Euro bonservis bedeliyle transfer olan 1995 doğumlu oyuncunun performansı belki de en fazla Bursaspor'a yarayacak.</p>
      <p>
        <b>PAY ALACAK</b>
      </p>
      <p>Hem Le Havre'deki hem de milli takımdaki performansıyla değerine değer katan Umut Meraş'ın Fransa'daki performansına göre yeşil beyazlı kulübün kasasına 700 bin Euro bonus kazandırma ihtimalinin olduğu öğrenildi. 24 yaşındaki oyuncunun Le Havre'den başka bir kulübe geçmesi halinde ise yine Bursaspor'un transferden yüzde 15 pay alacağı öğrenildi. Bu durumda hem Le Havre'deki hem de A Milli Takım'daki performansı göz dolduran Umut Meraş'ın bundan sonraki grafiği Bursaspor'u da yakından ilgilendiriyor.</p>
    </article>
  </body>
</html>