<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/rosiya-poverne-zahopleni-korabli-vms-ukrajini-novini-ukrajini-50053828.html"/>
    <meta property="og:site_name" content="НВ"/>
    <meta property="article:published_time" content="2019-11-15T17:07:00+00:00"/>
    <meta property="og:title" content="Росія погодилася повернути захоплені кораблі ВМС України — Ъ"/>
    <meta property="og:description" content="Росія поверне Україні військові кораблі, захоплені в районі Керченської протоки, повідомляє КоммерсантЪ."/>
  </head>
  <body>
    <article>
      <h1>Росія погодилася повернути захоплені кораблі ВМС України — Ъ</h1>
      <h2>Росія поверне Україні військові кораблі, захоплені в районі Керченської протоки, повідомляє КоммерсантЪ.</h2>
      <address>
        <time datetime="2019-11-15T17:07:00+00:00">15 Nov 2019, 17:07</time>
      </address>
      <p>За даними джерела, російська сторона ухвалила «принципове рішення» повернути Україні кораблі Бердянськ, Нікополь та Яни Капу.</p>
      <p>На даний момент представники силових відомств і МЗС України і РФ погоджують місце і час передачі трьох кораблів. За словами співрозмовників видання, вони будуть передані в морі, а не в порту. В узгодженій сторонами точці їх заберуть три українські буксири.</p>
      <p>Один зі співрозмовників припустив, що кораблі можуть повернути до кінця листопада, тобто до саміту нормандської четвірки, наміченої на 9 грудня. «Може, навіть наступного тижня», — сказав співрозмовник.</p>
      <p>Водночас повернення кораблів не передбачає повернення особистої зброї українських моряків, рацій та частини суднових документів. Все це російські слідчі розцінюють як речові докази.</p>
      <p>4 листопада <a href="https://nv.ua/ukr/world/geopolitics/krechenska-kriza-ukrajina-napravila-rf-notu-z-vimogoyu-viddati-zahopleni-korabli-novini-ukrajini-50051450.html">Україна направила РФ ноту з вимогою віддати кораблі</a> Військово-морських сил ЗСУ, що були захоплені в районі Керченської протоки в 2018 році.</p>
      <p>25 листопада 2018 року РФ захопила в Керченській протоці український буксир Яни Капу і малі броньовані артилерійські катери Бердянськ і Нікополь, які прямували з Одеси до Маріуполя. На борту кораблів було 22 військові моряки та двоє співробітників СБУ.</p>
      <p>25 травня 2019 року Міжнародний трибунал ООН з морського права постановив, що Росія має звільнити українських моряків і передати Україні захоплені українські судна.</p>
      <p>7 вересня 2019 року українські моряки і працівники СБУ повернулися в Україну в межах взаємного звільнення утримуваних осіб.</p>
    </article>
  </body>
</html>