<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/dusan-merc-obljubil-sem-da-bom-tiho-pa-ne-morem-biti-248720"/>
    <meta property="og:site_name" content="Slovenske novice"/>
    <meta property="article:published_time" content="2019-11-15T17:29:00+00:00"/>
    <meta property="og:title" content="Dušan Merc: Obljubil sem, da bom tiho, pa ne morem biti"/>
    <meta property="og:description" content="Nekdanji ravnatelj OŠ Prule je pred časom izjavil, da se v pokoju ne bo več oglašal medijem, a mu, kot kaže, vest ni dala miru. V najnovejši številki glasila Ljubljana je Dušan Merc v kolumni ..."/>
  </head>
  <body>
    <article>
      <h1>Dušan Merc: Obljubil sem, da bom tiho, pa ne morem biti</h1>
      <h2>Nekdanji ravnatelj je prepričan, da otroke po nepotrebnem obremenjujemo.</h2>
      <address><time datetime="2019-11-15T17:29:00+00:00">15 Nov 2019, 17:29</time> by <a rel="author">N. Č.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/13/1409364.jpg"/>
          <figcaption>Nekdanji ravnatelj OŠ Prule in predsednik DSP Dušan Merc. FOTO: Tomi Lombar, Delo</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1638209.jpg"/>
          <figcaption>Kolumna Dušana MErca v glasilu Ljubljana. FOTO: glasilo Ljubljana</figcaption>
        </figure>
      </slideshow>
      <p>Nekdanji ravnatelj OŠ Prule je pred časom izjavil, da se v pokoju ne bo več oglašal medijem, a mu, kot kaže, vest ni dala miru. V najnovejši številki <a href="https://www.ljubljana.si/assets/Uploads/Glasilo-Ljubljana-9-2019-internet.pdf?fbclid=IwAR3WCq4h0PDw3rWxRZXJ2kDkYb_rf9hPNn7Pek0USBU_pRRyeVLT0EuFBHU">glasila Ljubljana</a> je <b>Dušan Merc</b> v kolumni odgovoril staršem, ki se sprašujejo, v katero šolo ali v kateri vrtec vpisati svojega otroka.</p>
      <figure>
        <img src="https://www.slovenskenovice.si/images/slike/2019/11/13/1638209.jpg"/>
        <figcaption>Kolumna Dušana MErca v glasilu Ljubljana. FOTO: glasilo Ljubljana</figcaption>
      </figure>
      <p>Merc pravi, da je odgovor preprost: v tisto, kjer boste imeli najmanj logističnih težav, saj da so v osnovi vse osnovne šole dobre, razlika pa je v manjši pomanjkljivosti, ki je starši ne prepoznajo ali pa jo imajo v zmoti za kvaliteto. Dejal je, da so bistvo šole odnosi v razredu, kakšne vzgojitelje in učiteljice ima otrok v prvih letih šolanja. »Seveda se je treba izogibati šolam, kjer vladajo kaos, nered, nasilje in ostalo, česar otroku ne privoščimo. A skorajda še bolj se je treba izogibati institucijam, kjer je vse bleščeče in v popolnem redu – ta otroka ohromi, ga omejuje in pohabi. «<br/><br/>Nekdanji ravnatelj je tudi kritiziral sistem, saj da je preveč otrok s posebnimi potrebami. »Ali se nihče ne vpraša, da je nekaj narobe s sistemom, ne pa z otroki? /.../ Program je prebogat in prezahteven za mnoge povsem normalno zmožne otroke.« Ob tem dodaja marketinške laži o učenju tujega jezika v zgodnji fazi otrokovega razvoja. Te po njegovem mnenju škodujejo otrokom na vseh ravneh njihovega razvoja.<br/><br/>Merc zaključi, da je za otroka tako najpomembnejša primarna socializacija – odnos do okolja, samega sebe, do ljudi in družbe in dejstvo, da gre otrok rad v šolo in vrtec. »Vse s čimer obremenjujemo otroke po nepotrebnem, je družbena neumnost, ki spreminja šolski sistem v nakupovalno središče.«</p>
    </article>
  </body>
</html>