<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191115-sud-vidpustyv-alyakina-pid-nichnyj-domashnij-aresht/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T17:12:57+00:00"/>
    <meta property="og:title" content="Суд відпустив Алякіна під нічний домашній арешт"/>
    <meta property="og:description" content="Чоловіка Анни Скороход Олексія Алякіна відправили під нічний домашній арешт до 15 січня 2020 року."/>
  </head>
  <body>
    <article>
      <h1>Суд відпустив Алякіна під нічний домашній арешт</h1>
      <address>
        <time datetime="2019-11-15T17:12:57+00:00">15 Nov 2019, 17:12</time>
      </address>
      <p>Чоловіка Анни Скороход Олексія Алякіна відправили під нічний домашній арешт до 15 січня 2020 року.</p>
      <p>Шевченківський районний суд Києва відпустив російського бізнесмена Олексія Алякіна під домашній арешт у нічний час на 60 днів.</p>
      <p>Прес-секретар прокуратури Києва Надія Максимець повідомила, що Алякін за рішенням суду повинен перебувати за місцем проживання з 21.00 до 7.00. Також він зобов’язаний носити електронний браслет.</p>
      <p><b>Читайте:</b> <a href="https://fakty.com.ua/ua/ukraine/20191114-oleksij-alyakin-shho-vidomo-pro-cholovika-nardepa-vid-slugy-narodu-anny-skorohod/">Олексій Алякін: що відомо про чоловіка нардепа від Слуги народу Анни Скороход</a></p>
      <p>Алякін відбуватиме домашній арешт у Борисполі Київської області.</p>
      <p>Оскільки прокуратура клопотала про екстрадиційний арешт, рішення суду буде оскаржуватися.</p>
      <p>Нагадаємо, <a href="https://fakty.com.ua/ua/ukraine/20191114-gpu-poyasnyla-zatrymannya-cholovika-skorohod/">Алякін був затриманий 14 листопада</a> в Києві за дорученням ГПУ у зв’язку з розшуком в Росії. У відомстві повідомили, що 9 серпня 2018 року бізнесмена вже затримували на території Київської області.</p>
      <p>14 листопада нардеп Анна Скороход заявила, що її чоловіка Алякіна затримали через її політичну позицію, а саме через <a href="https://fakty.com.ua/ua/ukraine/20191114-ne-golosuvala-za-ukazom-fraktsiyi-skorohod-zvynuvatyla-slugu-narodu-u-tysku/">відмову голосувати за відкриття ринку землі</a>.</p>
    </article>
  </body>
</html>