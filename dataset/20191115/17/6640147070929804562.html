<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/xbox-one-aggiornamento-novembre/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-15T17:44:00+00:00"/>
    <meta property="og:title" content="Xbox One: disponibile l'aggiornamento di novembre | Game Division"/>
    <meta property="og:description" content="Nel corso della giornata di oggi Microsoft ha rilasciato l'aggiornamento di novembre per Xbox One, che introduce diverse nuove funzionalità."/>
  </head>
  <body>
    <article>
      <h1>Xbox One: disponibile l'aggiornamento di novembre | Game Division</h1>
      <address>
        <time datetime="2019-11-15T17:44:00+00:00">15 Nov 2019, 17:44</time>
      </address>
      <p>Nel corso della giornata di ieri abbiamo assisito a diversi annunci interessanti, rilasciati in occasione dell’<b>X0 19</b> tenutosi in quel di Londra, quali ad esempio la nuova IP Grounded a cura di Obsidian Entertainment, così come anche Tell Me Why realizzato dai ragazzi di Dontnod, già conosciuti per il celebre Life is Strange.</p>
      <p>Quest’oggi, invece, Microsoft ha finalmente pubblicato l’aggiornamento software di novembre per <b>Xbox One</b>, che apporta diverse migliorie interessanti per i giocatori di tutto il mondo.</p>
      <figure>
        <img src="https://www.tomshw.it/images/images/2019/04/xbox-one-s-all-digital-29286.768x432.jpg"/>
      </figure>
      <p>Leggi anche: <a href="https://www.tomshw.it/videogioco/microsoft-acquisizioni-studi/">Microsoft non ha in programma ulteriori acquisizioni di studi</a></p>
      <p>Una delle novità più importanti è senz’ombra di dubbio l’introduzione di <b>Google Assistant</b>, l’assistente che abbiamo già visto usare finora sugli smartphone Android e i dispositivi domotici quali Google Home et similia. Grazie all’integrazione di Google Assistant con Xbox One, sarà possibile lanciare direttamente con i comandi vocali i giochi, le applicazioni, oltre che spegnere e accendere la console stessa.</p>
      <p>Google Assistant non è però l’unica novità introdotta dall’aggiornamento di novembre: Microsoft ha infatti concesso la possibilità di poter <b>scegliere il gamertag</b>, che andrà a includere un numero nel caso in cui fosse già stato scelto precedentemente da un altro giocatore, come già avviene su altri servizi affini come Discord o Battle.net, con il limite massimo fissato a 12 caratteri. Ultima novità di questo aggiornamento saranno i <b>filtri testuali</b>, che daranno la possibilità di filtrare i messaggi ricevuti in 4 categorie ben distinte. Ricordiamo che l’aggiornamento è già disponibile al download a partire dalla giornata di oggi, per tutti i giocatori.</p>
      <blockquote>Hai voglia di giocare alle più importanti esclusive di Microsoft? Acquista subito allora Xbox One S a questo <a href="https://www.amazon.it/Xbox-One-S-1-TB/dp/B01M2YUP0S/ref=sr_1_1?__mk_it_IT=%C3%85M%C3%85%C5%BD%C3%95%C3%91&amp;keywords=xbox+one&amp;qid=1573838915&amp;sr=8-1">indirizzo</a>!</blockquote>
    </article>
  </body>
</html>