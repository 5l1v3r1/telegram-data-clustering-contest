<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/stolitsa/roditeli-na-pochinaloto-3-g-detentse-s-pokrtitelen-razkaz-za-tragediyata-sled-razmotavane-v-3-bolnitsi_news709527.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T17:20:00+00:00"/>
    <meta property="og:title" content="Родители на починалото 3-г. детенце с покъртителен разказ за трагедията след размотаване в 3 болници"/>
    <meta property="og:description" content="От Министерството на здравеопазването обявиха, че ще бъдат проверени три болници, имащи отношение по случая"/>
  </head>
  <body>
    <article>
      <h1>Родители на починалото 3-г. детенце с покъртителен разказ за трагедията след размотаване в 3 болници</h1>
      <h2>От Министерството на здравеопазването обявиха, че ще бъдат проверени три болници, имащи отношение по случая</h2>
      <address>
        <time datetime="2019-11-15T17:20:00+00:00">15 Nov 2019, 17:20</time>
      </address>
      <p>https://blitz.bg/obshtestvo/stolitsa/roditeli-na-pochinaloto-3-g-detentse-s-pokrtitelen-razkaz-za-tragediyata-sled-razmotavane-v-3-bolnitsi_news709527.html Blitz.bg</p>
      <figure>
        <img src="https://static.blitz.bg/documents/thumbnails/730/201607/1468218447-shutterstock-295184639.jpg"/>
        <figcaption>Снимка: Shutterstock</figcaption>
      </figure>
      <p><b>Родителите на 3-годишното дете, което на 14 ноември е починало в столична болница, винят лекарите за смъртта му. В писмо до bTV те разказват, че първо са били в педиатричната болница, където в продължение на два часа никой не им обърнал внимание.</b><br/><br/>След това решили да отидат в болница "Лозенец", където след преглед им е изписано домашно лечение. После детето се влошава и семейството отново го води в педиатричната болница.<br/><br/>По думите им, там чакат повече от два часа, преди момченцето да бъде хоспитализирано.<br/><br/>Състоянието му се влошава няколко часа след това и е преведено за лечение в "Пирогов", където е починало.<br/><br/>От Министерството на здравеопазването обявиха, че ще бъдат проверени три болници, имащи отношение по случая: болниците „Проф. Иван Митев”, „Лозенец” и „Пирогов”.<br/><br/>„Изразявам съболезнования на родителите. Назначил съм незабавна проверка на случая в трите болници, през които детето е минало.<br/><br/>До сряда трябва да ми докладват и, ако наистина се установи някакво нарушение, може да бъдете сигурни, че ще има наказани”, обяви здравният министърът Кирил Ананиев.<br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>