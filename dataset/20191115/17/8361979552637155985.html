<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/partiya-poroshenka-poskarzhilasya-na-slug-narodu-novini-ukrajini-50053833.html"/>
    <meta property="og:site_name" content="НВ"/>
    <meta property="article:published_time" content="2019-11-15T17:27:00+00:00"/>
    <meta property="og:title" content="«Виправдовують російську агресію»: Євросолідарність звернулася в СБУ та ДБР через заяви «слуг народу»"/>
    <meta property="og:description" content="Партія Європейська солідарність звернулася в ДБР та СБУ через «заклики, що виправдовують російську агресію» з боку нардепів від Слуги народу Євгена Шевченка та Максима Ткаченка."/>
  </head>
  <body>
    <article>
      <h1>«Виправдовують російську агресію»: Євросолідарність звернулася в СБУ та ДБР через заяви «слуг народу»</h1>
      <h2>Партія Європейська солідарність звернулася в ДБР та СБУ через «заклики, що виправдовують російську агресію» з боку нардепів від Слуги народу Євгена Шевченка та Максима Ткаченка.</h2>
      <address>
        <time datetime="2019-11-15T17:27:00+00:00">15 Nov 2019, 17:27</time>
      </address>
      <p>Відповідний депутатський запит до керівництва СБУ і ДБР, підписали члени фракції Євросолідарність, сказано у <a href="https://eurosolidarity.org/%D1%94%D0%B2%D1%80%D0%BE%D0%BF%D0%B5%D0%B9%D1%81%D1%8C%D0%BA%D0%B0-%D1%81%D0%BE%D0%BB%D1%96%D0%B4%D0%B0%D1%80%D0%BD%D1%96%D1%81%D1%82%D1%8C-%D0%B2%D0%B8%D0%BC%D0%B0%D0%B3%D0%B0%D1%94-4/?fbclid=IwAR0htaJIYbb3HPlWsBQ7NHF_XfhpBK5KUsoR-Cpyojb9IYfg3RumOh2iCF0">повідомленні</a> пресслужби політсили.</p>
      <p>Зокрема у партії вимагають порушити кримінальні провадження та вжити заходів щодо нардепів.</p>
      <p>У партії зазначили, що участь депутата Євгена Шевченка на російському пропагандистському тв, "під час якого він покладав провину з продовження війни на Донбасі на «українських націоналістів», а не на країну-агресора, має всі ознаки державної зради та несе шкоду національній безпеці України".</p>
      <p>Також в партії додали, що інший нардеп від Слуги народу Максим Ткаченко "фактично закликав визнати бойовиків, заявивши про можливість співпраці з представниками окупаційного режиму на Донбасі після деокупації української землі".</p>
      <p>Раніше повідомлялося, що нардеп від Слуги народу <a href="https://nv.ua/ukr/ukraine/politics/sluga-narodu-deputat-shevchenko-vzyav-uchast-u-propagandistskomu-shou-50049331.html">Євген Шевченко взяв участь в пропагандистському шоу Велика гра на російському Першому каналі.</a></p>
      <p>Нардеп від Слуги народу Максим Ткаченко заявив, що деякі <a href="https://nv.ua/ukr/ukraine/politics/tkachenko-zrobiv-guchnu-zayavu-pro-chinovnikiv-boyovikiv-novini-ukrajini-50051919.html">«чиновники» в «адміністраціях Л/ДНР» можуть залишитися в команді нової влади</a> після можливих виборів на Донбасі.</p>
    </article>
  </body>
</html>