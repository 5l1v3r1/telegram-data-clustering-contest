<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/internacional/Mon-Laferte-Xile-Grammy-Llatins_0_2344565690.html"/>
    <meta property="og:site_name" content="Ara.cat"/>
    <meta property="article:published_time" content="2019-11-15T17:22:55+00:00"/>
    <meta property="og:title" content="La cantant Mon Laferte denuncia que &quot;a Xile violen i torturen&quot;, en la pregala dels Grammy Llatins"/>
    <meta property="og:description" content="El seu disc 'Norma' ha sigut premiat amb el guardó al millor àlbum alternatiu"/>
  </head>
  <body>
    <article>
      <h1>La cantant Mon Laferte denuncia que "a Xile violen i torturen", en la pregala dels Grammy Llatins</h1>
      <h2>El seu disc 'Norma' ha sigut premiat amb el guardó al millor àlbum alternatiu</h2>
      <address>
        <time datetime="2019-11-15T17:22:55+00:00">15 Nov 2019, 17:22</time>
      </address>
      <p>La cantant xilena Mon Laferte ha aprofitat avui l'escenari de la catifa vermella per on ha desfilat com a guanyadora d'un premi Grammy Llatí per reivindicar les protestes contra el govern del seu país contra el govern neoliberal de Sebastián Piñera i les desigualtats socials al país.</p>
      <figure>
        <img src="https://www.ara.cat/2019/10/21/internacional/Manifestants-enfronten-desplegament-Santiago-Xile_2329577078_66762650_117x66.jpg"/>
      </figure>
      <p>
        <a href="https://www.ara.cat/internacional/Tres-Xile-militaritzat-protestes-encariment_0_2328967217.html">Xile es militaritza davant les protestes per la pujada del preu del transport</a>
      </p>
      <p>"Això és per a Xile", ha dit en la pregala dels Grammy Llatins, que l'han guardonat amb el millor disc de música alternativa pel seu últim treball, <i>Norma.</i> Laferte ha llegit uns versos d'una cantautora xilena, La Chinganera, sobre l'onada de manifestacions que va esclatar el 4 d'octubre i que ha obligat el govern a prometre una nova Constitució. <i>"Chile, me dueles por dentro, me sangras por cada vena, me pesa cada cadena, que te aprisiona hasta el centro. Chile afuera, Chile adentro. Chile al son de la injusticia, la bota de la milicia, la bala del que no escucha. No detendrán nuestra lucha, hasta que se haga justicia",</i> ha recitat. </p>
      <figure>
        <img src="https://www.ara.cat/2019/10/21/internacional/Manifestants-enfronten-desplegament-Santiago-Xile_2329577078_66762650_117x66.jpg"/>
      </figure>
      <p>
        <a href="https://www.ara.cat/internacional/Tres-Xile-militaritzat-protestes-encariment_0_2328967217.html">Xile es militaritza davant les protestes per la pujada del preu del transport</a>
      </p>
      <p>La pregala, que no es televisa, se celebra a Las Vegas, just abans de la gran cerimònia dels Grammy Llatins, on es lliuren només els principals premis. A l'arribar a la cerimònia la cantant ha ensenyat el seu tors nu, on havia escrit amb lletres negres "A Xile violen i torturen".</p>
    </article>
  </body>
</html>