<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/albon-vyhral-uvodni-trenink-na-brazilskou-gp-pak-ale-havaroval/1821569?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-15T17:34:00+00:00"/>
    <meta property="og:title" content="Albon vyhrál úvodní trénink na brazilskou GP, pak ale havaroval"/>
    <meta property="og:description" content="Sao Paulo - Thajský pilot formule 1 Alexander Albon zajel nejrychlejší čas úvodního tréninku na nedělní Velkou cenu Brazílie, v jeho závěru ale havaroval a poničil svůj Red Bull. Třiadvacetiletý závodník vyletěl po přezutí na nové pneumatiky na osychající trati ze zatáčky a zastavila ho až bariéra."/>
  </head>
  <body>
    <article>
      <h1>Albon vyhrál úvodní trénink na brazilskou GP, pak ale havaroval</h1>
      <address><time datetime="2019-11-15T17:34:00+00:00">15 Nov 2019, 17:34</time> by <a rel="author" href="http://www.ctk.cz/" target="_blank">ČTK</a></address>
      <p>Sao Paulo - Thajský pilot formule 1 Alexander Albon zajel nejrychlejší čas úvodního tréninku na nedělní Velkou cenu Brazílie, v jeho závěru ale havaroval a poničil svůj Red Bull. Třiadvacetiletý závodník vyletěl po přezutí na nové pneumatiky na osychající trati ze zatáčky a zastavila ho až bariéra.</p>
      <slideshow>
        <figure>
          <img src="https://i3.cn.cz/6/1573835742_P201911150952001.jpg"/>
        </figure>
        <figure>
          <img src="https://i3.cn.cz/6/1572816763_P201911030708201.jpg"/>
        </figure>
        <figure>
          <img src="https://i3.cn.cz/6/1572814227_P201911030685101.jpg"/>
        </figure>
        <figure>
          <img src="https://i3.cn.cz/6/1572816518_P201911030706101.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3064">Fotogalerie: MS vozů formule 1 v sezoně 2019</a>
        </figcaption>
      </slideshow>
      <p>Druhý byl na okruhu v Sao Paulu Fin Valtteri Bottas s Mercedesem, za ním se umístili piloti Ferrari Sebastian Vettel a Charles Leclerc. Už jistý mistr světa Lewis Hamilton dnes žádný měřený čas nezajel, podle vedení Mercedesu, který už má rovněž jasné vítězství v Poháru konstruktérů, ale s jeho monopostem není žádný problém.</p>
      <h3>Tréninky na Velkou cenu Brazílie v Sao Paulu:</h3>
      <p><b>První trénink:</b> 1. Albon (Thaj./Red Bull) 1:16,142, 2. Bottas (Fin./Mercedes) -0,551, 3. Vettel (Něm./Ferrari) -0,899, 4. Leclerc (Mon./Ferrari) -1,143, 5. Sainz (Šp./McLaren) -1,644, 6. Hülkenberg (Něm./Renault) -1,757. </p>
      <p>18:00 druhý trénink.</p>
    </article>
  </body>
</html>