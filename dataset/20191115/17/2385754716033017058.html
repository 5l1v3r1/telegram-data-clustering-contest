<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/597561/me-nea-salamina-karfose-o-anastasiadis-ton-akintzi-ston-gg-tou-oie"/>
    <meta property="og:site_name" content="SIGMALIVE"/>
    <meta property="article:published_time" content="2019-11-15T17:24:00+00:00"/>
    <meta property="og:title" content="Με Νέα Σαλαμίνα «κάρφωσε» ο Αναστασιάδης τον Ακιντζί στον Γ.Γ του ΟΗΕ"/>
    <meta property="og:description" content="Με αναφορές στη Νέα Σαλαμίνα η έκθεση Αναστασιάδη προς τον Γ.Γ του ΟΗΕ.   Ο Πρόεδρος Αναστασιάδης, στην δεκασέλιδη έκθεση που απέστειλε στον Γ.Γ του..."/>
  </head>
  <body>
    <article>
      <h1>Με Νέα Σαλαμίνα «κάρφωσε» ο Αναστασιάδης τον Ακιντζί στον Γ.Γ του ΟΗΕ</h1>
      <address><time datetime="2019-11-15T17:24:00+00:00">15 Nov 2019, 17:24</time> by <a rel="author">SigmaLive</a></address>
      <p>Με αναφορές στη Νέα Σαλαμίνα η έκθεση Αναστασιάδη προς τον Γ.Γ του ΟΗΕ.</p>
      <p>Ο Πρόεδρος Αναστασιάδης, στην δεκασέλιδη έκθεση που απέστειλε στον Γ.Γ του ΟΗΕ Αντόνιο Γκουτέρες, κατέγραψε ανάμεσα στις προσπάθειες του για επανάληψη της ειρηνευτικής διαδικασίας, το περιστατικό με τον φιλικό αγώνα της Νέας Σαλαμίνας εναντίον της τουρκοκυπριακής ομάδας MagusaTürkGücü στην Πύλα.</p>
      <p>Υπενθυμίζεται ότι ο συγκεκριμένος φιλικός αγώνας τον περασμένο Μάρτιο γινόταν στο πλαίσιο της βελτίωσης του κλίματος ανάμεσα στις δύο κοινότητες. Ο Αναστασιάδης, τότε, πήγε, αντάλλαξε και λίγες πάσες με τον θρύλο του ποδοσφαίρου και πρώην μεγάλο αστέρι της <a href="https://www.sigmalive.com/news/parapolitika/559700/to-tiki-taka-tou-proedrou-me-ton-ntintie-ntrogkmpa-pic?fbclid=IwAR1Xoq_icAo2LmFvCgH-Wxa9FscYAX9pXTvBpeboPjBZ6yeorju5aipH5yI">Τσέλσι, Ντιντιέ Ντρογκμπά</a> ωστόσο ο<a href="https://www.sigmalive.com/news/kypriako/559688/ptd-gia-apousia-akintzi-den-thelo-na-sxoliaso-emeis-mporoume"> Ακιντζί ήταν άφαντος.</a></p>
      <p>Συγκεκριμένα, ο Νίκος Αναστασιάδης στην έκθεση του αναφέρει: «Ταυτόχρονα, πρέπει να υπενθυμίσουμε ότι παρά τη συμφωνία μεταξύ των δύο ηγετών να συμμετάσχουν σε δικοινοτικό φιλικό αγώνα μεταξύ της Ελληνοκυπριακής ποδοσφαιρικής ομάδας Νέας Σαλαμίνας Αμμοχώστου και του τουρκοκυπριακού σωματείου Magusa Turk Gucu στο μικτό χωριό Πύλα το Μάρτιο του 2019, ο Τουρκοκύπριος ηγέτης  την τελευταία στιγμή αρνήθηκε να παρευρεθεί στον ποδοσφαιρικό αγώνα, επικαλούμενος ως λόγο ότι ο αγώνας θα πραγματοποιηθεί στις περιοχές που ελέγχονταν από την κυβέρνηση της Κυπριακής Δημοκρατίας».</p>
    </article>
  </body>
</html>