<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/alianta-usr-plus-vrea-sa-depuna-plangere-penala-impotriva-psd-pe-motiv-ca-lanseaza-fake-news-18589623"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-15T17:16:53+00:00"/>
    <meta property="og:title" content="Alianţa USR-PLUS vrea să depună plângere penală împotriva PSD, pe motiv că lansează fake news"/>
    <meta property="og:description" content="Eurodeputatul Dragoş Tudorache a anunţat că Alianţa USR-PLUS va depune plângere penală după ce PSD a răspândit mesajel false în online care conţineau elemente de identitate vizuală a celor două formaţiuni şi prin care încercau să descurajeze votarea lui Klaus Iohannis în al doilea tur al alegerilor."/>
  </head>
  <body>
    <article>
      <h1>Alianţa USR-PLUS vrea să depună plângere penală împotriva PSD, pe motiv că lansează fake news</h1>
      <address>
        <time datetime="2019-11-15T17:16:53+00:00">15 Nov 2019, 17:16</time>
      </address>
      <p>Eurodeputatul Dragoş Tudorache a anunţat că Alianţa USR-PLUS va depune plângere penală după ce PSD a răspândit mesajel false în online care conţineau elemente de identitate vizuală a celor două formaţiuni şi prin care încercau să descurajeze votarea lui Klaus Iohannis în al doilea tur al alegerilor.</p>
      <p>„Este vorba de un furt, pur şi simplu. Este un furt de identitate, un furt de siglă – acestea sunt protejate prin lege şi avocaţii noştri lucrează deja la o plângere penală în acest sens. Tratăm foarte serios acest lucru. Identitatea folosită în acele mesaje, în îndemnurile de pe Facebook, e exact identitatea noastră, se foloseşte sigla noastră şi aceasta este o faptă penală pentru care, sperăm noi, autorităţile să ia măsurile legale potrivite şi să ajungă la un rezultat”, a explicat Dragoş Tudorache, într-o intervenţie telefonică, vineri, la Digi 24.</p>
      <p>Europarlamentarul Alianţei USR-PLUS a mai spus că PSD intenţionează prin aceste fapte să denatureze procesul electoral.</p>
      <p>„Este şi o încercare de denaturare a procesului electoral. Suntem deja în campanie electorală pentru turul doi şi astfel de mesaje false nu fac decât să denatureze ceea ce ar trebui să fie un proces electoral cinstit, deschis pentru că asta le datorăm cu toţii alegătorilor. Atunci când liderii unui partid îşi asumă o informaţie înainte de a o verifica sau înainte de a se asigura că acea informaţie este adevărată sau nu, îşi asumă şi responsabilitatea politică pentru ceea ce fac”, .</p>
      <p>Acesta a adăugat că este prima oară când social-democraţii aruncă pe reţelele de socializare informaţii false.</p>
      <p>„Spunea domnul Steriu de anunţul cu boicotul – este drept că îndemnul la boicot poate fi interpretat în două sensuri, dar nu a fost singurul îndemn. În exact acelaşi format, folosind exact aceeaşi siglă a Alianţei USR PLUS, au mai existat şi alte mesaje, şi alte îndemnuri care descurajau votul pentru Klaus Iohannis şi acolo nu e o chestiune de boicot, e o chestiune de care clar profită PSD şi candidatului PSD şi nu e prima oară când PSD aruncă informaţii false, nu neapărat prin Facebook sau prin mijloace online, ci şi prin gura propriilor lideri”, a conchis Tudorache.</p>
      <p>Campania electorală pentru turul al doilea al alegerilor prezidenţiale, unde candidaţi sunt Klaus Iohannis şi Viorica Dăncilă, a început vineri, ora 00.00 şi se va încheia pe 23 noiembrie, ora 7.00.</p>
    </article>
  </body>
</html>