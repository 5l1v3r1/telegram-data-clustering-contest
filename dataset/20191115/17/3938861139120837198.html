<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_direktora-derzhbyuro-rozsliduvan-dostrokovo-zvilnili/938419"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T17:56:00+00:00"/>
    <meta property="og:title" content="Директора Держбюро розслідувань достроково &quot;звільнили&quot;"/>
    <meta property="og:description" content="Верховна Рада проголосувала за поправку до законопроекту про перезапуск Держбюро розслідувань. Поправка передбачає дострокове звільнення директора, першого заступника і заступника директора Держбюро після набрання чинності законом, пише &quot;РБК-Україна&quot;.ЧИТАЙТЕ ТАКОЖ: Доступ ..."/>
  </head>
  <body>
    <article>
      <h1>Директора Держбюро розслідувань достроково "звільнили"</h1>
      <address><time datetime="2019-11-15T17:56:00+00:00">15 Nov 2019, 17:56</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938419_w_300.jpg?v=0"/>
        <figcaption>Директором ДБР Романа Трубу призначили у листопаді 2017 року. Фото: Delo.ua</figcaption>
      </figure>
      <p>Верховна Рада проголосувала за поправку до законопроекту про перезапуск Держбюро розслідувань.</p>
      <p>Поправка передбачає дострокове звільнення директора, першого заступника і заступника директора Держбюро після набрання чинності законом, пише "<a href="https://www.rbc.ua/ukr">РБК-Україна</a>".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_dostup-dbr-do-strategichnih-planiv-zsu-zagrozhuye-nacbezpeci/937696"/>
      </related>
      <p>Президент протягом п'яти днів з дня набрання чинності закону має призначити тимчасово виконуючого обов'язки директора ДБР з повноваженнями, передбаченими законом про Державне бюро розслідувань.</p>
      <p>Таким чином, повноваження директора ДБР <b>Романа Труби</b> і його заступників будуть припинені достроково. Щоправда Труба виступав проти поправок у законопроект. За його словами, претензії до бюро мають чиновники, які є фігурантами кримінальних справ ДБР.</p>
      <blockquote>Президент Володимир Зеленський пропонує істотно розширити повноваження директора ДБР. Зокрема, відмовитися від принципу колегіальності в управлінні бюро. Нинішній директор ДБР зобов'язаний приймати рішення спільно зі своїми заступниками. Відповідний законопроект у парламенті у першому читанні ухвалили 17 жовтня.</blockquote>
    </article>
  </body>
</html>