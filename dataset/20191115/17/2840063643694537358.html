<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/cronaca/2019/11/15/spinta-sui-binari-alla-stazione-trastevere-gravissima_o5l1Zz7qAgpI5ugb8cUNxJ.html"/>
    <meta property="og:site_name" content="Adnkronos"/>
    <meta property="article:published_time" content="2019-11-15T17:43:00+00:00"/>
    <meta property="og:title" content="Spinta sui binari alla stazione Trastevere, è gravissima"/>
    <meta property="og:description" content="La vittima è una passeggera peruviana. Trasportata in ospedale in codice rosso, è stata sottoposta a un intervento chirurgico. Fermata una donna bulgara con problemi psichici"/>
  </head>
  <body>
    <article>
      <h1>Spinta sui binari alla stazione Trastevere, è gravissima</h1>
      <address>
        <time datetime="2019-11-15T17:43:00+00:00">15 Nov 2019, 17:43</time>
      </address>
      <p>di Silvia Mancinelli</p>
      <p>Ha spinto sui binari del treno, giù dalla banchina, una passeggera peruviana ora gravissima in ospedale. E' successo oggi pomeriggio, intorno alle 15, alla stazione Trastevere. La donna, una bulgara con problemi psichici, è stata fermata dagli agenti della Polizia Ferroviaria e portata negli uffici di Ostiense dove sono stati analizzati i filmati delle telecamere di videosorveglianza. La vittima, trasportata in ospedale in codice rosso, è stata sottoposta a un intervento chirurgico per l'asportazione di un rene e della milza mentre la bulgara, portata all'ospedale psichiatrico dove è tuttora piantonata, è stata arrestata per tentato omicidio.</p>
      <p>Era peruviana anche la donna gettata sui binari della stazione Eur-Fermi della metro B a Roma da Igor Trotta il 26 gennaio dello scorso anno e che, per quella aggressione senza motivo, perse una mano.</p>
    </article>
  </body>
</html>