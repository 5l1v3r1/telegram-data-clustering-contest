<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/15/branduardi-fa-il-pieno-al-lanciano-forum/1325528/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-15T17:53:32+00:00"/>
    <meta property="og:title" content="Branduardi fa il pieno al Lanciano forum"/>
    <meta property="og:description" content="CASTELRAIMONDO - Spettacolo emozionante del cantautore che ha proposto nuovi brani insieme a pezzi storici del suo repertorio. E' stata la data zero del suo tour"/>
  </head>
  <body>
    <article>
      <h1>Branduardi fa il pieno al Lanciano forum</h1>
      <h2>CASTELRAIMONDO - Spettacolo emozionante del cantautore che ha proposto nuovi brani insieme a pezzi storici del suo repertorio. E' stata la data zero del suo tour</h2>
      <address><time datetime="2019-11-15T17:53:32+00:00">15 Nov 2019, 17:53</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F15%2Fbranduardi-fa-il-pieno-al-lanciano-forum%2F1325528%2F">Condividi59</a><a href="https://twitter.com/intent/tweet?text=Branduardi+fa+il+pieno++al+Lanciano+forum&amp;url=https%3A%2F%2Fwww.cronachemaceratesi.it%2F2019%2F11%2F15%2Fbranduardi-fa-il-pieno-al-lanciano-forum%2F1325528%2F">Tweet</a>Email59 Condivisioni</p>
      <p> </p>
      <p><b>Angelo Branduardi scalda il cuore del pubblico a Castelraimondo.</b> <b>Pieno il Lanciano Forum per la data zero del tour del cantautore che ha scelto Castelraimondo per dare il via a “Il Cammino delle Anime Tour”. Il 2019 rappresenta per Branduardi il traguardo dei 45 anni di carriera, festeggiati con l’uscita, il 4 ottobre, il nuovo album “Il Cammino dell’Anima”.</b> A sei anni di distanza dall’ultimo lavoro in studio “Il Rovo e la Rosa”, Angelo Branduardi ritorna a cantare la spiritualità, risvegliando dal sonno dell’anno Mille l’opera visionaria di Hildegarde von Bingen, monaca, reclusa secondo la regola di San Benedetto, fin dall’età di otto anni e poi badessa di Bingen. Mentre la prima parte del concerto, durato più di due ore, si è concentrata sul suo nuovo lavoro, la seconda parte è stata un viaggio attraverso le sue canzoni più famose. «Ringrazio a nome di tutta la nostra comunità Angelo Branduardi – ha detto dal palco del Lanciano Forum il sindaco, <b>Renzo Marinelli</b>, che insieme all’assessore alla cultura e turismo, Elisabetta Torregiani, ha voluto consegnare all’artista un libro sulla storia della cittadina – lo ringraziamo perché dopo essere stato presente questa estate con RisorgiMarche è voluto tornare da noi e regalare alla nostra comunità un altro momento di musica e di spettacolo, con la speranza di averlo saputo accogliere nel migliore dei modi».</p>
      <figure>
        <img src="https://cdn.cronachemaceratesi.it/wp-content/uploads/2019/11/Branduardi-5-650x488.jpeg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/Branduardi-3-650x488.jpeg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/Branduardi-6-650x488.jpeg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/Branduardi-650x488.jpeg"/>
      </figure>
    </article>
  </body>
</html>