<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/consumer-spending-falls-for-first-time-since-1973-due-to-low-rural-demand-nso-data123.html"/>
    <meta property="og:site_name" content="DoolNews"/>
    <meta property="article:published_time" content="2019-11-15T17:37:00+00:00"/>
    <meta property="og:title" content="രാജ്യത്ത് പട്ടിണി കൂടുന്നു; 46 വര്‍ഷത്തിനിടയിലെ ഏറ്റവും കുറഞ്ഞ നിരക്കില്‍ ഉപഭോക്ത ചെലവ്"/>
    <meta property="og:description" content="Economic Crisis National News India ന്യൂദല്‍ഹി: രാജ്യത്ത് പട്ടിണി വര്‍ധിച്ചു വരുന്നതിന്റെ സൂചന നല്‍കി നാഷണല്‍ സ്റ്റാറ്റിസ്‌ക്കല്‍ ഓഫീസിന്റെ [എന്‍.എസ്.ഒ] റിപ്പോര്‍ട്ട്. രാ"/>
  </head>
  <body>
    <article>
      <h1>രാജ്യത്ത് പട്ടിണി കൂടുന്നു; 46 വര്‍ഷത്തിനിടയിലെ ഏറ്റവും കുറഞ്ഞ നിരക്കില്‍ ഉപഭോക്ത ചെലവ്</h1>
      <address><time datetime="2019-11-15T17:37:00+00:00">15 Nov 2019, 17:37</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: രാജ്യത്ത് പട്ടിണി വര്‍ധിച്ചു വരുന്നതിന്റെ സൂചന നല്‍കി നാഷണല്‍ സ്റ്റാറ്റിസ്‌ക്കല്‍ ഓഫീസിന്റെ [എന്‍.എസ്.ഒ] റിപ്പോര്‍ട്ട്. രാജ്യത്തെ ഉപഭോക്ത വിനിമയം 46 വര്‍ഷത്തിനിടയിലെ ഏറ്റവും കുറഞ്ഞ നിരക്കാണെന്നാണ് റിപ്പോര്‍ട്ടിലെ കണക്കുകള്‍ സൂചിപ്പിക്കുന്നത്. എന്‍.എസ്.ഒയുടെ ‘കീ ഇന്‍ഡിക്കേറ്റേര്‍സ്; ഹൗസ് ഹോള്‍ഡ് കണ്‍സ്യൂമര്‍ എക്‌സ്‌പെഡിച്വര്‍ ഇന്‍ ഇന്ത്യ’ എന്ന റിപ്പോര്‍ട്ടാണ് പുറത്തു വന്നിരിക്കുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>റിപ്പോര്‍ട്ട് പ്രകാരം 2011-12 സാമ്പത്തിക വര്‍ഷത്തില്‍ ഇന്ത്യയില്‍ ഒരാളുടെ ഒരു മാസത്തെ ശരാശരി സാമ്പത്തിക വിനിയോഗം 1501 രൂപയായിരുന്നു. ഇത് 2017-18 ല്‍ 1446 രൂപയായി കുറഞ്ഞു. 3.7 ശതമാനം കുറവാണ് ഈ വര്‍ഷങ്ങളില്‍ ഉപഭോക്ത ചെലവില്‍ ഉണ്ടായിരിക്കുന്നത്.</p>
      <p>അതോടൊപ്പം ഗ്രാമങ്ങളില്‍ 2018 വര്‍ഷത്തില്‍ ഉപഭോക്ത ചെലവില്‍ 8.8 ശതമാനം കുറവാണ് ഉണ്ടായിരിക്കുന്നത്. നഗരങ്ങളില്‍ ആറു വര്‍ഷത്തിനിടയില്‍ ഇത് രണ്ടു ശതമാനമായി കൂടി എന്നും റിപ്പോര്‍ട്ടിലുണ്ട്.</p>
      <related>
        <a href="https://www.doolnews.com/central-minister-suresh-angadi-about-economic-slowdown.html?utm_source=doolnews&amp;utm_medium=related"/>
      </related>
      <p>രാജ്യത്തെ പട്ടിണി നിരക്ക് കൂടി വരുന്നതിന്റെയും സാമ്പത്തിക മാന്ദ്യം ഗ്രാമീണ മേഖലകളെ ബാധിക്കുന്നതിന്റെയും സൂചനയാണ് കണക്കുകള്‍ പറയുന്നതെന്നാണ് എന്‍.എസ്.ഒ യുടെ വാദം.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>2019 ജൂണില്‍ എന്‍.എസ്.ഒയുടെ സര്‍വ്വേ പുറത്തിറങ്ങാനിരുന്നെങ്കിലും കേന്ദ്രത്തിനെതിരെയുള്ള സര്‍വ്വേ റിപ്പോര്‍ട്ട് തടഞ്ഞു വച്ചിരിക്കുകയായിരുന്നു എന്ന് ബിസിനസ് റ്റുഡേ റിപ്പോര്‍ട്ട് ചെയ്യുന്നു.</p>
      <figure>
        <iframe src="https://www.youtube.com/embed/UJYpEXojRo0" width="560" height="315" data-service="Youtube" scrolling="no"/>
      </figure>
    </article>
  </body>
</html>