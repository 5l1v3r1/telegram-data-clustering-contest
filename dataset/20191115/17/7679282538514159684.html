<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ipl-2020-mumbai-indians-retain-core-team-release-12-players-2851267.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T17:46:42+00:00"/>
    <meta property="og:title" content="IPL 2020: मुंबई इंडियन्स ने 12 खिलाड़ियों को रिलीज किया, जबकि 18 टीम में बरकरार"/>
    <meta property="og:description" content="गत चैम्पियन मुंबई इंडियन्स ने आईपीएल के आगामी सत्र के लिए शुक्रवार को 12 खिलाड़ियों को रिलीज कर दिया जिसमें आस्ट्रेलिया के तेज गेंदबाज जेसन बेहरेनडार्फ और वेस्टइंडीज के अल्जारी जोसफ भी शामिल हैं। टीम..."/>
  </head>
  <body>
    <article>
      <h1>IPL 2020: मुंबई इंडियन्स ने 12 खिलाड़ियों को रिलीज किया, जबकि 18 टीम में बरकरार</h1>
      <address><time datetime="2019-11-15T17:46:42+00:00">15 Nov 2019, 17:46</time> by <a rel="author">लाइव हिंदुस्तान टीम,मुंबई</a></address>
      <p>गत चैम्पियन मुंबई इंडियन्स ने आईपीएल के आगामी सत्र के लिए शुक्रवार को 12 खिलाड़ियों को रिलीज कर दिया जिसमें आस्ट्रेलिया के तेज गेंदबाज जेसन बेहरेनडार्फ और वेस्टइंडीज के अल्जारी जोसफ भी शामिल हैं। टीम ने हालांकि फिटनेस की समस्या से जूझ रहे श्रीलंका के तेज गेंदबाज लसिथ मलिंगा को बरकरार रखा है।</p>
      <p>चार बार की आईपीएल चैम्पियन ने 18 खिलाड़ियों के साथ कोर टीम को बरकरार रखा है। टीम ने बेहरेनडार्फ और जोसफ के अलावा न्यूजीलैंड के एडम मिलने, बेउरान हेंड्रिक्स और बेन कटिंग को भी रिलीज कर दिया। आईपीएल सहित क्रिकेट के सभी प्रारुपों से संन्यास की घोषणा करने वाले हरफनमौला युवराज सिंह को टीम ने रिलीज कर दिया।</p>
      <p>
        <a href="https://www.livehindustan.com/cricket/story-ipl-2020-kxip-release-david-miller-sam-curran-chris-gayle-stays-2851276.html">
          <b>IPL 2020: किंग्स इलेवन पंजाब ने मिलर और कुरेन को रिलीज किया, गेल साथ रहेंगे</b>
        </a>
      </p>
      <p>आईपीएल की ट्रेडिंग विंडो के दौरान टीम ने न्यूजीलैंड के तेज गेंदबाज ट्रेंट बोल्ट, वेस्टइंडीज के शेरफाने रदरफोर्ड और मुंबई के तेज गेंदबाज धवल कुलकर्णी को टीम से जोड़ा है। इसके साथ ही टीम ने युवा लेग स्पिनर मयंक मार्कंडेय और बल्लेबाज सिद्धेश लाड को दिल्ली कैपिटल्स और कोलकाता नाइटराइडर्स को दे दिया।</p>
      <p>फ्रेंचाइजी ने जिन खिलाड़ियों को बरकरार रखा है उसमें कप्तान रोहित शर्मा के साथ हरफनमौला हार्दिक पंड्या और उनके भाई क्रुणाल पंड्या, स्पिनर राहुल चाहर, विकेटकीपर इशान किशन और तेज गेंदबाज जसप्रीत बुमराह शामिल है। फ्रेंचाइजी ने दक्षिण अफ्रीका के विकेटकीपर बल्लेबाज क्विंटन डि कॉक और मलिंगा को भी टीम के साथ बरकरार रखा है।</p>
      <p><b>रीटेन किए गए खिलाड़ी :</b> रोहित शर्मा, हार्दिक पांड्या, जसप्रीत बुमराह, क्रूणाल पांड्या, ईशान किशन, सूर्यकुमार यादव, राहुल चहर, अनमोलप्रीत सिंह, जयंत यादव, आदित्य तारे, अनुकूल रॉय, धवल कुलकणीर्, क्विंटन डी कॉक, कीरन पोलार्ड, स्टेफाने रदरफोर्ड, लसिथ मलिंगा, मिशेल मैकक्लाघेन, ट्रेंट बाउल्ट।</p>
      <p><b>मुक्त किए गए खिलाड़ी :</b> एविन लेविस, एडम मिलने, जेसन बेहरेनड्रॉफ, बेन कटिंग, युवराज सिंह, मयंक मारकंडे, बरिंदर सरण, रासिक सलाम, पंकज जसवाल, सिद्धेश लाड और अल्जारी जोसेफ।</p>
    </article>
  </body>
</html>