<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621675/%D8%B3%D8%A7%DB%8C%D9%BE%D8%A7-%DB%B1%DB%B4-%D9%82%D8%B7%D8%B9%D9%87-%D8%AF%DB%8C%DA%AF%D8%B1-%D8%A7%D8%B2-%D9%85%D8%AD%D8%B5%D9%88%D9%84%D8%A7%D8%AA%D8%B4-%D8%B1%D8%A7-%D8%A8%D9%88%D9%85%DB%8C%E2%80%8C%D8%B3%D8%A7%D8%B2%DB%8C-%DA%A9%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-15T17:40:00+00:00"/>
    <meta property="og:title" content="سایپا ۱۴ قطعه دیگر از محصولاتش را بومی‌سازی کرد"/>
    <meta property="og:description" content="سایپا با انعقاد قرارداد داخلی‌سازی محصولات خود در میز سوم تعمیق ساخت داخل، تولید ۱۴ قطعه دیگر از محصولات خود را به شرکت‌های ایرانی واگذار کرد."/>
  </head>
  <body>
    <article>
      <h1>سایپا ۱۴ قطعه دیگر از محصولاتش را بومی‌سازی کرد</h1>
      <address>
        <time datetime="2019-11-15T17:40:00+00:00">15 Nov 2019, 17:40</time>
      </address>
      <p>
        <i>سایپا با انعقاد قرارداد داخلی‌سازی محصولات خود در میز سوم تعمیق ساخت داخل، تولید ۱۴ قطعه دیگر از محصولات خود را به شرکت‌های ایرانی واگذار کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>در جریان برگزاری میز سوم تعمیق ساخت داخل در صنعت خودرو، گروه خودروسازی سایپا در مجموعه قراردادهایی با سازندگان داخلی به ارزش ۵۷۵ میلیاردتومان، به دنبال آن است که ارزبری محصولات خود را سالانه بیش از ۴۷ میلیون یورو کاهش دهد. در مراسم امضای این قراردادها در تبریز که با مشارکت شرکت‌های سازه‌گستر و مگاموتور برگزار شد، داخلی‌سازی ۱۴ قطعه دیگر از محصولات سایپا در دستورکار قرار گرفت.</p>
      <p>سایپا اعلام کرده که با تحقق اهداف میز سوم تعمیق ساخت داخل، با احتساب دستاوردهای دو میز قبلی، در مجموع ۵۳ قطعه از محصولاتش با کاهش ارزبری سالیانه ۱۵۰ میلیون یورو بومی‌سازی شده است. همچنین با داخلی سازی قطعات میز سوم، ۴۱۸ یورو برای تولید هر دستگاه خودرو تیبا کاهش ارزبری محقق خواهد شد که با برگزاری دو میز چهارم و پنجم در آینده این رقم به ۶۰۰ یورو خواهد رسید.</p>
      <figure>
        <img src="https://aftabnews.ir/files/fa/news/1398/8/24/359602_927.jpg"/>
      </figure>
      <p>سایپا خاطرنشان کرده که در مجموع سه میز تخصصی تعمیق ساخت داخل قطعات خودرو توانسته ۵۳ قطعه مورد نیاز محصولات خود را داخلی‌سازی کند.</p>
    </article>
  </body>
</html>