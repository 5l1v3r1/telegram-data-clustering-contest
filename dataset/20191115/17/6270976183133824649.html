<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/15/u-zelenskogo-rozkryly-podrobytsi-provedennya-normandskogo-samitu/"/>
    <meta property="og:site_name" content="Рубрика"/>
    <meta property="article:published_time" content="2019-11-15T17:36:18+00:00"/>
    <meta property="og:title" content="У Зеленського розкрили подробиці проведення нормандського саміту"/>
    <meta property="og:description" content="Президент України Володимир Зеленський провів телефонну розмову з Президентом Французької Республіки Еммануелем Макроном. Про це передає Офіс Президента у телеграм. За словами прес-служби президента, Макрон наголосив, що Україна виконала всі необхідні умови для того, щоб саміт у Нормандському форматі відбувся. У результаті, всіма сторонами узгоджено дату його проведення – 9 грудня у Парижі. Лідери України […]"/>
  </head>
  <body>
    <article>
      <h1>У Зеленського розкрили подробиці проведення нормандського саміту</h1>
      <address><time datetime="2019-11-15T17:36:18+00:00">15 Nov 2019, 17:36</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/Zelenskyj-u-Ryzi-860x580-c-1.jpeg"/>
      </figure>
      <p>
        <b>
          <b>Президент України Володимир Зеленський провів телефонну розмову з Президентом Французької Республіки Еммануелем Макроном.</b>
        </b>
      </p>
      <p>Про це передає Офіс Президента у телеграм.</p>
      <p>За словами прес-служби президента, Макрон наголосив, що Україна виконала всі необхідні умови для того, щоб саміт у Нормандському форматі відбувся.</p>
      <p>У результаті, всіма сторонами узгоджено дату його проведення – 9 грудня у Парижі.</p>
      <p>Лідери України та Франції скоординували підготовку змістовного наповнення зустрічі на найвищому рівні.</p>
      <p>Володимир Зеленський проінформував французького Президента про актуальну безпекову ситуацію на Донбасі.</p>
      <figure>
        <img src="https://rubryka.com/wp-content/uploads/2019/11/76949824_2637833842927012_7350955746806202368_n.png"/>
      </figure>
      <p>Еммануель Макрон підкреслив, що Україна може й надалі розраховувати на підтримку Франції в усіх питаннях.</p>
      <p>Сторони також обговорили економічну співпрацю двох країн і домовилися продовжити двосторонній діалог під час офіційного візиту Президента Французької Республіки до України.</p>
      <p>Раніше ЗМІ дізналися, що <a href="https://rubryka.com/2019/11/15/normandskaya-zustrich-projde-9-grudnya/">саміт у “нормандському форматі”, в рамках якого повинні зустрітися президенти Росії і України Володимир Путін і Володимир Зеленський, планується на 9 грудня</a></p>
      <p>За даними канцелярії президента Франції Еммануеля Макрона, він пройде в Парижі.</p>
      <p>Відзначається, що в ньому візьмуть участь лідери Франції, Росії, Німеччини та України.</p>
      <p>У минулому жовтні Макрон заявив, що розраховує на проведення незабаром саміту в “нормандської форматі”, і висловив надію на досягнення на ньому відчутних результатів.</p>
      <p>Раніше <a href="https://rubryka.com/2019/11/14/prystajko-data-zustrichi-normandskogo-formatu-ye-ale-rosiya-tyagne-chas/">Пристайко заявив, що Україна, Франція і Німеччина дійшли згоди щодо дати зустрічі в Нормадському форматі, але Росія гальмує процес.</a></p>
      <p>При цьому Путін <a href="https://rubryka.com/2019/11/15/putin-yakshho-zakon-pro-osoblyvyj-status-donbasu-ne-bude-prodovzhenyj-obgovoryuvaty-v-normandskomu-formati-nichogo/">заявив наступне: “Якщо закон про особливий статус Донбасу не буде продовжений, обговорювати в “нормандському форматі” нічого”.</a></p>
    </article>
  </body>
</html>