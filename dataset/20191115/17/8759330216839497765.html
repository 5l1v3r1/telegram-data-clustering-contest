<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903881/rusland-zal-zonder-bepalende-spelers-aantreden-tegen-rode-duivels.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-15T17:13:00+00:00"/>
    <meta property="og:title" content="Rusland strijdt zonder bepalende spelers tegen Rode Duivels voor leidersplaats"/>
    <meta property="og:description" content="De Rode Duivels en Rusland strijden zaterdag om de leidersplaats in Groep I in de kwalificatieronde voor het EK 2020. De Russen zullen het echter zonder bepalende spelers Denis Cheryshev en Aleksandr Golovin moeten doen."/>
  </head>
  <body>
    <article>
      <h1>Rusland strijdt zonder bepalende spelers tegen Rode Duivels voor leidersplaats</h1>
      <address>
        <time datetime="2019-11-15T17:13:00+00:00">15 Nov 2019, 17:13</time>
      </address>
      <p>
        <b>De Rode Duivels en Rusland strijden zaterdag om de leidersplaats in Groep I in de kwalificatieronde voor het EK 2020. De Russen zullen het echter zonder bepalende spelers Denis Cheryshev en Aleksandr Golovin moeten doen.</b>
      </p>
      <p>Cheryshev liep een spierblessure aan het dijbeen op in de Champions League-wedstrijd met Valencia tegen Lille. De sterkhouder was op het WK met vier doelpunten de topscorer bij Rusland, maar moet aldus verstek geven voor de interlands tegen de Rode Duivels en San Marino.</p>
      <p>Ook Golovin zal niet spelen. “Zaterdag tegen België kan hij niet spelen”, liet de Russische bondsocach Stanislav Cherchesov weten. Ook middenvelder Dmitri Barinov viel uit. Ilzat Achmetov (CSKA Moskou) en Aleksandr Erokhin (Zenit) werden als vervangers opgeroepen.</p>
      <p><b>Uitverkocht stadion</b><br/>In een uitverkocht Krestovskistadion strijden de Rode Duivels met Rusland om de leidersplaats in Groep I. Bondscoach Roberto Martinez en zijn manschappen hebben aan een punt genoeg. Op de laatste speeldag kunnen de Russen België dan niet meer bijbenen door het onderlinge resultaat in het voordeel van de Rode Duivels.</p>
      <aside>Lees meer<br/><a href="https://www.voetbalprimeur.be/nieuws/903863/rode-duivel-rekent-zich-nog-niet-bij-ek-selectie-zou-zot-zijn-om-dat-te-denken-.html?itm_source=www.voetbalprimeur.be&amp;itm_medium=highlighted-content">Rode Duivel rekent zich nog niet bij EK-selectie: “Zou zot zijn om dat te denken"</a></aside>
    </article>
  </body>
</html>