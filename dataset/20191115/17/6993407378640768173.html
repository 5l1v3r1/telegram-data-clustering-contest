<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-stoun-russiagate-tramp/30274351.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-15T17:47:17+00:00"/>
    <meta property="og:title" content="Russiagate: присяжні визнали ексрадника Трампа винним за сімома пунктами звинувачень"/>
    <meta property="og:description" content="Суд присяжних у США 15 листопада визнав колишнього радника і багаторічного друга президента Дональда Трампа Роджера Стоуна винним у перешкоджанні розслідуванню Конгресом США втручання Росії у вибори 2"/>
  </head>
  <body>
    <article>
      <h1>Russiagate: присяжні визнали ексрадника Трампа винним за сімома пунктами звинувачень</h1>
      <address>
        <time datetime="2019-11-15T17:47:17+00:00">15 Nov 2019, 17:47</time>
      </address>
      <p>Суд присяжних у США 15 листопада визнав колишнього радника і багаторічного друга президента Дональда Трампа Роджера Стоуна винним у перешкоджанні розслідуванню Конгресом США втручання Росії у вибори 2016 року.</p>
      <p>67-річному Стоуну раніше були висунуті звинувачення у брехні комітету з питань розвідки Палати представників, намаганні заблокувати допит іншого потенційного свідка та приховування доказів від слідства.</p>
      <p>Прокурори стверджують, що Роджер Стоун намагався зірвати роботу комітету, оскільки правда «виглядала б жахливо» як для президента Трампа, так і для його виборчої кампанії. Загалом Стоун був визнаний винним за сімома пунктами обвинувачення.</p>
      <figure>
        <video src="https://flashvideo.rferl.org/Videoroot/Pangeavideo/2019/11/d/d1/d181a252-ab17-41e9-a134-6626978c6afc_mobile.mp4?download=1"/>
      </figure>
      <p>Роджер Стоун був затриманий правоохоронними органами США в січні 2019 року.</p>
      <p>Раніше слідство висловлювало зацікавленість у можливих контактах Стоуна із сайтом Wikileaks та хакерами, причетними до викрадення листування Демократичної парті США.</p>
      <p>Спецпрокурор Роберт Мюллер у процесі розслідування втручання Росії у вибори 2016 року у ЧША з'ясовував, чи існувала змова штабу Трампа з Кремлем, щоб підірвати позиції суперниці Трампа від Демократичної партії Гілларі Клінтон.</p>
      <p>Навесвні 2019 року Мюллер офіційно закрив розслідування.</p>
      <p>Мюллер наголосив, що факт російського втручання у вибори 2016 року встановлено з усією точністю. Однак факт співпраці Трампа або когось із його оточення з Росією не був встановлений, і доказів цього не було виявлено. Всього за два роки роботи Мюллера його група висунула понад 200 звинувачень 34 фізичним і двом юридичним особам.</p>
      <p>Москва заперечує втручання у вибори в США в 2016 році.</p>
    </article>
  </body>
</html>