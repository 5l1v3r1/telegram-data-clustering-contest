<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741756"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T17:15:00+00:00"/>
    <meta property="og:title" content="แข็งแรงทางเพศ ด้วยสารธรรมชาติ"/>
    <meta property="og:description" content="ในทางการแพทย์พบว่าการสูบบุหรี่ส่งผลให้เกิดการเสื่อมสมรรถภาพทางเพศ จากการศึกษาพบว่าการแข็งตัวจะดีขึ้นทันทีที่หยุดสูบบุหรี่ได้ 1 วัน"/>
  </head>
  <body>
    <article>
      <h1>แข็งแรงทางเพศ ด้วยสารธรรมชาติ</h1>
      <address>
        <time datetime="2019-11-15T17:15:00+00:00">15 Nov 2019, 17:15</time>
      </address>
      <p>
        <b>ในทางการแพทย์พบว่าการสูบบุหรี่ส่งผลให้เกิดการเสื่อมสมรรถภาพทางเพศ จากการศึกษาพบว่าการแข็งตัวจะดีขึ้นทันทีที่หยุดสูบบุหรี่ได้ 1 วัน</b>
      </p>
      <p>ในปัจจุบันสารเสพติดชนิดหนึ่ง ที่ชายไทยนิยมและเสพกันมากก็คือ การสูบบุหรี่ ในทางการแพทย์พบว่าการสูบบุหรี่สามารถทำให้สมรรถภาพทางเพศเสื่อม ส่งผลให้เกิดการเสื่อมสมรรถภาพทางเพศ จากการศึกษาพบว่าการแข็งตัวจะดีขึ้นทันทีที่หยุดสูบบุหรี่ได้ 1 วัน และถ้ามีสารเคมีดี ๆ เช่น สารเคมีธรรมชาติชื่อทอรีน ซึ่งเป็นกรดอมิโนที่พบในเนื้อปลาจะสามารถช่วยฟื้นฟูเส้นเลือดที่เสียจากการสูบบุหรี่ เป็นที่ทราบกันดีแล้วว่า เวลาที่เกิดความเครียดร่างกายจะมีการหลั่งสารที่มีชื่อว่า อิพีเนพฟริน (epinephrine) มากขึ้นทำให้เส้นเลือดเกิดการหดตัว เป็นสาเหตุทำให้สมรรถภาพทางเพศเสื่อม<br/><br/>การลดความตึงเครียดด้วยวิธีต่าง ๆ จึงเป็นทางออกที่ดีและป้องกันไม่ให้สมรรถภาพทางเพศเสื่อมได้อีกด้วย ในร่างกายของเราเนื้อเยื่อทุกส่วนต้องการออกซิเจนที่เพียงพอ กล้ามเนื้อเพศก็เช่นกัน สารธรรมชาติหลายชนิดเช่นในช็อกโกแลตสีดำจะมีสารอิพิคาเทคซิน (epicatechin) ที่ช่วยขยายกล้ามเนื้อของเส้นเลือดแดงได้ถึง 10% เป็นการเพิ่มออกซิเจนและความแข็งแรงไปหล่อเลี้ยงกล้ามเนื้อให้แข็งแรง การกินช็อกโกแลตก่อนมีเพศสัมพันธ์ จึงเป็นประโยชน์ต่อการแข็งตัวได้ทางหนึ่ง ส่วนฝ่ายหญิงพบว่าในขณะที่ฝ่ายหญิงนั้นต้องการสารหรืออาหารที่เป็นประโยชน์ต่อทางเพศไม่น้อยไปกว่าฝ่ายชายเช่นกัน<br/><br/>สารฟอสฟอรัส ที่ช่วยทำให้เนื้อเยื่อช่องคลอดหลั่งสารหล่อลื่นธรรมชาติ สารฟอสฟอรัสพบใน กุ้งมังกร ล็อบสเตอร์ สารช่วยตัวอื่นพบในแครอท จะมีสารเบต้าแคโรทีน ที่สามารถเพิ่มฮอร์โมนโปรเจสเตอโรนที่ทำให้มีความต้องการทางเพศเพิ่มขึ้น เหมาะกับผู้หญิงที่มีความต้องการทางเพศลดลงและช่องคลอดแห้งโดยเฉพาะให้กลุ่มหญิงวัยทอง มีรายงานจากมหาวิทยาลัยแพทย์จอห์นฮอปกินส์ ว่าสารแอลอาร์จินีน (L-arginine) ช่วยเพิ่มสารไนตริกออกไซด์ที่ไปขยายเส้นเลือดบริเวณอวัยวะเพศและเพิ่มความต้องการทางเพศได้มากขึ้น ปัจจุบันสารชนิดนี้ได้ถูกเตรียมเป็นครีมสำหรับทานวดจุดซีของฝ่ายหญิงซึ่งจะช่วยเร่งอารมณ์เพศทางอ้อมแก่ผู้หญิงที่ถึงจุดสุดยอดแบบช้าจะเปลี่ยนแปลงจนสามารถถึงจุดสุดยอดได้เร็วขึ้น เป็นยาสำหรับรับประทานก็มีให้ไปดูดซึมที่กระเพาะอาหารแล้วออกฤทธิ์ที่เส้นเลือดฝอยบริเวณอวัยวะเพศเพิ่มสมรรถภาพทางเพศให้ดีขึ้น<br/><br/>อุปสรรคสุดท้ายสาววัยทอง จะมีภาวะแห้งของช่องคลอดจากฮอร์โมนหญิงและฮอร์โมนชายลดลงมากกว่าปกติจึงมีอุปสรรคเรื่องความแสบ หากมีเพศสัมพันธ์นานเกิน 5 นาที ยิ่งฝ่ายชายใจร้อนไม่รู้จักจุดซี จุดจี และ จุดเอ็น แล้วก็ซ้ำเติมให้ช่องคลอดแห้งเพิ่มเข้าไปอีก จำเป็นให้เสริมสารธรรมชาติมอยส์เจอไรเซอร์ ช่วยชโลมฝ่ายหญิงก่อนเป็นระยะจะลดความแห้ง ความแสบลงได้ ทีนี้ก็ต้องพึ่งความแข็งแรงของฝ่ายชายต้องสมดุลทั้งสองฝ่ายก็จะมีความสุขสมบูรณ์ได้.<br/>...............<br/>ดร.อุ๋มอึ๋ม</p>
    </article>
  </body>
</html>