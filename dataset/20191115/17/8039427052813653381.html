<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955738"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T17:23:36+00:00"/>
    <meta property="og:title" content="వంశీ...జగన్‌ ఇంటికి వెళ్లి వచ్చాక..: అనురాధ"/>
    <meta property="og:description" content="ADVT"/>
  </head>
  <body>
    <article>
      <h1>వంశీ...జగన్‌ ఇంటికి వెళ్లి వచ్చాక..: అనురాధ</h1>
      <address>
        <time datetime="2019-11-15T17:23:36+00:00">15 Nov 2019, 17:23</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>విజయవాడ:</b> బ్లూఫ్రాగ్‌ సంస్థతో తెలుగుదేశం పార్టీకి సంబంధం లేదని టీడీపీ అధికార ప్రతినిధి పంచుమర్తి అనురాధ అన్నారు. వల్లభనేని వంశీ మోహన్ చేసిన ఆరోపణలపై స్పందించిన ఆమె మీడియాతో మాట్లాడుతూ వంశీ...జగన్‌ ఇంటికి వెళ్లి వచ్చాక చంద్రబాబుకు మెసేజ్‌ చేశారని, దీన్ని ఎమోషనల్‌ కనెక్టివి అనరా? అని ప్రశ్నించారు. జగన్‌కి మనీల్యాండరింగ్‌, జైలు కనెక్టివిటీలు ఉన్నాయని అనురాధ ఆరోపించారు. లోకేష్‌పై వంశీ ఎందుకు అలా మాట్లాడారో తెలియడం లేదన్నారు. కార్యకర్తల సంక్షేమ నిధి ఏర్పాటు చేసిన ఏకైక పార్టీ టీడీపీయేనని అన్నారు.</p>
      <p> </p>
      <p>జగన్మోహన్ రెడ్డి ఏ రోజైనా కార్యకర్తల్ని పట్టించుకున్నారా? అని అనురాధ ప్రశ్నించారు. ప్రశాంత్‌ కిషోర్‌ని నమ్ముకుని జగన్‌ ముందుకెళ్లారని, తండ్రి వైఎస్ సీఎంగా ఉన్నప్పుడు జగన్‌ రాష్ట్రాన్ని దోచుకున్నారని ఆమె విమర్శించారు. అధికారులను బెదిరించి సంతకాలు చేయించుకున్నారని, లోకేష్‌కి, జగన్‌కి నక్కకి నాగలోకానికి ఉన్నంత తేడా ఉందని అనురాధ అన్నారు.</p>
    </article>
  </body>
</html>