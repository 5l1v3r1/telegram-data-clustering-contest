<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/15/ukrayina-shostoyu-v-yevropi-uspishno-zaprovadyla-scc-shho-tse-oznachae/"/>
    <meta property="og:site_name" content="Рубрика"/>
    <meta property="article:published_time" content="2019-11-15T17:33:25+00:00"/>
    <meta property="og:title" content="Україна шостою в Європі успішно запровадила SCC: що це означає"/>
    <meta property="og:description" content="Україна стала шостою країною в Європі, яка успішно запровадила середовище умовних маршрутів обслуговування повітряного руху єдиної категорії (SCC – Single CDR Category environment). Про це повідомляє Офіс віцепрем’єра з питань європейської та євроатлантичної інтеграції. SCC повністю або частково запроваджено у Швейцарії, Фінляндії, Швеції, Польщі, Франції. Перехід до SCC країн – членів Євроконтролю відбуватиметься поетапно протягом […]"/>
  </head>
  <body>
    <article>
      <h1>Україна шостою в Європі успішно запровадила SCC: що це означає</h1>
      <address><time datetime="2019-11-15T17:33:25+00:00">15 Nov 2019, 17:33</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/08/23-2-860x580-c-1.jpg"/>
      </figure>
      <p>
        <b>
          <b>Україна стала шостою країною в Європі, яка успішно запровадила середовище умовних маршрутів обслуговування повітряного руху єдиної категорії (SCC – Single CDR Category environment).</b>
        </b>
      </p>
      <p>Про це <a href="https://eu-ua.org/novyny/ukrayina-odniyeyu-z-pershyh-u-yevropi-uspishno-zaprovadyla-optymizovanu-merezhu-marshrutiv?fbclid=IwAR1uhjv6Wl8xdt24_-eYLHbs0pq_tjiRizGmLkLyOW8YelN6w37sTrG6iZE">повідомляє</a> Офіс віцепрем’єра з питань європейської та євроатлантичної інтеграції.</p>
      <p>SCC повністю або частково запроваджено у Швейцарії, Фінляндії, Швеції, Польщі, Франції. Перехід до SCC країн – членів Євроконтролю відбуватиметься поетапно протягом 2019 – 2020 років.</p>
      <p>Запровадженню SCC в Україні передувала тривала підготовча робота, яка передбачала проведення оцінки безпеки польотів, підготовку та публікацію змін до Збірника аеронавігаційної інформації України, внесення змін до документів, проведення підготовки персоналу з організації повітряного руху.</p>
      <h3>Що це означає?</h3>
      <p>Умовний маршрут обслуговування повітряного руху (CDR – Conditional Route) – маршрут обслуговування повітряного руху або його частина, що може плануватися та використовуватися відповідно до спеціально визначених умов.</p>
      <p><a href="http://www.public.nm.eurocontrol.int/PUBPORTAL/gateway/spec/index.html">Умови</a> використання CDR щодня публікуються у Європейському плані використання повітряного простору (EAUP/EUUP) на Порталі мережевих операцій Євроконтролю (NOP – Network Operations Portal)</p>
      <p>CDR <b>доповнюють мережу постійних маршрутів</b> обслуговування повітряного <b>руху і дають можливості планування й використання</b> тих маршрутів або їх ділянок, доступність яких визначається щоденно за рахунок перерозподілу тимчасово зарезервованого повітряного простору.</p>
      <p>В результаті <b>авіакомпанії зможуть істотно економити час та ресурси на цих маршрутах</b>, а це, крім економічного ефекту, <b>матиме також позитивний вплив на екологію.</b></p>
      <p>Станом на сьогодні в АІР України опубліковано 139 умовних маршрутів обслуговування повітряного руху.</p>
    </article>
  </body>
</html>