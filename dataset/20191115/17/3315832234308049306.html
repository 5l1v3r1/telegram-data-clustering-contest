<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/a4e731e06e066ab5/cat-costa-monopostul-in-care-michael-schumacher-a-scris-istorie-si-ce-a-postat-mick-schumacher-dupa-ce-l-a-condus.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-15T17:20:02+00:00"/>
    <meta property="og:title" content="Cât costă monopostul în care Michael Schumacher a scris istorie și ce a postat Mick Schumacher după ce l-a condus"/>
    <meta property="og:description" content="Mick Schumacher, fiul fostului campion mondial de Formula 1 Michael Schumacher, a condus monopostul Ferrari F2002 al tatălui său, care urmează să fie vândut la licitaţie pe 30 noiembrie, la Abu Dhabi, pentru o sumă cuprinsă între 5,5 şi 7,5 milioane dolari, scrie site-ul Motorsport.com."/>
  </head>
  <body>
    <article>
      <h1>Cât costă monopostul în care Michael Schumacher a scris istorie și ce a postat Mick Schumacher după ce l-a condus</h1>
      <address><time datetime="2019-11-15T17:20:02+00:00">15 Nov 2019, 17:20</time> by <a rel="author">Jurnal.md</a></address>
      <p>
        <b>Mick Schumacher, fiul fostului campion mondial de Formula 1 Michael Schumacher, a condus monopostul Ferrari F2002 al tatălui său, care urmează să fie vândut la licitaţie pe 30 noiembrie, la Abu Dhabi, pentru o sumă cuprinsă între 5,5 şi 7,5 milioane dolari, scrie site-ul Motorsport.com.</b>
      </p>
      <p>"Visul a devenit realitate", a scris fiul lui Schumacher într-un mesaj postat pe Twitter, după ce a condus pe circuitul italian de la Fiorano bolidul cu care tatăl său şi-a dominat rivalii în sezonul 2002 al Campionatului Mondial de Formula 1, pe parcursul căruia a obţinut 11 victorii în 17 curse.</p>
      <p>În afara monopostului F2002, la licitaţia de la finele acestei luni, organizată de casa RM Sotherby's înaintea Marelui Premiu de Formula 1 de la Abu Dhabi, ultima cursă a sezonului, vor mai fi oferite doritorilor un Ferrari 126 C2 din 1982, cu o valoare minimă estimată la 2 milioane dolari, şi un Benetton B192 din 1992, la bordul căruia Michael Schumacher şi-a făcut debutul în Marele Circ, în 1992, acesta având un preţ mai ''accesibil": între 825.000 şi 1,1 milioane euro.</p>
    </article>
  </body>
</html>