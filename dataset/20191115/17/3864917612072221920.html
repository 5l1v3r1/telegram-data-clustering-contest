<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2819374-jovanovic-ukrainskij-isteblisment-spodivavsa-so-mene-zvilnat.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T17:51:00+00:00"/>
    <meta property="og:title" content="Йованович: Український істеблішмент сподівався, що мене звільнять"/>
    <meta property="og:description" content="Експосол США в Україні Марі Йованович висловила переконання, що її усунення з посади в Києві зіграло на руку окремим представникам українського істеблішменту, які діяли в порушення інтересів США."/>
  </head>
  <body>
    <article>
      <h1>Йованович: Український істеблішмент сподівався, що мене звільнять</h1>
      <h2>Експосол США в Україні Марі Йованович висловила переконання, що її усунення з посади в Києві зіграло на руку окремим представникам українського істеблішменту, які діяли в порушення інтересів США.</h2>
      <address>
        <time datetime="2019-11-15T17:51:00+00:00">15 Nov 2019, 17:51</time>
      </address>
      <p>Про це вона заявила під час публічних слухань у розслідуванні з імпічменту президента США, повідомляє власний кореспондент Укрінформу.</p>
      <p>"Я думаю, що це і є тим, на що сподівався український істеблішмент", - зауважила колишня посол США в Києві.</p>
      <p>Таким чином, <a href="https://www.ukrinform.ua/tag-ssa">Йованович</a> відповіла на запитання, чи не вважає вона, що її звільнення було частиною зусиль окремих представників українського істеблішменту, щоби полегшити їхні справи, які розходяться з інтересами США.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2819317-jovanovic-pid-prisagou-sprostuvala-zvinuvacenna-lucenka-pro-spiski-nedotorkannih.html">Йованович під присягою спростувала звинувачення Луценка про "списки недоторканних"</a>
      </blockquote>
      <p>"Крім цього були ще американці, ці двоє людей, які працювали з мером Джуліані – Парнас та Фруман, яким нещодавно висунули обвинувачення в південному окрузі Нью-Йорка, і які зізналися, що хотіли змінити посла. Думаю, вони повинні були мати якісь причини для цього",- зазначила експосол.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2819266-jovanovic-zaavlae-so-pisla-opriludnenna-rozmovi-trampa-j-zelenskogo-vidcula-zagrozu.html">Йованович заявляє, що після оприлюднення розмови Трампа й Зеленського відчула загрозу</a>
      </blockquote>
      <p>Як повідомлялося, Марі Йованович виступає 15 листопада на відкритих слуханнях у Палаті представників, які проходять у контексті розслідування з імпічменту президента США.</p>
    </article>
  </body>
</html>