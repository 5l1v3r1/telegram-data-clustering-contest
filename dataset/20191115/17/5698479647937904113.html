<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/15/us-government-wants-to-raise-costs-of-becoming-a-us-citizen-by-83-percent"/>
    <meta property="og:site_name" content="euronews"/>
    <meta property="article:published_time" content="2019-11-15T17:17:54+00:00"/>
    <meta property="og:title" content="دولت ترامپ هزینه کسب تابعیت آمریکا را ۸۳ درصد افزایش می‌دهد"/>
    <meta property="og:description" content="مدیر اجرایی «ائتلاف برای حقوق بشر مهاجران» در مورد طرح جدید دولت آمریکا می گوید: «این یک حمله هدفدار و گستاخانه علیه افرادی است که فقیر و آسیب پذیر هستند.»"/>
  </head>
  <body>
    <article>
      <h1>دولت ترامپ هزینه کسب تابعیت آمریکا را ۸۳ درصد افزایش می‌دهد</h1>
      <address><time datetime="2019-11-15T17:17:54+00:00">15 Nov 2019, 17:17</time> by <a rel="author">یورونیوز فارسی </a></address>
      <p>دولت آمریکا در نظر دارد هزینه کسب تابعیت آمریکا را برای حدود ۹ میلیون مهاجر واجد شرایط افزایش دهد.</p>
      <p>وزارت امنیت داخلی آمریکا روز پنجشنبه رسما پیشنهاد افزایش هزینه های کسب ملیت آمریکا را ارائه کرد. بنا به اعلام اداره امور مهاجرت این وزارتخانه هزینه‌های کنونی کسب تابعیت آمریکا جوابگوی مخارج خدماتی که ارائه می شود نیست.</p>
      <p>طبق پیشنهاد وزارت امنیت داخلی ایالات متحده هزینه درخواست تابعیت آمریکا از ۶۴۰ دلار به ۱۱۷۰ دلار افزایش خواهد یافت. از سوی دیگر هزینه های درخواست اجازه اقامت دائمی از ۱۲۲۰ دلار به ۲۱۹۵ دلار افزایش خواهد یافت.</p>
      <p>گروه‌های مدافع حقوق مهاجران به دنبال اعلام این خبر به واجدان شرایط کسب ملیت ایالات متحده توصیه کرده اند که «هر چه زودتر» درخواست های خود را ارائه کنند.</p>
      <p>در طرح وزارت امنیت داخلی آمریکا پیش بینی شده است که هزینه ارائه درخواست‌های اقامت موقت مهاجران نیز افزایش پیدا خواهد کرد.</p>
      <p>آنجلیکا سالاس، مدیر اجرایی «ائتلاف برای حقوق بشر مهاجران» در مورد طرح جدید دولت آمریکا می گوید: «این یک حمله هدفدار و گستاخانه علیه افرادی است که فقیر و آسیب پذیر هستند.»</p>
      <p>بنا به پیشنهاد وزارت امنیت داخلی آمریکا هزینه های درخواست اجازه اقامت دائمی در آمریکا ۷۹ درصد افزایش خواهد یافت.</p>
    </article>
  </body>
</html>