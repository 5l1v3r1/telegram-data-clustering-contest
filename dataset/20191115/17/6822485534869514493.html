<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980824089.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-15T17:25:00+00:00"/>
    <meta property="og:title" content="کره‌شمالی سئول را تهدید کرد"/>
    <meta property="og:description" content=" به گزارش فارس،‌ خبرگزاری کره‌شمالی روز جمعه گزارش داد که پیونگ‌یانگ به سئول هشدار داده در صورتی که این کشور اقدام به تخریب تاسیسات گردشگری در منطقه کوه «کومگانگ» که در منطقه خلع سلاح میان دو کشور قرار دارد نکند،‌ کره شمالی به صورت یکجانبه اقدام به تخریب آن خواهد کرد."/>
  </head>
  <body>
    <article>
      <h1>کره‌شمالی سئول را تهدید کرد</h1>
      <address>
        <time datetime="2019-11-15T17:25:00+00:00">15 Nov 2019, 17:25</time>
      </address>
      <p>کره‌شمالی همسایه جنوبی خود را تهدید کرد در صورتی که اقدام به تخریب تاسیسات گردشگری در منطقه مرزی با این کشور نکند،‌به صورت یکجانبه آن را تخریب خواهد کرد.</p>
      <p> به گزارش فارس،‌ خبرگزاری کره‌شمالی روز جمعه گزارش داد که پیونگ‌یانگ به سئول هشدار داده در صورتی که این کشور اقدام به تخریب تاسیسات گردشگری در منطقه کوه «کومگانگ» که در منطقه خلع سلاح میان دو کشور قرار دارد نکند،‌ کره شمالی به صورت یکجانبه اقدام به تخریب آن خواهد کرد.</p>
      <p>در ماه اکتبر «کیم جونگ اون» رهبر کره‌شمالی از این منطقه دیدار کرده بود و از سازه‌هایی که در آن منطقه ایجاد شده بود انتقاد کرد. سئول به پیونگ‌یانگ پیشنهاد برگزاری گفت‌وگوهایی عملی درباره ایجاد منطقه گردشگری در منطقه خلع سلاح کرده اما کره‌شمالی از برگزاری هرگونه مذاکرات درباره این موضوع خودداری کرده است.</p>
      <p>پروژه ساخت تاسیسات گردشگری در کوه کومگانگ از سال 1998 آغاز شد و سرمایه گذاری در این پروژه توسط کره‌جنوبی و شرکت «هیوندای آسان» انجام شد اما این پروژه در سال 2008 و پس از آنکه به یک شهروند کره‌جنوبی به بهانه ورود به منطقه ممنوعه در کره‌شمالی شلیک شد، متوقف گردید.</p>
      <p>در کنار آن، پروژه ایجاد شهرک صنعتی در شهر مرزی کائسونگ نیز در سال 2016 به طور کامل متوقف گردید. توقف این پروژه به دلیل افزایش تحریم‌های بین‌المللی علیه پیونگ‌یانگ به دلیل آزمایش‌های موشکی و توسعه تسلیحات هسته‌ای روی داد.</p>
    </article>
  </body>
</html>