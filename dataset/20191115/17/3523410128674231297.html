<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640166/%D8%B3%D8%A7%D8%AE%D8%AA-%D8%A7%D8%B3%D9%84%D8%AD%D9%87-%D9%84%DB%8C%D8%B2%D8%B1%DB%8C-%D8%AA%D9%88%D8%B3%D8%B7-%DB%8C%DA%A9-%D9%86%D9%88%D8%AC%D9%88%D8%A7%D9%86-%D8%A7%D8%B3%DA%A9%D8%A7%D8%AA%D9%84%D9%86%D8%AF%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-15T17:24:00+00:00"/>
    <meta property="og:title" content="ساخت اسلحه لیزری توسط یک نوجوان اسکاتلندی"/>
    <meta property="og:description" content="نوجوان اسکاتلندی با استفاده از دستگاه چاپگر سه‌بعدی یک اسلحه لیزری ساخته که قادر به شلیک به بادکنک و چوب‌ کبریت است و حتی می‌تواند فلز را هم ذوب کند."/>
  </head>
  <body>
    <article>
      <h1>
        <a href="https://www.bultannews.com/fa/news/640166/%D8%B3%D8%A7%D8%AE%D8%AA-%D8%A7%D8%B3%D9%84%D8%AD%D9%87-%D9%84%DB%8C%D8%B2%D8%B1%DB%8C-%D8%AA%D9%88%D8%B3%D8%B7-%DB%8C%DA%A9-%D9%86%D9%88%D8%AC%D9%88%D8%A7%D9%86-%D8%A7%D8%B3%DA%A9%D8%A7%D8%AA%D9%84%D9%86%D8%AF%DB%8C">ساخت اسلحه لیزری توسط یک نوجوان اسکاتلندی</a>
      </h1>
      <h2>نوجوان اسکاتلندی با استفاده از دستگاه چاپگر سه‌بعدی یک اسلحه لیزری ساخته که قادر به شلیک به بادکنک و چوب‌ کبریت است و حتی می‌تواند فلز را هم ذوب کند.</h2>
      <address><time datetime="2019-11-15T17:24:00+00:00">15 Nov 2019, 17:24</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از دیلی‌میل، این نوجوان ۱۵ ساله اسکاتلندی برای ساخت این اسلحه از یک ویدئوی علمی وتخیلی الهام گرفته است.</p>
      <p>"گابریل مک‌فارلین" در عرض ۶ ماه این اسلحه را ساخته و در طول این دوره با موانع و مشکلات زیادی روبرو شده تا بتواند ایده خود را عملی کند.</p>
      <p>لیزر وسیله‌ای است که نور را از طریق فرآیندی که شامل تقویت نوری است، از خود ساطع می‌کند.</p>
      <p>نور لیزر زمانی ساخته می‌شود که الکترون‌های اتم در شیشه‌های خاص، کریستال یا گاز، انرژی را از جریان الکتریکی جذب می‌کنند.</p>
      <p>این نور لیزری در چاپگرهای لیزری، اسکنرهای بارکد، کابل‌های فیبر نوری، جراحی لیزر و دستگاه‌های برش و موارد دیگر استفاده می‌شود.</p>
      <p>دستگاه لیزری "گابریل مک‌فارلین" هم می‌تواند بادکنک‌ها را مورد هدف قرار دهد و آن‌ها را بترکاند.</p>
      <p>در این دستگاه که با استفاده از چاپگر سه‌بعدی ساخته شده، یک کلید ایمنی قرار دارد که به یک نشانگر متصل است.</p>
      <p>وی راجع به بازخوردهای دستگاه ساخت خود گفت: افرادی که این سلاح لیزری را دیدند، بسیار تحت تاثیر قرار گرفتند؛ ولی برخی از آن‌ها کمی نگران شدند زیرا این دستگاه وسیله‌ای خطرناک است.</p>
      <p>این نوجوان گفته که دو سال مشغول تحصیل در زمینه الکترونیک بوده و برای ساخت این اسلحه با مهندسان زیادی صحبت کرده است.</p>
      <p>البته وی گفته که هیچ‌گاه بدون عینک از سلاح ساخت خود استفاده نمی‌کند.</p>
    </article>
  </body>
</html>