<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/sud-vinis-virok-rodzheru-stounu-50053834.html"/>
    <meta property="og:site_name" content="НВ"/>
    <meta property="article:published_time" content="2019-11-15T17:37:00+00:00"/>
    <meta property="og:title" content="Екс-радника Трампа визнали винним за всіма пунктами обвинувачення"/>
    <meta property="og:description" content="Колишнього радника президента США Дональда Трампа Роджера Стоуна визнали винним у наданні неправдивих свідчень в рамках розслідування про втручання Росії у вибори 2016 року."/>
  </head>
  <body>
    <article>
      <h1>Екс-радника Трампа визнали винним за всіма пунктами обвинувачення</h1>
      <h2>Колишнього радника президента США Дональда Трампа Роджера Стоуна визнали винним у наданні неправдивих свідчень в рамках розслідування про втручання Росії у вибори 2016 року.</h2>
      <address>
        <time datetime="2019-11-15T17:37:00+00:00">15 Nov 2019, 17:37</time>
      </address>
      <p>Як повідомляє <a href="https://edition.cnn.com/2019/11/15/politics/roger-stone-trial-verdict/index.html">CNN</a>, 67-річний республіканець був визнаний винним за всіма сімома пунктами обвинувачення, висунутим Міністерством юстиції. Зокрема, в наданні неправдивих свідчень у Конгресі (п’ять звинувачень), перешкоджанні правосуддю і чиненні тиску на свідків.</p>
      <p>Під час судового розгляду прокурори оприлюднили кілька телефонних розмов між Трампом і Стоуном, в тому числі розмову в липні 2016 року. Згідно зі свідченнями колишнього заступника голови передвиборчого штабу Трампа Ріка Гейтса, Трамп і Стоун обговорювали заплановане оприлюднення зламаних електронних листів демократів.</p>
      <p>Вирок Роджеру Стоуну є перемогою в одній з найгучніших справ, розпочатих офісом спецпрокурора Роберта Мюллера в рамках розслідування втручання Росії в президентські вибори 2016 року.</p>
      <p>Нагадаємо, колишній радник Дональда Трампа <a href="https://nv.ua/ukr/world/countries/eks-radnika-trampa-zatrimali-u-floridi-50003156.html">Роджер Стоун був затриманий</a> у січні 2019 року під час спецоперації, проведеної на світанку біля його будинку в американському штаті Флорида.</p>
      <p>Йому висунули звинувачення за сімома пунктами, включаючи перешкоджання правосуддю, надання неправдивих свідчень і тиск на свідків. Федеральний суд постановив <a href="https://nv.ua/ukr/world/countries/sud-zvilniv-eks-radnika-trampa-pid-zastavu-v-250-tis-50003217.html">відпустити його під заставу</a> в $250 тис.</p>
      <p>Роджер Стоун заявив, що <a href="https://nv.ua/ukr/world/countries/eks-radnik-trampa-zayaviv-pro-svoyu-nevinuvatist-50003721.html">не визнає себе винним</a>.</p>
    </article>
  </body>
</html>