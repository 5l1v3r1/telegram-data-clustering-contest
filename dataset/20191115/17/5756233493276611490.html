<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621674/%D8%AA%DA%A9%D9%86%DB%8C%DA%A9-%D8%A2%D8%B2%D9%85%D8%A7%DB%8C%D8%B4%DB%8C-%D8%B3%D8%A7%D8%B2%D9%85%D8%A7%D9%86-%D8%AC%D9%87%D8%A7%D9%86%DB%8C-%D8%A8%D9%87%D8%AF%D8%A7%D8%B4%D8%AA-%D8%A8%D8%B1%D8%A7%DB%8C-%DA%A9%D9%86%D8%AA%D8%B1%D9%84-%DA%86%D9%86%D8%AF-%D8%A8%DB%8C%D9%85%D8%A7%D8%B1%DB%8C-%DA%A9%D8%B4%D9%86%D8%AF%D9%87"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-15T17:33:00+00:00"/>
    <meta property="og:title" content="تکنیک آزمایشی سازمان جهانی بهداشت برای کنترل چند بیماری کشنده"/>
    <meta property="og:description" content="تکنیکی که پشه‌های نر را با استفاده از پرتونگاری عقیم می‌کند به زودی به‌عنوان بخشی از تلاش‌های سازمان جهانی بهداشت برای کنترل بیماری‌هایی چون چیکونگونیا، تب دِنگی و زیکا مورد آزمایش قرار خواهد گرفت."/>
  </head>
  <body>
    <article>
      <h1>تکنیک آزمایشی سازمان جهانی بهداشت برای کنترل چند بیماری کشنده</h1>
      <address>
        <time datetime="2019-11-15T17:33:00+00:00">15 Nov 2019, 17:33</time>
      </address>
      <p>
        <i>تکنیکی که پشه‌های نر را با استفاده از پرتونگاری عقیم می‌کند به زودی به‌عنوان بخشی از تلاش‌های سازمان جهانی بهداشت برای کنترل بیماری‌هایی چون چیکونگونیا، تب دِنگی و زیکا مورد آزمایش قرار خواهد گرفت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>تکنیک عقیم سازی حشرات (SIT) نوعی روش کنترل جمعیت حشرات است. این تکنیک شامل پرورش مقادیر زیادی پشه‌های نر عقیم شده در مراکز تخصصی و سپس آزاد کردن آنها برای جفت‌گیری با پشه‌های ماده در طبیعت است. از آنجا که این آمیزش به تولدی نمی انجامد، جمعیت حشرات به مرور زمان کاهش می یابد.</p>
      <p>برنامه ویژه تحقیق و آموزش در زمینه بیماری‌های گرمسیری و آژانس بین‌المللی انرژی اتمی با همکاری سازمان خواروبار و کشاورزی ملل متحد (فائو) و سازمان جهانی بهداشت، سند راهنمایی را برای کشورهایی که علاقمند به آزمایش این روش برای عقیم کردن پشه‌ها هستند، فراهم کرده‌اند.</p>
      <figure>
        <img src="https://aftabnews.ir/files/fa/news/1398/8/24/359601_259.jpg"/>
      </figure>
      <p>این روش نخستین بار بوسیله وزارت کشاورزی ایالات متحده آمریکا توسعه یافت و اخیرا در بخش کشاورزی در شش قاره جهان مورد استفاده قرار می‌گیرد.</p>
      <p>نیمی از جمعیت جهان در خطر بیماری تب دِنگی</p>
      <p>بنابر گزارش یورونیوز، دکتر سمیه سوامیناتان از دانشمندان سازمان جهانی بهداشت می گوید که نیمی از جمعیت جهان در حال حاضر در خطر ابتلا به بیماری تب دِنگی هستند. او می گوید با تمام تلاش‌هایی که برای کاهش ابتلا به این بیماری صورت گرفته اما تاثیر روش‌هایمان تاکنون محدود بوده است و این روش جدید می‌تواند جالب توجه باشد.</p>
      <p>بیماری تب دِنگی نوعی بیماری ویروسی است که از طریق پشه منتقل می شود و در چندین کشور از جمله هند و بنگلادش و جنوب آسیا بیشتر شایع است.</p>
      <p>بیماری‌هایی که از طریق پیشه منتقل می شود مانند مالاریا، تب دِنگی، زیکا، چیکونگونیا و تب زرد حدود ۱۷ درصد کل بیماری‌های عفونی در سطح جهان را تشکیل می دهند که سالانه جان بیش از ۷۰۰ هزار نفر را می گیرد.</p>
    </article>
  </body>
</html>