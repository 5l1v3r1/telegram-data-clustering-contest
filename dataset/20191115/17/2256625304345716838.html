<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158433_1.html"/>
    <meta property="og:site_name" content="Novsport"/>
    <meta property="article:published_time" content="2019-11-15T17:56:00+00:00"/>
    <meta property="og:title" content="ФАНТАСТИЧНО! Младежите разбиха фаворита Полша с 3:0! (ВИДЕО+СНИМКИ)"/>
    <meta property="og:description" content="Талантите ни дадоха лъч надежда за родния футбол пред погледа на легендата Бониек"/>
  </head>
  <body>
    <article>
      <h1>ФАНТАСТИЧНО! Младежите разбиха фаворита Полша с 3:0! (ВИДЕО+СНИМКИ)</h1>
      <address>
        <time datetime="2019-11-15T17:56:00+00:00">15 Nov 2019, 17:56</time>
      </address>
      <p>Младежкият национален отбор на България постигна фантастична победа с 3:0 над Полша в решителна евроквалификация, изиграна на стадион "Славия" тази вечер.<br/><br/>Младите "лъвове" имаха нужда от задължителна победа, за да запазят шансовете си за класиране и го направиха по страхотен начин над лидера в групата.<br/>Първата опасност в срещата бе пред вратата на поляците. Андреа Христов излезе на чиста позиция пред наказателното поле и бе спънат. При изпълнението на фаула топката рикошира в стената и стигна при Станислав Иванов, но крилото на Левски не успя да я насочи в очертанията на вратата.<br/><br/>В средата на първата част нашият страж Наумов трябваше да се намесва на два пъти след далечни удари на Листовски и Йоживяк.  Той обаче успя да избие опасните изстрели от дистанция.<br/><br/>В края на полувремето България вдигна оборотите и стигна до успех. Първо нашите удариха греда след контраатака, при която Антов се оказа на чиста позиция, но шутът му се отби в напречния стълб.<br/><br/> Само минута по-късно обаче "лъвовете" излязоха напред в резултата. След грешка в защитата на поляците Станислав Иванов открадна топката, напредна и подаде към Тонислав Йорданов. Нападателят на Литекс стреля и след рикошет топката влезе в мрежата на Грабара.</p>
      <figure>
        <img src="http://www.novsport.com/content/2(2293).jpg"/>
      </figure>
      <p>В 51-ата минута България удвои аванса си. Лъчезар Котев изведе отлично зад защитата Иванов, който овладя кълбото и го прати покрай вратаря за 2:0.</p>
      <figure>
        <img src="http://www.novsport.com/content/3(1756).jpg"/>
      </figure>
      <p>Десетина минути по-късно България вече водеше с класическа преднина. Иванов напредна по дясното крило и след като финтира Собочински прати топката мощно във вратата на Грабара за трети път.</p>
      <figure>
        <img src="http://www.novsport.com/content/4(1119).jpg"/>
      </figure>
      <p><u><b>Класиране в група 5:</b></u><br/><b><i>1. Русия 11 т.<br/>2. Полша 10 т.<br/>3. България 8 т.<br/>4. Сърбия 7 т.<br/>5. Естония 3 т.<br/>6. Латвия 2 т.<br/><br/></i></b>СТАРТОВИ СЪСТАВИ<br/><b><br/>БЪЛГАРИЯ:</b> 1. Наумов,  2. А. Христов,  4. Лясков, 6. Антов, 7. Кръстев, 9. Йорданов, 10. С. Иванов, 15. П. Христов, 16. Найденов, 19. Турицов</p>
      <p><b>ПОЛША:</b> 1. Грабара, 3. Пестка, 4. Собоцнски,  5. Валкиевич, 6. Амброзиевич, 7. Йожняк, 10. Климала, 14. Листовски, 15. Гуми, 17. Богуж</p>
    </article>
  </body>
</html>