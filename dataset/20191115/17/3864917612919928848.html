<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2819376-molodizna-zbirna-ukraini-z-futbolu-prograla-dancam-u-vidbori-na-evro2021.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-15T17:54:00+00:00"/>
    <meta property="og:title" content="Молодіжна збірна України з футболу програла данцям у відборі на Євро-2021"/>
    <meta property="og:description" content="Футболісти української &quot;молодіжки&quot; (вік гравців до 21-го року) зазнали третьої поразки у кваліфікації чемпіонату Європи 2021 року."/>
  </head>
  <body>
    <article>
      <h1>Молодіжна збірна України з футболу програла данцям у відборі на Євро-2021</h1>
      <h2>Футболісти української "молодіжки" (вік гравців до 21-го року) зазнали третьої поразки у кваліфікації чемпіонату Європи 2021 року.</h2>
      <address>
        <time datetime="2019-11-15T17:54:00+00:00">15 Nov 2019, 17:54</time>
      </address>
      <p>"Синьо-жовті" у своєму четвертому відбірковому поєдинку програли у Львові команді Данії - 2:3, повідомляє Укрінформ. </p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2818876-bukmekeri-dali-prognoz-na-futbolnij-matc-serbia-ukraina.html">Букмекери дали прогноз на футбольний матч Сербія - Україна</a>
      </blockquote>
      <p>На "Арені Львів" м'ячі забили: Назарій Русин (63-тя хвилина), Георгій Цитаїшвілі (73) - у складі господарів; Андреас Ольсен (5, 24, 59) - у гостей.</p>
      <p>Микола Шапаренко на 73-й хвилині не реалізував пенальті.</p>
      <p>Турнірне становище: Данія - 15 очок (після 5-ти ігор), Румунія - 9 (4), Фінляндія - 7 (5), Україна - 3 (3), Північна Ірландія - 2 (4), Мальта - 1 (3).</p>
      <p>Як інформувало агентство, до фінальної стадії молодіжного Євро-2021 потраплять переможці дев'яти відбіркових груп , краща друга збірна, а також чотири переможці плей-офф за участю решти других команд. Ще дві путівки розіграють забронювали собі господарі першості Угорщина та Словенія.</p>
    </article>
  </body>
</html>