<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/layfstayl/shoubiznes/senzatsiya-gospodari-na-efira-vzkrsvat-v-televiziyata-na-slavi_news709401.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T17:42:00+00:00"/>
    <meta property="og:title" content="Сензация: „Господари на ефира” възкръсват в телевизията на Слави"/>
    <meta property="og:description" content="Дългия поканил предаването в „Седем осми“, съобщи продуцентът Джуди Халваджиян, но не уточни дали е приел офертата окончателно"/>
  </head>
  <body>
    <article>
      <h1>Сензация: „Господари на ефира” възкръсват в телевизията на Слави</h1>
      <h2>Дългия поканил предаването в „Седем осми“, съобщи продуцентът Джуди Халваджиян, но не уточни дали е приел офертата окончателно</h2>
      <address>
        <time datetime="2019-11-15T17:42:00+00:00">15 Nov 2019, 17:42</time>
      </address>
      <p>https://blitz.bg/layfstayl/shoubiznes/senzatsiya-gospodari-na-efira-vzkrsvat-v-televiziyata-na-slavi_news709401.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573795861-1d2e182b65461201daa66a527e807fbd.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573795861-clipboard01.jpg"/>
        </figure>
      </slideshow>
      <p>
        <b>„Господари на ефира“ може да възкръснат в ефира на телевизията на Слави Трифонов! Дългия е поканил Джуди Халваджиян и неговото предаване в тв „Седем осми“. Новината съобщи самият Халваджиян по време на гостуването си в предаването „Денят с Веселин Дремджиев“.</b>
      </p>
      <figure>
        <img src="https://static.blitz.bg/documents/thumbnails/520/201911/1573795861-clipboard01.jpg"/>
      </figure>
      <p>Халваджиян не уточни дали е приел предложението, но най-вероятно отговора е положителен. Това е доста странен обрат, предвид факта, че години наред Слави Трифонов водеше яростна съдебна битка с майтапчийското шоу. Явно противоречията между двамата продуценти са вече изгладени.<br/><br/>Джуди Халваджиян също така разказа, че процесът по цензуриране на медийната среда тече от немалко години.<br/><br/>„Отдавна се работи в посока да се мълчи и да не се казва истината за някакви неща в тази държава“, каза той.<br/><br/>На въпрос защо „Господарите“ се преместиха в интернет, Халваджиян обясни: „Това е процес отпреди 7-8 години, който започна - да се задушават медиите по принцип. Да не се чува истината. В един момент миналата година по това време и ние станахме жертва на тази липса на свобода.<br/><br/>Фактът, че политическата ситуацията в държавата не позволява свободни предавания, предавания като „Господарите“, които казват винаги истината, помагат на хората…<br/><br/>Това нещо по никакъв начин в момента не е удобно за тези, които управляват. Продължаваме да питаме от интернет.<br/><br/>Ситуацията е такава, че има две телевизии големи, които могат да си позволят „Господарите“ пазарно, но в този момент те политически не могат да си го позволят. Това е истината“, бе отговорът на продуцента.<br/><br/>Бе засегната и темата за Слави Трифонов, с когото се смяташе, че фамилията Халваджиян не е в особено добри отношения, предвид и съдебните дела между двете страни. Бизнес отношенията обаче явно не подлежат на емоции.<br/><br/>„Слави Трифонов нямаше много избор. Задачата, с която се е захванал, не е въобще лесна.<br/>И нашата задача не е лесна, защото да привлечеш, да създадеш един нов модел, който да функционира, който да привлече младите хора, това е един процес, който изисква време.<br/><br/>Проблемът на Слави е, че това, което иска той да създаде от нулата изисква страшно много ресурс. Не знам дали той си дава сметка все още с какво се е захванал“, каза Халваджиян.<br/><br/>Джуди вметна, че екипа е получил покана да стартира предаването в телевизията на Трифонов, но не уточни кога ще стане трансфера.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
      <figure>
        <iframe src="https://www.youtube.com/embed/l_BfPLDxtx8" width="560" height="315" data-service="Youtube" scrolling="no"/>
      </figure>
    </article>
  </body>
</html>