<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89750"/>
    <meta property="og:site_name" content="Denník politika"/>
    <meta property="article:published_time" content="2019-11-15T17:35:10+00:00"/>
    <meta property="og:title" content="Vodičov vo Vrakuni čakajú dopravné obmedzenia, začínajú s opravami na Ráztočnej ulici"/>
    <meta property="og:description" content="15.11.2019 (Webnoviny.sk) – Od pondelka 18. novembra začnú opravovať cestu na Ráztočnej ulici v bratislavskej metskej časti Vrakuňa. „Začneme s opravou povrchu vozovky vyznačeného úseku Ráztočnej ulice. Počas pracovných dní budú práce na vozovke (najmä frézovanie) vykonávať mimo rannej špičky po 9.00 hod. Počas pracovných dní bude úsek prejazdný pre motorové vozidlá obojsmerne. Premávku okolo pracovných strojov budú v kratších úsekoch riadiť na to poverení pracovníci,“ informovalo o tom hlavné mesto na sociálnej sieti."/>
  </head>
  <body>
    <article>
      <h1>Vodičov vo Vrakuni čakajú dopravné obmedzenia, začínajú s opravami na Ráztočnej ulici</h1>
      <address><time datetime="2019-11-15T17:35:10+00:00">15 Nov 2019, 17:35</time> by <a rel="author">Webnoviny</a></address>
      <p>15.11.2019 (Webnoviny.sk) – Od pondelka 18. novembra začnú opravovať cestu na Ráztočnej ulici v bratislavskej metskej časti Vrakuňa. „<i>Začneme s opravou povrchu vozovky vyznačeného úseku Ráztočnej ulice. </i><i>Počas pracovných dní budú práce na vozovke (najmä frézovanie) vykonávať mimo rannej špičky po 9.00 hod. Počas pracovných dní bude úsek prejazdný pre motorové vozidlá obojsmerne. Premávku okolo pracovných strojov budú v kratších úsekoch riadiť na to poverení pracovníci,</i>“ informovalo o tom hlavné mesto na sociálnej sieti.</p>
      <p>„<i>V záujme minimalizovania dopadov na dopravu a čo najskoršieho ukončenia prác, najmä asfaltovania, ktoré budú robiť na dlhších súvislých úsekoch, bude počas víkendov úsek prejazdný jednosmerne, a to v smere z Vrakune do centra mesta,</i>“ dodalo mesto.</p>
      <p>Oprava vozovky oboch komunikácií (Hradskej aj Ráztočnej) má byť v závislosti od počasia dokončená vo večerných hodinách v nedeľu 1. decembra. Okrem opravy Ráztočnej ulice plánujú taktiež rekonštrukciu Hradskej ulice, ktorá sa začne už v sobotu 16. novembra.</p>
      <p>Viac k témam: <a href="https://www.webnoviny.sk/tag/dopravne-obmedzenia/"><u>dopravné obmedzenia</u></a>, <a href="https://www.webnoviny.sk/tag/oprava-ciest/"><u>oprava ciest</u></a><br/>Zdroj: Webnoviny.sk – <a href="https://www.webnoviny.sk/vodicov-vo-vrakuni-cakaju-dopravne-obmedzenia-zacinaju-s-opravami-na-raztocnej-ulici/"><u>Vodičov vo Vrakuni čakajú dopravné obmedzenia, začínajú s opravami na Ráztočnej ulici</u></a> © SITA Všetky práva vyhradené.</p>
    </article>
  </body>
</html>