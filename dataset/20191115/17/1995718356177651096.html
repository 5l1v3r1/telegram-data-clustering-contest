<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152312-volynski-kapelany-vidvidaly-lvivsku-shkolu"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T17:00:00+00:00"/>
    <meta property="og:title" content="Волинські капелани відвідали львівську школу"/>
    <meta property="og:description" content="Військові священники нашої єпархії побували в Дрогобицько-Самбірській єпархії."/>
  </head>
  <body>
    <article>
      <h1>Волинські капелани відвідали львівську школу</h1>
      <address>
        <time datetime="2019-11-15T17:00:00+00:00">15 Nov 2019, 17:00</time>
      </address>
      <p>Військові священники нашої єпархії побували в Дрогобицько-Самбірській єпархії.<br/><br/>Про це повідомляє пресслужба <a href="https://www.pravoslaviavolyni.org.ua/novyna/2083-volynski-kapelany-u-shkoli-na-lvivshchyni-provely-urok/">Волинської єпархії ПЦУ</a>.<br/><br/>Як повідомив настоятель луцької парафії Йоана Хрестителя протоієрей <b>Володимир Труш</b> у Facebook, у дорогу вирушив він разом із протоієреями <b>Сергієм Ледвовком</b>, <b>Олександром Вронським</b> та священником <b>Євгеном Рудем</b>. Душпастирі на запрошення місцевих капеланів, директора Добромильської ЗОШ І–ІІІ ступенів ім. С. Бандери, що на Старосамбірщині, та з благословіння митрополита Луцького і Волинського <b>Михаїла</b>, відслуживши молебень за мир в Україні, взяли участь у відкритому уроці для учнів 9 класу, розповідали про духовно-патріотичне виховання.<br/><br/>Вчитель геометрії зуміла поєднати свій предмет із духовністю, що дуже зацікавило присутніх. А після уроку подивились виставу про Богдана Хмельницького.<br/><br/>Колективу школи капелани вручили подяку ГО «Військові капелани Волині» за гідність, патріотизм і волонтерську діяльність.</p>
      <figure>
        <img src="http://www.volynpost.com/img/modules/news/2/04/cbaa97daa96cf6c79e72ae1685e90042/cb-727491882544540588916994868233102084800512o.jpg"/>
      </figure>
      <figure>
        <img src="http://www.volynpost.com/img/modules/news/2/04/cbaa97daa96cf6c79e72ae1685e90042/cb-7545344225445406055836598221308874813079552o.jpg"/>
      </figure>
    </article>
  </body>
</html>