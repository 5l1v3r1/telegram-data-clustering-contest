<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/15/kak-se-stroi-aec-i-upravliava-neftena-kompaniia-vijte-tozi-uikend.429761"/>
    <meta property="og:site_name" content="Dnes.bg"/>
    <meta property="article:published_time" content="2019-11-15T17:30:00+00:00"/>
    <meta property="og:title" content="Как се строи АЕЦ и управлява нефтена компания? Вижте този уикенд"/>
    <meta property="og:description" content="Руски университети представят безплатно образование за българи | Dnes.bg"/>
  </head>
  <body>
    <article>
      <h1>Как се строи АЕЦ и управлява нефтена компания? Вижте този уикенд</h1>
      <h2>Руски университети представят безплатно образование за българи</h2>
      <address><time datetime="2019-11-15T17:30:00+00:00">15 Nov 2019, 17:30</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000252004-middle.jpg"/>
        </figure>
        <p>Снимка: Павел Гълъбов</p>
        <p>1<a href="https://www.dnes.bg/sofia/2019/11/15/kak-se-stroi-aec-i-upravliava-neftena-kompaniia-vijte-tozi-uikend.429761,image2#photo">2</a><a href="https://www.dnes.bg/sofia/2019/11/15/kak-se-stroi-aec-i-upravliava-neftena-kompaniia-vijte-tozi-uikend.429761,image3#photo">3</a><a href="https://www.dnes.bg/sofia/2019/11/15/kak-se-stroi-aec-i-upravliava-neftena-kompaniia-vijte-tozi-uikend.429761,image4#photo">4</a><a href="https://www.dnes.bg/sofia/2019/11/15/kak-se-stroi-aec-i-upravliava-neftena-kompaniia-vijte-tozi-uikend.429761,image5#photo">5</a><a href="https://www.dnes.bg/sofia/2019/11/15/kak-se-stroi-aec-i-upravliava-neftena-kompaniia-vijte-tozi-uikend.429761,image6#photo">6</a><a href="https://www.dnes.bg/sofia/2019/11/15/kak-se-stroi-aec-i-upravliava-neftena-kompaniia-vijte-tozi-uikend.429761,image7#photo">7</a><a href="https://www.dnes.bg/sofia/2019/11/15/kak-se-stroi-aec-i-upravliava-neftena-kompaniia-vijte-tozi-uikend.429761,image8#photo">8</a><a href="https://www.dnes.bg/sofia/2019/11/15/kak-se-stroi-aec-i-upravliava-neftena-kompaniia-vijte-tozi-uikend.429761,image9#photo">9</a><a href="https://www.dnes.bg/sofia/2019/11/15/kak-se-stroi-aec-i-upravliava-neftena-kompaniia-vijte-tozi-uikend.429761,image10#photo">10<br/></a>13 университета от Русия представят своите възможности за безплатно висшето образование от 15 до 17 ноември в Руския културно-информационен център в София. През миналата година 225 български студенти са станали част от квотното обучение, което е представено на страната ни.</p>
        <p>Първото образователното изложение за университети от Руската Федерация започна с официално откриване на руския посланик Анатолий Макаров и голям интерес от страна на младежи от София. На тринайсетте щанда ще могат да бъдат видени представители от най-различни университети, покриващи почти всички образователни нужди.</p>
        <p>За всички бъдещи архитекти Елена Толстих ще може да обясни как се строи АЕЦ. Елена е представител на Националния изследователски Московски държавен строителен университет, който работи пряко с една от най-големите руски коорпорации Росатом. Елена сподели, че всяка година компанията определя квоти за обучение на специалисти, които да бъдат обучени в тази все по-нужна специалност. Обучението на чуждестранни студенти е пряко свързано с бъдещите строежи на компанията в различни страни по света.</p>
        <p>Друга интересна възможност за бъдещите студенти бе представена от Алексей Боков, началник на звеното за чуждестранни студенти в Руския държавен университет за нефт и газ. Знаем, че тази индустрия е изключително силно застъпена в страната. Това е единственето висше заведение, което предоставя подобен тип образование. В университета се обучават 10 хиляди студенти, а българите са двама. Боков се надява, че все повече наши студенти ще пожелаят да се обучават там. Алексей Боков се похвали, че техния щанд ще бъде посетен от представители на компанията Лукойл. Според него няма нито една нефтогазена компания в света, която не би пожелала випусник от техния университет, а всички завършили намират веднага работа по специалността си.</p>
        <p>Освен за инженери, образователната изложба ще представи и богат избор на специалисти в хуманитарните, аграрни и исторически науки. За преподавателите по руски език е организиран курс за повишаване на квалификацията, а в последния ден на изложението ще бъде подписано споразумение между висши учебни заведения от Русия и България.</p>
        <p>Входът е свободен с работно време до 18:00 часа в събота и до 12:00 часа в неделя.</p>
        <related>
          <h4>Още по темата</h4>
          <a href="https://www.dnes.bg/sofia/2019/05/30/sofiia-sybra-mladi-jurnalisti-ot-pet-dyrjavi.411990"/>
          <a href="https://www.dnes.bg/obrazovanie/2018/01/25/500-vodeshti-ruski-vuz-a-priemat-bezplatno-nashi-studenti.366153"/>
        </related>
      </anchor>
    </article>
  </body>
</html>