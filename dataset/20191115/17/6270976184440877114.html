<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/15/vtruchannya-rf-u-vybory-eksradnyka-trampa-vyznaly-vynnym-za-vsima-punktamy/"/>
    <meta property="og:site_name" content="Рубрика"/>
    <meta property="article:published_time" content="2019-11-15T17:58:33+00:00"/>
    <meta property="og:title" content="Втручання РФ у вибори: ексрадника Трампа визнали винним за всіма пунктами"/>
    <meta property="og:description" content="Колишнього радника президента США Дональда Трампа Роджера Стоуна визнали винним у наданні неправдивих свідчень в рамках розслідування про втручання Росії у вибори 2016 року. Як повідомляє CNN, 67-річний республіканець був визнаний винним за всіма сімома пунктами обвинувачення, висунутим Міністерством юстиції. Зокрема, в наданні неправдивих свідчень у Конгресі (п’ять звинувачень), перешкоджанні правосуддю і чиненні тиску на […]"/>
  </head>
  <body>
    <article>
      <h1>Втручання РФ у вибори: ексрадника Трампа визнали винним за всіма пунктами</h1>
      <address><time datetime="2019-11-15T17:58:33+00:00">15 Nov 2019, 17:58</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/image-1-860x450.jpg"/>
      </figure>
      <p>Фото Reuters<br/><b><b>Колишнього радника президента США Дональда Трампа Роджера Стоуна визнали винним у наданні неправдивих свідчень в рамках розслідування про втручання Росії у вибори 2016 року.</b></b></p>
      <p>Як повідомляє <a href="https://edition.cnn.com/2019/11/15/politics/roger-stone-trial-verdict/index.html">CNN</a>, 67-річний республіканець був визнаний винним за всіма сімома пунктами обвинувачення, висунутим Міністерством юстиції. Зокрема, в наданні неправдивих свідчень у Конгресі (п’ять звинувачень), перешкоджанні правосуддю і чиненні тиску на свідків.</p>
      <related>
        <h4>Читайте також</h4>
        <a href="https://rubryka.com/2019/11/15/rozvidka-rf-mogla-perehopyty-rozmovu-trampa-z-poslom-sondlendom/"/>
      </related>
      <p>Під час судового розгляду прокурори оприлюднили кілька телефонних розмов між Трампом і Стоуном, в тому числі розмову в липні 2016 року. Згідно зі свідченнями колишнього заступника голови передвиборчого штабу Трампа Ріка Гейтса, Трамп і Стоун обговорювали заплановане оприлюднення зламаних електронних листів демократів.</p>
      <p>Вирок Роджеру Стоуну є перемогою в одній з найгучніших справ, розпочатих офісом спецпрокурора Роберта Мюллера в рамках розслідування втручання Росії в президентські вибори 2016 року.</p>
      <p>Нагадаємо, <a href="https://rubryka.com/2019/11/15/vashyngton-oprylyudnyv-perekaz-pershoyi-rozmovy-trampa-i-zelenskogo-dokument/">Вашингтон оприлюднив переказ першої розмови Трампа і Зеленського.</a></p>
      <p>Зазначимо, що <a href="https://rubryka.com/2019/11/15/jovanovych-zayavyla-shho-yiyi-ochornyly-ta-vysunula-guchni-zvynuvachennya-trampu/">колишня послиня США в Україні Марі Йованович у п’ятницю, 15 листопада, виступила перед Конгресом, висловивши підтримку Києву і публічно заявивши про тиск президента Дональда Трампа.</a></p>
    </article>
  </body>
</html>