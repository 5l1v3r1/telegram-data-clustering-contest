<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/pet-terapy-come-lamore-di-un-cane-mi-ha-salvato-la-vita"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-15T17:48:20+00:00"/>
    <meta property="og:title" content="Pet therapy Come l’amore di un cane mi ha salvato la vita"/>
    <meta property="og:description" content="Giovedì la presentazione di &quot;La sedia di Lulù&quot;"/>
  </head>
  <body>
    <article>
      <h1>Pet therapy Come l’amore di un cane mi ha salvato la vita</h1>
      <h2>Giovedì la presentazione di "La sedia di Lulù"</h2>
      <address>
        <time datetime="2019-11-15T17:48:20+00:00">15 Nov 2019, 17:48</time>
      </address>
      <h3>Pet therapy Come l’amore di un cane mi ha salvato la vita</h3>
      <p>La forza di un legame prezioso e straordinario tra un cane e la sua padrona disabile, un inno alla vita e al bene. È il tema centrale del libro “La sedia di Lulù” di Marina Casciani e Alessandra Santandrea che verrà presentato a Città studi giovedì 21 novembre, durante la serata organizzata da Città Studi e la Cooperativa Sociale Domus Laetitiae.</p>
      <p>Alessandra Santandrea, accompagnata dalla sua fedele Lulù, racconterà la sua esperienza di rinascita – dopo un incidente stradale – grazie al suo cane da supporto. Con la vicinanza di Lulù, Alessandra riesce a superare ostacoli e barriere, pregiudizi e silenzi, paure e senso di solitudine. Tanto da essere la prima ragazza diversamente abile a svolgere gare di obedience a livello agonistico in Italia. Oggi Alessandra è vicepresidente dell’Associazione Chiaramilla, dove lavora come istruttore cinofilo e collabora a progetti di Pet Therapy.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/simpatiche-zampette-oggi-la-classifica"/>
        <a href="https://laprovinciadibiella.it/attualita/cosa-meglio-mangiare-aver-lamore"/>
        <a href="https://laprovinciadibiella.it/attualita/raccogliete-la-cacca-del-cane-faccio-nomi"/>
      </related>
    </article>
  </body>
</html>