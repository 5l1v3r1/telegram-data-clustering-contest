<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/pilot-ferrari-vettel-vyhral-uvodni-den-treninku-na-brazilskou-gp/1821569?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-15T17:34:00+00:00"/>
    <meta property="og:title" content="Pilot Ferrari Vettel vyhrál úvodní den tréninků na brazilskou GP"/>
    <meta property="og:description" content="Sao Paulo - Německý pilot formule 1 Sebastian Vettel vyhrál první den tréninků na nedělní Velkou cenu Brazílie. Dvaatřicetiletý závodník Ferrari, jehož čeká jubilejní 100. start v barvách italské stáje, zajel v odpoledním tréninku čas 1:09,217 a o 21 tisícin sekundy porazil stájového kolegu Charlese Leclerca z Monaka."/>
  </head>
  <body>
    <article>
      <h1>Pilot Ferrari Vettel vyhrál úvodní den tréninků na brazilskou GP</h1>
      <address><time datetime="2019-11-15T17:34:00+00:00">15 Nov 2019, 17:34</time> by <a rel="author" href="http://www.ctk.cz/" target="_blank">ČTK</a></address>
      <p>Sao Paulo - Německý pilot formule 1 Sebastian Vettel vyhrál první den tréninků na nedělní Velkou cenu Brazílie. Dvaatřicetiletý závodník Ferrari, jehož čeká jubilejní 100. start v barvách italské stáje, zajel v odpoledním tréninku čas 1:09,217 a o 21 tisícin sekundy porazil stájového kolegu Charlese Leclerca z Monaka.</p>
      <slideshow>
        <figure>
          <img src="https://i3.cn.cz/6/1573908822_f1-brazilie.png"/>
        </figure>
        <figure>
          <img src="https://i3.cn.cz/6/1573849491_P201911151215601.jpg"/>
        </figure>
        <figure>
          <img src="https://i3.cn.cz/6/1573848261_P201911151196201.jpg"/>
        </figure>
        <figure>
          <img src="https://i3.cn.cz/6/1573841108_P201911151053701.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3064">Fotogalerie: MS vozů formule 1 v sezoně 2019</a>
        </figcaption>
      </slideshow>
      <p>Už jistý mistr světa Lewis Hamilton, jenž dopoledne na mokré trati žádný měřený čas nezajel, se ve druhém tréninku prosadil na páté místo. Těsně před britskou jedničkou Mercedesu, který už má rovněž jasné vítězství v Poháru konstruktérů, skončil jeho týmový kolega Fin Valtteri Bottas.</p>
      <p>Třetí místo vybojoval Max Verstappen z Red Bullu. Jeho thajský kolega a vítěz úvodního tréninku Alexander Albon, jenž na závěr první části havaroval a poničil svůj monopost, skončil devátý. Třiadvacetiletý závodník dopoledne doplatil na mokro, po přezutí na nové pneumatiky na osychající trati vyletěl ze zatáčky a zastavila ho až bariéra.</p>
      <h3>Tréninky na Velkou cenu Brazílie v Sao Paulu:</h3>
      <p><b>První trénink:</b> 1. Albon (Thaj./Red Bull) 1:16,142, 2. Bottas (Fin./Mercedes) -0,551, 3. Vettel (Něm./Ferrari) -0,899, 4. Leclerc (Mon./Ferrari) -1,143, 5. Sainz (Šp./McLaren) -1,644, 6. Hülkenberg (Něm./Renault) -1,757. </p>
      <p><b>Druhý trénink:</b> 1. Vettel 1:09,217, 2. Leclerc -0,021, 3. Verstappen (Niz./Red Bull) -0,134, 4. Bottas -0,156, 5. Hamilton (Brit./Mercedes) -0,223, 6. Magnussen (Dán./Haas) -0,926.</p>
    </article>
  </body>
</html>