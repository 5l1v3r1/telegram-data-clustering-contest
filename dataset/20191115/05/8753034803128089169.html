<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/innenriks/i/50eXyb/forsvarsansatte-siktet-for-grovt-underslag-av-vaapen"/>
    <meta property="og:site_name" content="Aftenbladet"/>
    <meta property="article:published_time" content="2019-11-15T05:23:47+00:00"/>
    <meta property="og:title" content="Forsvarsansatte siktet for grovt underslag av våpen"/>
    <meta property="og:description" content="To tidligere ansatte i Forsvaret er siktet for underslag etter at de ble tatt med flere hundre våpen. Flere av beslagene er våpen som skulle vært destruert."/>
  </head>
  <body>
    <article>
      <h1>Forsvarsansatte siktet for grovt underslag av våpen</h1>
      <h2>To tidligere ansatte i Forsvaret er siktet for underslag etter at de ble tatt med flere hundre våpen. Flere av beslagene er våpen som skulle vært destruert.</h2>
      <address><time datetime="2019-11-15T05:23:47+00:00">15 Nov 2019, 05:23</time> by <a rel="author">NTB</a></address>
      <p>Politiet aksjonerte i mai i fjor mot en av mennene, der de gjorde et stort beslag. Sammen med Forsvaret brukte de minst to dager på å fjerne og sikre våpen og ammunisjon, skriver VG. Ifølge etterforskningsleder Skule Worpvik i operasjonen Bonanza var det snakk om flere hundre våpen.</p>
      <p>Hos den andre mannen ble det gjort et «mindre beslag».</p>
      <p>Begge mennene i 60-årene er siktet for grovt underslag.</p>
      <p>– Det er gjort funn av våpen som vi mener skulle ha vært i Forsvarets eiendom, sier Worpvik til avisa.</p>
      <p>Hos den første mannen ble det funnet flere titalls våpen som ifølge Forsvarets våpenregister skulle ha vært destruert. I tillegg til at det hos en av dem ble funnet våpen som var sendt inn av norsk politi for destruksjon hos Forsvaret.</p>
      <p>Mennene er to av 67 personer, der blant flere tidligere forsvarsansatte, som er siktet gjennom operasjon Bonanza.</p>
      <p>Flere hevder ifølge etterforskningslederen at de hadde fått en aksept fra Forsvaret om å ta vare på våpnene.</p>
      <p>Etterforskning vil vise hvilke godkjenninger som har ligget til grunn, og om de rettmessig kunne tatt med et eller flere av våpnene fordi de var samlere, sier Worpvik.</p>
    </article>
  </body>
</html>