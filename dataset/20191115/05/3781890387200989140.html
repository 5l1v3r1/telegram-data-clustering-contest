<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741779"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T05:15:00+00:00"/>
    <meta property="og:title" content="สุดยื้อนักโทษฝรั่งยิงตัวเอง ผ่าน8วันไร้ผลเสียชีวิตแล้ว!"/>
    <meta property="og:description" content="ผอ.รพ.สมเด็จพระยุพราชสระแก้ว ยันนักโทษชาวมะกัน 'นายบาร์ท' แหกคุกศาลพัทยาเสียชีวิตแล้ว เผยผ่านไป 8 วันรักษาเต็มความสามารถ ชี้อาการสาหัสเนื้อสมองตาย"/>
  </head>
  <body>
    <article>
      <h1>สุดยื้อนักโทษฝรั่งยิงตัวเอง ผ่าน8วันไร้ผลเสียชีวิตแล้ว!</h1>
      <address>
        <time datetime="2019-11-15T05:15:00+00:00">15 Nov 2019, 05:15</time>
      </address>
      <figure>
        <img src="https://www.dailynews.co.th/admin/upload/20191115/news_tiYOUlaMlA122746_533.jpg?v=201911151312"/>
      </figure>
      <p>
        <b>ผอ.รพ.สมเด็จพระยุพราชสระแก้ว ยันนักโทษชาวมะกัน "นายบาร์ท" แหกคุกศาลพัทยาเสียชีวิตแล้ว เผยผ่านไป 8 วันรักษาเต็มความสามารถ ชี้อาการสาหัสเนื้อสมองตาย</b>
      </p>
      <p>กรณี 3 ผู้ต้องหาที่หลบหนีจากศาลพัทยา โดยนายหน่อย นิลเทศ ได้ขอมอบตัวผ่านการติดต่อจากญาติ และถูกจับกุมตัวในป่าอ้อย ต.ท่าเกวียน อ.วัฒนานคร จ.สระแก้ว ส่วนผู้ต้องหาที่เหลืออีก 2 ราย นายบาร์ท อัลเลน เฮลมัส (MR.BART ALLEN HELMUS) และ น.ส.สิรินภา วิเศษฤทธิ์ แฟนสาวนายบาร์ท ในความผิดฐานร่วมกันพยายามฆ่าเจ้าพนักงาน ซึ่งนายบาร์ท นักโทษฝรั่งมีอาการสมองตาย ซึ่งหากอาการไม่ดีขึ้นปล่อยไว้นานกว่า 5 ชม. ในทางการแพทย์จะถือว่าเสียชีวิตแล้ว</p>
      <figure>
        <img src="https://www.dailynews.co.th/admin/upload/20191115/news_uwJCgPIGXu122747_533.jpg?v=201911151312?v=9108"/>
      </figure>
      <p>ความคืบหน้าล่าสุดวันที่ 15 พ.ย. ผู้สื่อข่าวรายงานว่าผ่านไป 8 วัน นพ.ภูวดล กิตติวัฒนาสาร ผอ.รพ.สมเด็จพระยุพราชสระแก้ว ออกมาเปิดเผยว่า นายบาร์ทผู้ป่วยที่เป็นนักโทษ ซึ่งได้รับเข้ามารักษาตัวที่โรงพยาบาล ด้วยอาการโคม่าเนื้อสมองตาย ไม่รู้สึกตัวใส่ แพทย์จึงต้องยื้อชีวิตกด้วยเครื่องช่วยหายใจ เพราะความดันและชีพจรยังอยู่ในเกณฑ์ปกติ ทั้งนี้แพทย์ยังได้ให้ยากระตุ้นหัวใจและรักษาอย่างเต็มที่ด้วยความเป็นมนุษยธรรม แต่อาการของผู้ป่วยมีอาการสาหัสมาก จึงไม่สามารถฟื้นชีพให้หายเป็นปกติได้<br/> <br/>ต่อมาเมื่อเวลา 10.30 น. พ.ต.อ.ภิริมย์ จันทราภิรมย์ ผกก.สภ.เมืองสระแก้ว กล่าวว่า ได้รับแจ้งจากนพ.ภูวดล ว่า นายบาร์ท ได้เสียชีวิตแล้วเมื่อประมาณเวลา 18.00 น. ของวันที่ 14 พ.ย.ที่ผ่านมา และจะนำร่างส่งไปที่ รพ.ตำรวจ เพื่อชันสูตรศพหาสาเหตุการตายอย่างเอียดอีกครั้ง พร้อมทั้งได้ประสานไปยังสถานฑูตเพื่อติดต่อและแจ้งให้ญาติผู้เสียชีวิตรับทราบ.<br/> <br/><b>อ่านข่าวที่เกี่ยวข้อง</b><br/> <br/>- <b><a href="https://www.dailynews.co.th/crime/740274">นาทีหามฝรั่งหิ้วปีกแฟนสาว ยิงตัวเองสาหัส-ก่อนถึงหมอ</a> </b><br/> <br/>- <b><a href="https://www.dailynews.co.th/crime/740256">ซิว3แสบแหกคุกศาลพัทยา ฝรั่งสู้!ยิงแฟนเจ็บตัวเองสาหัส</a></b> </p>
    </article>
  </body>
</html>