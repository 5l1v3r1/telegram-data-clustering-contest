<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/bojovyky-na-shodi-15-raziv-porushyly-domovlenosti-odyn-vijskovyj-zagynuv/"/>
    <meta property="og:site_name" content="VARTA1"/>
    <meta property="article:published_time" content="2019-11-15T05:16:35+00:00"/>
    <meta property="og:title" content="Бойовики на Сході 15 разів порушили домовленості: один військовий загинув"/>
    <meta property="og:description" content="Бойовики на Сході 15 разів порушили домовленості: один військовий загинув"/>
  </head>
  <body>
    <article>
      <h1>Бойовики на Сході 15 разів порушили домовленості: один військовий загинув</h1>
      <address>
        <time datetime="2019-11-15T05:16:35+00:00">15 Nov 2019, 05:16</time>
      </address>
      <p>Post Views: 3</p>
      <p>Впродовж Бойовик доби, 14 листопада збройні формування Російської Федерації 15 разів порушили режим припинення вогню на Донбасі. Про це повідомляє штаб операції Об’єднаних сил на <a href="https://www.facebook.com/pressjfo.news/">сторінці</a> у соцмережі Facebook.</p>
      <p>Окупант обстрілював позиції підрозділів Об’єднаних сил із заборонених Мінськими домовленостями мінометів калібру 82 мм, гранатометів різних систем, великокаліберних кулеметів та іншої стрілецької зброї. Окрім того, ворог вів вогонь з гармат БМП.</p>
      <p>Внаслідок обстрілів, 14 листопада поранення несумісні з життям отримав один військовослужбовець Об’єднаних сил.</p>
      <p>В районі відповідальності оперативно-тактичного угруповання “Схід” російські окупаційні війська здійснили 8 обстрілів:<br/>двічі біля Кам’янки – з автоматичних та ручних протитанкових гранатометів і стрілецької зброї;<br/>два рази неподалік Пісків – з мінометів калібру 82 мм, станкових протитанкових гранатометів та великокаліберних кулеметів;<br/>поблизу Новомихайлівки – з підствольних гранатометів і великокаліберних кулеметів.<br/>біля Широкиного і Гнутового – зі стрілецької зброї та автоматичних гранатометів;<br/>неподалік Красногорівки – з великокаліберних кулеметів та іншої стрілецької зброї.</p>
      <p>В районі відповідальності оперативно-тактичного угруповання “Північ” зафіксовано 7 ворожих обстрілів:<br/>біля Жолобка – зі стрілецької зброї та підствольних і ручних протитанкових гранатометів;<br/>неподалік Новолуганського і Луганського – з гранатометів різних систем та великокаліберних кулеметів;<br/>поблизу Майорська – з РПГ та великокаліберних кулеметів;<br/>двічі біля Новотошківського – з гранатометів різних систем і стрілецької зброї;<br/>у районі Оріхового – з мінометів калібру 82 мм, озброєння БМП-1, гранатометів різних систем та великокаліберних кулеметів.</p>
      <p>Від початку цієї доби російські окупаційні війська один раз обстрілювали наші позиції. Неподалік Новолуганського ворог вів вогонь з ручних протитанкових гранатометів і стрілецької зброї. Втрат немає.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>