<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/oikonomia/article/2037341/eforia-i-teleftees-forologikes-ipochreosis-tis-chronias.html"/>
    <meta property="og:site_name" content="News.gr"/>
    <meta property="article:published_time" content="2019-11-15T05:08:58+00:00"/>
    <meta property="og:title" content="Εφορία: Αυτές έιναι οι τελευταίες φορολογικές υποχρεώσεις της χρονιάς"/>
    <meta property="og:description" content="Οι φορολογούμενοι θα πρέπει να σπεύσουν να τις τακτοποιήσουν"/>
  </head>
  <body>
    <article>
      <h1>Εφορία: Αυτές έιναι οι τελευταίες φορολογικές υποχρεώσεις της χρονιάς</h1>
      <address><time datetime="2019-11-15T05:08:58+00:00">15 Nov 2019, 05:08</time> by <a rel="author">4. Δόση ή δόσεις για την ρύθμιση ληξιπρόθεσμων οφειλών.</a></address>
      <h3>Οι φορολογούμενοι θα πρέπει να σπεύσουν να τις τακτοποιήσουν</h3>
      <p>Βουνό έχουν γίνει πλέον οι φορολογικές υποχρεώσεις για τα νοικοκυριά. Ειδικά μέχρι το τέλος Δεκεμβρίου θα πρέπει να βρίσκονται με το χέρι στην τσέπη για να πληρώνουν φόρους, <a href="https://www.news.gr/tag/teli-kikloforias-2020">τέλη</a> και δόσεις ρυθμίσεων. Δεν είναι λίγοι αυτοί, που θα χρειαστεί λίγο πριν την εκπνοή του χρόνου, να υποβάλουν φορολογικές δηλώσεις, να προχωρήσουν σε γονικές παροχές ή δωρεές χρηματικών ποσών για να δικαιολογήσουν τεκμήρια ή ακόμη και να καταθέσουν πινακίδες στην περίπτωση που αδυνατούν να πληρώσουν τα <a href="https://www.news.gr/tag/teli-kikloforias-2020">τέλη κυκλοφορίας</a>.</p>
      <p>
        <b>Ειδικότερα, μέχρι και το τέλος Δεκεμβρίου οι φορολογούμενοι θα πρέπει να σπεύσουν να τακτοποιήσουν τις ακόλουθες φορολογικές υποχρεώσεις:</b>
      </p>
      <p><b>1. Τρίτη δόση φόρου εισοδήματος:</b> Εως την Παρασκευή 29 Νοεμβρίου θα πρέπει να πληρωθεί η τρίτη και τελευταία δόση του φόρου εισοδήματος από τους φορολογούμενους που έλαβαν χρεωστικό εκκαθαριστικό σημείωμα.</p>
      <p><b>2. Τρίτη και τέταρτη δόση ΕΝΦΙΑ:</b> Οι ιδιοκτήτες ακινήτων θα πρέπει να πληρώσουν την τρίτη δόση του φόρου ακινήτων έως τις 29 Νοεμβρίου ενώ μέχρι και τις 31 Δεκεμβρίου θα πρέπει να εξοφληθεί και η τέταρτη δόση.</p>
      <p><b>3. Τέλη κυκλοφορίας του 2020.</b> Οι κάτοχοι οχημάτων για να μην βρεθούν από την Πρωτοχρονιά αντιμέτωποι με τα τσουχτερά πρόστιμα, που ανέρχονται στο διπλάσιο των τελών κυκλοφορίας που αντιστοιχούν στο όχημά τους θα πρέπει μέχρι τις 31 Δεκεμβρίου να πληρώσουν τα τέλη κυκλοφορίας τα οποία ανάλογα με τα κυβικά και το έτος πρώτης κυκλοφορίας κυμαίνονται:</p>
      <p>- Από 22 έως 1.230 ευρώ για οχήματα που κυκλοφόρησαν έως το 2000.</p>
      <p>- Από 22 έως 1.260 ευρώ για οχήματα που κυκλοφόρησαν από το 2001 έως το 2005.</p>
      <p>- Από 22 έως 1.380 ευρώ για οχήματα που κυκλοφόρησαν από το 2006 έως το 2010.</p>
      <p>Για τα αυτοκίνητα που κυκλοφόρησαν από 1 Νοεμβρίου 2010 και μετά τα τέλη κυκλοφορίας υπολογίζονται με βάση τις εκπομπές ρύπων.</p>
      <p><b>4. Δόση ή δόσεις για την ρύθμιση ληξιπρόθεσμων οφειλών.</b> Εκατοντάδες χιλιάδες φορολογούμενοι που έχουν υπαχθεί είτε στη ρύθμιση των <a href="https://www.news.gr/tag/120-dosis">120 δόσεων</a> ή εξυπηρετούν την πάγια ρύθμιση 12-24 δόσεων θα πρέπει να εξοφλήσουν μία ή περισσότερες μηνιαίες δόσεις.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/oikonomia/article/2033417/ilektroniki-plistiriasmi-afta-ine-ta-akinita-pou-vgenoun-apo-simera-sto-sfiri.html"/>
        <a href="https://www.news.gr/oikonomia/article/2031403/teli-kikloforias-2020-pii-pernoun-apallagi.html"/>
        <a href="https://www.news.gr/ellada/article/2029091/kinoniko-merisma-i-kinisis-tou-ikonomikou-epiteliou-gia-tin-dianomi-meta-tin-exangelia-tou-prothipourgou.html"/>
      </related>
    </article>
  </body>
</html>