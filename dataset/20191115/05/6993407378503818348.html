<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-tv-impichment-slukhannia-trump/30272980.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-15T05:52:59+00:00"/>
    <meta property="og:title" content="Майже 14 мільйонів людей у США подивилися по телебаченню публічні слухання щодо імпічменту"/>
    <meta property="og:description" content="Близько 13,8 мільйона людей у Сполучених Штатах стежили в прямому ефірі за перебігом першого дня публічних слухань в рамках розслідування щодо імпічменту президента Дональда Трампа. 14 листопада ком"/>
  </head>
  <body>
    <article>
      <h1>Майже 14 мільйонів людей у США подивилися по телебаченню публічні слухання щодо імпічменту</h1>
      <address>
        <time datetime="2019-11-15T05:52:59+00:00">15 Nov 2019, 05:52</time>
      </address>
      <p>Близько 13,8 мільйона людей у Сполучених Штатах стежили в прямому ефірі за перебігом першого дня публічних слухань в рамках розслідування щодо імпічменту президента Дональда Трампа.</p>
      <p>14 листопада компанія Nielsen повідомила, що 10 різних мереж транслювали в прямому ефірі або готували репортажі про слухання, в яких давали свідчення дипломати Вільям Тейлор і Джордж Кент.</p>
      <p>Повідомляється, що аудиторія все ж була меншою, ніж ті 20,4 мільйона людей, які у вересні 2018 року спостерігали за призначенням звинувачуваного у сексуальних домаганнях Бретта Кавано головою Верховного суду США.</p>
      <p>Серед інших популярних подій, цікавих американській телеаудиторії, були також свідчення в Конгресі колишнього голови ФБР Джеймса Комі (19,5 мільйона людей) і колишнього адвоката Трампа Майкла Коена (13,8 мільйона). У липні свідчення колишнього спецпрокурора Роберта Мюллера подивилися 12,9 мільйона глядачів.</p>
      <p>За даними компанії Nielsen, 2,9 мільйона людей дивилися Fox News, що дало телеканалу найбільшу кількість глядачів на слуханнях. Чимало коментаторів Fox стали на бік президента, який назвав цю подію «обманом».</p>
      <p>Сьогодні, 15 листопада, – другий день свідчень. Доповідатиме колишня посол США в Україні Марі Йованович.</p>
    </article>
  </body>
</html>