<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158436_1009.html"/>
    <meta property="og:site_name" content="Novsport"/>
    <meta property="article:published_time" content="2019-11-15T05:52:00+00:00"/>
    <meta property="og:title" content="Пената: Ганчев направи поредния си голям жест"/>
    <meta property="og:description" content="Срещу Лудогорец ще е трудно, но не и невъзможно, допълни легендата"/>
  </head>
  <body>
    <article>
      <h1>Пената: Ганчев направи поредния си голям жест</h1>
      <address>
        <time datetime="2019-11-15T05:52:00+00:00">15 Nov 2019, 05:52</time>
      </address>
      <p>Почетният президент на ЦСКА Димитър Пенев коментира стартиралото изплащане на парите към кредиторите.<br/> <br/>Самият той е имал дължими суми от ПФК ЦСКА АД за престоя си като старши треньор. Парите обаче не са му били признати, тъй като в договора си е бил вписан с друг статут, а не като наставник.<br/> <br/>"Гриша Ганчев много отдавна прави тези жестове за ЦСКА. Това е поредното му голямо дело. Да му пожелаем отборът да му дава поводи да е в добро настроение", каза Пенев пред "Тема спорт".<br/> <br/>"Да видим дали някой ще дари за школата. Хора, които чакат по 500-1000 лева, вече обявиха, че ще го направят. Но дали примерът им ще бъде последван от тези с по-едрите суми?<br/> <br/>Смятам, че е редно да се направи такъв малък жест, да се помогне на школата. Както наскоро помогнахме на волейбола, така и на футбола може да се помогне", допълни Пената.<br/> <br/>"Да се надяваме, че отборът ще продължи успешната си серия в първенството. Трябва да се справим с Лудогорец на "Армията", за да се върнем в битката за титлата. Трудно ще е, но не и невъзможно", каза още Димитър Пенев.</p>
      <p> </p>
    </article>
  </body>
</html>