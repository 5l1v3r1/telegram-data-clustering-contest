<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191115-sytuatsiya-na-donbasi-15-obstriliv-zagynuv-vijskovyj/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T05:37:52+00:00"/>
    <meta property="og:title" content="Ситуація на Донбасі: 15 обстрілів, загинув військовий"/>
    <meta property="og:description" content="За останню добу окупанти 15 разів порушили режим припинення вогню у зоні проведення Операції об’єднаних сил на Донбасі. Внаслідок обстрілів загинув один військовий."/>
  </head>
  <body>
    <article>
      <h1>Ситуація на Донбасі: 15 обстрілів, загинув військовий</h1>
      <address>
        <time datetime="2019-11-15T05:37:52+00:00">15 Nov 2019, 05:37</time>
      </address>
      <p>За останню добу окупанти 15 разів порушили режим припинення вогню у зоні проведення Операції об’єднаних сил на Донбасі. Внаслідок обстрілів загинув один військовий.</p>
      <p>14 листопада бойовики обстрілювали позиції підрозділів Об’єднаних сил із заборонених Мінськими домовленостями мінометів калібру 82 мм, гранатометів різних систем, великокаліберних кулеметів та іншої стрілецької зброї.</p>
      <p>Ворог також вів вогонь з гармат БМП.</p>
      <p>Загалом за добу зафіксовано 15 обстрілів, внаслідок яких один український військовослужбовець отримав несумісні з життям поранення.</p>
      <p><b>Читайте:</b> <a href="https://fakty.com.ua/ua/ukraine/20191113-na-donbasi-dvoye-vijskovyh-pidirvalysya-na-mini-sered-nyh-komandyr-brygady-korostelov/">На Донбасі двоє військових підірвалися на міні. Серед них – командир 128 бригади Коростельов</a></p>
      <p>З початку доби 15 листопада російські окупаційні війська один раз обстріляли позиції ЗСУ в районі Новолуганського з ручних протитанкових гранатометів та стрілецької зброї.</p>
      <p>Раніше в Організації Об’єднаних Націй заявили про більш ніж <a href="https://fakty.com.ua/ua/ukraine/20191103-za-p-yat-rokiv-vijny-na-donbasi-zagynulo-ponad-3-3-tys-myrnyh-zhyteliv-oon/">3 330 убитих мирних громадян</a> внаслідок війни на Донбасі, яка триває з 2014 року.</p>
      <p><b>Джерело:</b> <a href="https://www.facebook.com/pressjfo.news/photos/a.364697644022858/712452232580729/?type=3&amp;theater">ООС</a></p>
    </article>
  </body>
</html>