<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elperiodico.com/es/entre-todos/participacion/pragmatisme-negacio-196033"/>
    <meta property="og:site_name" content="elPeriodico"/>
    <meta property="article:published_time" content="2019-11-15T05:45:00+00:00"/>
    <meta property="og:title" content="ERC i JxCat haurien de pactar amb Sánchez i Iglesias?"/>
    <meta property="og:description" content="Pel que es diu ara mateix, tant&amp;#160;ERC&amp;#160;com&amp;#160;JxCat&amp;#160;rebutgen l'acord entre Sánchez i Iglesias si no accepten&amp;#160;un diàleg incondicional. El problema està en el fet que el punt 9 del seu acord promet només el diàleg&amp;#160;dins la Constitució.&amp;#160;..."/>
  </head>
  <body>
    <article>
      <h1>ERC i JxCat haurien de pactar amb Sánchez i Iglesias?</h1>
      <address><time datetime="2019-11-15T05:45:00+00:00">15 Nov 2019, 05:45</time> by <a rel="author">Dionís López</a></address>
      <p>Pel que es diu ara mateix, tant <b>ERC</b> com <b>JxCat</b> rebutgen l'acord entre Sánchez i Iglesias si no accepten <b>un diàleg incondicional</b>. El problema està en el fet que el punt 9 del seu acord promet només el diàleg <b>dins la Constitució</b>.</p>
      <p>I jo em pregunto: cap dins la Constitució un<b> pacte fiscal </b>semblant al del país basc amb contribució als fons comú garantit per l'ordinalitat, és a dir, que qui més aporti més rebi? Cap dins la Constitució que els òrgans de gestió i govern de les infraestructures de Catalunya, com ports, aeroports i rodalies, estiguin participats amb <b>més del 50% per la Generalitat</b>? Cap dins la Constitució <b>blindar la llengua i cultura catalanes</b>, inclosa TV-3, per evitar les constants amenaces que es reben dels partits de la dreta? Cap dins la Constitució <b>una amnistia i/o indult per presos i exiliats</b> i poder eliminar totes les imputacions obertes a centenars d'independentistes?</p>
      <p>Crec que tot això sí que cap dins la Constitució. En canvi, el que sembla difícil ara mateix és <b>parlar d'autodeterminació</b>; potser més endavant quan es tingui més força. Però sí que es podria parlar ara sobre tots aquests altres temes, que també són<b> importants per molts.</b> És una decisió difícil i els polítics han d'anar amb cura per <b>no frustrar als ciutadans</b> que els han votat.</p>
    </article>
  </body>
</html>