<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/volkswagen-ve-hp-araclar-icin-3d-baski-pesinde_85055.html"/>
    <meta property="og:site_name" content="CHIP Online"/>
    <meta property="article:published_time" content="2019-11-15T05:00:00+00:00"/>
    <meta property="og:title" content="Volkswagen ve HP, Araçlar İçin 3D Baskı Peşinde!"/>
    <meta property="og:description" content="Volkswagen ve HP, 3D metal yazıcı teknolojisi ile otomobil üretmek için önemli adımlar atıyor!"/>
  </head>
  <body>
    <article>
      <h1>Volkswagen ve HP, Araçlar İçin 3D Baskı Peşinde!</h1>
      <h2>Volkswagen ve HP, 3D metal yazıcı teknolojisi ile otomobil üretmek için önemli adımlar atıyor!</h2>
      <address><time datetime="2019-11-15T05:00:00+00:00">15 Nov 2019, 05:00</time> by <a rel="author">CHIP Online</a></address>
      <p><b>3D yazıcılar</b> ile üretilen parçalar, tahmininizden daha erken otomobillere ulaşabilir. En azından <b>Volkswagen</b> ve <b>HP</b>'nin planı bu yönde. İki firmanın iddiasına göre <b>HP Metal Jet</b> teknolojisi – başka bir deyiş ile metal 3D baskı – hızlı bir şekilde gelişiyor ve otomotiv sektörü için "oyun değiştirici" olacak.</p>
      <p>Firmaların bu düşüncesinin sebebi, HP'nin pazarlama amacı ile 10.000 adet küçük, 1:87 ölçekli metal Volkswagen ID.3 elektrikli araba basmış olması. Ancak bu baskının asıl amacının pazarlamadan daha çok Metal Jet teknolojisinin ticari boyutta üretim için hazır olduğunu göstermek olduğu söylenebilir.</p>
      <p>Hazırlanan yol haritası, pazarlama için bahsi geçen model araçlar ve araç anahtarları gibi parçaların üretimi için metal 3D baskının kullanılması ile başlıyor. HP ve Volkswagen ikilisinin çok yakın bir zamanda atacakları bir sonraki adım ise vites topuzları ve ayna yuvaları gibi araç parçalarının üretimi. 2021 yılı ise, araçların yapısal parçalarının 3D baskı ile üretilmesi için düşünülüyor.</p>
    </article>
  </body>
</html>