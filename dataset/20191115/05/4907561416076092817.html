<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/teknoloji-sirketlerinden-super-araclar-2219473"/>
    <meta property="og:site_name" content="Posta"/>
    <meta property="article:published_time" content="2019-11-15T05:37:39+00:00"/>
    <meta property="og:title" content="Teknoloji şirketlerinden süper araçlar"/>
    <meta property="og:description" content="Japon, İngiliz ve ABDli teknoloji devleri, dünyanın en güçlü motorlarını üretmek için atağa geçti. Yeni nesil araçlar hem karada hem havada ayakları yerden kesiyor. Japon Aspark şirketinin süper otomobili Owl ile İstanbul Ankara arası 69 dakikada gidilebiliyor. McLaren ise 1960ların klasik Elvasına yeniden hayat verdi. ABD’li JPA şirketi, geliştirdiği uçak motosiklet ile yerden 4 bin 572 metreye kadar yükselmemizi sağlıyor."/>
  </head>
  <body>
    <article>
      <h1>Teknoloji şirketlerinden süper araçlar</h1>
      <address>
        <time datetime="2019-11-15T05:37:39+00:00">15 Nov 2019, 05:37</time>
      </address>
      <h3>Japon, İngiliz ve ABD'li teknoloji devleri, dünyanın en güçlü motorlarını üretmek için atağa geçti. Yeni nesil araçlar hem karada hem havada ayakları yerden kesiyor. Japon Aspark şirketinin süper otomobili Owl ile İstanbul Ankara arası 69 dakikada gidilebiliyor. McLaren ise 1960'ların klasik Elva'sına yeniden hayat verdi. ABD’li JPA şirketi, geliştirdiği uçak motosiklet ile yerden 4 bin 572 metreye kadar yükselmemizi sağlıyor.</h3>
      <p>Japon Aspark şirketi, elektrikli süper spor otomobili ‘<a href="https://www.posta.com.tr/haberler/owl">Owl</a>’ı (Baykuş) Dubai’de tanıttı. 3.2 milyon dolar ile dünyanın en pahalı elektrikli otomobili, saatte 400 km hıza çıkabiliyor. Maksimum hızda şarjı 69 dakika dayanabiliyor. Yani, İstanbul- Ankara arasını 69 dakikada alıyor. Aracın bataryası 800 voltluk, 64-kw/saatlik bir lityum iyon batarya ve üretici firmaya göre 450 kilometre menzile ulaşabiliyor. Bu tabii ki sürüş tarzına ve hızına göre değişiklik gösterebiliyor. Aracın hem şasesinde hem de iskeletinde ağırlığı azaltmak amacıyla karbon fiber kullanılmış. Aspark Owl'un boş ağırlığı ise 2 ton 200 kilogram. İlk Aspark Owl’ların 2020 yılının ikinci çeyreğinde yola çıkması bekleniyor.</p>
      <h3>Klasik Elva günümüze uyarlandı</h3>
      <p>İngiliz lüks spor otomobil markası <a href="https://www.posta.com.tr/haberler/mclaren">McLaren</a>, 1960’lardaki yarış aracı Elva M1A modeline yeniden hayat verdi. Otomobilin en önemli özelliği tavanı, ön ve yan camlarının olmaması. Ön cam isteğe bağlı. Çünkü araçtaki özel balon sistemi ile hız 40 km’ye ulaşınca hava akımı burundan arkaya kadar taşınıyor. Yolcu ve sürücü rüzgardan rahatsız olmuyor. 200 km hıza 6.7 saniyede çıkan araçtan sadece 399 adet üretilecek. Otomobil, 1.6 milyon dolara satılacak.</p>
      <figure>
        <img src="https://i.pstimaj.com/img/75/640x0/5dce396e66a97cd1033b5fa7"/>
      </figure>
      <h3>
        <a href="https://www.posta.com.tr/haberler/ucan-motosiklet">Uçan motosiklet</a>
      </h3>
      <p>Dünyaca ünlü jet kanatları motoru üreten ABD’li JPA şirketi, ‘uçan motosiklet’ tasarladı. ‘Speeder’ isimli bu motosikletin dört turbojet motoru var. 22 dakika kadar uçuyor. Saatte 241 km hıza çıkabiliyor. Yerden 4 bin 572 metreye kadar yükselebiliyor. Aracın üretilmesi için gereken kaynak toplandı. Motosikleti kullanmak için pilotluk lisansı gerekmeyecek.</p>
      <figure>
        <img src="https://i.pstimaj.com/img/75/640x0/5dce398fae298b36333bd197"/>
      </figure>
      <p>
        <b>POSTA</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/diyabet-hastalarinin-tedavisine-aile-destegi-2219499">
          <img src="https://i.pstimaj.com/img/100/180x95/5dce510d66a97cd102ec4ae0"/>
        </a>
      </figure>
      <p>
        <a href="https://www.posta.com.tr/diyabet-hastalarinin-tedavisine-aile-destegi-2219499">1 Diyabet hastalarının tedavisine, aile desteği</a>
      </p>
      <figure>
        <a href="https://www.posta.com.tr/aleyna-tilki-nasil-bu-kadar-guzelim-2219491">
          <img src="https://i.pstimaj.com/img/100/180x95/5dce4f5b66a97cd1033b5fc8"/>
        </a>
      </figure>
      <p>
        <a href="https://www.posta.com.tr/aleyna-tilki-nasil-bu-kadar-guzelim-2219491">2 Aleyna Tilki: Nasıl bu kadar güzelim</a>
      </p>
      <figure>
        <a href="https://www.posta.com.tr/sezin-erbil-duygulandirdi-sen-kahramanimsin-babam-2219489">
          <img src="https://i.pstimaj.com/img/100/180x95/5dce4d0c66a97cd102ec4ad2"/>
        </a>
      </figure>
      <p>
        <a href="https://www.posta.com.tr/sezin-erbil-duygulandirdi-sen-kahramanimsin-babam-2219489">3 Sezin Erbil duygulandırdı: Sen kahramanımsın babam</a>
      </p>
      <figure>
        <a href="https://www.posta.com.tr/kisirliga-neden-olabilecek-5-sey-2219488">
          <img src="https://i.pstimaj.com/img/100/180x95/5dce492c66a97cd1033b5fb6"/>
        </a>
      </figure>
      <p>
        <a href="https://www.posta.com.tr/kisirliga-neden-olabilecek-5-sey-2219488">4 Kısırlığa neden olabilecek 5 şey</a>
      </p>
      <figure>
        <a href="https://www.posta.com.tr/tum-gece-telefonda-oyun-oynayan-adam-kor-oldu-2219480">
          <img src="https://i.pstimaj.com/img/100/180x95/5dce446c66a97cd00471063f"/>
        </a>
      </figure>
      <p>
        <a href="https://www.posta.com.tr/tum-gece-telefonda-oyun-oynayan-adam-kor-oldu-2219480">5 Tüm gece telefonda oyun oynayan adam kör oldu</a>
      </p>
      <figure>
        <a href="https://www.posta.com.tr/mucize-doktor-10-bolumde-neler-yasandi-mucize-doktor-11-yeni-bolum-fragmani-2219479">
          <img src="https://i.pstimaj.com/img/100/180x95/5dce44a566a97cd004710641"/>
        </a>
      </figure>
      <p>
        <a href="https://www.posta.com.tr/mucize-doktor-10-bolumde-neler-yasandi-mucize-doktor-11-yeni-bolum-fragmani-2219479">6 Mucize Doktor 10. bölümde neler yaşandı? Mucize Doktor...</a>
      </p>
      <figure>
        <a href="https://www.posta.com.tr/ceylan-imaj-degistirdi-2219477">
          <img src="https://i.pstimaj.com/img/100/180x95/5dce4167ae298b36de54c199"/>
        </a>
      </figure>
      <p>
        <a href="https://www.posta.com.tr/ceylan-imaj-degistirdi-2219477">7 Ceylan imaj değiştirdi</a>
      </p>
      <figure>
        <a href="https://www.posta.com.tr/polis-kopekle-mudahale-etti-gostericiler-aslan-getirdi-2219476">
          <img src="https://i.pstimaj.com/img/100/180x95/5dce3dc966a97cd00471062c"/>
        </a>
      </figure>
      <p>
        <a href="https://www.posta.com.tr/polis-kopekle-mudahale-etti-gostericiler-aslan-getirdi-2219476">8 Polis köpekle müdahale etti, göstericiler aslan getird...</a>
      </p>
      <figure>
        <a href="https://www.posta.com.tr/hazal-kaya-ve-rachel-arazin-dogumuna-1-ay-kaldi-2219475">
          <img src="https://i.pstimaj.com/img/100/180x95/5dce3bf1ae298b36dddd3eba"/>
        </a>
      </figure>
      <p>
        <a href="https://www.posta.com.tr/hazal-kaya-ve-rachel-arazin-dogumuna-1-ay-kaldi-2219475">9 Hazal Kaya ve Rachel Araz'ın doğumuna 1 ay kaldı</a>
      </p>
      <figure>
        <a href="https://www.posta.com.tr/sinem-kobaldan-arkadasina-ogle-yemegi-2219474">
          <img src="https://i.pstimaj.com/img/100/180x95/5dce392466a97cd1033b5fa5"/>
        </a>
      </figure>
      <p>
        <a href="https://www.posta.com.tr/sinem-kobaldan-arkadasina-ogle-yemegi-2219474">10 Sinem Kobal'dan arkadaşına öğle yemeği</a>
      </p>
      <figure>
        <img src="https://i.pstimaj.com/img/78/90x50/5dca9a5966a97c34dae1d338"/>
      </figure>
      <p>SIRADAKİ HABER Tarihi yarımadanın 3 gerdanlığı</p>
    </article>
  </body>
</html>