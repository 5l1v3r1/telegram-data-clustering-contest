<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/viyna-na-donbasi-zaginuv-viyskoviy-novini-ukrajini-50053661.html"/>
    <meta property="og:site_name" content="НВ"/>
    <meta property="article:published_time" content="2019-11-15T05:08:00+00:00"/>
    <meta property="og:title" content="Ситуація на Донбасі: 15 обстрілів, загинув український військовий"/>
    <meta property="og:description" content="Протягом минулої доби в районі проведення операції Об'єднаних сил на Донбасі терористи 15 разів порушили режим припинення вогню."/>
  </head>
  <body>
    <article>
      <h1>Ситуація на Донбасі: 15 обстрілів, загинув український військовий</h1>
      <h2>Протягом минулої доби в районі проведення операції Об'єднаних сил на Донбасі терористи 15 разів порушили режим припинення вогню.</h2>
      <address>
        <time datetime="2019-11-15T05:08:00+00:00">15 Nov 2019, 05:08</time>
      </address>
      <p>Як <a href="https://www.facebook.com/pressjfo.news/photos/a.364697644022858/712452232580729/?type=3&amp;theater">повідомляє</a> прес-центр ООС, в районі відповідальності оперативно-тактичного угруповання Схід поблизу Кам’янки бойовики двічі вели вогонь з автоматичних та ручних протитанкових гранатометів і стрілецької зброї, двічі неподалік Пісків — з мінометів калібру 82 мм, станкових протитанкових гранатометів та великокаліберних кулеметів, в районі Новомихайлівки — з підствольних гранатометів і великокаліберних кулеметів, біля Широкиного і Гнутового — зі стрілецької зброї та автоматичних гранатометів, неподалік Красногорівки — з великокаліберних кулеметів та іншої стрілецької зброї.</p>
      <p>В районі відповідальності оперативно-тактичного угруповання Північ терористи зі стрілецької зброї та підствольних і ручних протитанкових гранатометів обстріляли українських військових поблизу Жолобка, неподалік Новолуганського і Луганського — з гранатометів різних систем та великокаліберних кулеметів, поблизу Майорська — з РПГ та великокаліберних кулеметів, двічі біля Новотошківського — з гранатометів різних систем і стрілецької зброї, у районі Оріхового — з мінометів калібру 82 мм, озброєння БМП-1, гранатометів різних систем та великокаліберних кулеметів.</p>
      <p>За минулу добу внаслідок обстрілів загинув один український військовий.</p>
      <p>З початку поточної доби терористи неподалік Новолуганського обстріляли українських військових з ручних протитанкових гранатометів і стрілецької зброї. Втрат немає.</p>
    </article>
  </body>
</html>