<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elperiodico.com/es/entre-todos/participacion/manca-dinteres-per-cultura-196034"/>
    <meta property="og:site_name" content="elPeriodico"/>
    <meta property="article:published_time" content="2019-11-15T05:30:00+00:00"/>
    <meta property="og:title" content="La creixent manca d'interès per la cultura"/>
    <meta property="og:description" content="Fa uns dies, en un missatge al seu perfil de Twitter, la filòsofa i escriptora&amp;#160;Montse Barderi&amp;#160;confessava que es trobava en una presentació del seu nou llibre 'La memòria de l'aigua' a Lleida i que hi havia&amp;#160;zero assistents. D'una banda, admiro la manera com ella parlava d'aquest esdeveniment -feia conya i es mostrava agraïda pel fet d'estar a la ciutat i poder conèixer-la encara més- però, de l'altra,&amp;#160;em sembla trist&amp;#160;que això passi. Llegir és un dels hàbits que ens permet&amp;#160;reflexionar&amp;#160;i, per tant, ens ajuda a&amp;#160;créixer. Escriure és un ofici i, com totes les professions, qui treballa necessita cobrar per a poder viure. No entenc, doncs, com podem&amp;#160;descuidar d'aquesta manera els escriptors&amp;#160;i les seves obres. Preguntem-nos per quin motiu les llibreries cada cop estan més buides i actuem en conseqüència. Amb les respostes potser ens adonaríem que és necessari apostar pel creixement de les persones i que&amp;#160;calen plans educatius i socials&amp;#160;que fomentin la cultura.…"/>
  </head>
  <body>
    <article>
      <h1>La creixent manca d'interès per la cultura</h1>
      <address><time datetime="2019-11-15T05:30:00+00:00">15 Nov 2019, 05:30</time> by <a rel="author">Núria Gilavert</a></address>
      <p>Fa uns dies, en un missatge al seu perfil de Twitter, la filòsofa i escriptora <b>Montse Barderi </b>confessava que es trobava en una presentació del seu nou llibre '<b>La memòria de l'aigua</b>' a Lleida i que hi havia <b>zero assistents</b>. D'una banda, admiro la manera com ella parlava d'aquest esdeveniment -feia conya i es mostrava agraïda pel fet d'estar a la ciutat i poder conèixer-la encara més- però, de l'altra, <b>em sembla trist</b> que això passi.<br/><br/>Llegir és un dels hàbits que ens permet <b>reflexionar</b> i, per tant, ens ajuda a <b>créixer</b>. Escriure és un ofici i, com totes les professions, qui treballa necessita cobrar per a poder viure. No entenc, doncs, com podem <b>descuidar d'aquesta manera els escriptors</b> i les seves obres. Preguntem-nos per quin motiu les llibreries cada cop estan més buides i actuem en conseqüència.<br/><br/>Amb les respostes potser ens adonaríem que és necessari apostar pel creixement de les persones i que <b>calen plans educatius i socials </b>que fomentin la cultura. Encara hi som a temps. Potenciem -d'una vegada- <b>l'esperit lector dels nens</b> en lloc d'obligar-los a llegir obres per a fer-ne treballs acadèmics. Fem-los viure el teatre i la poesia propiciant espais on crear. Fem-los jugar a ser artistes, escriptors, actors i directors de cinema...</p>
    </article>
  </body>
</html>