<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158430_1004.html"/>
    <meta property="og:site_name" content="Novsport"/>
    <meta property="article:published_time" content="2019-11-15T05:20:00+00:00"/>
    <meta property="og:title" content="Саутгейт: Спечелихме групата си без особено напрежение"/>
    <meta property="og:description" content="Трябва обаче да подобрим играта без топка, допълни треньорът на Англия"/>
  </head>
  <body>
    <article>
      <h1>Саутгейт: Спечелихме групата си без особено напрежение</h1>
      <address>
        <time datetime="2019-11-15T05:20:00+00:00">15 Nov 2019, 05:20</time>
      </address>
      <p>Селекционерът на Англия Гарет Саутгейт не скри задоволството си след разгромната победа със 7:0 над Черна гора на “Уембли”. Това беше успехът, който подпечата класирането на британците за финалите на Евро 2020.<br/> <br/>“Играхме комбинативно, подавахме си добре и хладнокръвно завършвахме головите ситуации, които създавахме. В миналото сме имали проблеми срещу отбори, които минават за аутсайдери и действат подчертано дефанзивно.<br/> <br/>Сега обаче разполагаме с футболисти, способни да се справят с всяка защита. Спечелихме групата си без особено напрежение”, заяви Саутгейт.<br/> <br/>“Разбира се, има и неща, които трябва да подобрим. Играта без топка е сред тях. Важното е, че работим и се стремим да се развиваме постоянно”, добави английският наставник.<br/> <br/>В последната си квалификация “трите лъва” ще гостуват на Косово в мач без значение и за двата отбора.</p>
      <p> </p>
    </article>
  </body>
</html>