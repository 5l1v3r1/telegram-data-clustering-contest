<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/741785"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T05:11:00+00:00"/>
    <meta property="og:title" content="พีทีทีสเตชั่น-อเมซอนคว้าแบรนด์ระดับโลก"/>
    <meta property="og:description" content="พีทีที สเตชั่น - คาเฟ่ อเมซอน คว้ารางวัลแบรนด์แห่งปีระดับโลก“เวิลด์ แบรนดิ้ง อวอร์ด”ต่อเนื่องปีที่ 3 สร้างความภูมิใจให้คนไทย นำแบรนด์ไทยเติบโตในต่างประเทศ    "/>
  </head>
  <body>
    <article>
      <h1>พีทีทีสเตชั่น-อเมซอนคว้าแบรนด์ระดับโลก</h1>
      <address>
        <time datetime="2019-11-15T05:11:00+00:00">15 Nov 2019, 05:11</time>
      </address>
      <p>
        <b>พีทีที สเตชั่น - คาเฟ่ อเมซอน คว้ารางวัลแบรนด์แห่งปีระดับโลก“เวิลด์ แบรนดิ้ง อวอร์ด”ต่อเนื่องปีที่ 3 สร้างความภูมิใจให้คนไทย นำแบรนด์ไทยเติบโตในต่างประเทศ    </b>
      </p>
      <p>น.ส.จิราพร ขาวสวัสดิ์ ประธานเจ้าหน้าที่บริหารและกรรมการผู้จัดการใหญ่ และนายสุชาติ ระมาศ รองกรรมการผู้จัดการใหญ่ธุรกิจค้าปลีก  บริษัท ปตท. น้ำมันและการค้าปลีก จำกัด (มหาชน) หรือโออาร์ ได้รับรางวัลเวิลด์ แบรนดิ้ง อวอร์ด ในฐานะแบรนด์แห่งปี (Brand of the Year : National Tier 2019 – 2020) ต่อเนื่องเป็นปีที่ 3 ทั้งแบรนด์ พีทีที สเตชั่น และแบรนด์ คาเฟ่ อเมซอน ณ สเตท อพาร์ทเมนท์ พระราชวังเคนซิงตัน ประเทศอังกฤษ โดยแบรนด์พีทีที สเตชั่น และแบรนด์คาเฟ่ อเมซอน ถือเป็นแบรนด์ไทยเพียงแบรนด์เดียวที่ได้รับรางวัลในหมวดธุรกิจสถานีบริการน้ำมัน และหมวดธุรกิจค้าปลีก – กาแฟ </p>
      <figure>
        <img src="https://www.dailynews.co.th/admin/upload/20191115/news_DnTQuUBROx123311_533.jpg?v=201911151411?v=8614"/>
      </figure>
      <p>ทั้งนี้งานเวิลด์ แบรนดิ้ง อวอร์ด จัดขึ้นเพื่อมอบรางวัลให้กับแบรนด์ชั้นนำจากทั่วโลกที่ได้รับการคัดเลือกจากคณะกรรมผู้ทรงคุณวุฒิของ เวิลด์ แบรนดิ้ง ฟอรั่ม โดยพิจารณาคัดเลือกจากเกณฑ์ 3 ด้าน ได้แก่ การประเมินคุณค่าของแบรนด์  (Brand Valuation) การได้รับการยอมรับจากสาธารณชนผ่านระบบออนไลน์ และผลการวิจัยผู้บริโภคในตลาดนั้น ๆ </p>
      <figure>
        <img src="https://www.dailynews.co.th/admin/upload/20191115/news_QrTgZOZAyu123325_533.jpg?v=201911151411?v=2733"/>
      </figure>
      <p>อย่างไรก็ตามปัจจุบันกลุ่มธุรกิจน้ำมันของโออาร์ ครองส่วนแบ่งตลาดรวมน้ำมันเป็นอันดับ 1 ในประเทศมายาวนานกว่า 26 ปี โดยมีธุรกิจที่โดดเด่น ได้แก่ สถานีบริการน้ำมัน พีทีที สเตชั่น ซึ่งมีจำนวนสถานีบริการน้ำมันฯ ครอบคลุมทั่วประเทศรวมกว่า  1,850 แห่ง และในประเทศลาว  กัมพูชา  ฟิลิปปินส์ และเมียนมา รวมกว่า 280  แห่ง  อีกทั้งยังมีธุรกิจร้านกาแฟ คาเฟ่ อเมซอน ที่ได้รับการตอบรับจากผู้บริโภคทั้งในประเทศและต่างประเทศเป็นอย่างดี โดยมีจำนวนสาขาในประเทศรวมกว่า 2,800 สาขา และในประเทศลาว กัมพูชา  ฟิลิปปินส์ เมียนมา  สิงคโปร์  มาเลเซีย จีน ญี่ปุ่น และโอมาน รวมกว่า 200 สาขา การได้รับรางวัลรางวัลเวิลด์ แบรนดิ้ง อวอร์ด ในครั้งนี้นับเป็นอีกหนึ่งความสำเร็จของ โออาร์  ในการมุ่งมั่นพัฒนาคุณภาพของผลิตภัณฑ์และบริการให้ได้มาตรฐานจนเป็นที่ยอมรับในเวทีชั้นนำระดับโลก  แสดงถึงศักยภาพและความพร้อมของ  โออาร์  ในการนำพาแบรนด์ไทยไปเติบโตในต่างประเทศ  สร้างชื่อเสียงให้กับประเทศ และนำมาซึ่งความภาคภูมิใจให้กับคนไทย </p>
      <figure>
        <img src="https://www.dailynews.co.th/admin/upload/20191115/news_ZWndIXYVWU123344_533.jpg?v=201911151411?v=8730"/>
      </figure>
      <p> </p>
    </article>
  </body>
</html>