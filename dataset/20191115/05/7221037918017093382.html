<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/alisandan-mahsun-kirmizigule-yine-ortalik-karisacak/926945"/>
    <meta property="og:site_name" content="medya faresi"/>
    <meta property="article:published_time" content="2019-11-15T05:47:00+00:00"/>
    <meta property="og:title" content="Alişan'dan Mahsun Kırmızıgül'e: Yine ortalık karışacak"/>
    <meta property="og:description" content="Alişan, Şubat 2019’da doğan oğlu Burak ile önceki gün Nişantaşı’ndaydı."/>
  </head>
  <body>
    <article>
      <h1>Alişan'dan Mahsun Kırmızıgül'e: Yine ortalık karışacak</h1>
      <h2>Alişan, Şubat 2019’da doğan oğlu Burak ile önceki gün Nişantaşı’ndaydı.</h2>
      <address>
        <time datetime="2019-11-15T05:47:00+00:00">15 Nov 2019, 05:47</time>
      </address>
      <p>Güzel havanın tadını çıkaran türkücü, yeni bir şarkı aradığını ve meslektaşlarının iyi bir esere dünyanın parasını verdiğini söyledi. Sonra söz döndü dolaştı yaklaşık 20 yıldır dargın olduğu Mahsun Kırmızıgül’e geldi.</p>
      <h3>Açtı ağzını, yumdu gözünü</h3>
      <p>Habercilerin “Müzik hayatına geri dönüyormuş, ne düşünüyorsunuz?” sorusuna önce yanıt vermek istemedi. Sonra dayanamayıp açtı ağzını, yumdu gözünü.</p>
      <h3>'Onunla hiçbir zaman ağabey-kardeş olmadık'</h3>
      <p>Alişan şunları söyledi: “Sevmediğim için hakkında konuşmak istemiyorum aslında. Ama Mahsun çok döndüğü için her yere dönebilir. Yarın sinemaya, ertesi gün başka yere. Baktı para yok, hop yine döner. Onunla hiçbir zaman ağabey-kardeş olmadık”</p>
      <h3>'Beni tehdit etmişti'</h3>
      <p>Alişan daha önce Mahsun Kırmızıgül için “Benim hayatımda hiçbir yeri yok. Ne sevgi duyarım, ne saygı. Zamanında beni, hayranlarını üzerime salmakla tehdit etmişti” demişti.</p>
      <p>
        <b>Ali Keser/ POSTA</b>
      </p>
    </article>
  </body>
</html>