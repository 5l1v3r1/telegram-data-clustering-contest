<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/15/marcello-lippi-dimissioni-cina/"/>
    <meta property="og:site_name" content="Il Post"/>
    <meta property="article:published_time" content="2019-11-15T09:16:22+00:00"/>
    <meta property="og:title" content="Marcello Lippi si è dimesso da allenatore della nazionale di calcio cinese"/>
    <meta property="og:description" content="Marcello Lippi ha presentato le sue dimissioni da allenatore della nazionale di calcio cinese poco dopo la sconfitta subita giovedì sera contro la Siria nelle Qualificazioni asiatiche ai Mondiali del 2022. La sconfitta (2-1) ha complicato ma non compresso la qualificazione della Cina ai Mondiali, che manca da"/>
  </head>
  <body>
    <article>
      <h1>Marcello Lippi si è dimesso da allenatore della nazionale di calcio cinese</h1>
      <address>
        <time datetime="2019-11-15T09:16:22+00:00">15 Nov 2019, 09:16</time>
      </address>
      <p>Marcello Lippi ha presentato le sue dimissioni da allenatore della nazionale di calcio cinese poco dopo la sconfitta subita giovedì sera contro la Siria nelle Qualificazioni asiatiche ai Mondiali del 2022. La sconfitta (2-1) ha complicato ma non compromesso la qualificazione della Cina ai Mondiali, che manca da diciassette anni. Lippi però ha definito inammissibile l’atteggiamento mostrato dalla squadra negli ultimi tempi e al termine della conferenza stampa ha lasciato Dubai — dove la nazionale siriana gioca le partite casalinghe — ed è tornato subito in Italia. Durante il suo periodo da allenatore della Cina, Lippi è stato uno dei tecnici più pagati al mondo. La federazione cinese dovrà ora trovare un sostituto per le quattro partite di qualificazione che le restano da giocare.</p>
      <figure>
        <iframe data-src="https://twitter.com/titan_plus/status/1195022576679931906?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>