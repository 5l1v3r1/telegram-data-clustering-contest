<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/v-ukrayini-ochikuyetsya-pogirshennya-pogodi-329736_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T09:56:00+00:00"/>
    <meta property="og:title" content="В Україні очікується погіршення погоди"/>
    <meta property="og:description" content="Температура повітря в деяких регіонах країни знизиться до +7."/>
  </head>
  <body>
    <article>
      <h1>В Україні очікується погіршення погоди</h1>
      <h2>Температура повітря в деяких регіонах країни знизиться до +7.</h2>
      <address>
        <time datetime="2019-11-15T09:56:00+00:00">15 Nov 2019, 09:56</time>
      </address>
      <p>У п'ятницю, 15 листопада, очікується погіршення <b><a href="https://dt.ua/UKRAINE/nayblzhchimi-dnyami-na-ukrayinciv-chekaye-tepla-pogoda-329491_.html">погодних умов</a></b> в більшості областей України. Про це повідомляє прес-служба Державної служби з надзвичайних ситуацій.</p>
      <p>"За прогнозами Укргідрометцентру, 15 листопада у східних, Запорізькій та Херсонській областях пориви вітру 15-20 м / с (I рівень небезпеки, жовтий)",– йдеться в повідомленні.</p>
      <p>Температура повітря знизиться в деяких регіонах країни до +7°. Найхолодніше буде в центрі країни. В цьому регіоні температура становитиме до +9°, буде хмарно, але опадів не передбачається.</p>
      <p>На заході України до +11° невеликий дощ. На сході буде до +10°, без опадів, а у південних регіонах – до +16°.</p>
      <p>"15 листопада у східних, Запорізькій та Херсонській областях пориви вітру 15-20 м/с (перший рівень небезпеки, жовтий)", – додали в Укргідрометцентрі.</p>
      <p>
        <b>У Києві в п'ятницю +8...+10°, опадів не очікується, але день буде хмарним.</b>
      </p>
      <p>Раніше завідуюча відділом синоптичної метеорології Українського гідрометеорологічного інституту Віра Балабух розповіла про те, що <b><a href="https://dt.ua/UKRAINE/meteorolog-rozpovila-yakoyu-bude-cogorichna-zima-v-ukrayini-327816_.html">зима 2019-2020 років буде переважно теплою</a> </b>з великою кількістю днів з плюсовою температурою, більшою, ніж у попередні роки.</p>
      <p> </p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>