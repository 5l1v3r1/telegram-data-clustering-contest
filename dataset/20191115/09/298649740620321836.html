<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/15/zaia-dice-che-a-venezia-si-contano-danni-per-centinaia-di-milioni-di-euro-top10_20191115_101448/"/>
    <meta property="og:site_name" content="Askanews"/>
    <meta property="article:published_time" content="2019-11-15T09:14:48+00:00"/>
    <meta property="og:title" content="Zaia dice che a Venezia si contano danni per centinaia di milioni di euro"/>
    <meta property="og:description" content="Venezia, 15 nov. (askanews) – “La stima certa dei danni la faremo a bocce ferme. Dico che si tratta di decine, di centinaia di milioni di euro, questo è poco ma sicuro”. Lo ha dichiarato il presidente della Regione Veneto, Luca Zaia, nel corso del sopralluogo che sta effettuando a Venezia insieme al leader della […]"/>
  </head>
  <body>
    <article>
      <h1>Zaia dice che a Venezia si contano danni per centinaia di milioni di euro</h1>
      <h2>"La stima certa la faremo a bocce ferme"</h2>
      <address>
        <time datetime="2019-11-15T09:14:48+00:00">15 Nov 2019, 09:14</time>
      </address>
      <figure>
        <img src="http://www.askanews.it/wp-content/uploads/2019/11/20191115_101437_43E812F0.jpg"/>
      </figure>
      <p>Venezia, 15 nov. (askanews) – “La stima certa dei danni la faremo a bocce ferme. Dico che si tratta di decine, di centinaia di milioni di euro, questo è poco ma sicuro”. Lo ha dichiarato il presidente della Regione Veneto, Luca Zaia, nel corso del sopralluogo che sta effettuando a Venezia insieme al leader della Lega Matteo Salvini.</p>
      <p>“Qui non la si risolve con 50, 100 milioni di euro. Ve lo dico per l’esperienza che ho da commissario” ha concluso Zaia.</p>
      <p>Ieri il Consiglio dei ministri ha approvato la dichiarazione di emergenza per Venezia e ha stanziato i primi 20 milioni di euro per fare fronte ai danni. “Deliberato in Cdm lo stato di emergenza per Venezia. Stanziati 20 milioni, i primi fondi per gli interventi più urgenti, a sostegno della città e della popolazione. Al lavoro per il piano per gli indennizzi a privati e commercianti e per rifinanziare la legge speciale per Venezia”. Così ha scritto in un tweet il presidente del Consiglio, Giuseppe Conte, al termine della riunione del governo.</p>
      <p>Fdm/Int9</p>
    </article>
  </body>
</html>