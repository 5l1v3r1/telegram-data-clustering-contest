<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/15/galaxy-s9-plus-nuovo-aggiornamento-682063/"/>
    <meta property="og:site_name" content="AndroidWorld"/>
    <meta property="article:published_time" content="2019-11-15T09:13:35+00:00"/>
    <meta property="og:title" content="Galaxy S9 e Galaxy S9+ si aggiornano per la seconda volta a novembre, ma il changelog è un mistero"/>
    <meta property="og:description" content="Galaxy S9 e Galaxy S9+ si stanno aggiornando in queste ore, ricevendo le nuove patch di sicurezza di novembre 2019...."/>
  </head>
  <body>
    <article>
      <h1>Galaxy S9 e Galaxy S9+ si aggiornano per la seconda volta a novembre, ma il changelog è un mistero</h1>
      <address><time datetime="2019-11-15T09:13:35+00:00">15 Nov 2019, 09:13</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p><a href="https://www.androidworld.it/tag/samsung-galaxy-s9/">Galaxy S9 e Galaxy S9+</a> si stanno aggiornando in queste ore, ricevendo le nuove <b>patch di sicurezza di novembre 2019</b>. No, non si tratta di un <i>déjà vu</i>, ma di un <b>aggiornamento tutto nuovo</b>, anche se non è ben chiaro quali siano le novità in dote.</p>
      <p>Se ben ricordate infatti, una decina di giorni fa gli smartphone top di gamma di Samsung per il 2018 avevano <a href="https://www.androidworld.it/2019/11/05/samsung-patch-sicurezza-novembre-2019-dettagli-678313/">già ricevuto le più recenti dotazioni di sicurezza</a>, includendo nel <i>changelog</i> anche miglioramenti per la fotocamera. Ora però, a partire dai Paesi Bassi è iniziato il rilascio di un <b>nuovo firmware</b>, numero di versione rispettivamente <b>G960FXXU7CSK1</b> e <b>G965FXXU7CSK1</b>, che riporta però lo stesso <i>changelog</i>.</p>
      <p>In realtà, Samsung non è nuova ad errori nella compilazione dei <i>changelog</i>, in particolare tendere a riproporre quello dell’aggiornamento precedente. Fra l’altro, la presenza della<b> lettera U</b> nel nome del firmware, subito dopo XX, lascia intendere che si tratti di un aggiornamento non soltanto finalizzato ad aggiornare le patch di sicurezza, quindi <b>qualche novità più sostanziosa</b> dovrebbe esserci. Fateci sapere nei <b>commenti</b> se qualcuno di voi l’ha rintracciata.</p>
      <p>Via: <a href="https://www.galaxyclub.nl/nieuws/samsung-galaxy-s9-krijgt-tweede-update-van-de-maand-voor-betere-camera/">Galaxy Club</a></p>
    </article>
  </body>
</html>