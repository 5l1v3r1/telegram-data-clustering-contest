<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-construct/volumul-lucrarilor-de-constructie-a-crescut-cu-27-9-pe-serie-bruta-in-primele-noua-luni-din-an-18588425"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-15T09:04:04+00:00"/>
    <meta property="og:title" content="Volumul lucrărilor de construcţie a crescut cu 27,9% pe serie brută în primele nouă luni din an"/>
    <meta property="og:description" content="Pe elemente de structură, în primele nouă luni din acest an, au avut loc creşteri la construcţiile noi (+34,0%), la lucrările de întreţinere şi reparaţii curente (+22,0%) şi la lucrările de reparaţii capitale (+0,8%)."/>
  </head>
  <body>
    <article>
      <h1>Volumul lucrărilor de construcţie a crescut cu 27,9% pe serie brută în primele nouă luni din an</h1>
      <address><time datetime="2019-11-15T09:04:04+00:00">15 Nov 2019, 09:04</time> by <a rel="author" href="https://www.zf.ro/autor/mihai-gongoroi" target="_blank">Mihai Gongoroi</a></address>
      <p>Pe elemente de structură, în primele nouă luni din acest an, au avut loc creşteri la construcţiile noi (+34,0%), la lucrările de întreţinere şi reparaţii curente (+22,0%) şi la lucrările de reparaţii capitale (+0,8%).</p>
      <p>Pe obiecte de construcţii, ca serie brută, au avut loc creşteri ale volumului de lucrări de construcţii astfel: clădirile nerezidenţiale cu 38,3%, clădirile rezidenţiale cu 32,1% şi la lucrările de construcţii inginereşti cu 20,1%.</p>
      <p>Ca serie ajustată în funcţie de numărul de zile lucrătoare şi de sezonalitate, volumul total al lucrărilor de construcţii a crescut cu 22,1%, în primele nouă luni din an comparativ cu perioada similară din 2018, creştere reflectată în volumul lucrărilor de construcţii noi cu 29,2%, lucrărilor de întreţinere şi reparaţii curente cu 14,2% şi al lucrărilor de reparaţii capitale cu 1,3%.</p>
      <p>Pe obiecte de construcţii, seria ajustată în funcţie de numărul de zile lucrătoare şi de sezonalitate evidenţiază creşterea volumului lucrărilor de construcţii la clădirile nerezidenţiale cu 33,7%, clădirile rezidenţiale cu 30,2% şi la construcţiile inginereşti cu 13,7%.</p>
      <p>În luna septembrie 2019 comparativ cu august 2019, volumul total al lucrărilor de construcţii a crescut, ca serie brută, cu 2,8%, creştere evidenţiată la lucrările de întreţinere şi reparaţii curente (+18,1%) şi la lucrările de reparaţii capitale (+8,2%). Lucrările de construcţii noi au scăzut cu 2,8%.</p>
      <p>Pe obiecte de construcţii, seria brută indică o creştere a volumului construcţiilor inginereşti cu 5,9% şi a clădirilor nerezidenţiale cu 0,7%. Volumul lucrărilor de construcţii a scăzut la clădirile rezidenţiale cu 2,3%.</p>
      <p>Ca serie ajustată în funcţie de numărul de zile lucrătoare şi de sezonalitate, volumul total al lucrărilor de construcţii a scăzut cu 3,4%. Volumul lucrărilor de construcţii noi şi al lucrărilor de reparaţii capitale a scăzut cu 9,2%, respectiv cu 1,7%. Creşterea s-a evidenţiat la lucrările de întreţinere şi reparaţii curente (+3,1%).</p>
      <p>Pe obiecte de construcţii, seria ajustată în funcţie de numărul de zile lucrătoare şi de sezonalitate indică o scădere a volumului lucrărilor de construcţii la clădirile rezidentiale cu 12,4%, clădirile nerezidenţiale cu 12,1% şi la lucrările de construcţii inginereşti cu 0,3%.</p>
      <p>În septembrie 2019 comparativ cu septembrie 2018, volumul total al lucrărilor de construcţii, ca serie brută, a crescut cu 30,5%. Pe elemente de structură au fost înregistrate creşteri ale volumului lucrărilor de întreţinere şi reparaţii curente (+44,3%) şi lucrărilor de construcţii noi (+32,0%). Lucrările de reparaţii capitale au scăzut cu 5,6%.</p>
      <p>Pe obiecte de construcţii, seria brută evidenţiază creşteri ale volumului lucrărilor de construcţii astfel: construcţii inginereşti cu 39,2%, clădiri nerezidenţiale cu 28,0% şi la clădiri rezidenţiale cu 13,3%.</p>
      <p>Pe obiecte de construcţii, seria brută evidenţiază creşteri ale volumului lucrărilor de construcţii astfel: construcţii inginereşti cu 39,2%, clădiri nerezidenţiale cu 28,0% şi la clădiri rezidenţiale cu 13,3%.</p>
      <p>Pe obiecte de construcţii, seria ajustată în funcţie de numărul de zile lucrătoare şi de sezonalitate indică creşteri ale volumului lucrărilor de construcţii astfel: construcţiile inginereşti (+35,8%), clădirile nerezidenţiale (+27,8%) şi la clădirile rezidenţiale (+13,9%).</p>
    </article>
  </body>
</html>