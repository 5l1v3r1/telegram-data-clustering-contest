<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/15/amerikan-basini-erdoganin-izlettigi-video-ikna-edici-degildi"/>
    <meta property="og:site_name" content="euronews"/>
    <meta property="article:published_time" content="2019-11-15T09:17:54+00:00"/>
    <meta property="og:title" content="Amerikan basını: Erdoğan'ın izlettiği video 'ikna edici' değildi"/>
    <meta property="og:description" content="Cumhurbaşkanı Recep Tayyip Erdoğan ABD ziyareti sırasında Başkan Donald Trump ve senatörlere izlettiği videoyle ilgili olarak, &quot; Trump'ın videodan etkilendi&quot; dedi."/>
  </head>
  <body>
    <article>
      <h1>Amerikan basını: Erdoğan'ın izlettiği video 'ikna edici' değildi</h1>
      <address><time datetime="2019-11-15T09:17:54+00:00">15 Nov 2019, 09:17</time> by <a rel="author">euronews </a></address>
      <p>Cumhurbaşkanı Recep Tayyip Erdoğan ABD ziyareti sırasında Başkan Donald Trump ve senatörlere izlettiği video ilgili olarak "Bu videoyu izledikten sonraki tavırlarında, bana göre en önemli hava Sayın Başkan'da oldu. O bayağı etkilendi." dedi.</p>
      <p>Gazetecilerin konuyla ilgili sorularını yanıtlayan Erdoğan, "Bu videoyu izledikten sonraki tavırlarında, bana göre en önemli hava Sayın Başkan'da oldu. O bayağı etkilendi. Diğerleri de zaten Abdi Şahin olayına farklı baktıkları için onu hala sahiplenmeye çalışıyorlar ve en önemlisi de olaya hâlâ “Türkiye Kürtlere karşıymış” gibi bakıyorlar. Benim parlamentomda 50 tane Kürt milletvekilim var. Olaya bir de buradan bakın" şeklinde konuştu.</p>
      <ul>
        <li>
          <a href="https://tr.euronews.com/2019/11/14/trump-erdogan-gorusmesi-buzlar-cozuldu-mu">Trump-Erdoğan görüşmesi: Buzlar çözüldü mü?</a>
        </li>
        <li>
          <a href="https://tr.euronews.com/2019/11/13/canli-anlatim-cumhurbaskani-erdogan-amerika-birlesik-devletlerinde">Erdoğan ile Trump arasındaki kritik zirvede neler yaşandı?</a>
        </li>
      </ul>
      <h3>Amerikan basını: Video 'ikna edici' değildi</h3>
      <p>Ancak Amerikan Axios haber sitesi, Oval Ofis'teki senatörler toplantısında bulunan 3 kaynağına dayandırdığı haberinde, toplantı sırasında Erdoğan’ın izlettirdiği video 'ikna edici değildi' yorumunda bulundu.</p>
      <p>CNN televizyonu da Cumhuriyetçi senatörlere dayandırdığı haberinde Cumhurbaşkanı Erdoğan'ın izlettirdiği videonun 'gerçeküstü' olarak olarak yorumlandığını <a href="https://edition.cnn.com/2019/11/14/politics/trump-gop-senators-erdogan/index.html">aktardı</a>.</p>
      <p>Axios sitesi ayrıca toplantı sırasında Barış Pınarı Harekatı'na en ağır tepkiyi veren senatörlerden biri olan Lindsey Graham ile Erdoğan arasında bir 'sürtüşme' yaşandığını yazdı.</p>
      <p>Cumhuriyetçi Graham’ın sürtüşmeyi doğruladığını belirten site haberinde senatörün açıklamasına da yer verdi;</p>
      <p>"Türkiye’nin IŞİD’i yok etmek için daha fazla mücadele ettiği tezini, ısrarla kabul etmedim. Türkiye’ye çoğunluğu Kürt 10 bin SDF savaşçısının IŞİD’le savaşırken öldüğünü ve Amerika’nın bunu asla unutmayacağını ve onları terk etmeyeceğini söyledim"</p>
      <figure>
        <iframe data-src="https://twitter.com/euronewses/status/1194962402850283523" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Videoyu iletişim Bakanı Fahrettin Altun paylaşmıştı</h3>
      <p>İletişim Bakanı Fahrettin Altun, geçtiğimiz gün Erdoğan'ın, Washington ziyaretinde ABD Başkanı Donald Trump ve Amerikalı senatörlere izlettiği videoyu sosyal medya hesabından paylaştı.</p>
      <p>Altun, videoya ilişkin Twitter'dan yaptığı paylaşımda, "Cumhurbaşkanı Erdoğan tarafından dün Beyaz Saray'daki görüşmede Başkan Trump ve ABD'li senatörlere izletilen video. Videoda 'Mazlum Kobani' kod adlı teröristin işlediği katliamlar detaylarıyla anlatılıyor." ifadelerini kullandı.</p>
      <p>Fahrettin Altun'un İngilizce altyazıyla paylaştığı videoda, son yıllarda Aynularab'da (Kobani) düzenlenen terör saldırılarının arkasında olan terör örgütü YPG/PKK'nın elebaşlarından "Mazlum Kobani" kod adlı terörist Ferhat Abdi Şahin'in işlediği katliamlardan örnekler yer alıyor.</p>
    </article>
  </body>
</html>