<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/mobilna-telefonija/dogodki-in-obvestila/tu-je-prvi-prepogljiv-telefon-motorola-razr.html?RSS4f7f91d0b0777c7ffe9d07b75dc3b427"/>
    <meta property="og:site_name" content="Računalniške novice"/>
    <meta property="article:published_time" content="2019-11-15T09:11:00+00:00"/>
    <meta property="og:title" content="Tu je prvi prepogljiv telefon Motorola Razr!"/>
    <meta property="og:description" content="Letos med proizvajalci pametnih mobilnih telefonov prevladuje predvsem zaslon brez robov in brez nadležnih rež. Poleg tega so se pojavili tudi telefoni z zanimivimi oblikami."/>
  </head>
  <body>
    <article>
      <h1>Tu je prvi prepogljiv telefon Motorola Razr!</h1>
      <address>
        <time datetime="2019-11-15T09:11:00+00:00">15 Nov 2019, 09:11</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/fleksibilna-motorola-razr-i-sluzbeno-predstavljena_xeuisi.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/fleksibilna-motorola-razr-i-sluzbeno-predstavljena_dee1p1.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/fleksibilna-motorola-razr-i-sluzbeno-predstavljena_-wzucp.jpg"/>
        </figure>
        <figcaption>Novi Motorola Razr je že navdušil mnoge!</figcaption>
      </slideshow>
      <p>Letos med proizvajalci pametnih mobilnih telefonov prevladuje predvsem zaslon brez robov in brez nadležnih rež. Poleg tega so se na trgu pojavili tudi telefoni z nenavadnimi oblikami in celo prepogljivi pametnih mobilni telefoni Android, ki so navdušili mnoge. Tu pa je celotno konkurenco z novim izdelkom prekosilo podjetje Motorola, saj je njihov prvi prepogljivi pametni mobilnih teflon družine Razr dejansko nekaj izjemnega in posebnega.</p>
      <p>Preklopni Motorola Razr bo navdušil mnoge, saj ko je prepognjen je kvadratne oblike, kar pomeni, da se povsem prilega žepu hlač ali majice. Kljub temu je novost opremljena s kar 15,7-centimetrskim oziroma 6,2-palčnim zaslonom OLED, ki ima razmerje stranic 21 proti 9 in prikazuje slike z ločljivostjo 2.142 x 876 slikovnih točk. Sprednji zaslon z razmerjem stranic 4 proti 3 in velikosti 6,9-centimetrov oziroma 2,7-palcev pa je opremljen z zaslonom 800 x 600 slikovnih točk. Tega pred poškodbami ščiti zaščitno steklo Gorilla Glass.</p>
      <p>Preostala strojna oprema prepogljivega pametnega mobilnega telefona Motorola Razr obsega še mobilni procesor Qualcomm Snapdragon 710, šest gigabajtov sistemskega pomnilnika in 128 gigabajtov prostora za shranjevanje podatkov. Dovolj dolgo avtonomijo delovanja mu zagotavlja baterija zmogljivosti 2.510 miliamper ur, ki joj polnimi preko vmesnika USB-C in hitrega polnilca moči 15 vatov. Bralnik prstnih odtisov je postavljen spreda, namesto klasične kartice SIM pa je tu na voljo sistem eSIM.</p>
      <p>Prvi preklopni pametni mobilni telefon podjetja Motorola bo mogoče kupiti v Združenih državah Amerike in na nekaterih evropskih trgih že decembra letos. Novost pričakovano ne bo poceni, saj se bo njena maloprodajna cena gibala okoli preračunanih 1.360 evrov.</p>
      <figure>
        <iframe src="https://www.youtube.com/embed/UCv7qwuLpHs" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.motorola.com/us/home">Motorola</a></footer>
    </article>
  </body>
</html>