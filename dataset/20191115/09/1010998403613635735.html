<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/predavania/tazi-sutrin/sastezateli-bez-basejn-deca-v-pleven-trenirat-samo-kasno-vecher.html"/>
    <meta property="og:site_name" content="bTV Новините"/>
    <meta property="article:published_time" content="2019-11-15T09:35:00+00:00"/>
    <meta property="og:title" content="Състезатели без басейн: Деца в Плевен тренират само късно вечер"/>
    <meta property="og:description" content="Родители, община и наемател не могат да се разберат кога да влизат в единствения басейн в града"/>
  </head>
  <body>
    <article>
      <h1>Състезатели без басейн: Деца в Плевен тренират само късно вечер</h1>
      <h2>Родители, община и наемател не могат да се разберат кога да влизат в единствения басейн в града</h2>
      <address><time datetime="2019-11-15T09:35:00+00:00">15 Nov 2019, 09:35</time> by <a rel="author" href="https://btvnovinite.bg/author/?author=2001724" target="_blank">Десислава Ризова</a></address>
      <figure>
        <video src="https://vid.btv.bg/btvnews/2019/11/15/basein_1573803306-1.mp4"/>
      </figure>
      <p>Деца тренират плуване в 22:00 часа вечерта. В Плевен тренировките на 300 деца зависи от това дали ще се разберат родители, община и наемател как и кога да влизат в единствения басейн в града.</p>
      <p>Той е даден под наем преди пет години за общо 10 години. От лятото обаче започнали проблемите. Треньорите твърдят, че не ги допускат да тренират.</p>
      <p>„След две седмици започват държавните първенства и не можем да се готвим. А ние тук имаме и държавни шампиони”, каза Кирил Бъчваров, треньор по плуване.</p>
      <p>Картотекираните деца са 67, общо плуват 300. Част от тях и родителите им са готови да протестират. Заради конфликта около басейна кметът на Плевен Георг Спартански свика спешна среща, където след скандал страните почти се разбраха и започват да преговарят.</p>
      <p>„Компромисът е двете страни да свикнат с мисълта, че трябва да направят взаимни отстъпки, защото и най-лошото споразумение е по-добро от силовото решение”, каза Спартански.</p>
      <p>Според наемателя на басейна проблемът може да бъде решен и казва, че е допускал всеки да тренира, но при спазване на графици. Склонен е на компромис.</p>
      <p>Част от родителите казват, че за да заведат децата на плуване, карат 200 км до Козлодуй и обратно. Надяват се кризата да е зад гърба им.</p>
    </article>
  </body>
</html>