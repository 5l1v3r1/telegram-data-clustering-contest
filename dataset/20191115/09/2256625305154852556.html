<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158452_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-15T09:52:00+00:00"/>
    <meta property="og:title" content="Националите изравниха антирекорд след загубата от Парагвай"/>
    <meta property="og:description" content="Вижте подробностите"/>
  </head>
  <body>
    <article>
      <h1>Националите изравниха антирекорд след загубата от Парагвай</h1>
      <address><time datetime="2019-11-15T09:52:00+00:00">15 Nov 2019, 09:52</time> by <a rel="author">Христо Иванов</a></address>
      <p>Загубата от Парагвай снощи беше 12-и пореден мач без успех за представителния тим на страната ни.<br/><br/>Последната победа на "лъвовете" е от 13 октомври 2018 година - 2:1 срещу Кипър от турнира за Лигата на нациите.<br/><br/>Черната серия стартира три дни след това - на 16.10, когато паднахме с 0:1 от Норвегия в Осло в същия турнир. След това последваха още 6 поражения и 5 равенства.<br/><br/>Така националният ни отбор изравни антирекорд по поредни мачове без победа след Втората световна война. Дванадесет срещи без успех България записва и от 12.10.1977 г. до 4.08.1978 г.<br/><br/>Идната неделя "трикольорите" ще направят пореден опит да прекъснат лошата серия. От 19:00 часа е последната ни евроквалификация - домакинството на Чехия.</p>
    </article>
  </body>
</html>