<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/sluga-narodu-viklyuchila-skorohod-ta-polyakova-nazvana-prichina-50053691.html"/>
    <meta property="og:site_name" content="НВ"/>
    <meta property="article:published_time" content="2019-11-15T09:25:00+00:00"/>
    <meta property="og:title" content="У Слузі народу пояснили виключення Скороход та Полякова"/>
    <meta property="og:description" content="Глава партії Слуга народу Олександр Корнієнко заявив, що депутатів Анну Скороход та Антона Полякова виключили з фракції за неголосування за ті законопроекти, по яким є спільне рішення фракції."/>
  </head>
  <body>
    <article>
      <h1>У Слузі народу пояснили виключення Скороход та Полякова</h1>
      <h2>Глава партії Слуга народу Олександр Корнієнко заявив, що депутатів Анну Скороход та Антона Полякова виключили з фракції за неголосування за ті законопроекти, по яким є спільне рішення фракції.</h2>
      <address>
        <time datetime="2019-11-15T09:25:00+00:00">15 Nov 2019, 09:25</time>
      </address>
      <p>За його словами, депутати демонстрували відсутність командної роботи, повідомляє <a href="https://www.rbc.ua/rus/news/sluge-naroda-nazvali-prichinu-isklyucheniya-1573808603.html">РБК-Україна.</a></p>
      <p>«Я з ним (з Антоном Поляковим — ред.) особисто проводив діалоги та бесіди по дуже чутливих наших законопроектах. Це земля, це по розрахункових операторах — по ФОПам, це і № 1008 (щодо діяльності органів суддівського самоврядування, — ред.). Здається, він теж не голосував. Тобто по чутливих законах у нього була своя позиція і вона ідеологічно відрізнялася від фракції. тобто мова не про якісь дисциплінарні моменти, а якщо людина системно не погоджується з думкою фракції, навіщо нам бути разом?», — додав Корнієнко.</p>
      <p>Раніше повідомлялося, що <a href="https://nv.ua/ukr/ukraine/politics/sluga-narodu-viklyuchila-dvoh-nardepiv-novini-ukrajini-50053676.html">з фракції Слуга народу виключили народних депутатів Анну Скороход та Антона Полякова.</a></p>
      <p>Напередодні Анна <a href="https://nv.ua/ukr/ukraine/politics/nardep-skorohod-vlada-zatrimala-cholovika-pislya-moyeji-vidmovi-golosuvati-za-rinok-zemli-novini-ukrajini-50053503.html">Скороход з трибуни ВР заявила про те, що за дорученням одного з заступників Офісу президента (особу вона не розкрила), а також заступника генпрокурора Віталія Каська її чоловік, колишній власник російського банку Пушкіно Олексій Алякін був незаконно затриманий</a>.</p>
      <p>Скороход вважає, що це було реакцією влади на те, що вона голосувала проти відкриття ринку землі.</p>
      <p>Глава фракції Слуга народу Давид Арахамія заявляв, що <a href="https://nv.ua/ukr/ukraine/politics/skandal-v-sluzi-narodu-nardepa-annu-skorohod-viklyuchat-z-frakciji-novini-ukrajini-50053519.html">Анну Скороход виключать з фракції Слуги народу</a> після її звинувачень на адресу керівництва фракції і Офісу президента.</p>
      <p>Також він стверджував, що <a href="https://nv.ua/ukr/ukraine/politics/arahamiya-zvinuvativ-skorohod-u-habarnictvi-novini-ukrajini-50053524.html">Скороход нібито неодноразово пропонувала іншим депутатам гроші за «рішення» тих чи інших питань.</a></p>
      <p><a href="https://nv.ua/ukr/ukraine/politics/bogdan-viklikaye-do-sebe-deputativ-slugi-narodu-detali-50052958.html">Антон Поляков розповідав, що глава ОПУ Андрій Богдан викликав до себе в кабінет депутатів фракції</a> для дачі пояснень через відмову голосувати за законопроекти.</p>
      <p>Також він стверджував, що <a href="https://nv.ua/ukr/ukraine/politics/deputat-vid-slugi-narodu-zayaviv-shcho-yogo-zamoviv-kolega-po-frakciji-video-50050349.html">колега по фракції «замовив його кримінальному авторитету».</a></p>
    </article>
  </body>
</html>