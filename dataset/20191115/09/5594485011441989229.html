<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/sinoptik-ot-nimkh-prognozira-s-tochnost-do-dni-koga-idvat-studt-i-snegt_news709410.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T09:16:00+00:00"/>
    <meta property="og:title" content="Синоптик от НИМХ прогнозира с точност до дни кога идват студът и снегът"/>
    <meta property="og:description" content="След 20 дни очакваме температурата в София да доближи нулата, така че може да завали и сняг, каза Красимир Стоев"/>
  </head>
  <body>
    <article>
      <h1>Синоптик от НИМХ прогнозира с точност до дни кога идват студът и снегът</h1>
      <h2>След 20 дни очакваме температурата в София да доближи нулата, така че може да завали и сняг, каза Красимир Стоев</h2>
      <address>
        <time datetime="2019-11-15T09:16:00+00:00">15 Nov 2019, 09:16</time>
      </address>
      <p>https://blitz.bg/obshtestvo/sinoptik-ot-nimkh-prognozira-s-tochnost-do-dni-koga-idvat-studt-i-snegt_news709410.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573798440-rrrr.jpg"/>
      </figure>
      <p><b>"Днес преди обяд ще има ниска облачност или мъгла, но следобед температурите ще се повишат до 16-21 градуса. Валежи няма да има. В планините вчера дъждът премина в сняг и вече има тънка покривка и по високите части е заледено. </b><br/><br/>Днес предимно слънчево време, а през почивните дни - още по-хубаво време в планините. В равнинната част на страната очакваме мъгли - на повече места и все по-трайни". Това каза пред БНТ дежурният синоптик на НИМХ Красимир Стоев.</p>
      <p>"През преходните сезони най-голямата опасност в планините са ниските температури, заледяванията, които могат да се получат, както и голямата динамика на атмосферната циркулация", добави той.</p>
      <p>"Днес отново във Северна Италия, над Алпите ще паднат значителни валежи - над 50 л/кв. м Времето там е изключително динамично и опасно. В Алпите ще вали и сняг. При нас на Балканите температурите са много по-високи от обичайните за периода", обясни Стоев.</p>
      <p>"Нормално е през септември да не вали, но октомври и ноември действително сушата повече се задълбочи. Но ще започнат скоро периоди с повече валежи. До края на следващата седмица обилни валежи не се прогнозират. През началото на следващата седмица ще има леки превалявания на места и температурите леко ще паднат. След около 20-ина дни можем да говорим за температури, близки до обичайните", обясни той.</p>
      <p>"След 20 дни очакваме температурата в София да доближи нулата, така че може да завали и сняг", каза още синоптикът.</p>
    </article>
  </body>
</html>