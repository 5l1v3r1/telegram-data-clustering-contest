<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/s-teresa-attivata-lanagrafe-sanitaria-da-lunedi-nuovo-servizio-in-municipio.html"/>
    <meta property="og:site_name" content="Tempostretto"/>
    <meta property="article:published_time" content="2019-11-15T09:50:38+00:00"/>
    <meta property="og:title" content="S. Teresa. Attivata l’anagrafe sanitaria: da lunedì nuovo servizio in municipio"/>
    <meta property="og:description" content="Sottoscritto un protocollo d'intesa tra il Comune e l'Asp per l'apertura dell'anagrafe sanitaria al piano terra del palazzo municipale"/>
  </head>
  <body>
    <article>
      <h1>S. Teresa. Attivata l’anagrafe sanitaria: da lunedì nuovo servizio in municipio</h1>
      <address><time datetime="2019-11-15T09:50:38+00:00">15 Nov 2019, 09:50</time> by <a rel="author" href="https://www.tempostretto.it/author/gianluca-santisi" target="_blank">Gianluca Santisi</a></address>
      <p>
        <i>Sottoscritto un protocollo d'intesa con l'Asp per l'apertura dello sportello</i>
      </p>
      <p>S. TERESA – Anche la cittadina jonica, come altri comuni della provincia, offrirà, nuovi servizi inerenti l’<b>anagrafe sanitaria</b>.</p>
      <p>Grazie ad un protocollo d’intessa sottoscritto con l’Asp, da lunedì sarà possibile per i cittadini recarsi in municipio e svolgere operazioni come: <b>l’iscrizione, la variazione e la cancellazione dell’assistito; la scelta, la revoca o il cambio del medico di base; l’emissione del libretto sanitario; la verifica per l’emissione della tessera sanitaria</b>.</p>
      <p>“Desidero ringraziare l’Asp – ha dichiarato il sindaco Danilo Lo Giudice – per averci dato questa possibilità il cui iter è stato seguito dall’Assessore Domenico Trimarchi su proposta di una nostra concittadina Stefania Intilisano, che ovviamente ringrazio di cuore per questa lodevole iniziativa”.<br/><br/>Il primo cittadino ha rivolto anche un ringraziamento ai dipendenti dell’Asp Rosanna Aniceto e Antonio Arena che si sono occupati della formazione del personale comunale per l’espletamento del servizio.</p>
    </article>
  </body>
</html>