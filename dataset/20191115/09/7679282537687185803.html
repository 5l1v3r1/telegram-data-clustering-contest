<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/assembly-elections/jharkhand-assembly-election-2019/story-jharkhand-assembly-elections-2019-14-candidates-including-jdu-state-president-filed-nomination-2850296.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T09:18:29+00:00"/>
    <meta property="og:title" content="झारखंड विधानसभा चुनाव 2019: जदयू के प्रदेश अध्यक्ष समेत 14 प्रत्याशियों ने कराया नामांकन"/>
    <meta property="og:description" content="झारखंड विधानसभा चुनाव के पहले चरण के चुनाव के लिए जदयू के 13 प्रत्याशियों ने बुधवार को अपना नामांकन कराया। इनके साथ दूसरे चरण के चुनाव के लिए पार्टी के प्रदेश अध्यक्ष सालखन मुर्मू ने मंझगांव से अपना..."/>
  </head>
  <body>
    <article>
      <h1>झारखंड विधानसभा चुनाव 2019: जदयू के प्रदेश अध्यक्ष समेत 14 प्रत्याशियों ने कराया नामांकन</h1>
      <address><time datetime="2019-11-15T09:18:29+00:00">15 Nov 2019, 09:18</time> by <a rel="author">रांची। वरीय संवाददाता</a></address>
      <p>झारखंड विधानसभा चुनाव के पहले चरण के चुनाव के लिए जदयू के 13 प्रत्याशियों ने बुधवार को अपना नामांकन कराया। इनके साथ दूसरे चरण के चुनाव के लिए पार्टी के प्रदेश अध्यक्ष सालखन मुर्मू ने मंझगांव से अपना नामांकन कराया। मुख्यालय प्रभारी संजय सहाय ने बताया कि नामांकन के दौरान जदयू के सांसद चन्देश्वर प्रसाद चंद्रवंशी, विजय मांझी, गिरिधारी यादव, अजय मंडल, विधायक अशोक सिंह, कृष्णनंदन यादव आदि उपस्थित रहे।</p>
      <p>प्रदेश अध्यक्ष के अलावा लोहरदगा से दीपक उरांव, लातेहार से फूलचंद्र गंझू, डाल्टेजनगंज से शैलेंद्र कुमार, चतरा से केदार भुइयां, गढ़वा से डॉ. पतंजलि केसरी, भवनाथपुर से शकन्तला जायसवाल, गुमला से प्रदीप उरांव, मनिका से बुद्धेश्वर उरांव ने अपना नामांकन कराया<br/><br/>प्रदेश अध्यक्ष सालखन मुर्मू ने कहा कि जदयू का न्याय के साथ समावेशी विकास मुख्य एजेंडा है। महिला सशक्तिकरण के लिए शराबबंदी जरूरी है। पार्टी नीतीश कुमार के कार्यों और उनकी छवि को आधार बनाकर  चुनाव लड़ेगी।  <br/> </p>
    </article>
  </body>
</html>