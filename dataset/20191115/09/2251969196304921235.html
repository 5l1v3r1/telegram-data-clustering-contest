<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/15/parroco-derubato-mentre-celebra-la-messa/1325205/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-15T09:14:07+00:00"/>
    <meta property="og:title" content="Parroco derubato mentre celebra la messa"/>
    <meta property="og:description" content="TREIA - Malviventi in azione a Chiesanuova, nella parrocchia dei Santi Vito e Patrizio: portati via circa 600 euro, un computer e quattro telefoni cellulari"/>
  </head>
  <body>
    <article>
      <h1>Parroco derubato mentre celebra la messa</h1>
      <h2>TREIA - Malviventi in azione a Chiesanuova, nella parrocchia dei Santi Vito e Patrizio: portati via circa 600 euro, un computer e quattro telefoni cellulari</h2>
      <address><time datetime="2019-11-15T09:14:07+00:00">15 Nov 2019, 09:14</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F15%2Fparroco-derubato-mentre-celebra-la-messa%2F1325205%2F">Condividi200</a><a href="https://twitter.com/intent/tweet?text=Parroco+derubato++mentre+celebra+la+messa&amp;url=https%3A%2F%2Fwww.cronachemaceratesi.it%2F2019%2F11%2F15%2Fparroco-derubato-mentre-celebra-la-messa%2F1325205%2F">Tweet</a>Email200 Condivisioni</p>
      <p> </p>
      <p> </p>
      <p>
        <b>Il parroco sta celebrando la messa, nel frattempo i ladri passano da retro della chiesa ed entrano nel suo appartamento, portando via cellulari, computer e 600 euro in contanti.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/furto-chiesa-san-vito-e-patrizio-2-325x244.jpg"/>
      </figure>
      <p>E’ successo tra le 19 e le 19,30 di ieri a Chiesanuova, nella parrocchia dei Santi Vito e Patrizio. Don Igino Tartabini, arrivato un mese fa, era in chiesa quando i malviventi si sono intrufolati nell’abitazione, saltando su una tettoia per poi forzare la persiana di una finestra ed entrare all’interno. Hanno portato via un computer, quattro telefoni cellulari (quello del religioso e di chi lo accompagnava nella celebrazione) e il portafogli con all’interno circa 600 euro, oltre ai soldi delle offerte raccolte in giornata. L’episodio è stato denunciato ai carabinieri, sul posto sono intervenuti i militari della stazione di Appignano.</p>
    </article>
  </body>
</html>