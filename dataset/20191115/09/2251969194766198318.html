<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/15/blitz-in-unabitazione-trovati-15-grammi-di-cocaina-arrestato-un-49enne/1325214/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-15T09:42:12+00:00"/>
    <meta property="og:title" content="Blitz in un’abitazione, trovati 15 grammi di cocaina: arrestato un 49enne"/>
    <meta property="og:description" content="MATELICA - I carabinieri nel corso della perquisizione hanno anche rinvenuto un bilancino di precisione. In manette è finito un artigiano, Lorenzo Lopetuso, che ora è ai domiciliari"/>
  </head>
  <body>
    <article>
      <h1>Blitz in un’abitazione, trovati 15 grammi di cocaina: arrestato un 49enne</h1>
      <h2>MATELICA - I carabinieri nel corso della perquisizione hanno anche rinvenuto un bilancino di precisione. In manette è finito un artigiano, Lorenzo Lopetuso, che ora è ai domiciliari</h2>
      <address><time datetime="2019-11-15T09:42:12+00:00">15 Nov 2019, 09:42</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F15%2Fblitz-in-unabitazione-trovati-15-grammi-di-cocaina-arrestato-un-49enne%2F1325214%2F">Condividi13</a><a href="https://twitter.com/intent/tweet?text=Blitz+in+un%27abitazione%2C++trovati+15+grammi+di+cocaina%3A++arrestato+un+49enne&amp;url=https%3A%2F%2Fwww.cronachemaceratesi.it%2F2019%2F11%2F15%2Fblitz-in-unabitazione-trovati-15-grammi-di-cocaina-arrestato-un-49enne%2F1325214%2F">Tweet</a>Email13 Condivisioni</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/01/carabinieri-archivio-cc-arkiv-82-325x213.jpg"/>
      </figure>
      <p> </p>
      <p><b>Operazione antidroga dei carabinieri della Compagnia di Camerino, in manette per spaccio un 49enne di Matelica: trovati dopo una perquisizione 15 grammi di cocaina e un bilancino di precisione.</b> <b>L’uomo, Lorenzo Lopetuso, artigiano, è ora ai domiciliari in attesa della direttissima che si svolgerà domani al tribunale di Macerata. Il blitz dei carabinieri si è svolto ieri, intorno alle 12, e rientra nei servizi organizzati dal comandante della Compagnia, Roberto Nicola Cara, finalizzati al contrasto dello spaccio di sostanze stupefacenti. I carabinieri hanno deciso, in seguito a indagini, di svolgere una perquisizione a casa del 49enne. All’interno hanno trovato un sacchetto in cellophane, che conteneva una polvere bianca. Dopo gli accertamenti la sostanza è poi risultata essere cocaina, nel complesso 15 grammi. I carabinieri hanno raccolto elementi tali da ritenere che la droga non fosse detenuta dal 49enne per uso personale ma per essere spaccia. Da qui la decisione di arrestarlo.</b></p>
      <p>
        <i>(Ultimo aggiornamento alle 16,50)</i>
      </p>
    </article>
  </body>
</html>