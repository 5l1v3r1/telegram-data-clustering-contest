<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/karoly-egy-kedves-ur-a-szomszedbol/186616"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T09:00:00+00:00"/>
    <meta property="og:title" content="Károly egy kedves úr a szomszédból"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Károly egy kedves úr a szomszédból</mark>
      </h1>
      <address><time datetime="2019-11-15T09:00:00+00:00">15 Nov 2019, 09:00</time> by <a rel="author">G. Sz.</a></address>
      <p>
        <b>Hetvenegy éve felel meg a világnak a brit trónörökös, aki sokszor fittyet hány az etikettre, hogy vendéglátóinak kedveskedjen. </b>
        <b>Hetvenegy éve felel meg a világnak a brit trónörökös, aki sokszor fittyet hány az etikettre, hogy vendéglátóinak kedveskedjen.</b>
      </p>
      <p>Sokan illetlennek, a királyi vérhez nem méltónak tartják Károly herceg viselkedését a különböző diplomáciai útjain, ám a csütörtökön 71. születésnapját ünneplő Károly soha nem hazudtolja meg önmagát, és minden pillanatban a lehető legőszintébben nyilvánul meg. Ha egy idegen országba érkezik, azonnal fejest ugrik a helyi kultúrába, szokásokba és mindent kipróbál, amit csak a szigorú biztonsági, illetve protokollszabályok engednek.</p>
      <p>Akik személyesen találkoztak vele, nem merev és szigorú emberként jellemezték, hanem olyan férfinak, aki igyekszik a lehető legközvetlenebbül kezelni a rá irányuló figyelmet. A walesi herceg sokszor úgy viselkedik, mintha nem is egy királyi sarj lenne, hanem csak egy kedves úr a szomszédból. Sőt a herceg többször teljesen inkognitóban jár-kel a világban. Erdélyt például rajongásig szereti, és minden évben késő ta­vasszal, kora nyáron ellátogat oda. Zalánpatakot és környékét a titkos búvóhelyének tartja, ahol igazán kikapcsolódhat és boldog lehet.</p>
      <figure>
        <img src="http://media.borsonline.hu/cikk/20/192204/gallery-picture/645w/2023442_karoly-northfoto.jpg"/>
        <figcaption>1978-ban szörfdeszkára pattant, hogy úgy szelje a hullámokat © Northfoto</figcaption>
      </figure>
      <figure>
        <img src="http://media.borsonline.hu/cikk/20/192204/gallery-picture/645w/2023446_karoly01-northfoto.jpg"/>
        <figcaption>1985 – a 80-as évek lázában a táncparkett sem fogott ki rajta © Northfoto</figcaption>
      </figure>
      <figure>
        <img src="http://media.borsonline.hu/cikk/20/192204/gallery-picture/645w/2023450_karoly02-northfoto.jpg"/>
        <figcaption>A herceg fiaival szánkózik a Francia Alpok lejtőin © Northfoto</figcaption>
      </figure>
      <figure>
        <img src="http://media.borsonline.hu/cikk/20/192204/gallery-picture/645w/2023444_karoly05-northfoto.jpg"/>
        <figcaption>Skóciában skót szoknyában © Northfoto</figcaption>
      </figure>
      <figure>
        <img src="http://media.borsonline.hu/cikk/20/192204/gallery-picture/645w/2023448_karoly04-northfoto.jpg"/>
        <figcaption>Károly népszerűségéhez az elején nagyban hozzájárult Dianához fűződő szerelme­ © Northfoto</figcaption>
      </figure>
      <figure>
        <img src="http://media.borsonline.hu/cikk/20/192204/gallery-picture/645w/2023452_karoly07-profimedia.jpg"/>
        <figcaption>A walesi herceg, ha lehetősége adódik, még a falra is felmászik © Profimedia</figcaption>
      </figure>
    </article>
  </body>
</html>