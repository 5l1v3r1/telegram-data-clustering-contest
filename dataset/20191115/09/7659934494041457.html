<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1992851/%E2%80%8Bcezayir-ulusal-halk-meclisi-tart%C4%B1%C5%9Fmalara-neden-olan-%E2%80%98yak%C4%B1t-yasas%C4%B1n%C4%B1%E2%80%99-onad%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-15T09:45:00+00:00"/>
    <meta property="og:title" content="​Cezayir Ulusal Halk Meclisi tartışmalara neden olan ‘yakıt yasasını’ onadı"/>
    <meta property="og:description" content="Cezayir Ulusal Halk Meclisi, dün tartışmalara neden olan, vatandaşlar ve protestocuların büyük bir kısmının reddederek değişiklik yapılmasını talep ettiği ‘yakıt yasasını’ onadı. Yasanın yürürlüğe girmesi için Millet Meclisi tarafından da onaylanması"/>
  </head>
  <body>
    <article>
      <h1>​Cezayir Ulusal Halk Meclisi tartışmalara neden olan ‘yakıt yasasını’ onadı</h1>
      <address>
        <time datetime="2019-11-15T09:45:00+00:00">15 Nov 2019, 09:45</time>
      </address>
      <p>Cezayir Ulusal Halk Meclisi, dün tartışmalara neden olan, vatandaşlar ve protestocuların büyük bir kısmının reddederek değişiklik yapılmasını talep ettiği ‘yakıt yasasını’ onadı. Yasanın yürürlüğe girmesi için Millet Meclisi tarafından da onaylanması gerekiyor.<br/><br/>Yasa tasarısı, 14 Ekim’de Bakanlar Kurulu’nda onaylanıp Ulusal Halk Meclisi’nde sunulmasından bu yana halk hareketleri, her Cuma gerçekleştirdikleri protestolarla tasarının iptal edilmesini ya da en azından yeni bir Cumhurbaşkanı seçilene kadar ertelenmesini talep etti. Protestocular, bu yasa tasarısının, ‘ulusal serveti’ çok uluslu şirketlere satmak anlamına geldiğine işaret eden sloganlar attı.<br/><br/>Öte yandan hükümet, ülkenin ana gelir kaynağı olan petrol ve doğalgaz üretimini geliştirmenin gerekli olduğunu savunuyor.<br/><br/>Cezayir Radyosu’na açıklamada bulunan Enerji Bakanı Muhammed Arkab, “Yeni yakıt yasasının yürürlüğe girmesi ülke için gerekli geliri sağlamak adına önemli bir kazanç. Millet Meclisi’nin yasayı onaylamasının ardından yeni petrol ve doğalgaz rezervlerinin araştırılması Cezayir için ‘acil bir ihtiyaç’” şeklinde konuştu. Bu durum uygun bir yasal çerçeve gerektiriyor. Afrika'daki en büyük üçüncü petrol üreticisi ve ilk 10 gaz üreten ülkeden biri olan Cezayir’in üretimi, yabancı yatırımcıların isteksizliği ve devlete ait ‘Sonatrach’ şirketinin yeni alanlar aramanın yükünü taşıyamaması nedeniyle yerel pazarda artan talebe karşılık azaldı.<br/><br/> </p>
    </article>
  </body>
</html>