<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188553/OM-eist-20-jaar-cel-en-tbs-tegen-Bekir-E-voor-moord-op-Humeyra"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-15T09:08:22+00:00"/>
    <meta property="og:title" content="OM eist 20 jaar cel en tbs tegen Bekir E. voor moord op Hümeyra"/>
    <meta property="og:description" content="Justitie eist 20 jaar cel en tbs tegen Bekir E. voor de moord op de 16-jarige Hümeyra. Hij schoot haar in december vorig jaar dood in de fietsenstalling van het Designcollege in Rotterdam-West."/>
  </head>
  <body>
    <article>
      <h1>OM eist 20 jaar cel en tbs tegen Bekir E. voor moord op Hümeyra</h1>
      <address>
        <time datetime="2019-11-15T09:08:22+00:00">15 Nov 2019, 09:08</time>
      </address>
      <h4>Justitie eist 20 jaar cel en tbs tegen Bekir E. voor de moord op de 16-jarige Hümeyra. Hij schoot haar in december vorig jaar dood in de fietsenstalling van het Designcollege in Rotterdam-West.</h4>
      <p>Bekir heeft bekend, maar zegt dat hij onder invloed was van drugs. Hij zou nooit het plan hebben gehad Hümeyra iets aan te doen.</p>
      <p>Justitie ziet dat anders. De Rotterdammer zou niet hebben geaccepteerd dat de relatie met het meisje was verbroken. Hij was haar al maandenlang aan het stalken en bedreigen. Daarnaast was hij enkele maanden eerder veroordeeld voor de mishandeling van Hümeyra.</p>
      <p>Justitie spreekt daarom van een liquidatie. Bekir E. schoot Hümeyra zeven keer in het lichaam, waarvan drie keer in het hoofd. De advocaat van Bekir E. komt straks met zijn pleidooi.</p>
      <related>
        <a href="http://www.rijnmond.nl/nieuws/188552/Liveblog-advocaat-verdachte-spreekt-in-zaak-Humeyra"/>
      </related>
      <related>
        <a href="http://www.rijnmond.nl/nieuws/188515/Bekir-E-schoot-Rotterdamse-scholiere-Humeyra-van-dichtbij-dood"/>
      </related>
    </article>
  </body>
</html>