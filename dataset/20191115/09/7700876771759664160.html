<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/15/cucchi-una-sentenza-che-rende-giustizia/153291/"/>
    <meta property="og:site_name" content="VITA"/>
    <meta property="article:published_time" content="2019-11-15T09:56:00+00:00"/>
    <meta property="og:title" content="Cucchi: una sentenza che rende giustizia"/>
    <meta property="og:description" content="Le reazioni positive alla sentenza sul caso Cucchi. &quot;Un risultato che si deve al coraggio, alla determinazione “ostinata e contraria” di Ilaria Cucchi e dei suoi genitori, alla loro capacità, da “cittadini attivi” esemplari, di trasformare il dolore in forza e rendere questa battaglia una battaglia di tutti e per tutti."/>
  </head>
  <body>
    <article>
      <h1>Cucchi: una sentenza che rende giustizia</h1>
      <address><time datetime="2019-11-15T09:56:00+00:00">15 Nov 2019, 09:56</time> by <a rel="author">Redazione</a></address>
      <p>
        <b>Le reazioni positive alla sentenza sul caso Cucchi. "Un risultato che si deve al coraggio, alla determinazione “ostinata e contraria” di Ilaria Cucchi e dei suoi genitori, alla loro capacità, da “cittadini attivi” esemplari, di trasformare il dolore in forza e rendere questa battaglia una battaglia di tutti e per tutti.</b>
      </p>
      <p>A dieci anni dalla morte di Stefano Cucchi finalmente una pronuncia che rende giustizia e restituisce fiducia nella Magistratura. Così commenta<b> Cittadinanzattiva </b>che sin dal primo momento è stata parte civile nel processo, rappresentata dall'<b>avvocato Stefano Maccion</b>i.</p>
      <p>"Oggi, per la prima volta si scrive in una sentenza che Stefano Cucchi fu ucciso in seguito al pestaggio dei carabinieri che lo avevano in custodia. Questa pronuncia rimette le cose a posto, attribuisce responsabilità chiare e rende giustizia a Stefano, ai suoi familiari, ai cittadini. Conferma che è possibile farlo sempre, anche quando sul banco degli imputati ci sono persone appartenenti alle forze dell’ordine", dichiara<b> Laura Liberto, coordinatrice nazionale di Giustizia per i diritti - Cittadinanzattiva.</b></p>
      <p>"Un risultato che si deve al coraggio, alla determinazione “ostinata e contraria” di Ilaria Cucchi e dei suoi genitori, alla loro capacità, da “cittadini attivi” esemplari, di trasformare il dolore in forza e rendere questa battaglia una battaglia di tutti e per tutti. E, per questo, in grado di generare e mobilitare un’ondata di solidarietà e sostegno di tanta parte della società civile, tra organizzazioni e singoli cittadini che vi si sono riconosciuti e che nel corso degli anni è sempre più cresciuta. Noi di Cittadinanzattiva ci siamo da sempre. Oggi particolarmente orgogliosi di essere parte civile in questo processo e di aver così contribuito a ricostruire, nell'interesse di tutti, la verità".</p>
      <related>
        <h4>Contenuti correlati</h4>
        <a href="http://www.vita.it/it/article/2019/03/05/quando-le-donne-non-si-danno-per-vinte/150869/"/>
        <a href="http://www.vita.it/it/article/2019/01/30/bergonzoni-migranti-e-tempo-di-una-chiamata-allamore/150519/"/>
        <a href="http://www.vita.it/it/article/2019/01/08/sea-watch-3-lappello-dellassociazionismo-a-conte/150275/"/>
        <a href="http://www.vita.it/it/article/2018/11/16/torna-il-festival-dedicato-a-empowerment-e-diritti-delle-donne/149777/"/>
      </related>
    </article>
  </body>
</html>