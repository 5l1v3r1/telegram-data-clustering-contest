<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621591/%D9%87%D8%B4%D8%AF%D8%A7%D8%B1-%D8%AA%D8%A7%D9%85%DB%8C%D9%86-%D8%A7%D8%AC%D8%AA%D9%85%D8%A7%D8%B9%DB%8C-%D8%AF%D8%B1-%D8%AE%D8%B5%D9%88%D8%B5-%D9%81%D8%B1%D8%A7%D8%B1-%D8%A8%DB%8C%D9%85%D9%87%E2%80%8C%D8%A7%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-15T09:47:00+00:00"/>
    <meta property="og:title" content="هشدار تامین اجتماعی در خصوص فرار بیمه‌ای"/>
    <meta property="og:description" content="مدیرکل امور فنی و مسمتری بگیران سازمان تامین اجتماعی نسبت به فرارمالیاتی برخی حقوق بگیران و مشکلات پیش‌آمده در زمان بازنشستگی هشدار داد."/>
  </head>
  <body>
    <article>
      <h1>هشدار تامین اجتماعی در خصوص فرار بیمه‌ای</h1>
      <address>
        <time datetime="2019-11-15T09:47:00+00:00">15 Nov 2019, 09:47</time>
      </address>
      <p>
        <i>مدیرکل امور فنی و مسمتری بگیران سازمان تامین اجتماعی نسبت به فرارمالیاتی برخی حقوق بگیران و مشکلات پیش‌آمده در زمان بازنشستگی هشدار داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محمدعلی جنانی در این باره اظهار کرد: افراد باید توجه داشته باشند در زمان اشتغال حق بیمه خود را به طور کامل به سازمان پرداخت کنند و در خصوص مبلغ صحیح و دقیق حق بیمه که متناسب با مزدشان باشد ، دقت کافی را داشته باشند.</p>
      <p>وی درباره نحوه راستی آزمایی مستمری دریافتی از سازمان تامین اجتماعی توضیح داد : سامانه خدمات غیر حضوری امکانی را فراهم کرده است که افراد بتوانند با مراجعه به آن ، حقوق بازنشستگی خود را با توجه به بیمه اظهار شده محاسبه کنند و از درستی مستمری دریافتی خود اطمینان حاصل کنند.</p>
      <figure>
        <img src="https://aftabnews.ir/files/fa/news/1398/8/24/359512_356.jpg"/>
      </figure>
      <p>مدیرکل امور فنی و مسمتری بگیران سازمان تامین اجتماعی با تاکید بر اینکه تعیین میزان مستمری در سازمان تامین اجتماعی منطبق با تغییرات تورم است، اظهار کرد : توجه به نرخ تورم همواره مورد توجه سازمان بوده است و در چند سال اخیر علیرغم اینکه میانگین نرخ تورم ۱۶ درصد بوده، افزایش حقوق ۱۸ درصد بوده است. سال گذشته نیز با وجود تورم ۲۶/۹ درصدی ، حداقل حقوق مستمری بگیران ۳۶درصد ارتقا یافت.</p>
      <p>جنانی در پاسخ به سوالی در این خصوص که آیا علاوه بر حقوق ،حمایت های جانبی برای بازنشستگان در نظر گرفته شده است؟ گفت: تامین اجتماعی به عنوان یک سازمان بیمه‌گر بر اساس قانون و منشور عملکردی خود انجام وظیفه می کند و برای اینکه تکلیف خود را به نحو عالی انجام دهد، هرساله وجوهاتی را در قالب کمک های نقدی و غیر نقدی به این عزیزان ارائه می کند.</p>
      <p>وی در یک برنامه رادیویی اظهار کرد : سازمان از سال ۷۱ مبالغی را به عنوان مزایای جانبی به مستمری بگیران پرداخت کرده است که بخشی از آنها متاثر از سنوات شخص بوده است.</p>
      <p>به گفته این مقام مسئول در سازمان تامین اجتماعی، ۴۲درصد از بازنشستگان به لحاظ هزینه و ۴۶ درصد از نظر تعداد در دسته بازنشستگی‌های پیش از موعد قرار می گیرند که حدود ۷۰ درصد از این هزینه‌های بازنشستگی سهم مشاغل سخت و زیان آور است.</p>
      <p>جنانی در خاتمه در خصوص اعطای مستمری به وارثین متوفی گفت: قانون حمایت از خانواده از سال ۹۲ این امکان را برای فرزندان مونث مستمری بگیران فراهم کرده است که اگر دو شرط ازدواج و اشتغال را نداشته باشند پس از فوت پدر می توانند ۲۵ درصد حقوق را دریافت کنند و فرزندانی که مادر خود را نیز از دست داده باشند ۵۰ درصد از مبلغ را دریافت می کنند.</p>
    </article>
  </body>
</html>