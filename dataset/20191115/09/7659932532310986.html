<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1992796/kardashianlar%C4%B1n-sofradaki-kavgas%C4%B1-tepki-%C3%A7ekti-yiyecek-alacak-paras%C4%B1-olmayan"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-15T09:15:00+00:00"/>
    <meta property="og:title" content="Kardashianların sofradaki kavgası tepki çekti: Yiyecek alacak parası olmayan insanlar var"/>
    <meta property="og:description" content="Kardashian ailesi Keeping Up with the Kardashians'ın gelecek bölümünde yemek savaşı yaptıkları görüntüleri paylaşınca hayranlarından tepki aldı. Khloe'nin Instagram'da paylaştığı videoda aile, dışarıda sofradayken birbirlerine yemek dolu tabaklar fır"/>
  </head>
  <body>
    <article>
      <h1>Kardashianların sofradaki kavgası tepki çekti: Yiyecek alacak parası olmayan insanlar var</h1>
      <address>
        <time datetime="2019-11-15T09:15:00+00:00">15 Nov 2019, 09:15</time>
      </address>
      <p>Kardashian ailesi Keeping Up with the Kardashians'ın gelecek bölümünde yemek savaşı yaptıkları görüntüleri paylaşınca hayranlarından tepki aldı.<br/><br/>Khloe'nin Instagram'da paylaştığı videoda aile, dışarıda sofradayken birbirlerine yemek dolu tabaklar fırlatıp gülerken görülüyor.</p>
      <figure>
        <embed-post data-src="https://www.instagram.com/p/B40u9D3h9RZ" data-service="Instagram"/>
      </figure>
      <p><b>Görüntüyü yorumlayan Khloe şunları söylüyor:</b><br/><br/>Bu yiyecek kavgası konusunda şu an canım sıkılıyor mu? Bu kimin canını sıkmaz ki? Herhangi normal bir insanın dünyasında bu tuhaf, rahatsız edici ve kabul edilemezdir.<br/><br/>Khloe daha sonra ailesine, "Eğer bundan rahatsız olmayan kimse varsa ondan şüphe duyarım. Bu bir yaşam biçimi olamaz" diyor. Annesi Kris ise şöyle cevap veriyor:<br/><br/>Hayır bu bir yaşam biçimi değil. Ama buna gülebiliyorsan ve nefes alıyorsan, bence gayet iyi idare ediyorsun.<br/><br/>Ancak video herkesin hoşuna gitmedi. Birçok kişi Kardashianlar'ı "duyarsız" olmakla ve yiyecek israfına önem vermemekle suçladı.<br/><br/>Bir kişi, "Tüm bu yiyecek israfını düşünmek beni utandırıyor" diye yorum yaptı.<br/><br/>Bir başkasıysa, "Bu sırada dışarıda bir yerlerde yiyecek alacak parası olmayan insanlar var…" dedi.<br/><br/>Independent Türkçe'de yer alan habere göre, bazıları da milyarlarca dolar değerindeki ailenin "rahatsız edici" sahneyi neden kaydettiğini sorguladı.<br/><br/>Bir kişi, "Bunun tamamen yanlış olduğunu bile bile neden kameraya çekersiniz?" diye sordu. <br/><br/>Eleştirilere rağmen reality show ailesini savunan hayranlar, Kardashian ailesinden birçok üyenin toplumsal hizmette bulunduğuna dikkat çekti.<br/><br/>Hayır kuruluşlarına düzenli olarak bağış yapmanın yanı sıra Kim, ceza yargılaması reformu için lobi faaliyetleri yürütüyor. Kylie ve Kendall da çeşitli toplumsal davalarda farkındalık yaratmak için çalışıyor.</p>
    </article>
  </body>
</html>