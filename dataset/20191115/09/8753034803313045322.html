<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/kultur/i/P9X8G5/vakre-viser-til-troest-i-tunge-tider"/>
    <meta property="og:site_name" content="Aftenbladet"/>
    <meta property="article:published_time" content="2019-11-15T09:25:47+00:00"/>
    <meta property="og:title" content="Vakre viser til trøst i tunge tider"/>
    <meta property="og:description" content="Sanger vi trenger å høre når natten senker seg."/>
  </head>
  <body>
    <article>
      <h1>Vakre viser til trøst i tunge tider</h1>
      <h2>Sanger vi trenger å høre når natten senker seg.</h2>
      <address><time datetime="2019-11-15T09:25:47+00:00">15 Nov 2019, 09:25</time> by <a rel="author">Geir Flatøe</a></address>
      <figure>
        <img src="https://sa.mnocdn.no/images/006c5f7f-2c9f-4ba4-ac08-b4668a063123?fit=crop&amp;q=80&amp;w=480"/>
      </figure>
      <aside>1 2 3 4 5 6</aside>
      <p><b>Bonnie «Prince» Billy: </b>«I made a place» (Domino/Playground)</p>
      <p>Will Oldham, alias Bonnie «Prince» Billy, er en produktiv kar, men det begynner å bli noen år siden han ga ut en helt vanlig plate. I mellomtiden har han blant mye annet spilt inn et helt album fra Susanna Wallumrød på nytt.</p>
      <p>Nå er 49-åringen fra Kentucky tilbake i sitt vante hjørne, og der byr han på 13 viser som stryker deg med hårene.</p>
      <p>Han har latt seg skremme av pulveriseringen av plateindustrien og lagde sangene uten tanke på gjøre dem ferdig eller spille dem inn, og de lave skuldrene hjalp ham å komme i mål med assistanse av folk fra hjembyen Louisville. Ikke minst er Joan Shelley og hennes gitarist Nathan Salsburg merkbare.</p>
      <p>En utstrakt bruk av treblåsere gjør at vi går litt uvante folk-veier, men resultatet er vakkert.</p>
      <p>Vi trenger en kar som Oldham i disse tøffe tider, om ikke annet enn for å fortelle oss at verden går videre selv etter undergangen, som han på noe ironisk vis forsikrer oss om i sparsomt arrangerte «This is far from over».</p>
      <p><b>Beste spor:</b> «Squid eye», «You know the one», «Nothing is busted».</p>
    </article>
  </body>
</html>