<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2573889/institut-serca-zvernuvsa-do-ukrainciv-z-privodu-sahraiv"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-15T09:01:00+00:00"/>
    <meta property="og:title" content="Інститут серця звернувся до українців з приводу шахраїв"/>
    <meta property="og:description" content="Останнім часом в інтернеті знову активізувалася реклама &quot;медичних препаратів&quot; Кардітонус і Гіпертрен"/>
  </head>
  <body>
    <article>
      <h1>Інститут серця звернувся до українців з приводу шахраїв</h1>
      <address><time datetime="2019-11-15T09:01:00+00:00">15 Nov 2019, 09:01</time> by <a rel="author">Антоніна Албул</a></address>
      <p>
        <i>Інститут серця МОЗ України спростував інформацію про рекламу медичних препаратів Кардітонус і Гіпертрен.</i>
      </p>
      <p>Відповідне повідомлення з’явилося на Facebook-сторінці установи. Там зауважили, що Інститут серця – це кардіохірургічна установа, що спеціалізується на операціях на серці та не займається розробкою чи реалізацією жодних лікарських засобів.</p>
      <p>В установі додали, що директор Інституту серця, професор Борис Тодуров, ніколи не рекламував і не рекламує ліки.</p>
      <p>"Останнім часом в інтернеті знову активізувалася реклама "медичних препаратів" Кардітонус і Гіпертрен, які нібито розробляє, рекламує і продає Інститут серця. Звертаємо вашу увагу, що Інститут серця МОЗ України – кардіохірургічна клініка, де виконують операції на серці. Тут не розробляють та не розповсюджують жодних ліків. Директор Інституту серця, професор Борис Тодуров ніколи не рекламував і не рекламує будь-які ліки", – йдеться у повідомленні.</p>
    </article>
  </body>
</html>