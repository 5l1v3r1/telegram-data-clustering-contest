<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://newvv.net/events/268326.html"/>
    <meta property="og:site_name" content="SVOBODA.FM"/>
    <meta property="article:published_time" content="2019-11-15T09:30:00+00:00"/>
    <meta property="og:title" content="Рибоохоронний патруль викрив 30 порушень Правил рибальства"/>
    <meta property="og:description" content="За період з 7 по 14 листопада 2019 року Чернігівським рибоохоронним патрулем зафіксовано 30 порушень Правил рибальства."/>
  </head>
  <body>
    <article>
      <h1>Рибоохоронний патруль викрив 30 порушень Правил рибальства</h1>
      <address>
        <time datetime="2019-11-15T09:30:00+00:00">15 Nov 2019, 09:30</time>
      </address>
      <p>
        <b>За період з 7 по 14 листопада 2019 року Чернігівським рибоохоронним патрулем зафіксовано 30 порушень Правил рибальства.</b>
      </p>
      <p>Так, складено 12 протоколів за ч. 4 ст. 85 КУпАП (рибальство із застосуванням заборонених знарядь лову), 15 - за ч. 3 ст. 85 КУпАП (порушення правил рибальства) та один – за ст. 88 – 1 КУпАП (порушення порядку придбання, збуту водних біоресурсів).</p>
      <p>Крім цього, складено два акти виявлення безхазяйного майна, згідно яких з водойм вилучено 6 кг риби та 16 од. сіток.</p>
      <p>Всього у порушників вилучено 35 кг незаконно добутих водних біоресурсів та 31 од. заборонених знарядь лову (сітки). Збитки, завдані рибному господарству, склали 12 682 грн.</p>
      <p>Для прикладу, сьомого листопада на озері поблизу с. Мости Бахмацького району викрито мешканця м. Бахмач із забороненими знаряддями лову. Порушник за допомогою 2 од. сіток виловив понад 2 кг риби: плітка – 19 екз. та окунь – 5 екз. Збитки, завдані рибному господарству, склали 1 700 грн.</p>
      <p>11 листопада у Менському районі на озері поблизу с. Блистова виявлено жителя м. Корюківка. Порушник за допомогою сітки зяберної (одностінки) спіймав майже 3 кг риби: плітка – 33 екз. та щука – 2 екз. Завдано збитків у розмірі 3 485 грн.</p>
      <p>12 листопада на озері поблизу с. Риботин Коропського району викрито місцевого мешканця, який за допомогою сітки «ятір» виловлював раків. Порушник перевищив добову норму вилову раків, добувши 54 особини, замість дозволених 30. Тепер порушнику прийдеться сплатити по 25,5 грн. компенсації за кожну особину членистоногих, на загальну суму 1 377 грн.</p>
      <p>На всіх грубих правопорушників складені протоколи за ч. 4 ст. 85 КУпАП, які будуть направлені до районних судів області для притягнення винних осіб до відповідальності. Незаконно добуті водні біоресурси та заборонені знаряддя лову вилучено.</p>
      <p>Нагадуємо, що відповідно до <a href="https://zakon.rada.gov.ua/laws/show/z0269-99">Правил рибальства</a> одній особі за одну добу перебування на водоймах загального користування дозволяється виловити і вивезти 3 кг риби та 30 шт. раків. </p>
      <p>Раків дозволено ловити: раколовкою "хапкою", діаметром не більше 70 см і вічком не більше 22 мм; волосінню з приманкою і рогаткою та «розщіпом» не більше п’яти снастей на ловця.</p>
      <p>Дозволені знаряддя лову риби: влітку (від скресання криги до льодоставу) - вудки усіх видів та спінінг. Взимку (від льодоставу до скресання криги) - зимові вудкі з блешнею вертикального блесніння з гачком не більше № 10, мормишка, наживна і живцева снасті. Кількість гачків не більше п'яти на рибалку.</p>
      <p>З експрес – курсом правил рибальства можна ознайомитись за <a href="http://chng.darg.gov.ua/_ekspres_kurs_pro_pravila_0_0_0_604_1.html">посиланням.</a></p>
      <p>Якщо ви стали свідком порушення <a href="https://zakon.rada.gov.ua/laws/show/z0269-99">Правил рибальства</a> чи збуту водних біоресурсів прохання оперативно повідомляти на «гарячу лінію» патруля <a href="http://newvv.net/events/about:blank">(099) 112-13-44</a> та <a href="http://newvv.net/events/about:blank">(0462) 93-75-57</a> (цілодобово). </p>
    </article>
  </body>
</html>