<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/bekm-otvarya-khotel-v-makao-gordn-ramzi-shche-gotvi-406774.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T09:12:03+00:00"/>
    <meta property="og:title" content="Бекъм отваря хотел в Макао, Гордън Рамзи ще готви"/>
    <meta property="og:description" content="По средата ще се издига мини Биг Бен, а екстериорът на хотела е вдъхновен от Уестминистърското абатство и Камарата на парламента"/>
  </head>
  <body>
    <article>
      <h1>Бекъм отваря хотел в Макао, Гордън Рамзи ще готви</h1>
      <address><time datetime="2019-11-15T09:12:03+00:00">15 Nov 2019, 09:12</time> by <a rel="author">Редактори</a></address>
      <p>Дейвид Бекъм съобщи, че отваря хотелски комплекс, вдъхновен от Лондон в Макао – град, известен като „Лас Вегас на Изтока”, пише „Дейли Мейл”.</p>
      <p>Комплексът ще има кръчма, в която ще се предлагат традиционните за британската кухня пай и каша, която ще се управлява от приятеля на Бекъм, шеф Гордън Рамзи.</p>
      <p>По средата ще се издига мини Биг Бен, а екстериорът на хотела е вдъхновен от Уестминистърското абатство и Камарата на парламента.</p>
      <p>Бекъм смята да открие хотела през следващата година.</p>
      <p>Екстравагантният хотел ще разполага и с бутик на два етажа за дизайнерски костюми, както и с търговски център с 200 магазина, продаващи британски марки.</p>
      <p>„Лондон е моят роден град, така че искам да пренеса някои от нещата, които обичам там, в Макао има това чувство за енергия, хумор и отношение към храната, мебелите и произведенията на изкуството – усещането е страхотно”, сподели Бекъм.</p>
    </article>
  </body>
</html>