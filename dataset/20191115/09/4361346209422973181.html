<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/a-vita-heveben-egy-feszitovas-is-elokerult-pecsett/186675"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T09:30:00+00:00"/>
    <meta property="og:title" content="A vita hevében egy feszítővas is előkerült Pécsett"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>A vita hevében egy feszítővas is előkerült Pécsett</mark>
      </h1>
      <address><time datetime="2019-11-15T09:30:00+00:00">15 Nov 2019, 09:30</time> by <a rel="author">Police.hu</a></address>
      <p>
        <b>Feszítővassal esett neki szomszédja autójának, majd a szomszéd nőt is megütötte egy 60 éves helyi férfi Pécsett. </b>
        <b>Feszítővassal esett neki szomszédja autójának, majd a szomszéd nőt is megütötte egy 60 éves helyi férfi Pécsett.</b>
      </p>
      <p>Bejelentés érkezett 2019. november 14-én délután a rendőrségre arról, hogy Pécsett, a Márton utcában egy férfi megrongált egy parkoló autót, majd rátámadt egy nőre.</p>
      <figure>
        <img src="http://media.borsonline.hu/cikk/20/192267/big-lead/650x360/2024702_n3626345-1.jpg"/>
        <figcaption>© police.hu</figcaption>
      </figure>
      <p>A helyszínre érkező rendőrök megállapították, hogy egy 60 éves férfi 17 óra 30 perc körül szomszédja gépkocsijának ablakait egy feszítővassal betörte, majd a karosszériát is több helyen megrongálta.</p>
      <p>Ezt követően bement a szomszéd lakásába, és a nála lévő feszítővassal megütötte az ott lakó 22 éves nőt, aki a bántalmazás során könnyebben megsérült. Tettét a szomszéddal fennálló nézeteltéréssel indokolta.</p>
      <figure>
        <img src="http://media.borsonline.hu/cikk/20/192267/gallery-picture/645w/2024711_n3626388.jpg"/>
        <figcaption>© police.hu</figcaption>
      </figure>
      <p>A rendőrök a helyszínen elfogták a támadót, akit előállítottak a rendőrkapitányságra, majd kihallgatták gyanúsítottként. Ellene garázdaság, rongálás, valamint súlyos testi sértés kísérlete miatt nyomoz a Pécsi Rendőrkapitányság.</p>
    </article>
  </body>
</html>