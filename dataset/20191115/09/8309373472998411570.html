<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tramsfrans.aftonbladet.se/2019/11/dominika-peczynski-lamnar-expeditionen/"/>
    <meta property="og:site_name" content="Tramsfrans"/>
    <meta property="article:published_time" content="2019-11-15T09:21:00+00:00"/>
    <meta property="og:title" content="Dominika Peczynski lämnar Expeditionen"/>
    <meta property="og:description" content="Dominika Peczynski avbröt expeditionen i Himalaya och åkte till Aten på kärlekssemester istället."/>
  </head>
  <body>
    <article>
      <h1>Dominika Peczynski lämnar Expeditionen</h1>
      <address><time datetime="2019-11-15T09:21:00+00:00">15 Nov 2019, 09:21</time> by <a rel="author" href="https://tramsfrans.aftonbladet.se/author/tramsfrans/" target="_blank">tramsfrans</a></address>
      <figure>
        <img src="https://imgs.aftonbladet-cdn.se/v2/images/9112a45d-e587-4cb5-8efd-c68a3715b92b?fit=crop&amp;h=865&amp;q=50&amp;w=900&amp;s=e367cd714b3e5fd33c25ae2c612ac95987deaf2a"/>
      </figure>
      <p>
        <i>Foto: TV4</i>
      </p>
      <p><b>Jag har tidigare rapporterat om höstens tv-trend</b> att utsätta kändisar för stora prövningar. Först seglade Viktor Frisk och Agneta Sjödin över Atlanten på Kanal 5, och just nu sänder TV4 Expeditionen där ett antal kändisar som aldrig bestigit ett berg förr ska bestiga Himalaya.</p>
      <p><b>I gårdagens avsnitt</b> bestämde sig Dominika Peczynski för att avbryta det nepalesiska äventyret och åka hem, och riktar nu kritik mot produktionen för att upplevelsen inte var så som hon först trodde. <a href="https://www.aftonbladet.se/nojesbladet/a/6jeOqL/dominika-peczynski-lamnar-expeditionen">Nöjesbladet rapporterar</a>:</p>
      <p>
        <i>”Entreprenören menar att det inte var så lätt som hon hade väntat sig. Hon passar även på att skicka en känga till produktionen.</i>
      </p>
      <p>
        <i>– Teamet ville hålla oss lite ovetande, de ville ha naturliga reaktioner. Men jag vill gärna veta att det var fem broar till exempel. Då kanske jag inte hade gått över den första”</i>
      </p>
      <p><b>Vem hade kunnat ana</b> att det skulle vara svårt att bestiga berg i Himalaya! Varför var det ingen som sa det till Dominika innan hon åkte? Att produktionen inte berättade allt för deltagarna känns förståeligt eftersom det inte hade blivit speciellt bra tv om alla vetat innan vad som skulle hända, men att det är en enorm prövning att bestiga ett av världens högsta berg säger väl sig självt?</p>
      <p><b>Att kändisar i äventyrsprogram är ovetandes om vad de ger sig in på</b> kommer inte som en överraskning. Kanal 5 sa till Viktor Frisk att han skulle få ”<a href="https://tramsfrans.aftonbladet.se/2019/08/viktor-frisk-lurad-pa-atlanten/"><i>koppla av, sola och bada med delfiner</i></a>” för att lura med honom över Atlanten i segelbåt, och nu riktar alltså Dominika kritik mot TV4 för att de inte varit tillräckligt tydliga med att det är tufft att bestiga berg i Himalaya.</p>
      <p>
        <i>”När Nöjesbladet når Dominika Peczynski avslöjar hon att hon inte alls åkte hem, utan flög till Aten där hon mötte upp sin man.</i>
      </p>
      <p>
        <i>– Jag åkte till Aten och gick upp för Akropolis. Det var lite mer på min nivå, säger hon.”</i>
      </p>
      <p><b>Rätt ska vara rätt, </b>och jag förstår Dominika till fullo. Kärlekssemester i Grekland med Anders Borg låter betydligt trevligare än syrgas med Persbrandt i Himalaya. Det hade nog vem som helst valt! Själv så tycker jag det räcker att ta hissen upp till en takbar.</p>
    </article>
  </body>
</html>