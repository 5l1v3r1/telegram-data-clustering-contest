<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/15/gerashhenko-doriknula-slugam-za-zapiznennya-na-zasidannya-rady/"/>
    <meta property="og:site_name" content="Рубрика"/>
    <meta property="article:published_time" content="2019-11-15T09:14:20+00:00"/>
    <meta property="og:title" content="Геращенко дорікнула &quot;слугам&quot; за запізнення на засідання Ради"/>
    <meta property="og:description" content="Народний депутат “Європейської солідарності” Ірина Геращенко дорікнула представникам фракції “Слуга народу” за запізнення на засідання парламенту і пропонує вирахувати з їхньої зарплати за це. Заявила на пленарному засіданні Верховної Ради 15 листопада, на яке прийшли і діти. Геращенко: “Дорогі школярі, дозвольте вибачитися перед вами за спікера Верховної Ради, за парламент – що ви 25 хвилин […]"/>
  </head>
  <body>
    <article>
      <h1>Геращенко дорікнула "слугам" за запізнення на засідання Ради</h1>
      <address><time datetime="2019-11-15T09:14:20+00:00">15 Nov 2019, 09:14</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/10/43732_id25201_650x410_5_650x410-860x580-c-1.jpg"/>
      </figure>
      <p>
        <b>
          <b>Народний депутат “Європейської солідарності” Ірина Геращенко дорікнула представникам фракції “Слуга народу” за запізнення на засідання парламенту і пропонує вирахувати з їхньої зарплати за це.</b>
        </b>
      </p>
      <p>Заявила на пленарному засіданні Верховної Ради 15 листопада, на яке прийшли і діти.</p>
      <p>Геращенко: “Дорогі школярі, дозвольте вибачитися перед вами за спікера Верховної Ради, за парламент – що ви 25 хвилин чекали на ваш виступ. І я хочу також перед урядом вибачитися, що ви прийшли на годину уряду і чекали так само “слуг” 25 хвилин</p>
      <p>Хочу нагадати, що “слуги” прийняли закон, за яким рівно о 10-й ранку має починатися реєстрація шляхом натискання зеленої кнопочки.</p>
      <p>Всі “старі”, як вони на називають, депутати прийшли вчасно. Рівно о 10-й тут були діти, уряд, “Європейська солідарність”, “Голос”, “Батьківщина”, позафракційні, “За майбутнє” і “Опозиційна платформа – За життя”. 25 хвилин ми всі чекали “слуг”, щоб розпочалася робота парламенту</p>
      <p>
        <b>Ми просимо сьогодні вирахувати гроші з зарплати всіх слуг і перерахувати її на ЮНІСЕФ, на дитячі потреби”.</b>
      </p>
      <p>Голова Верховної Ради Дмитро Разумков погодився: “Я думаю, що так: треба починати ходити на роботу вчасно. І я радий, що деякі народні депутати це вже роблять. Шановні колеги, незважаючи на “корки” (затори), проблеми у місті Києві треба раніше приїжджати на роботу”.</p>
      <p>На початку засідання з трибуни виступила школярка Лідія Давидова, адже 20 листопада відзначатиметься 30-річчя Конвенції з прав дитини.</p>
      <p>Після цього в парламенті почалася “година уряду”, слово взяла міністр охорони здоров’я Зоряна Скалецька.</p>
    </article>
  </body>
</html>