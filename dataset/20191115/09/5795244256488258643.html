<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/kultura/zolotiy-globus-2020-sini-pirsa-brosnana-nazvani-ambassadorami-ceremoniji-50053680.html"/>
    <meta property="og:site_name" content="НВ"/>
    <meta property="article:published_time" content="2019-11-15T09:03:00+00:00"/>
    <meta property="og:title" content="Золотий глобус 2020. Сини Пірса Броснана стали амбасадорами церемонії"/>
    <meta property="og:description" content="Голлівудська асоціація іноземної преси назвала нових амбасадорів Золотого глобуса, які будуть допомагати проводити урочисту церемонію нагородження."/>
  </head>
  <body>
    <article>
      <h1>Золотий глобус 2020. Сини Пірса Броснана стали амбасадорами церемонії</h1>
      <h2>Голлівудська асоціація іноземної преси назвала нових амбасадорів Золотого глобуса, які будуть допомагати проводити урочисту церемонію нагородження.</h2>
      <address>
        <time datetime="2019-11-15T09:03:00+00:00">15 Nov 2019, 09:03</time>
      </address>
      <p>Амбасадорами церемонії нагородження Золотий глобус 2020 стали сини <a href="https://nv.ua/tags/pirs-brosnan.html">Пірса Броснана</a> - 22-річний Ділан і 18-річний Періс, повідомляє <a href="https://apnews.com/f2c2a6c5dfa343e9a6b34da98c990651">Associated Press</a>. Обидва сини народилися в другому шлюбі Броснана з американською актрисою Кілі Шей Сміт. Від першого шлюбу з Кассандрою Харріс у Броснана є ще один син - 36-річний Шон Броснан, який став актором, як батько.</p>
      <p>На Золотому глобусі склалася традиція запрошувати в якості амбассадорів церемонії дітей знаменитостей. Вони допомагають проводити презентацію, виносять нагороди переможцям і проводять їх зі сцени. У минулому році амбасадором церемонії була дочка Ідриса Ельби - Ісан Ельба.</p>
      <p>Брати Броснан сказали, що вони радше в захваті, і не дуже нервують про те, як вони піднімуться на сцену вручати нагороди.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/219/big_portrait/2bd75b421e1633c0e3f967f1bdbf2cbd.png?stamp=20191115105449&amp;q=85&amp;output=jpg&amp;bg=white"/>
        <figcaption>Ділан і Періс Броснан стали першими чоловіками-Амбасадор Золотого глобуса 2020 / Фото: @ Instagram / Golden Globe</figcaption>
      </figure>
      <p>«Ми постійно дивилися церемонію Золотий глобус, поки зростали, а я навіть кілька раз її відвідував. Це величезна честь отримати таку почесну роль і віддати належне батьковим досягненням», - поділився Ділан Броснан. Пірс Броснан двічі номінувався на премію Золотий глобус.</p>
      <p>Ділан і Періс стали першими амбасадорами чоловіками, після того як в 2017 році почесний титул Міс Золотий Глобус перейменували на Амбассадор Золотого глобуса.</p>
      <p>В рамках обов'язків, які накладає на них титул амбасадора, брати співпрацюватимуть з організацією FEED, яка відповідає за доставку дієтичної їжі школярам усьому світу.</p>
      <p>«Наші зусилля спрямовані на те, щоб покінчити з дитячим голодом і допомогти батькам мати можливість навчати дітей в школі», - сказав Періс Броснан.</p>
      <p>Нагадаємо, 77-а церемонія нагородження Золотий Глобус відбудеться 6 січня в Беверлі Хіллз. Ведучим церемонії цього року стане популярний британський комік Рікі Джервейс, який вів церемонію п'ять разів.</p>
      <p>Читайте також:<br/><a href="https://style.nv.ua/ukr/kultura/zolotiy-globus-2020-stalo-vidomo-hto-otrimaye-nagorodu-za-vnesok-u-rozvitok-telebachennya-50051535.html">&amp;nbspСтало відомо, хто отримає Золотий глобус за внесок у розвиток телебачення</a></p>
    </article>
  </body>
</html>