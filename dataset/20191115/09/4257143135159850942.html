<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/15/az-utakon-mar-keszen-allnak-a-telre"/>
    <meta property="og:site_name" content="infostart"/>
    <meta property="article:published_time" content="2019-11-15T09:37:15+00:00"/>
    <meta property="og:title" content="Az utakon már készen állnak a télre"/>
    <meta property="og:description" content="A Magyar Közút munkatársait és munkagépeit is felkészítették a téli üzemmódra - hangzott el a közmédiában."/>
  </head>
  <body>
    <article>
      <h1>Az utakon már készen állnak a télre</h1>
      <address><time datetime="2019-11-15T09:37:15+00:00">15 Nov 2019, 09:37</time> by <a rel="author">Infostart / MTI</a></address>
      <h3>A Magyar Közút munkatársait és munkagépeit is felkészítették a téli üzemmódra - hangzott el a közmédiában.</h3>
      <p>Pécsi Norbert Sándor, a Magyar Közút Nonprofit Zrt. szóvivője közölte: a közútkezelő múlt vasárnap óta téli üzemmódban működik, ugyanakkor az esős időjárás miatt jelenleg még az őszi munkákra koncentrálnak.</p>
      <p>Gépkezelőik nyártól vezetéstechnikai tréningen vettek részt, a munkagépek alapos műszaki átvizsgáláson estek át, több mint 180 ezer tonna útszórósóval és 2,1 millió liter kalcium-klorid-oldattal töltötték fel a raktáraikat - sorolta.</p>
      <p>Pécsi Norbert Sándor beszámolt arról, hogy az utóbbi évektől lehetőség szerint úgynevezett "hóvédő erdősávokat" is telepítenek a hófúvásokkal tartósan érintett területekre. A szóvivő egyúttal arra kérte a közlekedőket, hogy minél előbb cseréljék a nyári gumikat téli abroncsokra.</p>
      <p>
        <i>Nyitókép: Pixabay</i>
      </p>
    </article>
  </body>
</html>