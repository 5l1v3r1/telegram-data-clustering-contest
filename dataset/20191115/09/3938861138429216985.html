<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/krym/_rosijskij-deputat-vidznachivsya-pogrozami-v-oon/938298"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T09:38:00+00:00"/>
    <meta property="og:title" content="Російський депутат відзначився погрозами в ООН"/>
    <meta property="og:description" content="Проект резолюції щодо захисту прав людини в окупованому Росією Криму підтримав третій комітет ООН. Про це повідомив заступник міністра закордонних справ України Сергій Кислиця у Twitter. &quot;Щойно російський дипломат в 3-му комітеті ГА ООН не лише назвав інформацію в основі Кримської ..."/>
  </head>
  <body>
    <article>
      <h1>Російський депутат відзначився погрозами в ООН</h1>
      <address><time datetime="2019-11-15T09:38:00+00:00">15 Nov 2019, 09:38</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938298_w_300.jpg?v=0"/>
        <figcaption>Російський депутат погрожував в ООН. Фото:image.zn.ua</figcaption>
      </figure>
      <p>Проект резолюції щодо захисту прав людини в окупованому Росією Криму підтримав третій комітет ООН.</p>
      <p>Про це повідомив заступник міністра закордонних справ України <b>Сергій Кислиця</b> у <a href="https://twitter.com/SergiyKyslytsya?ref_src=twsrc%5Etfw%7Ctwcamp%5Etweetembed%7Ctwterm%5E1195024143261016065&amp;ref_url=https%3A%2F%2Fespreso.tv%2Fnews%2F2019%2F11%2F15%2Fdeputat_rf_pogrozhuvav_chlenam_genasambleyi_oon_cherez_pryynyattya_rezolyuciyi_schodo_prav_lyudey_u_krymu">Twitter.</a></p>
      <p>"Щойно російський дипломат в 3-му комітеті ГА ООН не лише назвав інформацію в основі Кримської резолюції "бредом", а це нагадаю доповідь Генсекретаря ООН і УВКПЛ, але й вдався до прямих погроз членам ООН: "голосування за резолюцію це посягання на територіальну цілісність РФ"", - зазначив Кислиця.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/krym/_poroshenko-pro-prijnyattya-proektu-rezolyuciyi-oon-po-krimu-mizhnarodna-vidpovidalnist-rosiyi-neminucha/938271"/>
      </related>
      <p>Основні положеннями оновленої резолюції вимагають в Росії припинити змінювати демографічну ситуацію на окупованому півострові, засуджують масові затримання активістів, закликають припинити переслідування кримчан та звільнити всіх затриманих за висловлювання думок, засуджують призов мешканців окупованого Криму до російської армії.</p>
      <blockquote>Представництво України в ООН опублікувало <a href="https://gazeta.ua/articles/krym/_aki-krayini-golosuvali-proti-rezolyuciyi-po-krimu/938263">список </a>країн, які голосували проти резолюції по окупованому Криму, підготовлену Україною.Список: Вірменія, Білорусь, Бурунді, Камбоджа, Китай, КотД'Івуар, Куба, КНДР, Еритрея, Індія, Іран, Казахстан, Киргизстан, М'янма, Нікарагуа, Філіппіни, РФ, Сербія, Судан, Сирія, Уганда, Венесуела, Зімбабве</blockquote>
    </article>
  </body>
</html>