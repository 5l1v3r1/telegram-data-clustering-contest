<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/putin-tranzit-gazu-putin-viznav-rizik-pripinennya-tranzitu-gazu-cherez-ukrajinu-novini-ukrajini-50053686.html"/>
    <meta property="og:site_name" content="НВ"/>
    <meta property="article:published_time" content="2019-11-15T09:15:00+00:00"/>
    <meta property="og:title" content="Чоботи всмятку. Путін визнав ризик припинення транзиту російського газу через Україну"/>
    <meta property="og:description" content="Путін заявив про готовність працювати з Україною як з транзиту російського газу до Європи, так і з його постачання до України, розкритикувавши при цьому реверс палива і позови Нафтогазу."/>
  </head>
  <body>
    <article>
      <h1>Чоботи всмятку. Путін визнав ризик припинення транзиту російського газу через Україну</h1>
      <h2>Путін заявив про готовність працювати з Україною як з транзиту російського газу до Європи, так і з його постачання до України, розкритикувавши при цьому реверс палива і позови Нафтогазу.</h2>
      <address>
        <time datetime="2019-11-15T09:15:00+00:00">15 Nov 2019, 09:15</time>
      </address>
      <p>Ризик припинення <a href="https://nv.ua/ukr/tags/tranzit-haza.html">транзиту російського газу</a> через Україну існує, визнав президент РФ Володимир Путін у бесіді з російськими журналістами, повідомляє <a href="https://interfax.com.ua/">Інтерфакс-Україна</a>.</p>
      <p>При цьому він висловився проти як фізичного, так і віртуального реверсу газу через Україну: «Я хочу, щоб усім було зрозуміло: неможливий жодний реверс. Газ не може в півтруби текти в одну сторону, а півтруби — в іншу. Нісенітниця це, розумієте? Чоботи всмятку! Це нереально абсолютно. Ми знаємо, як це технологічно робиться. Заходить (труба з боку України до Європи, — ред.), потім лупінг такий, обхідну трубу там зробили — і назад його качають. Або прямо качають. Технологічно як вибудувана труба, — це ж радянська труба? Вона йде транзитна, а від неї відгалуження на всю територію України. Там зараховують, а потім перераховують, що начебто це з Європи прийшло. Це нісенітниця просто. Ми це прекрасно розуміємо. Ми просто не галасуємо з цього приводу, щоб вже не загострювати ситуацію», — сказав Путін.</p>
      <p>Він також заявив про готовність працювати з Україною як з транзиту російського газу до Європи, так і з його постачання до України. «Ми навіть говорили, що, якщо ми безпосередньо будемо поставляти, ми готові знизити ціну до 20 і навіть до 25%», — сказав він.</p>
      <p>Путін нагадав про новий позов Нафтогазу України, який, на його думку, здатен лише загострити ситуацію, і про складний процес виділення газотранспортної складової з Нафтогазу.</p>
      <p>Читайте також:<br/><a href="https://nv.ua/ukr/biz/markets/tranzit-gazu-v-razi-pripinennya-tranzitu-gazu-na-ukrajinu-chekaye-ekonomichniy-spad-novini-ukrajini-50053434.html">&amp;nbspЕкономічного зростання не буде. Вітренко оцінив втрати України від припинення транзиту газу</a></p>
      <p>«Що ми зараз бачимо, що відбувається в реаліях? Знову Нафтогаз пред’явив черговий позов у суді… Просто загострюють ситуацію. Навіщо? Ми ж говоримо, ми готові (причому при супроводі Єврокомісії) досягти будь-яких угод. Україна хоче за українськими законами це відрегулювати — будь ласка, ми готові. Україна хоче відрегулювати за європейськими законами — вона взяла на себе зобов’язання ухвалити європейське законодавство — ми готові. І в Єврокомісії про це сказали. Я сказав це своїм колегам у Франції і в Німеччині. Якщо Україна встигне іплементувати у себе законодавство європейських країн (там пов’язане з розділом видобувних і транзитний компаній) — зможуть вони це зробити в період часу, що залишився? Вони взяли на себе зобов’язання перед Європою (не перед нами) — нехай роблять. Ми готові і до цього», — заявив Путін.</p>
      <p>Читайте також:<br/><a href="https://nv.ua/ukr/biz/economics/merkel-i-putin-obgovorili-tranzit-rosiyskogo-gazu-cherez-ukrajinu-novini-ukrajini-50050253.html">&amp;nbspМеркель і Путін обговорили транзит російського газу через Україну</a></p>
      <p>«Але не все від нас залежить. Тому ризик припинення транзиту існує, напевно, з урахуванням тих обставин, про які я сказав», — підсумував він.</p>
      <p>Як повідомлялося, 28 жовтня в Брюсселі пройшли <a href="https://nv.ua/ukr/biz/economics/ne-domovilisya-yak-proyshli-peregovori-shchodo-tranzitu-gazu-mizh-natfogaz-gazpromom-i-yek-novini-ukrajini-50050346.html">тристоронні переговори щодо транзиту російського газу до ЄС територією України</a> після закінчення діючого контракту на транзит (31 грудня 2019 року). Фактично, вони закінчилися нічим.</p>
      <p>Згодом <a href="https://nv.ua/ukr/biz/markets/tranzit-gazu-gazprom-nazvav-umovi-prodovzhennya-kontraktu-novini-ukrajini-50051937.html">глава Газпрому Олексій Міллер назвав вимоги російської сторони щодо відновлення транзиту</a>.</p>
      <p>Глава Нафтогазу Андрій Коболєв, в свою чергу, пояснив, чому <a href="https://nv.ua/ukr/biz/markets/naftogaz-proti-gazpromu-z-rf-ne-nadhodilo-propoziciy-shchodo-obnulennya-vzayemnih-pretenziy-novini-ukrajini-50051780.html">вимоги Газпрому необґрунтовані і неприйнятні</a>.</p>
    </article>
  </body>
</html>