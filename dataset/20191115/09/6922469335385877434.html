<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/banche-e-reti/613994/credem-alla-fiorentina"/>
    <meta property="og:site_name" content="bluerating"/>
    <meta property="article:published_time" content="2019-11-15T09:17:29+00:00"/>
    <meta property="og:title" content="Credem, reclutamenti alla fiorentina"/>
    <meta property="og:description" content="1.000 nuovi clienti, 150 milioni di euro di nuova raccolta e 15 nuovi professionisti. Sono questi gli obiettivi di crescita del Credem a Firenze."/>
  </head>
  <body>
    <article>
      <h1>Credem, reclutamenti alla fiorentina</h1>
      <address><time datetime="2019-11-15T09:17:29+00:00">15 Nov 2019, 09:17</time> by <a rel="author">Redazione</a></address>
      <p><b>1.000 nuovi clienti</b>, <b>150 milioni di euro di nuova raccolta</b> e <b>15 nuovi professionisti</b>. Sono questi gli importanti obiettivi di crescita che <b>Credem</b>, tra i principali e più solidi istituti bancari nazionali con oltre 600 filiali e 1,2 milioni di clienti a livello nazionale, punta a raggiungere entro i prossimi due anni a <b>Firenze</b>.</p>
      <p>Tali obiettivi sono in linea con la strategia di crescita del gruppo a livello nazionale basata anche su investimenti su piazze ad elevato potenziale come Firenze, città in cui è stato inaugurato nei giorni scorsi un <b>nuovo centro finanziario</b> dedicato alla consulenza alla clientela affluent e private. Il nuovo ufficio in via De’ Tornabuoni 9 ha l’obiettivo di rafforzare la presenza dell’istituto nell’area, incrementando la conoscenza del brand dell’istituto grazie alla presenza in una location di grande prestigio nel cuore della città.</p>
      <p>Ad oggi a Firenze sono presenti <b>sette tra filiali e centri finanziari Credem</b>, a cui si aggiungono nella provincia le filiali di Scandicci e Casellina, oltre agli uffici dei consulenti finanziari.</p>
      <p>Nei prossimi mesi proseguiranno anche gli investimenti sul reclutamento di <b>nuovi professionisti</b> con l’obiettivo di inserire 15 nuovi consulenti entro i prossimi 12 mesi.</p>
      <p>“L’apertura del nuovo centro finanziario di Firenze”, ha dichiarato <b>Francesco Ferrarini</b>, <b>direttore territoriale Credem</b>, “ci consente di consolidare la nostra presenza in un’area che esprime vivacità ed importanti prospettive di crescita. Vogliamo essere il partner di riferimento per i nostri clienti”, ha proseguito Ferrarini, “fornendo una consulenza professionale e specializzata per rispondere a tutte le esigenze legate al benessere finanziario dei nostri clienti, dalle famiglie alle imprese. Abbiamo importanti obiettivi di crescita e continueremo ad investire sul territorio per rafforzare la nostra presenza”, ha concluso Ferrarini.</p>
      <related>
        <a href="https://www.bluerating.com/mercati/613557/bluerating-awards-2019-credem-ecco-i-cf-in-nomination"/>
        <a href="https://www.bluerating.com/banche-e-reti/613395/credem-wealth-management-a-tutto-reclutamento"/>
        <a href="https://www.bluerating.com/banche-e-reti/612992/credem-la-crescita-passa-dalle-pmio"/>
      </related>
    </article>
  </body>
</html>