<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741782"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T09:00:00+00:00"/>
    <meta property="og:title" content="2ร้านเด็ด!!ต้องกินที่ตลาดบองมาร์เช่"/>
    <meta property="og:description" content="สัปดาห์นี้'' อีแพง''พาไปตะลุยกิน 2 ร้านอร่อยในตลาดบองมาร์เช่ แต่ละร้านมีเมนูสุดแจ่มเพราะเป็นสูตรเด็ดลับฉพาะของครอบครัว"/>
  </head>
  <body>
    <article>
      <h1>2ร้านเด็ด!!ต้องกินที่ตลาดบองมาร์เช่</h1>
      <address>
        <time datetime="2019-11-15T09:00:00+00:00">15 Nov 2019, 09:00</time>
      </address>
      <p>
        <b>สัปดาห์นี้'' อีแพง''พาไปตะลุยกิน 2 ร้านอร่อยในตลาดบองมาร์เช่ แต่ละร้านมีเมนูสุดแจ่มเพราะเป็นสูตรเด็ดลับฉพาะของครอบครัว</b>
      </p>
      <p>มาถึง<b>ตลาดบองมาร์เช่</b> ทั้งทีก็เลยถือโอกาสการเดิมชมตลาดกันสักนิด ต้องบอกก่อนว่าตลาดเปิดให้ช้อปหาซื้อของอร่อยกันมาตั้งแต่ปี 42 จัดโซนอย่างเป็นระเบียบเรียบร้อย สะอาด สะดวก มีทั้งของกิน ของใช้ ใครมาตลาดแห่งนี้รับรองว่า...ไม่มีทางกลับบ้านมือเปล่าแน่นอน<br/><br/>ครั้งนี้<b>''อีแพง''</b>ตั้งใจมากมายที่จะพาไปหาของอร่อยเด็ดในตลาด เริ่มกันที่ร้าน <b>“โอ้ว เหล่ง หยู้”</b> ข้าวพระรามลงสรงหมูสะเต๊ะ ร้านดังจากสุราษฏ์ธานีและมาเปิดที่นี้เป็นที่เดียว ไฮไลท์ของร้านที่พลาดไม่ได้เลยคือ พระรามลงสรงและหมูสะเต๊<br/><br/><b>''สุวิท เริงวิทย์''</b> เจ้าของร้าน เล่าว่า ร้านนี้ที่มีอายุยาวนานถึง50ปี ส่วนชื่อร้านเป็นชื่อของคุณปู่ที่เป็นเจ้าของสูตรต้นตำรับ ตัวเองอยากจะเก็บเมนูแสนอร่อยของตระกูลคงอยู่ต่อไปและอยากส่งต่อความอร่อยให้กับคนกรุงเทพบ้างก็เลยตัดสินใจเปิดร้าน</p>
      <figure>
        <img src="https://www.dailynews.co.th/admin/upload/20191115/news_JWjSEHxZvt124241_533.jpg?v=20191115192?v=6619"/>
      </figure>
      <p>ข้าวพระรามลงสรงของ<b>“โอ้ว เหล่ง หยู้”</b>หากินที่อื่นไม่ได้นะ...<b>''อีแพง''</b>ต้องขอย้ำเลยเพราะทางร้านคัดสรรวัตถุดิบแบบพิเศษ กะทิก็ผสมด้วยเครื่องเทศเครื่องยาจีนและงา พริกเผาใช้พริกขี้หนูเท่านั้นใช้เวลาเคี่ยวกว่า 7 ชั่วโมงที่ทำให้ได้พริกเผาที่แตกมัน สีสันสวยงามชวนกิน ปรี้ยวหวานมันเค็มครบ รสเริ่ดเลอค่ามากที่สุดคะ<br/><br/>ขั้นตอนความอร่อย เริ่มต้นด้วย ผักบุ้งลวกไฟพอดี พอสะดุ้งก็ใส่จาน ตามด้วยเนื้อหมูพอสะดุ้ง ราดด้วยน้ำกระทิ ปิดท้ายด้วยพริกเผาสูตรเด็ด พร้อมเสริฟ์คู่กับข้าว.. บอกเลยเมนูนี้....<b>ฟินสุดๆค่ะ!</b></p>
      <figure>
        <img src="https://www.dailynews.co.th/admin/upload/20191115/news_BWQGViSiJo124243_533.jpg?v=20191115192?v=4992"/>
      </figure>
      <figure>
        <img src="https://www.dailynews.co.th/admin/upload/20191115/news_FXXjXHTJTj124242_533.jpg?v=20191115192?v=6865"/>
      </figure>
      <figure>
        <img src="https://www.dailynews.co.th/admin/upload/20191115/news_OxgUZQYdaB141239_533.jpg?v=20191115192?v=4591"/>
      </figure>
      <p>และอีกเมนูที่ขาดไม่ได้เลย เมื่อมาถึง<b>“โอ้ว เหล่ง หยู้” </b>ต้องสั่งหมูสะเต๊ะสูตรเด็ด หอม นุ่ม ละมุนลิ้น เต็มปากเต็มคำ เสริ์ฟร้อน ๆ พร้อมน้ำจิ้มที่รสชาติสุดเด็ด...<br/><br/><b>@<br/></b><b>ร้าน“โอ้ว เหล่ง หยู้”</b> <b>ข้าวพระรามลงสรงหมูสะเต๊ะ มีสองร้าน ร้านแรกตรงทางเข้าร้านเล็กๆ และร้านใหญ่ตรงหัวมุมโซนอาหาร หาไม่เจอโทร...081-834-9117</b><br/><br/>อย่าเพิ่งอิ่มกันซะก่อนนะ เผื่อพื้นที่ในท้องให้ร้าน<b>''นายไซ ข้าวหมู หมูกรอบ''</b>ด้วยน๊า... ร้านนี้<b>''อีแพง''</b>คงไม่ต้องบรรยายถึงความอร่อยเด็ดของข้าวหมู หมูกรอบ เพราะร้านนี้ต้องเรียกว่าอร่อยกันนานแล้วตั้งแต่ร้านดั้งเดิมแถวประชาชื่น</p>
      <figure>
        <img src="https://www.dailynews.co.th/admin/upload/20191115/news_eTAzmQUKFe124301_533.jpg?v=20191115192?v=3200"/>
      </figure>
      <p>พอมาเปิดร้านที่ตลาดบองมาร์เช่ก็มีเมนูเด็ดๆ มาเสริมทัพความอร่อยกันด้วย<b>''ก๋วยเตี๋ยวหลอดทรงเครื่อง''</b> ที่รสชาติไม่ธรรมดา เพราะเป็นสูตรที่คุณแม่สร้างสรรค์จนได้สูตรความอร่อยที่ลงตัวและต้องมารับประทานที่นี่ทีเดียวเท่านั้น</p>
      <figure>
        <img src="https://www.dailynews.co.th/admin/upload/20191115/news_CatnFbmuGU124300_533.jpg?v=20191115192?v=8769"/>
      </figure>
      <figure>
        <img src="https://www.dailynews.co.th/admin/upload/20191115/news_lKfgNgmZYP124300_533.jpg?v=20191115192?v=4124"/>
      </figure>
      <p><b>''อนุชา อิสระชัยยศ''</b>เจ้าของร้าน<b>''นายไซ ข้าวหมู หมูกรอบ''</b>บอกว่า ความพิเศษของเมนูนี้คือคุณแม่นำเอาสูตรจากหลายๆร้านมามิกซ์กันจนเป็นสูตรของตระกูล และเคล็บลับที่เลิศเลอคือเห็ดหอมที่ใช้ต้องเป็นเห็ดหอมสดผ่านการหมักน้ำมันหอย เพื่อเพิ่มรสชาติเค็มหวานกำลังดี เต้าหูก็ไม่ธรรมดาเพราะผ่านการต้มพะโล้นานครึ่งวัน เพื่อให้ได้เต้าหู้ที่กลิ่นและรสพะโล้กันแบบต็มๆ ส่วนผสมอื่นไม่ว่าจะเป็นกุ้งแห้ง หัวไชโป๊ะ เส้นทั้งเส้นใหญ่ เส้นหมี่ เหนียวนุ่มกำลังดี เครื่องหนักมากกว่าอะแต่ราคาเบ๊าเบา จานละ 45 บาทเอง<br/><br/><br/><b>@ </b><b>ร้าน ก๋วยเตี๋ยวหลอดทรงเครื่อง</b><b>...ร้านตั้งอยู่ โซน 09 เบอร์โทร 085-557-2308</b></p>
      <figure>
        <img src="https://www.dailynews.co.th/admin/upload/20191115/news_mynaQThAwg124301_533.jpg?v=20191115192?v=1395"/>
      </figure>
      <p>แค่ 2 ร้านความอร่อยในตลาดนี้พุงน้อยของ<b>''อีแพง'' </b>ก็เต็มพื้นที่ซะแล้ว คราวหน้าจะพาไปของกินเด็ด ๆ กันใหม่ รับรองว่า อร่อย ไม่แพง ราคาจับต้องได้ ไม่ต้องหรูก็อร่อยได้<br/>................................<br/>คอลัมน์ : <mark><b>พรุ่งนี้กินไรดี</b></mark><br/>โดย <br/>“BY อีแพง”  </p>
      <figure>
        <iframe src="https://www.youtube.com/embed/_DpXKqZTaIE" width="640" height="360" data-service="Youtube" scrolling="no"/>
      </figure>
    </article>
  </body>
</html>