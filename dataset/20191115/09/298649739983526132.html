<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/15/abbiamo-distrutto-venezia-danni-per-un-miliardo-il-sindaco-brugnaro-top10_20191115_104235/"/>
    <meta property="og:site_name" content="Askanews"/>
    <meta property="article:published_time" content="2019-11-15T09:42:35+00:00"/>
    <meta property="og:title" content="“Abbiamo distrutto Venezia, danni per un miliardo” (il sindaco Brugnaro)"/>
    <meta property="og:description" content="Venezia, 15 nov. (askanews) – “Abbiamo distrutto Venezia. Parliamo di un miliardo di danni e stiamo parlando dei danni dell’altro giorno e non di quelli di oggi”. Lo ha dichiarato il sindaco di Venezia Luigi Brugnaro durante il sopralluogo che sta svolgendo in Piazza San Marco insieme al leader della Lega Matteo Salvini e al […]"/>
  </head>
  <body>
    <article>
      <h1>“Abbiamo distrutto Venezia, danni per un miliardo” (il sindaco Brugnaro)</h1>
      <h2>"Sono quelli dell'altro giorno, non di oggi"</h2>
      <address>
        <time datetime="2019-11-15T09:42:35+00:00">15 Nov 2019, 09:42</time>
      </address>
      <figure>
        <img src="http://www.askanews.it/wp-content/uploads/2019/11/20191115_104230_28722B69.jpg"/>
      </figure>
      <p>Venezia, 15 nov. (askanews) – “Abbiamo distrutto Venezia.</p>
      <p>Parliamo di un miliardo di danni e stiamo parlando dei danni dell’altro giorno e non di quelli di oggi”. Lo ha dichiarato il sindaco di Venezia Luigi Brugnaro durante il sopralluogo che sta svolgendo in Piazza San Marco insieme al leader della Lega Matteo Salvini e al presidente della Regione Veneto Luca Zaia.</p>
      <p>Per stamattina a Venezia è attesa un’altra marea eccezionale da 160 centimentri, motivo per cui Brugnaro, ha disposto la chiusura di piazza San Marco, invitando i cittadini a evitare gli spostamenti.</p>
      <p>L’ultimo bollettino (ore 8:15) del Centro maree di Venezia ha rivisto al rialzo la previsione dell’acqua alta di questa mattina: per le 11:20 è prevista una marea eccezionale (“codice rosso”) da 160 centimetri, 10 in più della precedente previsione.</p>
      <p>Confermate inoltre le previsioni per sabato e domenica, con un’acqua alta di 110 cm domani alle 11:55 e 120 cm dopodomani alle 2 (entrambe “codice arancio”).</p>
      <p>Su Twitter il sindaco ha annunciato: “Sono stato costretto a far chiudere la piazza” San Marco, “stiamo dando gli ordini a Polizia locale e carabinieri: chiudiamo la piazza per ogni evenienza, in maniera tale da non mettere a rischio l’incolumità delle persone”.</p>
      <p>Int9</p>
    </article>
  </body>
</html>