<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119329-zelenovic-zzs-napadi-na-cosica-organizovani-u-predsednistvu-srbije?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-15T09:10:04+00:00"/>
    <meta property="og:title" content="Zelenović (ZZS): Napadi na Ćosića organizovani u Predsedništvu Srbije"/>
    <meta property="og:description" content="Predsednik Zajedno za Srbiju Nebojša Zelenović osudio je danas medijske napade na glavnog i odgovornog urednika Televizije N1 Jugoslava Ćosića i ocenio da su ti napadi organizovani i orkestrirani iz Predsedništva Srbije.&quot;Po već oprobanom mehanizmu, svako ko se usudi da iznese bilo kakvu sumnju ili se kritički osvrne na vlast postaje meta najbrutalnije medijske satanizacije. Mehanizam je doveden do savršenstva Vučić lično definiše metu, angažuje plaćene novinare i analitičare, a onda kreće lavina najstrašnijih neistina preko televizija sa nacionalnom frekvencijom i celokupne žute štampe. Niko nije poštedjen u jednom trenutku meta je bio čak i Novak Djoković, kada je izjavio nešto što se Vučiću nije dopalo&quot;, naveo je Zelenović.On je u pisanoj izjavi naveo da je Ćosić postao meta jer se usudio da kao nezavisni novinar javno postavlja pitanja o aferi vezanoj za trgovinu oružjem.&quot;To svi znaju, kao što svi znaju da je cilj da se Ćosić zastraši da bi zaćutao. Ne razumeju oni da je sve manje onih koji se plaše, a posebno…"/>
  </head>
  <body>
    <article>
      <h1>Zelenović (ZZS): Napadi na Ćosića organizovani u Predsedništvu Srbije</h1>
      <address>
        <time datetime="2019-11-15T09:10:04+00:00">15 Nov 2019, 09:10</time>
      </address>
      <p><b>Predsednik Zajedno za Srbiju Nebojša Zelenović osudio je danas medijske napade na glavnog i odgovornog urednika Televizije N1 Jugoslava Ćosića i ocenio da su ti napadi organizovani i orkestrirani iz Predsedništva Srbije.</b><br/><br/>"Po već oprobanom mehanizmu, svako ko se usudi da iznese bilo kakvu sumnju ili se kritički osvrne na vlast postaje meta najbrutalnije medijske satanizacije. Mehanizam je doveden do savršenstva Vučić lično definiše metu, angažuje plaćene novinare i analitičare, a onda kreće lavina najstrašnijih neistina preko televizija sa nacionalnom frekvencijom i celokupne žute štampe. Niko nije poštedjen u jednom trenutku meta je bio čak i Novak Djoković, kada je izjavio nešto što se Vučiću nije dopalo", naveo je Zelenović.<br/><br/>On je u pisanoj izjavi naveo da je Ćosić postao meta jer se usudio da kao nezavisni novinar javno postavlja pitanja o aferi vezanoj za trgovinu oružjem.<br/><br/>"To svi znaju, kao što svi znaju da je cilj da se Ćosić zastraši da bi zaćutao. Ne razumeju oni da je sve manje onih koji se plaše, a posebno to nije Jugoslav Ćosić", naveo je Zelenović.<br/><br/>Prema njegovoj oceni, afera Krušik ozbiljno je uzdrmala vlast koja je u panici jer ne može da zaustavi lavinu koja se pokrenula. "Afere iz sektora namenske industrije i trgovine naoružanjem, u koje je upleten sam vrh države, tek će šokirati domaću i medjunarodnu javnost", naveo je Zelenović.</p>
    </article>
  </body>
</html>