<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/914024.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-15T09:01:00+00:00"/>
    <meta property="og:title" content="Вратарят на Локо показа червен картон на бившата, похвали се с ново гадже"/>
    <meta property="og:description" content="Ново гадже показа вратарят на &quot;Локомотив&quot; (Пловдив) Мартин Луков. 26-годишният футболист сам се похв..."/>
  </head>
  <body>
    <article>
      <h1>Вратарят на Локо показа червен картон на бившата, похвали се с ново гадже</h1>
      <address>
        <time datetime="2019-11-15T09:01:00+00:00">15 Nov 2019, 09:01</time>
      </address>
      <p>Ново гадже показа вратарят на "Локомотив" (Пловдив) <a href="https://www.plovdiv24.bg/sport/persons/5164.html">Мартин Луков</a>. 26-годишният футболист сам се похвали със завоеванието си. Екснационалът отново доказа, че е един от най-големите плейбои сред играчите и около него се въртят само красавици. Марто изненадващо не получи повиквателна за мачовете на националния тим, въпреки че се представя страхотно в Първа лига този сезон. За сметка на това Луков може да се похвали с успехи извън игрището.</p>
      <p>Той изненадващо се е разделил с дългогодишната си приятелка Камелия и е започнал нова връзка. Футболният вратар любеше бившата съпруга на фолкпевеца Илиян Тупалката. Обявената за "Мис Най-секси българка" и певецът се разведоха и танцьорката и бивша гимнастичка влезе в леглото на вратаря. Двамата дори изглеждаха влюбени.</p>
      <p>"Обичаме се и сме много щастливи заедно, но за сватба изобщо още не сме коментирали", призна преди време Мартин пред <a href="https://www.bgdnes.bg/Article/7869911?fbclid=IwAR0DgpOcd46eeP3EAdI0sukzLNn6LeOAJ8fOJK6KbsnL-ix1bDOnfiLTous">"България Днес"</a>. Очевидно пламъкът между двамата е угаснал и Луков е показал бърз червен картон на доскорошната си любима. Все още не е ясно как се казва новата тръпка на вратаря. За момента той не желае да разкрива повече подробности за чаровницата.</p>
    </article>
  </body>
</html>