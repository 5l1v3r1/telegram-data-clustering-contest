<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/politica/cucchi_salvini_droga-6554301/news/2019-11-15/"/>
    <meta property="og:site_name" content="Agi"/>
    <meta property="article:published_time" content="2019-11-15T09:56:00+00:00"/>
    <meta property="og:title" content="Ilaria Cucchi valuta &quot;una querela a Salvini&quot;"/>
    <meta property="og:description" content="Commentando la sentenza di condanna per i carabinieri ritenuti responsabili della morte di Stefano Cucchi, il leader leghista Matteo Salvini ha detto che rispetta la famiglia ma il caso &quot;dimostra che la droga fa male&quot;"/>
  </head>
  <body>
    <article>
      <h1>Ilaria Cucchi valuta "una querela a Salvini"</h1>
      <h2>Commentando la sentenza di condanna per i carabinieri ritenuti responsabili della morte di Stefano Cucchi, il leader leghista Matteo Salvini ha detto che rispetta la famiglia ma il caso "dimostra che la droga fa male"</h2>
      <address><time datetime="2019-11-15T09:56:00+00:00">15 Nov 2019, 09:56</time> by <a rel="author">AGI - Agenzia Giornalistica Italia</a></address>
      <p>Commentando la sentenza di condanna per i carabinieri ritenuti responsabili della morte di <b>Stefano Cucchi</b>, il leader leghista <b>Matteo Salvin</b>i ha detto che rispetta la famiglia ma il caso "dimostra che la droga fa male". "Che c'entra la <b>droga</b>? Salvini perde sempre l'occasione per stare zitto", ribatte Ilaria Cucchi, la sorella di Stefano, in diretta a Circo Massimo, su Radio Capital. "Anch'io da madre sono contro la droga, ma Stefano non è <b>morto di droga</b>. Contro questo pregiudizio e contro questi personaggi ci siamo dovuti battere per anni. Tanti di questi personaggi sono stati chiamati a rispondere in un'aula di giustizia, e non escludo che il prossimo possa essere proprio Salvini".</p>
    </article>
  </body>
</html>