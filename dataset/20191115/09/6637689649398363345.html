<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-ryatuvalnyky-spilno-iz-socpracivnykamy-ta-policiyeyu-vidvidaly-oseli-litnih-samotnih"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-15T09:11:00+00:00"/>
    <meta property="og:title" content="На Сумщині рятувальники спільно із соцпрацівниками та поліцією відвідали оселі літніх самотніх людей"/>
    <meta property="og:description" content="14 листопада відвідавши с. Сопич, с. Бачівськ та смт. Есмань Глухівського району працівники 19-ї Державної пожежно-рятувальної частини спільно з представниками районного територіального центру соціального обслуговування та поліції поспілкувалися самотніми бабусями. Фахівці Служби порятунку роз’яснили їм основні вимоги пожежної безпеки у побуті, зокрема, правила використання пічного опалення. Також нагадали, що не можна розпалювати печі легкозаймистими рідинами, а дверцята топки - залишати відчиненими. Обігрівальне обладнання повинне обов’язково бути під наглядом. Більше того, рятувальники допомогли літнім домовласникам перевірити стан їхніх обігрівальних приладів і - за потреби – виправити недоліки. Також була надана інформація щодо дій при виявленні вибухонебезпечних предметів. Для кращого засвоєння наданої інформації присутні отримали тематичні пам’ятки."/>
  </head>
  <body>
    <article>
      <h1>На Сумщині рятувальники спільно із соцпрацівниками та поліцією відвідали оселі літніх самотніх людей</h1>
      <address>
        <time datetime="2019-11-15T09:11:00+00:00">15 Nov 2019, 09:11</time>
      </address>
      <figure>
        <img src="http://sumy.today/sites/default/files/dscn1567.jpg"/>
      </figure>
      <p>14 листопада відвідавши с. Сопич, с. Бачівськ та смт. Есмань Глухівського району працівники 19-ї Державної пожежно-рятувальної частини спільно з представниками районного територіального центру соціального обслуговування та поліції поспілкувалися самотніми бабусями. Фахівці Служби порятунку роз’яснили їм основні вимоги пожежної безпеки у побуті, зокрема, правила використання пічного опалення. Також нагадали, що не можна розпалювати печі легкозаймистими рідинами, а дверцята топки - залишати відчиненими. Обігрівальне обладнання повинне обов’язково бути під наглядом. Більше того, рятувальники допомогли літнім домовласникам перевірити стан їхніх обігрівальних приладів і - за потреби – виправити недоліки. Також була надана інформація щодо дій при виявленні вибухонебезпечних предметів. Для кращого засвоєння наданої інформації присутні отримали тематичні пам’ятки.</p>
      <p>Рятувальники сподіваються, що інформаційно-роз’яснювальні бесіди допоможуть людям зберегти своє життя та здоров’я. Однак вразливим категоріям громадян важче підтримувати протипожежний стан в оселях. Саме тому рятувальники намагаються приділити їм особливу увагу, залучаючи до цієї роботи працівників інших служб, повідомляє Управління Державної служби України з надзвичайних ситуацій у Сумській області.</p>
    </article>
  </body>
</html>