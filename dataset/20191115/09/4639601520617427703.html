<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/15/society/exete-mail-apo-to-ktimatologio-ksekinise-i-apostoli-tous/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-15T09:28:21+00:00"/>
    <meta property="og:title" content="Εχετε mail… από το Κτηματολόγιο : Ξεκίνησε η αποστολή τους"/>
    <meta property="og:description" content="Μαζικά email στέλνει το Κτηματολόγιο για τις προθεσμίες στις δηλώσεις"/>
  </head>
  <body>
    <article>
      <h1>Εχετε mail… από το Κτηματολόγιο : Ξεκίνησε η αποστολή τους</h1>
      <h2>Μαζικά email στέλνει το Κτηματολόγιο για τις προθεσμίες στις δηλώσεις</h2>
      <address><time datetime="2019-11-15T09:28:21+00:00">15 Nov 2019, 09:28</time> by <a rel="author">ΤοΒΗΜΑ Team</a></address>
      <p>Σε νέα μαζική αποστολή email πρόκειται να προχωρήσει το <a href="https://www.tovima.gr/tag/%CE%BA%CF%84%CE%B7%CE%BC%CE%B1%CF%84%CE%BF%CE%BB%CF%8C%CE%B3%CE%B9%CE%BF/">Κτηματολόγιο</a> προκειμένου να ενημερωθούν περίπου 1,3 εκατ. πολίτες για τις προθεσμίες υποβολής δηλώσεων της ιδιοκτησίας τους.</p>
      <p>Αποδέκτες θα είναι οι πολίτες περιφερειακών ενοτήτων στις οποίες η προθεσμία λήγει στις 29 Νοεμβρίου.</p>
      <p>
        <a href="https://www.in.gr/2019/11/15/economy/liksiprothesma-katatethike-rythmisi-gia-ofeiles-tou-dimosiou-se-idiotes/">Ληξιπρόθεσμα : Κατατέθηκε ρύθμιση για οφειλές του Δημοσίου σε ιδιώτες</a>
      </p>
      <p>Η αποστολή θα γίνει σε συνεργασία με την Ανεξάρτητη Αρχή Δημοσίων Εσόδων προκειμένου να ενημερωθούν οι πολίτες για τις προθεσμίες υποβολής δηλώσεων της ιδιοκτησίας τους.</p>
      <p>Πρόκειται για φυσικά και νομικά πρόσωπα που είναι κάτοχοι ιδιοκτησίας ή διαμένουν/έχουν την έδρα τους σε μια ή περισσότερες Περιφερειακές Ενότητες.</p>
      <h3>Οι περιοχές για το κτηματολόγιο</h3>
      <p>Πρόκειται για τις περιφερειακές ενότητες:</p>
      <p>– Καστοριάς/Φλώρινας</p>
      <p>– Ευβοίας</p>
      <p>– Αχαΐας</p>
      <p>– Λακωνίας</p>
      <p>– Αργολίδας/Κορινθίας</p>
      <p>– Σάμου/Χίου/Ικαρίας</p>
      <p>– Αιγίου</p>
      <p>– Μεσσηνίας</p>
      <p>– Στο υπόλοιπο Μαγνησίας και Σποράδων</p>
      <h4>Τι θα πρέπει να κάνετε</h4>
      <p>Ο φορέας επαναλαμβάνει στην ανακοίνωσή του πως για την καλύτερη εξυπηρέτησή τους, οι πολίτες μπορούν να:</p>
      <p>– υποβάλουν ηλεκτρονικά τη δήλωσή τους μέσα από την ιστοσελίδα του Κτηματολογίου, www.ktimatologio.gr</p>
      <p>– αποφύγουν την πολύωρη αναμονή, εφαρμόζοντας την διαδικασία διαπίστωσης «εμπρόθεσμης προσέλευσης» προκειμένου να ολοκληρώσουν την υποβολή της δήλωσής τους σε μεταγενέστερο χρόνο με ραντεβού</p>
      <p>– λάβουν δωρεάν υπηρεσίες στα κατά τόπους Γραφεία Κτηματογράφησης από εξειδικευμένους δικηγόρους και τοπογράφους σχετικά με την διαδικασία υποβολής δήλωσης, τα απαραίτητα έντυπα, εντοπισμό, κλπ</p>
      <p>– χρησιμοποιήσουν δωρεάν την υπηρεσία εντοπισμού και οριοθέτησης ακινήτου με χρήση εφαρμογής μέσω έξυπνου κινητού τηλεφώνου</p>
      <p>– πληρώσουν το πάγιο τέλος σε δόσεις μέσω της χρήσης πιστωτικής κάρτας</p>
      <p>
        <a href="https://www.tovima.gr/2019/11/15/science/algorithmos-gia-asfaleis-eidopoiiseis/">Αλγόριθμος για… ασφαλείς ειδοποιήσεις</a>
      </p>
    </article>
  </body>
</html>