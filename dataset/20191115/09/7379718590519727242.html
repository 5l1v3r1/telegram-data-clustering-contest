<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/15/cile-un-milione-in-piazza-26-000-arresti-e-22-morti-dall-inizio-delle-proteste"/>
    <meta property="og:site_name" content="euronews"/>
    <meta property="article:published_time" content="2019-11-15T09:30:37+00:00"/>
    <meta property="og:title" content="Cile, un milione in piazza. 26.000 arresti e 22 morti dall'inizio delle proteste"/>
    <meta property="og:description" content="In Piazza Italia di Santiago la grande mobilitazione"/>
  </head>
  <body>
    <article>
      <h1>Cile, un milione in piazza. 26.000 arresti e 22 morti dall'inizio delle proteste</h1>
      <address><time datetime="2019-11-15T09:30:37+00:00">15 Nov 2019, 09:30</time> by <a rel="author">euronews </a></address>
      <figure>
        <img src="https://static.euronews.com/articles/stories/04/30/14/76/773x435_cmsv2_43b16ace-ff70-5efc-9ceb-ff42828b626e-4301476.jpg"/>
      </figure>
      <p>Sono più di 26.000 i manifestanti arrestati in Cile dall'inizio della protesta contro il presidente Piñera e le sue politiche neoliberiste, secondo un bilancio del ministero della Giustizia.</p>
      <p>Ieri intanto oltre un milione di persone si è raccolto in Piazza Italia a Santiago, per una nuova giornata di mobilitazione che i carabineros hanno nuovamente provato a reprimere con la forza.</p>
      <p>Manifestanti e opposizione chiedono le dimissioni del presidente e la convocazione di una Assemblea costituente per la riforma della Carta che risale alla dittatura di Pinochet.</p>
      <p>Le proteste, scoppiate il 18 ottobre scorso, hanno finora registrato la morte di 22 manifestanti, uccisi negli scontri con le forze di polizia.</p>
    </article>
  </body>
</html>