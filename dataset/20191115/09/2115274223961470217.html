<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/economia/morellato_cleor-6554171/news/2019-11-15/"/>
    <meta property="og:site_name" content="Agi"/>
    <meta property="article:published_time" content="2019-11-15T09:18:00+00:00"/>
    <meta property="og:title" content="Morellato acquista la francese Cleor, investimento da 50 milioni"/>
    <meta property="og:description" content="Il gruppo francese vanta 140 punti vendita all'interno dei più importanti centri commerciali"/>
  </head>
  <body>
    <article>
      <h1>Morellato acquista la francese Cleor, investimento da 50 milioni</h1>
      <h2>Il gruppo francese vanta 140 punti vendita all'interno dei più importanti centri commerciali</h2>
      <address><time datetime="2019-11-15T09:18:00+00:00">15 Nov 2019, 09:18</time> by <a rel="author">AGI - Agenzia Giornalistica Italia</a></address>
      <p><b>Morellato</b> si espande in <b>Francia</b>. L'azienda italiana, leader in Europa nella produzione e commercializzazione di cinturini, gioielli e orologi ha acquistato la <b>catena retail Cleor</b>, uno dei principali player francesi di gioielleria <b>pret-à-porter</b>. Il Gruppo Cleor - 80 milioni di euro di fatturato nel 2019, con all'attivo 800 dipendenti di cui 110 localizzati nella sede operativa di Evreux, Parigi - vanta 140 punti vendita, all'interno dei più importanti centri commerciali presenti nelle principali località dello shopping francese, con un'offerta di prodotto e servizio di alto livello. L'investimento complessivo, riferisce una nota, sfiora i <b>50 milioni di euro</b>. </p>
      <p> "Con questa importante operazione, Morellato da leader italiano diventa uno dei principali player europei del settore orologeria/gioielleria. L'unico a presentare un'integrazione completa dalla creazione alla produzione alla distribuzione, fino ad arrivare direttamente al consumatore attraverso un network unico di retail online e offline.</p>
      <p>195 punti vendita <b>Bluespirit</b> e <b>Joye'</b> in Italia, 140 CLEOR in Francia, una solida distribuzione internazionale dei propri marchi in 70 paesi, oltre 2.000 dipendenti. E soprattutto l'orgoglio di rappresentare la grande tradizione della gioielleria italiana nel mondo", dichiara Massimo Carraro, presidente di Morellato. "Questo progetto proietta il fatturato del nostro Gruppo oltre i 270 milioni di euro, con una previsione 2020 vicina ai 300 milioni di euro, di cui oltre il 60% realizzati su mercati esteri", conclude Carraro. </p>
    </article>
  </body>
</html>