<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/lalu-yadav-slams-nitish-government-over-demise-of-renowned-mathematician-vashishtha-narayan-singh/272603/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-15T09:30:58+00:00"/>
    <meta property="og:title" content="गणितज्ञ वशिष्ठ नारायण सिंह के बहाने लालू यादव ने सीएम नीतीश कुमार पर साधा निशाना"/>
    <meta property="og:description" content="लालू यादव ने शुक्रवार को महान गणितज्ञ वशिष्ठ नारायण सिंह के बहाने बिहार की मौजूदा सरकार पर निशाना साधा है। उन्होंने डॉ सिंह के साथ मरणोपरांत किए गए व्यवहार"/>
  </head>
  <body>
    <article>
      <h1>गणितज्ञ वशिष्ठ नारायण सिंह के बहाने लालू यादव ने सीएम नीतीश कुमार पर साधा निशाना</h1>
      <address><time datetime="2019-11-15T09:30:58+00:00">15 Nov 2019, 09:30</time> by <a rel="author">JKR Staff</a></address>
      <p>बिहार के पूर्व मुख्यमंत्री व राष्ट्रीय जनता दल (राजद) प्रमुख लालू प्रसाद यादव ने शुक्रवार को महान <a href="http://www.jantakareporter.com/hindi/mathematician-vashishtha-narayan-singh-passes-away-at-patna/272462/">गणितज्ञ वशिष्ठ नारायण सिंह</a> के बहाने बिहार की मौजूदा सरकार पर निशाना साधा है। उन्होंने डॉ सिंह के साथ मरणोपरांत किए गए व्यवहार पर दुख जताते हुए सरकार को आड़े हाथों लिया।</p>
      <figure>
        <img src="http://www.jantakareporter.com/wp-content/uploads/2017/11/lalu-nitish-1.jpg"/>
      </figure>
      <p>पूर्व केंद्रीय मंत्री के ट्विटर हैंडल से शुक्रवार को ट्वीट कर कहा गया, “कल बिहार गौरव और हमारी साँझी धरोहर महान गणितज्ञ आदरणीय डॉ. वशिष्ठ नारायण सिंह जी के निधन की ख़बर सुनकर बहुत दुःख हुआ। मौत सबको एक ना एक दिन आनी ही है लेकिन मरणोपरंत जिस प्रकार उनके पार्थिव शरीर के साथ असंवेदनशील नीतीश सरकार द्वारा जो अमर्यादित सलूक किया गया वह अतिनिंदनीय है।”</p>
      <figure>
        <iframe data-src="https://twitter.com/laluprasadrjd/status/1195191698701213696?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>एक अन्य ट्वीट में लिखा गया, “क्या बड़बोली डबल इंजन सरकार उस महान विभूति को एक एंबुलेंस तक प्रदान नहीं कर सकती थी? मीडिया में बदनामी होने के बाद क्या किसी के पार्थिव शरीर को सड़क बीच रोककर उसे श्र्द्धांजलि देना एक मुख्यमंत्री को शोभा देता है? क्या अस्पताल में भर्ती रहने के दौरान CM उन्हें कभी देखने गए?”</p>
      <figure>
        <iframe data-src="https://twitter.com/laluprasadrjd/status/1195192543350161408?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>एक अन्य ट्वीट में लालू प्रसाद ने राजद सरकार द्वारा सिंह के अच्छे अस्पताल में इलाज करवाने का दावा करते हुए कहा, “हमारे कार्यकाल में मैंने उनका अच्छे से अच्छे अस्पताल में इलाज करवाया। उनकी सेवा करने वाले पारिवारिक सदस्यों को सरकारी नौकरी दी, ताकि वो पटना में उनकी अच्छे से देखभाल कर सकें। महान गणितज्ञ आदरणीय डॉ. वशिष्ठ बाबू को कोटि-कोटि नमन और विनम्र श्र्द्धांजलि।”</p>
      <p>बता दे कि, महान गणितज्ञ वशिष्ठ नारायण सिंह का गुरुवार को बिहार की राजधानी पटना में निधन हो गया है। वे 77 साल के थे। सिंह करीब 40 साल से सिजोफ्रेनिया बीमारी से पीड़ित थे। बिहार के मुख्यमंत्री नीतीश कुमार ने उनके निधन पर शोक जताते हुए इसे समाज और बिहार के लिए एक बड़ा नुकसान बताया था।</p>
    </article>
  </body>
</html>