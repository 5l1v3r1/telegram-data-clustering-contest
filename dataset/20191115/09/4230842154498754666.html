<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191115-referendum-shhodo-rynku-zemli-mozhut-provesty-do-2024-roku-razumkov/"/>
    <meta property="og:site_name" content="ФАКТИ"/>
    <meta property="article:published_time" content="2019-11-15T09:10:29+00:00"/>
    <meta property="og:title" content="Референдум щодо ринку землі можуть провести до 2024 року – Разумков"/>
    <meta property="og:description" content="Українці зможуть визначитися, чи продавати сільськогосподарську землю іноземцям, на референдумі, який відбудеться до 2024 року."/>
  </head>
  <body>
    <article>
      <h1>Референдум щодо ринку землі можуть провести до 2024 року – Разумков</h1>
      <address>
        <time datetime="2019-11-15T09:10:29+00:00">15 Nov 2019, 09:10</time>
      </address>
      <p>Українці зможуть визначитися, чи продавати сільськогосподарську землю іноземцям, на референдумі, який відбудеться до 2024 року.</p>
      <p>Спікер Верховної Ради Дмитро Разумков в ефірі одного з українських телеканалів заявив, що після ухвалення законопроекту про референдуми проведуть голосування, яке визначить, чи продаватимуть сільськогосподарську землю іноземцям.</p>
      <p>Він вважає, що референдум може відбутися у цьому політичному циклі, до 2024 року.</p>
      <blockquote>– Лише після референдуму, коли українське суспільство визначиться, що воно готове чи не готове дати можливість іноземцям купувати українські землі або продавати корпоративні права — тоді цей ринок буде відкритий і для іноземців, – сказав Разумков.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191114-vidminyly-ekonomichne-rabstvo-zelenskyj-pro-rynok-zemli/">Відмінили економічне рабство: Зеленський про ринок землі</a>
      </p>
      <p>Спікер Ради пояснив, що під час перехідного етапу українці зможуть побачити, як працює ринок землі, та визначитися, чи потрібно відкривати його іноземцям.</p>
      <p>Наразі підготовкою проекту закону про референдуми займається перший заступник спікера парламенту Руслан Стефанчук.</p>
      <p>Нагадаємо, президент <a href="https://fakty.com.ua/ua/ukraine/20191111-zelenskyj-initsiyuye-referendum-shhodo-prava-inozemtsyam-kupuvaty-zemlyu/">Володимир Зеленський пропонує провести референдум</a>, на якому українці визначать, чи варто відкривати ринок землі для іноземців.</p>
    </article>
  </body>
</html>