<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/especials/Arriba-primera-botiga-alimentacio-reconeixement_0_2345165493.html"/>
    <meta property="og:site_name" content="Ara.cat"/>
    <meta property="article:published_time" content="2019-11-15T09:00:00+00:00"/>
    <meta property="og:title" content="Arriba la primera botiga d’alimentació on es paga amb reconeixement facial"/>
    <meta property="og:description" content="CaixaBank, Nestlé Market i el Payment Innovation Hub posen en marxa el primer sistema de pagament amb reconeixement facial en un comerç a Espanya"/>
  </head>
  <body>
    <article>
      <h1>Arriba la primera botiga d’alimentació on es paga amb reconeixement facial</h1>
      <h2>CaixaBank, Nestlé Market i el Payment Innovation Hub posen en marxa el primer sistema de pagament amb reconeixement facial en un comerç a Espanya</h2>
      <address>
        <time datetime="2019-11-15T09:00:00+00:00">15 Nov 2019, 09:00</time>
      </address>
      <p>CaixaBank, Nestlé Market i el Payment Innovation Hub han posat en marxa la primera solució de pagament amb reconeixement facial en una botiga a Espanya. Es tracta d’un sistema que permet pagar compres únicament amb la cara, sense necessitat d’usar un mitjà de pagament físic, ja sigui una targeta bancària, un mòbil o diners en efectiu.</p>
      <p>La tecnologia de reconeixement facial millora l’experiència del client fent més àgil el moment del pagament a la caixa, i alhora n’incrementa la seguretat.</p>
      <blockquote>La solució, que està a disposició de qualsevol persona que vulgui utilitzar-la, permet pagar a caixa únicament amb la cara, sense targetes, mòbil ni efectiu</blockquote>
      <p>La iniciativa, estrenada com a experiència pilot a la botiga Nestlé Market d’Esplugues de Llobregat, estarà en funcionament els pròxims tres mesos, amb l’objectiu d’analitzar com s’adapta la nova tecnologia a les necessitats del comerç minorista, especialment en períodes d’alta demanda, com la campanya nadalenca.</p>
      <p>El sistema pot ser utilitzat per qualsevol client, sigui quina sigui l’entitat financera de la seva targeta o el seu model de mòbil: només és necessari descarregar l’app Face To Pay Nestlé Market.</p>
      <p>El projecte s’ha desenvolupat conjuntament entre CaixaBank, la direcció financera de Nestlé España i els serveis jurídics i tecnològics de la companyia i l’equip del Payment Innovation Hub (una aliança multisectorial formada per CaixaBank, Global Payments Inc., Visa, Samsung i Arval).</p>
      <h4>Així funciona el sistema</h4>
      <p>Per fer servir la solució, l’usuari només haurà de descarregar, abans d’efectuar la primera compra, l’aplicació Face to Pay Nestlé Market, disponible tant per a Android a Google Play com per a iPhone a App Store, i registrar-hi les dades personals, la targeta i la imatge de la cara.</p>
      <p>Finalitzat el procés d’alta, el client podrà fer el pagament de la compra al Nestlé Market, on s’ha habilitat una caixa ràpida exclusiva dotada d’una tauleta amb càmera i connexió a internet.</p>
      <p>Al fer el pagament, el client ha de fer-se una selfie amb la tauleta de caixa. El sistema compara aquesta imatge amb el patró biomètric emmagatzemat a la base de dades general a partir de la fotografia registrada en el moment de l’alta. Si hi ha coincidència, es procedeix al pagament, sense que el client hagi d’utilitzar cap altre mitjà de pagament físic (targeta, mòbil o diners en efectiu), més enllà de la foto de la seva cara.</p>
      <h4>CaixaBank, líder en innovació</h4>
      <p>El desenvolupament de projectes pioners per al sector ha estat clau per a l’estratègia de transformació digital de CaixaBank, que és líder en banca minorista i en innovació, amb la base de clients digitals més gran d’Espanya (6,3 milions), el parc més gran de targetes (17,24 milions) i de TPV (amb una quota per facturació del 23,7% en compres i del 28% en el nombre de compres en comerços) i el lideratge en pagament mòbil, amb més d’un milió de clients.</p>
      <p>Pel que fa al Payment Innovation Hub, recentment ha llançat al mercat, al costat del grup de restauració Viena, una solució de pagament pionera amb reconeixement biomètric en un cèntric restaurant de la cadena a Barcelona.</p>
      <p>Creat ara fa gairebé dos anys, el Payment Innovation Hub, de la mà de les seves <i>partners</i> (CaixaBank, Global Payments, Inc., Visa, Samsung i Arval), companyies líders del sector financer, de pagaments i tecnològic, ha explorat les últimes tecnologies per millorar l’experiència del client en diferents escenaris d’ús i per incrementar-ne la seguretat.</p>
      <p>Gràcies a la seva proposta d’innovació oberta i a la col·laboració de les cinc grans sòcies, s’han fet importants avenços en la creació de solucions aplicades a diferents sectors. El <i>hub</i> ja ha ideat prop d’una vintena de projectes amb uns terminis -tres mesos de mitjana- similars als de les <i>start-ups</i>.</p>
      <h3>També als caixers</h3>
      <p>Per a CaixaBank, la iniciativa suposa un pas més en l’aposta per la tecnologia de reconeixement facial allà on suposi un avantatge per al client en termes d’experiència d’usuari i seguretat.</p>
      <p>En aquest sentit, l’entitat financera presidida per Jordi Gual i el conseller delegat de la qual és Gonzalo Gortázar ha estat el primer banc del món en aplicar el reconeixement facial per fer reintegraments en caixers automàtics sense introduir el PIN. El sistema ja funciona en oficines de Barcelona i València i s’estendrà progressivament a altres punts de la xarxa de CaixaBank els pròxims mesos.</p>
      <p>L’aplicació del reconeixement facial als caixers que ha impulsat CaixaBank ha rebut el reconeixement internacional amb premis com el de projecte tecnològic de l’any en la categoria Canals de Prestació de Servei en els The Banker Tech Project Awards 2019.</p>
      <h3>Sobre Nestlé Market</h3>
      <p>Nestlé Market, la botiga situada a les oficines centrals de Nestlé Espanya a Esplugues de Llobregat, ofereix als consumidors la gamma més àmplia d’especialitats i formats de totes les marques de Nestlé, així com l’oportunitat de conèixer, en primícia, les últimes innovacions de la companyia. L’aposta per la innovació és en l’ADN de Nestlé Market, i ara, de la mà d’un partner financer com La Caixa, ha posat en marxa aquest innovador sistema de pagament amb reconeixement facial per fer un pas més i brindar als clients una experiència de compra única des que entren a l’establiment fins que en surten.</p>
      <p>Al llarg dels anys Nestlé Market, que va néixer com un espai pensat per donar servei únicament als empleats, ha sabut adaptar-se fins a convertir-se en una botiga “viva” amb la qual s’acosta als consumidors de manera directa, per conèixer-los millor, oferir-los totes les seves marques –i les experiències que organitzen– en un mateix espai i premiar-ne la fidelitat amb promocions. A banda de l’oficina central, també hi ha botigues a la fàbrica de Girona i al centre de producció de La Penilla de Cayón (Cantàbria).</p>
    </article>
  </body>
</html>