<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/premature-nedir-premature-bebek-bakimi-nasil-yapilmali-2219560"/>
    <meta property="og:site_name" content="Posta"/>
    <meta property="article:published_time" content="2019-11-15T09:49:48+00:00"/>
    <meta property="og:title" content="Dünyada her yıl 15 milyon bebek erken doğuyor"/>
    <meta property="og:description" content="Dünyada her yıl 17 Kasım prematüre bebeklerin bakımı ve beslenmesi ile ilgili farkındalık oluşturmak amacıyla Dünya Prematüre Günü olarak kutlanıyor. Dünyada her yıl 10 bebekten biri prematüre doğuyor. Peki, Prematüre nedir? Prematüre bebek bakımı nasıl yapılmalı? İşte Prematüre bebek bakımı ve beslenmesi ile ilgili merak edilenler…"/>
  </head>
  <body>
    <article>
      <h1>Dünyada her yıl 15 milyon bebek erken doğuyor</h1>
      <address>
        <time datetime="2019-11-15T09:49:48+00:00">15 Nov 2019, 09:49</time>
      </address>
      <h3>Dünyada her yıl 17 Kasım prematüre bebeklerin bakımı ve beslenmesi ile ilgili farkındalık oluşturmak amacıyla Dünya Prematüre Günü olarak kutlanıyor. Dünyada her yıl 10 bebekten biri prematüre doğuyor. Peki, Prematüre nedir? Prematüre bebek bakımı nasıl yapılmalı? İşte Prematüre bebek bakımı ve beslenmesi ile ilgili merak edilenler…</h3>
      <p>Dünyada her yıl 15 milyon bebek 37’nci gebelik haftasını tamamlamadan doğuyor. Hayata gözlerini erken açan bebekler için her yıl 17 Kasım bebek beslenmesi ve bakımı konusuna dikkat çekmek ve farkındalık oluşturmak amacıyla Dünya <a href="https://www.posta.com.tr/haberler/premature">Prematüre</a> Günü’nde çalışmalar gerçekleştiriliyor.</p>
      <h3>Prematüre nedir?</h3>
      <p>37’nci gebelik haftasını tamamlamadan doğan bebeklere ‘prematüre’ deniyor. Dünyada her 10 bebekten biri, prematüre doğuyor. Prematüre bebeklerin, dünyaya geldikleri ilk andan itibaren özenli bir bakıma ve izleme alınması gerekiyor.</p>
      <figure>
        <img src="https://i.pstimaj.com/img/75/640x0/5dce73c066a97cda0dd3305e"/>
      </figure>
      <h3>Prematüre bebek bakımı nasıl yapılmalı?</h3>
      <p>37’nci gebelik haftasını tamamlamadan doğan prematüre bebeklerin, doğdukları ilk andan itibaren özenli bir yaklaşımla izlenmesi ve bakılması gerekiyor. 17 Kasım Dünya Prematüre Günü nedeniyle açıklamalarda bulunan Marmara Üniversitesi Tıp Fakültesi <a href="https://www.posta.com.tr/haberler/yenidogan">Yenidoğan</a> Bilim Dalı Başkanı Prof. Dr. Eren Özek, özellikle prematüre bebeklerin bakımı ve gelişim süreçlerinin önemine dikkat çekti.  Prof. Dr. Özek, <b>“Dünyada yenidoğan bebek ölümlerinin önemli kısmı <a href="https://www.posta.com.tr/haberler/premature-dogum">prematüre doğum</a> ve komplikasyonları sebebi ile oluyor. Erken doğan bebekler, akciğer ve diğer organ sistemlerinin gelişimini tamamlamamış olması ve bağışıklık sistemlerinin yeterince gelişmemesi nedeni ile birçok klinik sorun yaşıyorlar. Bu sorunlar, bebeklerin yaşam şansında ve uzun dönem sorunlarında belirleyici oluyor. Enfeksiyonlar açısından da yüksek risk grubunda bulunan bu bebeklerde enfeksiyon kontrolü ve önleme, en etkili seçenekler olmaktadır. Bu sebep ile prematüre bebeklerin yenidoğan hekimlerinin ellerinde düzenli ve yakın takipleri hayati önem taşıyor” </b>dedi.</p>
      <figure>
        <img src="https://i.pstimaj.com/img/75/640x0/5dce73a766a97cda0e80b1d2"/>
      </figure>
      <h3>Prematüre bebeklerin yaşama adapte olmaları zorlu bir süreç</h3>
      <p>Gözlerini erken açan minik kahramanların hayata tutunabilmesi için doğum anından itibaren uygulanacak takibin, bebekler için hayati olduğunu vurgulayan Prof. Dr. Özek; çok küçük bebeklerin yenidoğan uzmanları tarafından dikkatle takip edilmeleri gerektiğini vurguluyor.</p>
      <p>“<b>Prematüre doğan bebeklerin, yaşama adapte olmaları zaman alabilir ve bebeğin gebelik yaşı küçüldükçe bu süreç zorlu olabilir</b>” diyen Prof. Dr. Özek, “<b>Prematüre doğumun başarıyla yönetilmesi doktor, sağlık personeli ve ailenin birlikte yürüteceği bir ekip işidir. Ayrıca, bilimsel bir yaklaşım ve teknik alt yapı gerektirir. Ancak bu şekilde bebeklerimiz sağlıklı yaşam şansı bulabilir</b>” diye de ekliyor.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/aleyna-tilkiden-garip-hareket-2219760">
          <img src="https://i.pstimaj.com/img/100/180x95/5dcf15a866a97cebc4f4460c"/>
        </a>
      </figure>
      <p>
        <a href="https://www.posta.com.tr/aleyna-tilkiden-garip-hareket-2219760">1 Aleyna Tilki'den garip hareket</a>
      </p>
      <figure>
        <a href="https://www.posta.com.tr/nebahat-cehre-yillara-meydan-okuyor-2219758">
          <img src="https://i.pstimaj.com/img/100/180x95/5dcf0c26ae298b539cd685db"/>
        </a>
      </figure>
      <p>
        <a href="https://www.posta.com.tr/nebahat-cehre-yillara-meydan-okuyor-2219758">2 Nebahat Çehre yıllara meydan okuyor</a>
      </p>
      <figure>
        <a href="https://www.posta.com.tr/selin-cigercinin-annelik-ozlemi-2219748">
          <img src="https://i.pstimaj.com/img/100/180x95/5dcee84f66a97cebc38806eb"/>
        </a>
      </figure>
      <p>
        <a href="https://www.posta.com.tr/selin-cigercinin-annelik-ozlemi-2219748">3 Selin Ciğerci'den duygusal mesaj: Hiç düşünmez çorabım...</a>
      </p>
      <figure>
        <a href="https://www.posta.com.tr/unlu-oyuncu-sevval-sam-instagramda-firtinalar-estirmeye-devam-ediyor-2219747">
          <img src="https://i.pstimaj.com/img/100/180x95/5dcee3e966a97cebc4f445d5"/>
        </a>
      </figure>
      <p>
        <a href="https://www.posta.com.tr/unlu-oyuncu-sevval-sam-instagramda-firtinalar-estirmeye-devam-ediyor-2219747">4 Ünlü oyuncu Şevval Sam Instagram'da fırtınalar estirme...</a>
      </p>
      <figure>
        <a href="https://www.posta.com.tr/hande-dogandemirin-instagram-pozu-cok-begenildi-2219744">
          <img src="https://i.pstimaj.com/img/100/180x95/5dcecbaeae298b4943e23108"/>
        </a>
      </figure>
      <p>
        <a href="https://www.posta.com.tr/hande-dogandemirin-instagram-pozu-cok-begenildi-2219744">5 Hande Doğandemir'in Instagram pozu çok beğenildi</a>
      </p>
      <figure>
        <a href="https://www.posta.com.tr/sinuzitle-bas-etmenizi-saglayacak-yontemler-2219708">
          <img src="https://i.pstimaj.com/img/100/180x95/5dcea69366a97ce22e719ce1"/>
        </a>
      </figure>
      <p>
        <a href="https://www.posta.com.tr/sinuzitle-bas-etmenizi-saglayacak-yontemler-2219708">6 Sinüzitle baş etmenizi sağlayacak yöntemler</a>
      </p>
      <figure>
        <a href="https://www.posta.com.tr/iklim-degisikligi-olumcul-virus-yayiyor-2219699">
          <img src="https://i.pstimaj.com/img/100/180x95/5dcea20166a97cda0e80b279"/>
        </a>
      </figure>
      <p>
        <a href="https://www.posta.com.tr/iklim-degisikligi-olumcul-virus-yayiyor-2219699">7 İklim değişikliği ölümcül virüs yayıyor</a>
      </p>
      <figure>
        <a href="https://www.posta.com.tr/feride-cetin-anne-oluyor-2219700">
          <img src="https://i.pstimaj.com/img/100/180x95/5dcea22166a97cda0e80b27e"/>
        </a>
      </figure>
      <p>
        <a href="https://www.posta.com.tr/feride-cetin-anne-oluyor-2219700">8 Feride Çetin anne oluyor</a>
      </p>
      <figure>
        <a href="https://www.posta.com.tr/ugur-gunesin-herkesten-gizledigi-aski-ortaya-cikti-2219687">
          <img src="https://i.pstimaj.com/img/100/180x95/5dce9ce566a97cda0e80b26f"/>
        </a>
      </figure>
      <p>
        <a href="https://www.posta.com.tr/ugur-gunesin-herkesten-gizledigi-aski-ortaya-cikti-2219687">9 Uğur Güneş’in herkesten gizlediği aşkı ortaya çıktı</a>
      </p>
      <figure>
        <a href="https://www.posta.com.tr/kadinlarin-sozunu-sakinmasi-hayatini-tehlike-sokuyor-2219684">
          <img src="https://i.pstimaj.com/img/100/180x95/5dce9ad666a97cd8fb6da749"/>
        </a>
      </figure>
      <p>
        <a href="https://www.posta.com.tr/kadinlarin-sozunu-sakinmasi-hayatini-tehlike-sokuyor-2219684">10 Kadınların sözünü sakınması hayatını tehlike sokuyor</a>
      </p>
      <figure>
        <img src="https://i.pstimaj.com/img/78/90x50/5dc7bbc166a97cbb795e576a"/>
      </figure>
      <p>SIRADAKİ HABER Ekranlar çocukların beyinini yavaşlatıyor</p>
    </article>
  </body>
</html>