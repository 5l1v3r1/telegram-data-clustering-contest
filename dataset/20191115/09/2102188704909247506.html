<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/15/653742/"/>
    <meta property="og:site_name" content="Економічна правда"/>
    <meta property="article:published_time" content="2019-11-15T09:16:00+00:00"/>
    <meta property="og:title" content="МХП створює групу компаній для діджиталізації бізнесу"/>
    <meta property="og:description" content="Агроіндустріальний холдинг МХП створює групу компаній для трансформації та діджиталізації  бізнесу."/>
  </head>
  <body>
    <article>
      <h1>МХП створює групу компаній для діджиталізації бізнесу</h1>
      <address>
        <time datetime="2019-11-15T09:16:00+00:00">15 Nov 2019, 09:16</time>
      </address>
      <p>Агроіндустріальний холдинг МХП створює групу компаній для трансформації та діджиталізації  бізнесу.</p>
      <p>Про це заявив голова правління холдингу Юрій Косюк, повідомляє прес-служба компанії.</p>
      <p>За його словами, щоб бути конкурентним на світовому ринку, бізнес має все більше йти в діджиталізацію виробництва і застосовувати сучасні технології для управління бізнес-процесами.</p>
      <p>
        <i>"Основне завдання – трансформація бізнесу за різними напрямками завдяки залученню стартапів і впровадженню цифрових технологій. Однією з перших компаній, яка почне трансформацію бізнесу МХП, стане MHP Digital", - пояснив Косюк.</i>
      </p>
      <p>Також Косюк припустив, що в майбутньому МХП працюватиме за моделлю венчурного фонду, орієнтуючись на практичне впровадження технічних новинок.</p>
      <p>
        <i>"Ризик не в тому, щоб пробувати нове, ризик саме в тому, що все може залишитися без змін. Я переконаний, що завдяки цифровим технологіям Україна зможе здійснити стрибок від аграрної країни до постіндустріальної, і бізнес повинен почати трансформацію вже зараз. І те, що держава визначила пріоритетом діджиталізацію, – абсолютно правильне рішення", - заявив Косюк.</i>
      </p>
      <p><b>Нагадаємо</b><i>, нещодавно </i><i>Антимонопольний комітет не виявив обґрунтованих причин для підвищення цін на курятину виробництва групи "МХП" у липні-серпні 2017 року, тому<a href="https://www.epravda.com.ua/news/2019/11/12/653626/"> відкрив проти групи ще одну справу за ознаками зловживання монопольним становищем на ринку.</a></i><i><br/></i><i><br/></i>Економічна правда</p>
    </article>
  </body>
</html>