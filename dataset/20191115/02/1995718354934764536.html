<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152274-u-seli-na-rivnenschyni-najdeshevshe-teplo-v-ukraini"/>
    <meta property="og:site_name" content="ВолиньPost"/>
    <meta property="article:published_time" content="2019-11-15T02:04:00+00:00"/>
    <meta property="og:title" content="У селі на Рівненщині - найдешевше тепло в Україні"/>
    <meta property="og:description" content="У селі Заболотті, на землях якого збудували Рівненську АЕС, тариф на 1 гігакалорію тепла становить лише 145 гривень 80 копійок."/>
  </head>
  <body>
    <article>
      <h1>У селі на Рівненщині - найдешевше тепло в Україні</h1>
      <address>
        <time datetime="2019-11-15T02:04:00+00:00">15 Nov 2019, 02:04</time>
      </address>
      <p>У селі Заболотті, на землях якого збудували Рівненську АЕС, тариф на 1 гігакалорію тепла становить лише 145 гривень 80 копійок. <br/><br/>Це поки що найдешевша ціна в Україні за вироблену теплову енергію для споживачів із приладами обліку (споживачі без теплових лічильників платять за тепло з розрахунку за 1 метр квадратний), - повідомляє видання Рівненські новини.<br/><br/>До слова, у Володимирці ціна за тепло лише трохи нижча, ніж в Києві, і більш як удвічі вища, ніж у Дніпрі.<br/><br/>За даними офіційного веб-сайту РАЕС, у Вараші тепло коштує трохи дорожче: 174,43 гривень за 1 Гкал, в Нетішині на ХАЕС з липня 2019 року — 223,91 грн/Гкал (з ПДВ). Тарифи на виробництво теплової енергії на аттомних електростанціях нині є найдешевшими у світі.<br/><br/>Виробництво тепла за рахунок спалювання інших корисних копалин (вугілля, природного газу та нафтопродуктів) чи відновлювальних джерел енергії (дров, пелет з відходів сільгосппродукції, біогазу, що утворюється при переробці сміття, тощо) часто є в десятки разів дорожчим.<br/><br/>За даними Національної комісії, що здійснює державне регулювання у сферах енергетики і комунальних послуг (НКРЕКУ), у Рівному ТОВ «Рівнетеплоенерго» відпускає гігакалорію тепла по 1795,53 грн, у Києві ПАО «Київенерго» – по 1654,41 грн, у Дніпрі Криворізька ТЕС – по 674, 14 грн, в Одесі комунальне підприємство «Теплопостачання міста Одеси» – по 1229,20 грн.<br/><br/>Довідково. Однієї гігакалорії вистачить, щоб у 20-градусний мороз підтримувати комфортну температуру +22 градуси в квартирі площею 50 кв. м впродовж місяця.</p>
    </article>
  </body>
</html>