<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/videon-uzent-hien-apja/186632"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-15T02:10:00+00:00"/>
    <meta property="og:title" content="Videón üzent Hien apja"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Videón üzent Hien apja</mark>
      </h1>
      <address><time datetime="2019-11-15T02:10:00+00:00">15 Nov 2019, 02:10</time> by <a rel="author">Bors</a></address>
      <p>
        <b>Hien apja négy éve Vietnamba szökött. </b>
        <b>Hien apja négy éve Vietnamba szökött.</b>
      </p>
      <p>Egy megismételt másodfokú tárgyalással folytatódott csütörtök délelőtt a Megasztárból ismertté vált, vietnami származású énekesnő, Hien családjának maratoni hosszúságú büntetőpere. Ismeretes: az ügyészség szerint Hien apja irányította az embercsempész szervezetet, aminek az énekesnő édesanyja és féltestvére is tagja volt. A bűnbanda több száz embert csempészett az országba, de az eljárás során közülük egyetlenegy sem került elő. Az elsőrendű vádlott, Hien apja négy éve szökött Vietnamba.</p>
      <figure>
        <img src="http://media.borsonline.hu/cikk/20/192223/big-lead/650x360/2023937_kitakarniemberrablas-birosag-hien-szulei-csk6.jpg"/>
        <figcaption>Hien apja nem ül a vádlottak padján, négy éve Vietnamba szökött © Csányi Kriszta</figcaption>
      </figure>
      <p>– A törvényszék elutasította a védők bizonyítási indítványait. Az elsőrendű vádlott vallomást akart tenni, és küldött egy félórás videoüzenetet vietnami nyelven, de a törvényszék ezt az utolsó szó jogán veszi figyelembe, ma nem játszották le. A perbeszédekben felhívtuk a figyelmet a meglehetősen nagy számú eljárási hibára. Ügyfeleim felmentését kértem – magyarázta a Borsnak dr. Tran Dániel, Hien édesanyjának és féltestvérének védője.</p>
    </article>
  </body>
</html>