<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/viyskoviy-general-nakazav-zatknutisya-golovnomu-arhitektorovi-schodo-rekonstrukciyi-notr-dam-329723_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T02:53:00+00:00"/>
    <meta property="og:title" content="Військовий генерал наказав &quot;заткнутися&quot; головному архітекторові щодо реконструкції Нотр-Дам"/>
    <meta property="og:description" content="Скандал вибухнув на засіданні з питань культури, де обговорювався зовнішній вигляд відновлюваного шпиля собору"/>
  </head>
  <body>
    <article>
      <h1>Військовий генерал наказав "заткнутися" головному архітекторові щодо реконструкції Нотр-Дам</h1>
      <h2>Скандал вибухнув на засіданні з питань культури, де обговорювався зовнішній вигляд відновлюваного шпиля собору</h2>
      <address>
        <time datetime="2019-11-15T02:53:00+00:00">15 Nov 2019, 02:53</time>
      </address>
      <p>Собор Паризької богоматері, який відновлюють після масштабної пожежі став приводом для образливого зауваження генерала головному архітекторові проекту при обговоренні зовнішнього вигляду <b><a href="https://zn.ua/WORLD/pozhar-v-notr-dam-de-pari-potushili-314934_.html">шпиля собору, зруйнованого пожежею</a></b>. Професійна розмова був зупинений військовим, який вважав, що має право, як в армії, наказувати і навіть грубіянити.</p>
      <p>У Франції спалахнув скандал навколо суперечки між військовим генералом, уповноваженим урядом координувати реконструкцію собору Паризької богоматері після пожежі у квітні, та головним архітектором проєкту. </p>
      <p>Про це пише <a href="https://www.theguardian.com/world/2019/nov/14/notre-dame-fire-row-general-tells-architect-shut-his-mouth">The Guardian</a>., передає Укрінформ</p>
      <p>"Генерал французької армії, якого уповноважили координувати відбудову зруйнованого пожежею собору Нотр-Дам, отримав догану від уряду після того, як наказав головному архітектору "заткнути пельку" під час сварки щодо майбутнього вигляду собору", - йдеться у повідомленні.</p>
      <p>Генерал Жан-Луї Джорджлін посперечався з архітектором Філіппом Вілнєвим щодо того, чи замінити шпиль, який було зруйновано під час пожежі у квітні, на автентичну конструкцію або її сучасну альтернативу.</p>
      <p>"Що стосується головного архітектора, я вже казав, що він має стулити пельку", - сказав генерал Джорджлін на засіданні комітету з питань культури нижньої палати парламенту - Національної асамблеї в середу. Міністр культури Франції Франк Рістер сьогодні заявив, що поведінка генерала Джорджліна "неприйнятна". "Повага - це базова цінність нашого суспільства. Як державні чиновники, ми маємо подавати приклад", - зазначив урядовець.</p>
      <p>Президент Франції Еммануель Макрон, який уповноважив Джорджліна координувати проєкт реконструкції Нотр-Даму, заявив, що виступає за те, щоб додати до зруйнованого шпиля "сучасний" вигляд. Але Вільнєв наполягає на тому, що його треба відбудувати саме таким, яким він був раніше.</p>
      <p>15 квітня в центрі Парижа <b><a href="https://dt.ua/WORLD/u-franciyi-zagorivsya-sobor-parizkoyi-bogomateri-308662_.html">зайнявся Собор Паризької Богоматері</a></b> — одна з головних релігійних святинь та історичних пам'яток Франції.</p>
      <p>16 квітня<b> <a href="https://dt.ua/WORLD/pozhezhu-v-notr-dam-de-pari-zagasili-308685_.html">пожежу загасили</a>,</b> на її ліквідацію знадобилося близько 12 годин. У гасінні пожежі брали участь близько 500 пожежників. Дах, шпиль і годинник Нотр-Дам де Парі повністю знищено, несучі конструкції собору пожежникам вдалося врятувати.</p>
      <p>Низка реліквій, які зберігалися в соборі, зокрема терновий вінець Ісуса Христа, вдалося врятувати. Докладніше читайте в матеріалі DT.UA "<b><a href="https://dt.ua/WORLD/pozhezha-v-sobori-parizkoyi-bogomateri-golovne-308669_.html">Пожежа в Соборі Паризької Богоматері: Головне</a></b>".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>