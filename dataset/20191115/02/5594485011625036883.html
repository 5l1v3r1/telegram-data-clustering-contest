<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/zhena-se-izlekuva-ot-rak-i-sled-minuti-nauchi-che-e-spechelila-ot-lotariyata_news709377.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T02:46:00+00:00"/>
    <meta property="og:title" content="Жена се излекува от рак и след минути научи, че е спечелила от лотарията"/>
    <meta property="og:description" content="Лин Прайс лежала няколко часа във ваната, докато се опомни"/>
  </head>
  <body>
    <article>
      <h1>Жена се излекува от рак и след минути научи, че е спечелила от лотарията</h1>
      <h2>Лин Прайс лежала няколко часа във ваната, докато се опомни</h2>
      <address>
        <time datetime="2019-11-15T02:46:00+00:00">15 Nov 2019, 02:46</time>
      </address>
      <p>https://blitz.bg/svyat/zhena-se-izlekuva-ot-rak-i-sled-minuti-nauchi-che-e-spechelila-ot-lotariyata_news709377.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573775153-pic-c9ec8863cd3c1a8951e2016d003638d8.jpg"/>
      </figure>
      <p><b>Жителка на английския град Ню Тредегар, графство Карфили, разбра, че е спечелила от лотарията, няколко минути след като е била информирана, че е излекувана от рак на гърдата, пише The Sun.</b><br/><br/>55-годишната Лин Прайс отворила писмо, в което заявява, че според резултатите от тестовете е успяла да победи рака на млечната жлеза, който й е бил диагностициран през 2015 година. Няколко минути по-късно 53-годишният й съпруг Дейвид се прибрал от работа и обявил, че са спечелили милион паунда от лотарията EuroMillions.<br/><br/>Новините шокирали жената. Тя отишла до банята и лежала там два часа, опитвайки се да осъзнае всичко, което се е случило.<br/><br/>Следващия месец двойката планира да пътува до Китай с децата и внука си и да отпразнува 33-та годишнина от сватбата.<br/><br/>Според Прайс, това е третата печалба от лотарията в семейството им. Техният далечен роднина Ед Гудчайлд спечелил 71 милиона паунда в лотарията през март. Сестрата на Дейвид също спечелила от лотарията през деветдесетте години.<br/><br/>Дейвид казва, че колегите му по работа на шега го наричали „Лъки Дей” още преди да спечели. Мъжът е любител на катеренето и планира да тръгне на триседмична експедиция до Еверест догодина.<br/><br/>Двойката решила да не напуска работа още.<br/><br/><b>Превод: БЛИЦ</b></p>
    </article>
  </body>
</html>