<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/timchasoviy-prezident-boliviyi-poobicyala-ne-pozbavlyati-soratnikiv-moralesa-prava-brati-uchast-u-viborah-329721_.html"/>
    <meta property="og:site_name" content="DT.ua"/>
    <meta property="article:published_time" content="2019-11-15T02:29:00+00:00"/>
    <meta property="og:title" content="Тимчасовий президент Болівії пообіцяла не позбавляти соратників Моралеса права брати участь у виборах"/>
    <meta property="og:description" content="Виключенням стануть лише сам експрезидент і колишній віце-президент Гарсія."/>
  </head>
  <body>
    <article>
      <h1>Тимчасовий президент Болівії пообіцяла не позбавляти соратників Моралеса права брати участь у виборах</h1>
      <h2>Виключенням стануть лише сам експрезидент і колишній віце-президент Гарсія.</h2>
      <address>
        <time datetime="2019-11-15T02:29:00+00:00">15 Nov 2019, 02:29</time>
      </address>
      <p>Представники болівійської партії "Рух до соціалізму", лідер якої Ево Моралес склав президентські повноваження і втік з країни, зможуть брати участь у майбутніх виборах на загальних підставах, пообіцяла тимчасовий <b><a href="https://dt.ua/WORLD/prezident-boliviyi-zayaviv-pro-sprobu-derzhavnogo-perevorotu-329057_.html">президент Болівії Жанін Аньєс</a></b>.</p>
      <p>Виняток влада зроблять лише для самого Моралеса, який отримав політичний притулок в Мексиці, і колишнього віце-президента Альваро Гарсії.</p>
      <p>"Моралес і Гарсія не мають права не четвертий термін", - заявила Аньєс у четвер, 14 листопада.</p>
      <p>У свою чергу, міністр при тимчасовому президенті Хорхе Артала запевнив, що перехідний уряд не переслідуватиме прихильників експрезидента-втікача.</p>
      <p>Президент <b><a href="https://dt.ua/WORLD/prezident-boliviyi-ogolosiv-pro-vidstavku-na-tli-masovih-protestiv-329159_.html">Ево Моралес подав у відставку</a></b> 10 листопада, на тлі масових протестів в Болівії, коли до протестувальників приєдналися армія і поліцейські підрозділи.</p>
      <p><b><a href="https://dt.ua/WORLD/kolishniy-prezident-boliviyi-morales-otrimav-politichniy-pritulok-u-meksici-329299_.html">Моралес втік з Болівії і отримав політичний притулок у Мексиці</a></b>. Слідом за ним <b><a href="https://dt.ua/WORLD/vische-kerivnictvo-boliviyi-pishlo-u-vidstavku-slidom-za-prezidentom-329201_.html">посади залишили більшість прихильників президента</a></b>.</p>
      <p>Обов'язки президента на перехідний період поклала на себе друга <b><a href="https://dt.ua/WORLD/vice-spikerka-senatu-boliviyi-poklala-na-sebe-obov-yazki-prezidenta-329446_.html">віце-спікерка Палати Сенаторів Жанін Аньєс</a></b>. Вона пообіцяла забезпечити проведення загальних виборів у найкоротші терміни.</p>
      <p>Протести в Болівії спалахнули 20 жовтня, коли Вищий виборчий суд оголосив <b><a href="https://dt.ua/WORLD/u-boliviyi-proyshli-vibori-lidiruye-chinniy-prezident-evo-morales-327287_.html">переможцем першого туру президентських виборів Ево Моралеса</a></b>, незважаючи на численні порушення й фальсифікації, зафіксовані спостерігачами.</p>
      <footer>За матеріалами: <a href="https://dt.ua/go/aHR0cDovL3Rhc3MucnUv">ТАСС</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>