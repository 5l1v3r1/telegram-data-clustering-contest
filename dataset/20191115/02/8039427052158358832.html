<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954995"/>
    <meta property="og:site_name" content="Andhrajyothy"/>
    <meta property="article:published_time" content="2019-11-15T02:43:26+00:00"/>
    <meta property="og:title" content="ఎమ్మార్వో, ఆర్డీవో ఆఫీసుల్లో పీఆర్వోలు!"/>
    <meta property="og:description" content="ADVT"/>
  </head>
  <body>
    <article>
      <h1>ఎమ్మార్వో, ఆర్డీవో ఆఫీసుల్లో పీఆర్వోలు!</h1>
      <address>
        <time datetime="2019-11-15T02:43:26+00:00">15 Nov 2019, 02:43</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>రెవెన్యూలోకి కొత్తగా ప్రజా సంబంధాల వ్యవస్థ?</b>
        </li>
      </ul>
      <p><b>హైదరాబాద్‌, నవంబరు 14 (ఆంధ్రజ్యోతి)</b>: ప్రజలకు, రెవెన్యూ అధికారులకు మధ్య మరో వ్యవస్థ రానుంది! వివిధ సమస్యలపై తహసీల్దార్‌, ఆర్డీవో కార్యాలయాలకు వచ్చేవారు నేరుగా అధికారులను కాకుండా ప్రజా సంబంధాల అధికారి (పీఆర్వో)ని కలిసే విధానం తేవాలని ప్రభుత్వం యోచిస్తోంది. ఆయా కార్యాలయాలకు వచ్చే ప్రజలు తొలుత పీఆర్వీలను కలుస్తారు. ఆ తర్వాత, తమ సమస్య ఎంత వరకు వచ్చిందని వారినే అడుగుతారు. ఆయా వినతి పత్రాలను పీఆర్వోలు అధికారులకు చేరవేస్తారు. వాటి పరిష్కారం ఎంత వరకూ వచ్చిందని ఆరా తీస్తారు. ప్రజలకు లిఖితపూర్వకంగా జవాబులు ఇస్తారు. ఈ మేరకు పీఆర్వోలకు అధికారాలు దఖలు పరిచే దిశగా సర్కారు ఆలోచనలు చేస్తోంది.</p>
      <p> అబ్దుల్లాపూర్‌మెట్‌ తహసీల్దార్‌ విజయారెడ్డిని హత్య చేయడానికి ముందు నిందితుడికి, ఆమెకు మధ్య వాగ్వాదం జరిగిందని, ఇది హత్యకు దారి తీసిందని గుర్తించిన ప్రభుత్వం.. ప్రజా సంబంధాల వ్యవస్థను ప్రవేశపెడి తే చాలా సమస్యలకు పరిష్కారం దొరుకుతుందని భావిస్తోంది. అలాగే, ప్రతి కార్యాలయంలో రిసెప్షనిస్టులను కూడా పెట్టనున్నారు. ఉన్నతస్థాయి నుంచి లేదా క్షేత్రస్థాయి నుంచి వ చ్చే ఫోన్లను అధికారులతో మాట్లాడించడం... సందర్శకులు కోరిన సమాచారం ఇవ్వడం.. అవసరమైతే ప్రజలను నేరుగా ఫోన్‌లో సంబంధిత అధికారులతో మాట్లాడించేలా ఈ విధానం తేనున్నారు. ఈ మేరకు విధి విధానాలు, వ్యయ అంచనాలతో కూడిన నివేదికను సీఎం కేసీఆర్‌కు రెవెన్యూ యంత్రాంగం అందజేయనుంది. అనంతరం, ఆర్థిక శాఖ ఆమోదంతో పీఆర్వో వ్యవస్థకు శ్రీకారం చుట్టే అవకాశాలు ఉన్నాయి. ప్రభుత్వంపై భారం పడకుండా ఔట్‌ సోర్సింగ్‌ ప్రాతిపదికన పీఆర్వో, రిసెప్షనిస్టులను నియమించే అవకాశాలు అధికంగా ఉన్నాయి.</p>
    </article>
  </body>
</html>