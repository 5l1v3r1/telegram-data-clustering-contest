<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/soud-rozhodne-v-kauze-udajne-pripravy-teroristickeho-utoku/1821220?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-15T02:08:00+00:00"/>
    <meta property="og:title" content="Soud rozhodne v kauze údajné přípravy teroristického útoku"/>
    <meta property="og:description" content="Praha - Pražský městský soud dnes vynese rozsudek nad pětadvacetiletým Slovákem Dominikem Kobulnickým, kterého obžaloba viní z přípravy teroristického útoku a propagace Islámského státu a Kavkazského emirátu. Státní zástupce muži navrhl devítiletý trest. Policisté u něj v bytě nalezli chemikálie na výrobu výbušniny a návodná videa, na facebookovém profilu pak sdílel fotografie a příspěvky, které podle žalobce propagovaly terorismus. Muž vinu odmítá. Tvrdí, že je mírumilovný a případ poškodil jeho jméno."/>
  </head>
  <body>
    <article>
      <h1>Soud rozhodne v kauze údajné přípravy teroristického útoku</h1>
      <address><time datetime="2019-11-15T02:08:00+00:00">15 Nov 2019, 02:08</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Pražský městský soud dnes vynese rozsudek nad pětadvacetiletým Slovákem Dominikem Kobulnickým, kterého obžaloba viní z přípravy teroristického útoku a propagace Islámského státu a Kavkazského emirátu. Státní zástupce muži navrhl devítiletý trest. Policisté u něj v bytě nalezli chemikálie na výrobu výbušniny a návodná videa, na facebookovém profilu pak sdílel fotografie a příspěvky, které podle žalobce propagovaly terorismus. Muž vinu odmítá. Tvrdí, že je mírumilovný a případ poškodil jeho jméno.</p>
      <p>Kobulnický na počátku hlavního líčení vypověděl, že před třemi lety plánoval teroristický čin ve slovenském Prešově. Později ale své radikální názory získané z videí Islámského státu přehodnotil, protože se blíže seznámil s islámskou vírou. Chemikálie měl podle své výpovědi doma na výrobu petard. Podle státního zástupce si však Slovák i před svým zadržením v roce 2017 vyhledával návody, jak z chemických látek vyrobit nástražný výbušný sytém. V pražském bytě měl podle něj budíky, které lze použít jako časovače k bombě.</p>
      <p>Kobulnickému hrozí za přípravu teroristického útoku a propagaci hnutí směřujícího k potlačení práv a svobod člověka až patnáctiletý trest vězení. Státní zástupce soudu také navrhl, aby ho vyhostil na neurčito z České republiky. Slovák je od svého zadržení v roce 2017 ve vazbě.</p>
    </article>
  </body>
</html>