<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819080.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T12:06:00+00:00"/>
    <meta property="og:title" content="واکنش روحانی به ماجرای مفقود شدن ۱۸ میلیارد دلار"/>
    <meta property="og:description" content="به گزارش ایسنا، حسن روحانی در بخشی از سخنرانی امروز خود در جمع مردم استان یزد با اشاره به اتهامات وارد شده به دولت در حوزه اقتصادی مبنی بر ناپیدا بودن سرنوشت ۱۸ میلیارد دلار اظهار کرد: من به بانک مرکزی گفته‌ام گزارش این موضوع را اعلام کند. عده‌ای گفته‌اند ۱۸ میلیارد دلار گم شده است. یک عده آدمی که نه اخلاق می شناسند، نه ایمان دارند، نه منافع ملی را بلد هستند این حرف‌ها را زده‌اند، امروز بانک مرکزی ما این آمار را منتشر کرده است."/>
  </head>
  <body>
    <article>
      <h1>واکنش روحانی به ماجرای مفقود شدن ۱۸ میلیارد دلار</h1>
      <address>
        <time datetime="2019-11-10T12:06:00+00:00">10 Nov 2019, 12:06</time>
      </address>
      <p>رییس جمهور درباره سرنوشت ۱۸ میلیارد دلاری که گفته شده در دولت مفقود شده توضیح داد.</p>
      <p>به گزارش ایسنا، حسن روحانی در بخشی از سخنرانی امروز خود در جمع مردم استان یزد با اشاره به اتهامات وارد شده به دولت در حوزه اقتصادی مبنی بر ناپیدا بودن سرنوشت ۱۸ میلیارد دلار اظهار کرد: من به بانک مرکزی گفته‌ام گزارش این موضوع را اعلام کند. عده‌ای گفته‌اند ۱۸ میلیارد دلار گم شده است. یک عده آدمی که نه اخلاق می شناسند، نه ایمان دارند، نه منافع ملی را بلد هستند این حرف‌ها را زده‌اند، امروز بانک مرکزی ما این آمار را منتشر کرده است.</p>
      <p>وی ادامه داد: برای اطلاع عموم می خواهم بگویم هفت و سه دهم میلیارد دلار کالای اساسی مورد نیاز مردم مثل جو ، ذرت و موارد دارویی وارد شده است. هفت و سه دهم میلیارد کالای پزشکی وارد شده که مورد به مورد آن روشن است.</p>
      <p>روحانی افزود: دوازده میلیارد دلار کالاهای دیگر وارد شده است که لیست همه آن ها روشن است و همه آن ها تسویه شده به جز یک میلیارد اختلاف حساب که به تعزیرات حکومتی داده شده است.</p>
      <p>رئیس جمهور تاکید کرد: بدانید در این دولت یک ریال و یک دلار گم نخواهد شد. چنین موضوعی  در دوران دیگر بوده که میلیاردها گم شد و هنوز هم پیدا نشده است.  راه را اشتباه نرویم.</p>
    </article>
  </body>
</html>