<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/sports/kamara-tromeri-empeiria-to-mats-me-tin-mpagern/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T12:38:46+00:00"/>
    <meta property="og:title" content="Καμαρά : Τρομερή εμπειρία το ματς με την Μπάγερν"/>
    <meta property="og:description" content="Ο Μαντί Καμαρά μίλησε για την εμπειρία του από το παιχνίδι στο Μόναχο κόντρα στην Μπάγερν ενώ αναφέρθηκε και στο σημερινό ματς πρωταθλήματος με τον Ατρόμητο"/>
  </head>
  <body>
    <article>
      <h1>Καμαρά : Τρομερή εμπειρία το ματς με την Μπάγερν</h1>
      <h2>Ο Μαντί Καμαρά μίλησε για την εμπειρία του από το παιχνίδι στο Μόναχο κόντρα στην Μπάγερν ενώ αναφέρθηκε και στο σημερινό ματς πρωταθλήματος με τον Ατρόμητο</h2>
      <address><time datetime="2019-11-10T12:38:46+00:00">10 Nov 2019, 12:38</time> by <a rel="author">ΤοΒΗΜΑ Team</a></address>
      <p>Ο Μαντί Καμαρά μίλησε στην NOVA ενόψει της αναμέτρησης με τον Ατρόμητο (17:15) τονίζοντας πως το μόνο που θέλει είναι η νίκη. Ερωτηθείς για το παιχνίδι με την Μπάγερν έκανε λόγο για μια τρομερή εμπειρία αλλά και για ένα όνειρο να αγωνιστεί σε μια τέτοιου επιπέδου ομάδα.</p>
      <h3>Αναλυτικά:</h3>
      <p><b>Για την αναμέτρηση με την Μπάγερν:</b> «Ήταν μία τρομερή εμπειρία. Πραγματικά δουλέψαμε πάρα πολύ για ένα θετικό αποτέλεσμα. Δουλέψαμε πάρα πολύ και πριν τον αγώνα και κατά τη διάρκεια του. Όπως είδαμε στη συνέχεια χρειάζεται περισσότερη δουλειά για να έρθει ένα καλό αποτέλεσμα σε μια τέτοια έδρα».</p>
      <p>
        <a href="https://www.in.gr/2019/11/10/world/sokolof-o-istorikos-omologise-oti-skotose-kai-diamelise-tin-foititria-tou/">Σοκόλοφ: Ο ιστορικός ομολόγησε ότι σκότωσε και διαμέλισε την φοιτήτρια του</a>
      </p>
      <p><b>Για το τι χρειαζόταν για ένα θετικό αποτέλεσμα:</b> «Υπάρχουν μέρες που πραγματικά είμαστε πολύ πιο αποτελεσματικοί, είμαστε πολύ πιο δυνατοί. Όταν αγωνίζεσαι απέναντι σ’ έναν τόσο ισχυρό αντίπαλο, ό,τι και να κάνεις δεν μπορείς να είσαι αποτελεσματικός. Σε αυτό το παιχνίδι αντιμετωπίσαμε μια ομάδα πολύ πιο δυνατή από μας και πιο αποτελεσματική. Εμείς είχαμε πολύ λίγες ευκαιρίες. Αυτό που μένει αυτή τη στιγμή είναι να συνεχίσουμε να δουλεύουμε για το καλό της ομάδας. Αυτό θα βοηθήσει την ομάδα μας και φυσικά τους παίκτες μας».</p>
      <p><b>Για το αν ονειρεύεται να παίξει σε έναν τέτοιο σύλλογο:</b> «Είναι όνειρο όλων των ποδοσφαιριστών να παίξουν σε μία ομάδα η οποία αγωνίζεται για να κερδίσει τον τίτλο του Champions League. Είναι πραγματικά πολύ σπουδαίο να παίζεις σ’ αυτή τη διοργάνωση και να παλεύεις να την κερδίσεις».</p>
      <p><b>Για το αν νιώθει άνετα να παίζει στον άξονα της τριάδας των χαφ στο 4-3-3:</b> «Είμαι συνηθισμένος να παίζω σ’ αυτή τη θέση. όπως και σε άλλες θέσεις. Δεν έχω καμία προτίμηση, δεν υπάρχει πρόβλημα αν παίζω μ’ αυτό το σύστημα σ’ αυτή τη θέση. Το σημαντικό είναι η ομάδα ν’ αποδίδει καλά μ’ αυτό το σύστημα».</p>
      <p><b>Για τη χαμένη του ευκαιρία και το σουτ εκτός περιοχής στο Μόναχο:</b> «Απέναντι σε κάθε αντίπαλο πρέπει να είσαι πολύ καλά προετοιμασμένος στον ψυχολογικό τομέα και να έχεις αυτοπεποίθηση για να δημιουργήσουμε τις ευκαιρίες. Το πιο σημαντικό είναι να συνεχίζεις να πιστεύεις στον εαυτό σου. Οι ευκαιρίες έρχονται απέναντι σε οποιοδήποτε αντίπαλο. Πρέπει να έχεις αυτοπεποίθηση, να έχεις δουλέψει πολύ και να πιστεύεις στον εαυτό σου».</p>
      <p><b>Για το ματς με τον Ατρόμητο:</b> «Το μόνο που σκέφτομαι είναι πως θέλω να κερδίσουμε για να πάρουμε τους τρεις βαθμούς».</p>
      <p><b>Για την κλήση του στην εθνική ομάδα της Γουινέας:</b> «Είναι ένα όνειρο του πραγματοποιείται να παίζω στην εθνική ομάδα. Δεν τα κατάφερα την προηγούμενη φορά, όμως τώρα γίνεται πραγματικότητα το μεγάλο μου όνειρο».</p>
      <p>
        <a href="https://www.tovima.gr/2019/11/10/opinions/i-megali-eykairia-tis-elladas/">Η μεγάλη ευκαιρία της Ελλάδας</a>
      </p>
    </article>
  </body>
</html>