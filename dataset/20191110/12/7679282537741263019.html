<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-bigg-boss-13-devoleena-bhattacharjee-s-mother-was-worried-after-her-daughter-didnt-reached-home-2841879.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T12:55:29+00:00"/>
    <meta property="og:title" content="Bigg Boss 13 से बाहर होने के बाद भी घर नहीं पहुंची थीं देवोलीना, मां ने कहा कि..."/>
    <meta property="og:description" content="बिग बॉस एक ऐसा रियलिटी शो है जो हर साल काफी पसंद किया जाता है। इसके फैंस हैं जो इसके हर एपिसोड पर नजर रखते हैं। बिग बॉस में कंटेस्टेंट देवोलीना हाल ही में बाहर हो गई थीं लेकिन फिर से वे शो में आ गई..."/>
  </head>
  <body>
    <article>
      <h1>Bigg Boss 13 से बाहर होने के बाद भी घर नहीं पहुंची थीं देवोलीना, मां ने कहा कि...</h1>
      <address><time datetime="2019-11-10T12:55:29+00:00">10 Nov 2019, 12:55</time> by <a rel="author">लाइव हिन्दुस्तान टीम,नई दिल्ली</a></address>
      <p>बिग बॉस एक ऐसा रियलिटी शो है जो हर साल काफी पसंद किया जाता है। इसके फैंस हैं जो इसके हर एपिसोड पर नजर रखते हैं। बिग बॉस में कंटेस्टेंट देवोलीना हाल ही में बाहर हो गई थीं लेकिन फिर से वे शो में आ गई हैं। इसी दौरान स्पॉटबॉय ने देवोलीना की मां से बात की है जब देवोलीना शो से बाहर तो हुईं लेकिन घर नहीं पहुंचीं तो उनका कैसा रिएक्शन था। </p>
      <p>स्पॉटबॉय के साथ इंटरव्यू में देवोलीना की मां ने कहा कि वे काफी खुश हैं कि देवोलीना वापस बिग बॉस के घर में गई हैं। उन्होंने कहा कि जब वह शो से बाहर हुई थी तब मैं बेसब्री से उसे देखने के लिए इंतजार कर रही थी लेकिन वह घर वापस नहीं आई। </p>
      <p>उन्होंने कहा कि जब वह घर वापस नहीं आई तो मैं काफी परेशान हो गई थी। मैंने उसकी पीआर टीम को फोन लगाया कि वह कहां चली गई। वह क्यों घर वापस नहीं आई। लेकिन फिर मुझे यह जानकारी दी गई कि वह शो में वापस ली जा रही है। </p>
      <p>
        <b>
          <a href="https://www.livehindustan.com/entertainment/story-anushka-sharma-virat-kohli-enjoying-vacation-with-a-dog-a-sweet-little-guest-2841680.html">इस नन्हे मेहमान संग वेकेशन एंजॉय कर रहे हैं अनुष्का शर्मा और विराट कोहली</a>
        </b>
      </p>
      <p>
        <b>
          <a href="https://www.livehindustan.com/entertainment/story-alia-bhatt-ranbir-kapoor-dinner-date-with-neetu-kapoor-photo-viral-on-social-media-2841597.html">आलिया भट्ट और रणबीर कपूर ने थामा एक-दूसरे का हाथ, नीतू कपूर संग डिनर डेट पर दिखे साथ</a>
        </b>
      </p>
      <p>वहीं, जब यह पूछा गया कि क्यो देवोलीना के शो के बाहर होने के बाद भी उन्होंने बिग बॉस देखा तो उन्होंने कहा कि हां मैंने एक भी एपिसोड नहीं छोड़ा। मुझे लगता था कि आज ही वो दिन होगा जब मुझे अपनी बेटी को देखने का मौका मिलेगा। मुझे एक उम्मीद थी।</p>
    </article>
  </body>
</html>