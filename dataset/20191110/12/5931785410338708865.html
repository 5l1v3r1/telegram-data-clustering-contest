<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/10/gavrilovic-i-lazic-tabela-nije-merilo-snage-igokee/"/>
    <meta property="og:site_name" content="Sportska centrala"/>
    <meta property="article:published_time" content="2019-11-10T12:19:21+00:00"/>
    <meta property="og:title" content="Gavrilović i Lazić: Tabela nije merilo snage Igokee"/>
    <meta property="og:description" content="Košarkaši Crvene zvezde dočekuju Igokeu u okviru šestog kola ABA lige. Utakmica je na programu u ponedeljak, 11. novembra od 21 sat u dvorani „Aleksandar Nikolić“. Trener crveno-belih Andrija Gavrilović istakao je da je Igokea bolji tim nego što pokazuje trenutni plasman na tabeli 10. mesto, skor 1:4) i pozvao na oprez. Takođe je naglasio […]"/>
  </head>
  <body>
    <article>
      <h1>Gavrilović i Lazić: Tabela nije merilo snage Igokee</h1>
      <address><time datetime="2019-11-10T12:19:21+00:00">10 Nov 2019, 12:19</time> by <a rel="author">Milos</a></address>
      <p>Košarkaši Crvene zvezde dočekuju Igokeu u okviru šestog kola ABA lige. Utakmica je na programu u ponedeljak, 11. novembra od 21 sat u dvorani „Aleksandar Nikolić“.</p>
      <p>Trener crveno-belih Andrija Gavrilović istakao je da je Igokea bolji tim nego što pokazuje trenutni plasman na tabeli 10. mesto, skor 1:4) i pozvao na oprez. Takođe je naglasio da Derik Braun i Filip Čović neće igrati na ovom susretu, dok je učešće Dejana Davidovca pod znakom pitanja.</p>
      <p>– <b>Ne očekujemo laku utakmicu, ekipa Igokee ima svoj kvalitet i ambicije, i svakako su na mnogo lošijoj poziciji nego što to govore i njihove igre, a i sastav koji imaju. U tom smislu već su napravili i neke promene u svom rosteru kako bi predupredili rizike. Tu je stigao i trener koji dobro poznaje i klub i sredinu u kojoj je već pravio uspehe. Sa druge strane, mi moramo da odigramo dobru utakmicu i to lišeni pomoći Brauna i Čovića kako bi stigli do bodova pred novu seriju teških utakmica i novi dupli program koji nas očekuje naredne nedelje. Pod znakom pitanja za ovaj meč je i Davidovac</b>, rekao je Gavrilović, a preneo klupski sajt.</p>
      <p>Branko Lazić je dodao da put do trijumfa vodi preko dobre igre u fazi odbrane.</p>
      <p>– <b>Dobro se poznajemo sa ekipom Igokee, često puta smo igrali sa njima, dobar tim, svakako mnogo bolji nego njihov položaj na tabeli. Vratio se trener Bajić koji dobro poznaje klub, već su promenili neke igrače i sve to govori da veruju da mogu mnogo više. Sa naše strane recept se zna, čvrsto u odbrani, bez padova u igri jer su nam bodovi izuzetno važni u narednoj utakmici</b>, dodao je kapiten Zvezde.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/09/buducnost-nadigrala-cibonu/"/>
        <a href="https://www.sportskacentrala.com/2019/11/09/gagic-se-vraca-u-aba-ligu/"/>
        <a href="https://www.sportskacentrala.com/2019/11/09/partizan-protutnjao-kroz-dalmaciju/"/>
        <a href="https://www.sportskacentrala.com/2019/11/09/overava-povratnu-kartu-za-mali-kalemegdan-nova-fenomenalna-partija-dusana-ristica/"/>
        <a href="https://www.sportskacentrala.com/2019/11/09/licna-satisfakcija-lorenca-brauna-kucanje-zvezdinog-pleja-na-vrhu-pregleda-top-10-video/"/>
        <a href="https://www.sportskacentrala.com/2019/11/08/nova-pobeda-fmp-a/"/>
        <a href="https://www.sportskacentrala.com/2019/11/08/mornar-kaznjen-zbog-ispada-navijaca/"/>
        <a href="https://www.sportskacentrala.com/2019/11/08/nebo-i-zemlja-barselona-ima-najveci-budzet-u-evroligi-zvezda-najmanji/"/>
        <a href="https://www.sportskacentrala.com/2019/11/08/trinkijeri-pred-zadar-igramo-u-gradu-koji-zivi-za-kosarku/"/>
      </related>
    </article>
  </body>
</html>