<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546173.html/%D8%AA%D8%AE%D8%B5%DB%8C%D8%B5---%D9%85%DB%8C%D9%84%DB%8C%D8%A7%D8%B1%D8%AF-%D8%B1%DB%8C%D8%A7%D9%84-%D9%88%D8%A7%D9%85-%D8%A8%D9%84%D8%A7%D8%B9%D9%88%D8%B6-%D8%A8%D9%87-%D8%B2%D9%84%D8%B2%D9%84%D9%87-%D8%B2%D8%AF%DA%AF%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T12:53:00+00:00"/>
    <meta property="og:title" content="تخصیص ۳۰میلیارد ریال وام بلاعوض به زلزله زدگان"/>
    <meta property="og:description" content="نماینده ویژه وزیر تعاون، کار و رفاه اجتماعی درمناطق زلزله زده غرب کشور از تخصیص ۲۰ میلیارد ریال وام قرض الحسنه و ۱۰میلیارد ریال کمک بلاعوض به هموطنان زلزله زده خبرداد."/>
  </head>
  <body>
    <article>
      <h1>تخصیص ۳۰میلیارد ریال وام بلاعوض به زلزله زدگان</h1>
      <address>
        <time datetime="2019-11-10T12:53:00+00:00">10 Nov 2019, 12:53</time>
      </address>
      <p>نماینده ویژه وزیر تعاون، کار و رفاه اجتماعی درمناطق زلزله زده غرب کشور از تخصیص ۲۰ میلیارد ریال وام قرض الحسنه و ۱۰میلیارد ریال کمک بلاعوض به هموطنان زلزله زده خبرداد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ میرهادی قره سید رومیانی گفت: برای کمک به هموطنان آسیب دیده از زلزله استان آذربایجان شرقی مقرر شد با تامین اعتبار  از سوی بانک رفاه مبلغ ۲۰ میلیارد ریال وام قرض الحسنه (سقف فردی یکصد میلیون ریال) و همچنین۱۰ میلیارد ریال کمک بلاعوض به هموطنان آسیب دیده از زلزله در قالب کمک‌های نقدی و غیر نقدی  تخصیص داده شود. </p>
      <p>وی افزود: امهال در پرداخت اقساط تسهیلات دریافتی هموطنان آسیب دیده از زلزله به مدت یکسال در صورت تقاضای آنها و همچنین تخصیص شماره حساب برای جمع آوری کمک‌های نقدی همکاران بانک به هموطنان زلزله زده از دیگر موارد ابلاغ شده است.   وی در خصوص خسارات وارد شده به واحدهای کارگری منطقه گفت: از مناطق زلزله زده بازدید شد و بر این اساس در این مناطق واحد کارگری وجود نداشته است.   رومیانی با بیان اینکه بیمه بیکاری برای آسیب دیدگان زلزله آذربایجان شرقی برقرار می‌شود گفت: فعلا آمار دقیقی از میزان خسارت به شغل افراد وجود ندارد و باید منتظر ماند تا بررسی بیشتری صورت بگیرد.   منبع: مهر</p>
    </article>
  </body>
</html>