<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42741_Pyaniy-vodiy-vchiniv-DTP-vnaslidk-yakoho-zahinula-lyudina"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-10T12:00:00+00:00"/>
    <meta property="og:title" content="П`яний водій вчинив ДТП внаслідк якого загинула людина"/>
    <meta property="og:description" content="На спецлінію «102» надійшло повідомлення, що в селі Вашківці Сокирянського району сталася автопригода з потерпілими. Правоохоронц"/>
  </head>
  <body>
    <article>
      <h1>П`яний водій вчинив ДТП внаслідк якого загинула людина</h1>
      <address>
        <time datetime="2019-11-10T12:00:00+00:00">10 Nov 2019, 12:00</time>
      </address>
      <p><b>На спецлінію «102» надійшло повідомлення, що в селі Вашківці Сокирянського району сталася автопригода з потерпілими.</b><br/><br/>Правоохоронці встановили, що 26-річний водій мікроавтобуса «Hyundai» не впорався з керуванням та допустив наїзд на припарковане авто «ВАЗ 2109». Від удару легковик перекинувся на трьох чоловіків, які стояли попереду нього.<br/><br/>Як повідомляє відділ комунікацій поліції Чернівецької області, внаслідок отриманих тілесних ушкоджень 56-річний місцевий житель помер у лікарні. Інших потерпілих віком 31 і 45 років госпіталізовано з травмами різного ступеня тяжкості.<br/><br/>За результатами медичного освідчування встановлено, що винуватець ДТП перебував за кермом у стані алкогольного сп’яніння. Водія затримано.</p>
      <p>
        <i>Фото поліція</i>
      </p>
    </article>
  </body>
</html>