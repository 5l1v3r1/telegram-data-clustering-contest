<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/Barcelona-Silicon-Valley-esport_0_2340966080.html"/>
    <meta property="og:site_name" content="Ara.cat"/>
    <meta property="article:published_time" content="2019-11-10T12:02:37+00:00"/>
    <meta property="og:title" content="Barcelona, el Silicon Valley de l’esport"/>
    <meta property="og:description" content="La setmana de l'11 al 17 de novembre la capital catalana serà l'epicentre d'un sector en creixement"/>
  </head>
  <body>
    <article>
      <h1>Barcelona, el Silicon Valley de l’esport</h1>
      <h2>La setmana de l'11 al 17 de novembre la capital catalana serà l'epicentre d'un sector en creixement</h2>
      <address>
        <time datetime="2019-11-10T12:02:37+00:00">10 Nov 2019, 12:02</time>
      </address>
      <p>Barcelona s'està convertint en un punt neuràlgic de la indústria de l'esport. Alguns especialistes consideren que la ciutat té potencial per convertir-se en el Silicon Valley de l’esport mundial. Segons un estudi del Pla Estratègic Metropolità, en col·laboració amb l'associació Sportstech Hub23, Barcelona té la concentració més alta de negocis relacionats amb l'esport d'Europa i reuneix més del 36% de la indústria de la Península. La setmana de l'11 al 17 de novembre la capital catalana serà l'epicentre d'un sector en creixement.</p>
      <h3>1. Sports Innovation Day (12 de novembre)</h3>
      <p>Indescat, el clúster català de la indústria de l’esport, ja té a punt l’Sports Innovation Day. La tercera edició del Dia de l’Emprenedor en l'Esport se celebrarà el dimarts 12 de novembre a l’auditori de la Barcelona School of Management de la Universitat Pompeu Fabra i espera reunir més de 200 assistents. A banda de conferències i taules rodones, l'esdeveniment inclourà l’Sports Investment Forum, un <i>matchmaking</i> per posar en contacte emprenedors i empreses ja consolidades i una fira de <i>start-ups</i>.</p>
      <figure>
        <img src="https://www.ara.cat/2019/10/30/esports/mes_esports/Bianca-Andreescu_2334976731_67010943_117x66.jpg"/>
      </figure>
      <p>
        <a href="https://www.ara.cat/esports/Sports-Innovation-Day-Indescat_0_2334966679.html">L'Esport 3.0 s'enlaira des de Barcelona</a>
      </p>
      <p>L’Sports Innovation Day s’obrirà amb la conferència <i>La importància de la innovació en la indústria de l’esport</i>, a càrrec de Xavier Verdaguer, fundador d’Imagine Creativity Centre. La primera taula rodona de la jornada, Esport 3.0 o com connectar amb la generació Z, comptarà amb les intervencions de Santi Nolla, director del <i>Mundo Deportivo</i>; Ernest Folch, director del diari <i>Sport</i>; Marc Menchén, director de <i>Palco23</i>, i Víctor Casanovas, <i>digital &amp; trend sports manager</i> de Sevenmila. La moderació de la taula anirà a càrrec de Jordi Roquer, membre de la junta directiva d'Indescat. Tot seguit hi haurà les ponències de Juan Iraola, responsable de tecnologia de la Reial Societat, sobre <i>Innovacions en esdeveniments esportius: 'fan engagement'</i>, i de Joan Bennassar, AutomaticTV director de Mediapro, centrada en <i>Innovacions en instal·lacions esportives: càmeres automatitzades?</i> La taula rodona <i>Estratègies d’innovació en la industria de l’esport</i>, moderada per Xavier Verdaguer, tancarà el matí. Hi participaran Marc Fitó, director d’innovació de Buff; David Giménez, director de IoT de Fluidra, i María José Bujan, directora comercial i de màrqueting de Championchip. La tarda s’obrirà amb la ponència <i>Sports future trends</i>, a càrrec de Rohn Malhotra, cofundador de Sportstechx, seguida d’una taula rodona moderada per Oriol Serra, clúster mànager d’Indescat, sobre el mateix tema i amb la presència de Klara Stepanova, COO i fundadora de Competize; Lluís Pascual, CMO de 3D Digital Venue, i el mateix Malhotra.</p>
      <h3>2. Tenkan-ten Sports (13 de novembre)</h3>
      <p>El programa d'acceleració de la multinacional Asics, Tenkan-ten Sports &amp; Well-Being Growth Catalyst, s'ha convertit en una referència per a les <i>startups</i> del sector <i>sport tech</i>. La segona edició presentarà a l'Asics Innovation Hub de Barcelona les 6 <i>start-ups</i> que formaran part de la segona onada. Es tracta de propostes que tenen a veure amb la tecnologia de gamificació esportiva fins als sistemes en línia que faciliten la pràctica esportiva i el <i>coaching</i> nutricional personalitzat.</p>
      <figure>
        <img src="https://www.ara.cat/2019/05/11/esports/Tenkan-ten-nou-paraigua-start-ups_2231786828_62647889_117x66.jpg"/>
      </figure>
      <p><a href="https://www.ara.cat/esports/Tenkan-ten-nou-paraigua-start-ups_0_2231776828.html">Tenkan-ten, el nou paraigua per a ‘start-ups’</a> <i/>. La iniciativa comptarà amb la presència dels CEO i fundadors de les <i>start-ups </i>seleccionades: cadascun presentarà en format <i>elevator pitch</i> el projecte i quines són les fites que volen aconseguir participant en el programa d'acceleració de la multinacional.</p>
      <h3>3. Barça Sports Technology Symposium (14 i 15 de novembre)</h3>
      <p>El Barça organitzarà el dijous 14 i el divendres 15 de novembre el Barça Sports Technology Symposium. L'esdeveniment anual, una referència en el sector tecnològic, comptarà amb presentacions de projectes i temes d'avantguarda de la indústria esportiva en el marc del Barça Innovation Hub.</p>
      <figure>
        <img src="https://www.ara.cat/2018/11/15/esports/Javier-Fernandez-durant-seva-xerrada_2125597440_58271387_117x66.jpg"/>
      </figure>
      <p>
        <a href="https://www.ara.cat/esports/barca/Barcelona-imagina-seran-esports-futur_0_2125587446.html">Barcelona imagina com seran els esports del futur</a>
      </p>
      <p>"El Barça Sports Technology Symposium és una conferència consolidada amb institucions esportives reconegudes a escala mundial que hi mostren els seus últims avenços i amb professionals de tot el món que debaten què passa a la indústria", explica Albert Mundet, cap de l'Àrea de Coneixement del Barça Innovation Hub.</p>
      <h3>4. Matins Esade amb Ferran Soriano (15 de novembre)</h3>
      <p>Ferran Soriano , CEO del City Football Group , protagonitza una nova sessió dels Matins Esade en què debatrà sobre el futur d el futbol , explicarà el model del City Football Group i compartirà les claus de la gestió d'equips en el terreny de joc i com aplicar-les a l 'empresa. A mb gairebé trenta anys de carrera professional , Soriano ha treballat en els àmbits de la consultoria estratègica, el màrqueting de productes de consum, les telecomunicacions , l'aviació i el futbol. Va ser cofundador de la consultora Cluster Consulting i vicepresident i director general del Barça en el període 2003-2008 .</p>
      <h3>Bonus Track</h3>
      <h4>Football Innovation (27 de novembre)</h4>
      <p>N3xt Sports vol impulsar des de Barcelona el seu nou projecte, una consultora especialitzada en tecnologia i innovació aplicada a l’esport. Liderat per Mounir Zok, que va ser el director d’innovació i de tecnologia del Comitè Olímpic dels Estats Units, la iniciativa organitza un MeetUp mensual per aportar valor al sector i crear comunitat. L'acte d'aquest mes serà Football Innovation i està programat per al dimecres 27 de novembre.</p>
      <p>
        <a href="https://www.ara.cat/esports/medalles-ja-nomes-guanyen-suor_0_2097990212.html">Les medalles ja no només es guanyen amb suor</a>
      </p>
      <p>“Volíem una ciutat amb talent, que no generés rebuig per atreure nous projectes, amb bon clima, esportiva i saludable. Barcelona té tot això i, a més, els últims tres anys ha seduït grans empreses tecnològiques”, reconeix Zok.</p>
    </article>
  </body>
</html>