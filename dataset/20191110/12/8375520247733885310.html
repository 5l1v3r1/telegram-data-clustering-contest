<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/hitech/u-londoni-vidkrili-magazin-kudi-puskayut-tilki-pislya-analizu-dnk-638960.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-10T12:10:04+00:00"/>
    <meta property="og:title" content="У Лондоні відкрили магазин, куди пускають тільки після аналізу ДНК"/>
    <meta property="og:description" content="Тест ДНК допомагає людям обрати на полицях магазину корисні продукти"/>
  </head>
  <body>
    <article>
      <h1>У Лондоні відкрили магазин, куди пускають тільки після аналізу ДНК</h1>
      <address>
        <time datetime="2019-11-10T12:10:04+00:00">10 Nov 2019, 12:10</time>
      </address>
      <h4>Тест ДНК допомагає людям обрати на полицях магазину корисні продукти</h4>
      <p>У Лондоні відкрили крамницю, де на вході покупцям роблять тест ДНК.</p>
      <p>Про це повідомляється у сюжеті телеканалу <a href="https://ntn.ua/uk/live">НТН</a>.</p>
      <p>Зазначається, що унікальну технологію придумали британські інженери.</p>
      <p>Мова йде про пристрій, що через мобільний додаток аналізує індивідуальні біологічні і фізіологічні особливості організму тієї чи іншої людини. І через смартфон чи спеціальний браслет система за кілька секунд після обстеження підкаже, що купувати чи не купувати на полицях магазину.</p>
      <p>«Якщо на браслеті горить зелене світло, це корисна їжа, а – червоне, то не варто брати», - говорить розробник Кріс Тамацу.</p>
      <p>За словами винахідника, у магазині не говорять людям, що корисно, а що шкідливо. «Ми допомагаємо обрати продукти, корисні саме для вашого організму. Портативний дієтолог може вберегти від багатьох хвороб», - каже інженер.</p>
      <p>Науковець почав працювати над пристроєм після особистої трагедії, коли його сину у вісім років видалили нирки через генетичну хворобу.</p>
      <p>Кріс впевнений, якщо б хлопчик дотримувався певної дієти, то міг би уникнути хвороби.</p>
      <p>На сьогодні магазин у Лондоні, де можна зробити тест ДНК перед покупкою товарів - єдиний у світі.</p>
      <p>Браслет коштує $150</p>
      <related>
        <a href="https://glavcom.ua/country/health/maloruhlivim-i-antisportivnim-bigati-ne-treba-prosto-hodit-638950.html"/>
        <a href="https://glavcom.ua/country/health/kava-mozhe-zahistiti-vid-raku-pechinki-doslidzhennya-638764.html"/>
        <a href="https://glavcom.ua/country/health/mediki-rozpovili-komu-ne-varto-koristuvatisya-pidzemkoyu-638496.html"/>
      </related>
    </article>
  </body>
</html>