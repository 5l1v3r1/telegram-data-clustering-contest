<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/velikolepnata-chetvorka-se-sbra-406356.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-10T12:51:00+00:00"/>
    <meta property="og:title" content="Великолепната четворка се събра"/>
    <meta property="og:description" content="Принцовете Уилям и Хари заведоха жените си в „Роял Албърт хол“"/>
  </head>
  <body>
    <article>
      <h1>Великолепната четворка се събра</h1>
      <address><time datetime="2019-11-10T12:51:00+00:00">10 Nov 2019, 12:51</time> by <a rel="author">Агенция Стандарт</a></address>
      <p>Великолепната четворка се събра за радост на поданиците на Нейно величество. Принцовете Уилям и Хари заведоха жените си Кейт и Меган в „Роял Албърт хол“, където  се състоя фестивалът, посветен на британския легион. Внуците  на Елизабет Втора за първи път се оказаха на едно и също публично събитие с половинките си, след като неотдавна Хари и Мега се жалваха в документален филм от напрежението между братята. В ложата на Нейно величество се разигра истинската пантомима на властта – Елизабет Втора беше сама на първия ред, зад нея - принц Чарлз и Камила, в ляво от баба си – Уилям и Кейт, в дясно - Борис Джонсън и гаджето му Кари Симънс, Хари и Меган.  Херцозите на Кеймбридж и Съсекс пристигнаха по отделно, както повелява протоколът, но това не им  попречи да позират заедно пред фотографите. Преди броени дни медии на Острова припомниха думите на Хари „Все още не мога да се съвзема от смъртта на майка ми“ и на Меган: „Приятели ме съветваха да не се омъжвам за принц, защото няма да издържа на постоянното внимание към личния ни живот“.         </p>
      <p> </p>
    </article>
  </body>
</html>