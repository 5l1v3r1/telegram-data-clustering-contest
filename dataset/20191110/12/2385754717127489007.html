<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596636/liverpoul-16-xronia-aittiti-kontra-sti-siti-sto-anfilnt"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T12:11:00+00:00"/>
    <meta property="og:title" content="Λίβερπουλ: 16 χρόνια αήττητη κόντρα στη Σίτι στο «Άνφιλντ»!"/>
    <meta property="og:description" content="Από εποχές... προ Σεΐχη Μανσούρ στο ιδιοκτησιακό της Μάντσεστερ Σίτι, έχουν να πανηγυρίσουν νίκη στο «Άνφιλντ» οι «πολίτες», με τη Λίβερπουλ αυτή τη στιγμή..."/>
  </head>
  <body>
    <article>
      <h1>Λίβερπουλ: 16 χρόνια αήττητη κόντρα στη Σίτι στο «Άνφιλντ»!</h1>
      <address><time datetime="2019-11-10T12:11:00+00:00">10 Nov 2019, 12:11</time> by <a rel="author">Sigmalivesports</a></address>
      <p>Από εποχές... προ Σεΐχη Μανσούρ στο ιδιοκτησιακό της Μάντσεστερ Σίτι, έχουν να πανηγυρίσουν νίκη στο «Άνφιλντ» οι «πολίτες», με τη Λίβερπουλ αυτή τη στιγμή να έχει 45 σερί ματς δίχως αρνητικό αποτέλεσμα εντός έδρας!<br/> <br/>Οι «κόκκινοι» του Μέρσεϊσαϊντ, το απόλυτο φαβορί για τον φετινό τίτλο της Premier League και την επιστροφή στον θρόνο έπειτα από 30 χρόνια, υποδέχονται την μηχανή των γκολ του Πεπ Γκουαρδιόλα σε ένα από τα παιχνίδια ολόκληρης της χρονιάς.<br/> <br/>Η Σίτι, τελευταία φορά έφυγε νικήτρια από το «άνδρο» των Πρωταθλητών Ευρώπης, τον Μάιο του 2003!<br/> <br/>Τότε, δυο γκολ του Νικολά Ανελκά είχαν προσφέρει ένα μεγάλο αποτέλεσμα στους «γαλάζιους» του Μάντσεστερ που επιβλήθηκαν 2-1 με ανατροπή... Αυτή, ήταν και η τελευταία φορά που αποχώρησαν ευτυχισμένοι από το συγκεκριμένο γήπεδο...<br/> <br/>Η Λίβερπουλ, θα φιλοξενήσει τους Πρωταθλητές Αγγλίας, έχοντας χτίσει σερί 45 αγώνων πρωταθλήματος δίχως ήττα στο «Άνφιλντ» με 35 νίκες και 10 ισοπαλίες.<br/> <br/>gazzetta.gr</p>
    </article>
  </body>
</html>