<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/bomo-od-prihodnjega-leta-potrebovali-le-en-polnilnik-za-vse-telefone.html?RSSb7344dc40b19910528ed6604b1984eaf"/>
    <meta property="og:site_name" content="Računalniške novice"/>
    <meta property="article:published_time" content="2019-11-10T12:35:00+00:00"/>
    <meta property="og:title" content="Bomo od prihodnjega leta potrebovali le en polnilnik za vse telefone?"/>
    <meta property="og:description" content="Danes na trgu najdemo še vedno številne mobilne in druge naprave, ki razpolagajo z različnimi polnilci oziroma priključki za polnjenje. Temu kmalu ne bo več tako."/>
  </head>
  <body>
    <article>
      <h1>Bomo od prihodnjega leta potrebovali le en polnilnik za vse telefone?</h1>
      <address>
        <time datetime="2019-11-10T12:35:00+00:00">10 Nov 2019, 12:35</time>
      </address>
      <p>Danes na trgu najdemo še vedno številne mobilne in druge naprave, ki razpolagajo z različnimi polnilci oziroma priključki za polnjenje. Odbor za notranji trg in varstvo potrošnikov Evropskega parlamenta pa namerava tej »praksi« kmalu narediti konec. Ta je namreč začel razpravo o obveznosti uvedbe enotnega polnilca za vse mobilne telefone in manjše elektronske naprave, kar pomeni, da bi se standardizacija polnilnika lahko začela že prihodnje leto.</p>
      <p>Od prihodnjega leta bi torej lahko imeli na voljo en polnilec za vse mobilne naprave in morda tudi za druge majhne elektronske naprave. Uvedba enotnega polnilca naj bi pripomogla k cenejšemu okolju in pocenitvi mobilnih naprav. Glede na izračuna Odbor za notranji trg in varstvo potrošnikov Evropskega parlamenta bi lahko ob nakupu mobilne naprave ali pametnega mobilnega telefona privarčevali do 40 evrov, kar je dejansko maloprodajna cena polnilca.</p>
      <p>Uvedba enotnega polnilca bo kot že omenjeno imela zelo pozitiven vpliv tudi na okolje. Letno uporabniki mobilnih naprav namreč samo na evropskem trgu odvržejo za kar 51 tisoč ton polnilcev. Proizvajalci mobilnih naprav pa doslej niso naredili nič, da bi to omejili. To niti ne preseneča, saj jim prodaja polnilcev prinaša dobiček. Poleg zmanjšanja elektronskih odpadkov naj bi standardizacija polnilnikov za elektronske naprave do leta 2021 prinesla prihranke v višini več kot pol milijarde evrov, in sicer tako za običajne potrošnike kot tudi za poslovne subjekte.</p>
      <figure>
        <iframe src="https://www.youtube.com/embed/Czu3BC7SrFQ" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.nytimes.com/">Nytimes</a></footer>
    </article>
  </body>
</html>