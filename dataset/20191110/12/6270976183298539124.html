<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/10/frantsiya-ogolosyla-ekologichnyj-ta-klimatychnyj-nadzvychajnyj-stan/"/>
    <meta property="og:site_name" content="Рубрика"/>
    <meta property="article:published_time" content="2019-11-10T12:17:40+00:00"/>
    <meta property="og:title" content="Франція оголосила екологічний та кліматичний надзвичайний стан"/>
    <meta property="og:description" content="У Франції набув чинності закон про енергетику і клімат, який встановлює “екологічний та кліматичний надзвичайний стан”. Закон передбачає заходи з досягнення вуглецевої нейтральності країни до 2050 року, передає DW. Франція повинна буде до 2030 року зменшити споживання викопного палива на 40%. У 2020 році в країні повинні закрити останні вугільні електростанції. Також закон передбачає активне розширення […]"/>
  </head>
  <body>
    <article>
      <h1>Франція оголосила екологічний та кліматичний надзвичайний стан</h1>
      <address><time datetime="2019-11-10T12:17:40+00:00">10 Nov 2019, 12:17</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/08/123-3-620x420-c-1.jpg"/>
      </figure>
      <p>
        <b>
          <b>У Франції набув чинності закон про енергетику і клімат, який встановлює “екологічний та кліматичний надзвичайний стан”.</b>
        </b>
      </p>
      <p>Закон передбачає заходи з досягнення вуглецевої нейтральності країни до 2050 року, передає <a href="https://www.dw.com/ru/%D1%84%D1%80%D0%B0%D0%BD%D1%86%D0%B8%D1%8F-%D0%BE%D0%B1%D1%8A%D1%8F%D0%B2%D0%B8%D0%BB%D0%B0-%D1%87%D1%80%D0%B5%D0%B7%D0%B2%D1%8B%D1%87%D0%B0%D0%B9%D0%BD%D0%BE%D0%B5-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%BF%D0%BE-%D0%BA%D0%BB%D0%B8%D0%BC%D0%B0%D1%82%D1%83/a-51181875">DW</a>.</p>
      <p>Франція повинна буде до 2030 року зменшити споживання викопного палива на 40%. У 2020 році в країні повинні закрити останні вугільні електростанції.</p>
      <p>Також закон передбачає активне розширення біогазової енергетики та поступову програму відновлення енергопостачання житлового сектора у Франції.</p>
      <p>Раніше повідомлялося, що <a href="https://rubryka.com/2019/08/27/v-oon-b-yut-na-spoloh-cherez-klimatychnu-sytuatsiyu-u-sviti/">в ООН оголосили надзвичайну кліматичну ситуацію</a>. Як заявив генеральний секретар ООН Антоніу Гутерріш, рівень концентрації вуглекислого газу в атмосфері сягнув найвищої позначки за всю історію людства.</p>
      <p>Нагадаємо, що в червні цього року у Франції спостерігалася рекордна спека за всю історію спостережень. В комуні Карпентра синоптики зафіксували температуру повітря протягом дня +44,3. В інших містах Європи, а також в Україні минулого місяця також постійно спостерігалися рекордні температури.</p>
      <p>Першими у світі, хто оголосив надзвичайний стан у сфері клімату, стала Велика Битанія на початку травня 2019 року. Потім – Ірландія. Нині близько 650 міст у всьому світі підписали такий документ.</p>
    </article>
  </body>
</html>