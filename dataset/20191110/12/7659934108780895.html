<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1985021/%DA%86%D8%B1%D8%A7%D8%BA-%D8%B3%D8%A8%D8%B2-%D8%A8%D9%87-%D8%AF%D8%AE%D8%A7%D9%84%D8%AA-%D8%A7%DB%8C%D8%B1%D8%A7%D9%86-%D8%A8%D8%B1%D8%A7%DB%8C-%D9%BE%D8%A7%DB%8C%D8%A7%D9%86%E2%80%8C%D8%AF%D8%A7%D8%AF%D9%86-%D8%A8%D9%87-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%AF%D8%B1-%D8%B9%D8%B1%D8%A7%D9%82"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-10T12:00:00+00:00"/>
    <meta property="og:title" content="چراغ سبز به دخالت ایران برای پایان‌دادن به اعتراضات در عراق"/>
    <meta property="og:description" content="یک روز پس از نشان دادن چراغ سبز توسط ایران به عادل عبدالمهدی نخست‌وزیر عراق برای پایان دادن به اعتراضات جاری در این کشور با استفاده از ابزارهای خشونت و سرکوب، نیروهای عراقی تدابیر امنیتی را در قبال معترضان خواستار «فروپاشی نظام» افزایش دادند و تعدادی"/>
  </head>
  <body>
    <article>
      <h1>چراغ سبز به دخالت ایران برای پایان‌دادن به اعتراضات در عراق</h1>
      <h2>قاسم سلیمانی مقدمات آن را برای عبدالمهدی با صدر و پسر سیستانی فراهم کرد.. در پی آن افزایش تدابیر امنیتی و کشتار تظاهرکنندگان حاصل شد</h2>
      <address>
        <time datetime="2019-11-10T12:00:00+00:00">10 Nov 2019, 12:00</time>
      </address>
      <p>یک روز پس از نشان دادن چراغ سبز توسط ایران به عادل عبدالمهدی نخست‌وزیر عراق برای پایان دادن به اعتراضات جاری در این کشور با استفاده از ابزارهای خشونت و سرکوب، نیروهای عراقی تدابیر امنیتی را در قبال معترضان خواستار «فروپاشی نظام» افزایش دادند و تعدادی کشته و زخمی شدند.<br/><br/>به گزارش الشرق الاوسط، منابع نزدیک به احزاب شیعی به خبرگزاری فرانسه خبر دادند که این جریان‌های سیاسی در روزهای اخیر نشست‌های خود را ادامه دادند و بر ماندن عادل عبدالمهدی در منصب نخست‌وزیری توافق کردند.<br/><br/>به گفته این منابع، احزاب سیاسی در این نشست‌ها بر جذب اکثریت رهبران فراکسیون‌های بزرگ برای ابقای عادل عبدالمهدی در قدرت و اجرای اصلاحات در پرونده‌های فساد و اصلاح قانون اساسی توافق کردند.<br/><br/>این منابع افزودند: گروه‌های شیعی بر حمایت از اقدامات دولت برای پایان دادن به اعتراضات با توسل به همه روش‌ها و ابزارها تأکید کردند.<br/><br/>منابع سیاسی گزارش دادند؛ این توافق میان جریان‌های متولی همچون سائرون و الحکمه پس از دیدار ژنرال قاسم سلیمانی فرمانده سپاه قدس ایران با مقتدی صدر و محمد رضا سیستانی فرزند علی سیستانی مرجع شیعیان عراق حاصل شده‌است.<br/><br/>در پی این توافق، نیروهای امنیتی زمام امور در خیابان‌های بغداد به دست گرفتند و توانستند ۳ پل از ۴ پل تحت کنترل معترضان را پس بگیرند و دست کم ۴ معترض را با استفاده از گاز اشک آور و بمب‌های صوتی بکشند.</p>
    </article>
  </body>
</html>