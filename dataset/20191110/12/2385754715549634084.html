<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/596641/stous-okto-oi-nekroi-apo-ton-kyklona-bulbul-se-india-kai-mpagklantes"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T12:51:00+00:00"/>
    <meta property="og:title" content="Στους οκτώ οι νεκροί από τον κυκλώνα Bulbul σε Ινδία και Μπαγκλαντές"/>
    <meta property="og:description" content="Οκτώ άνθρωποι έχασαν τη ζωή τους και πάνω από δύο εκατομμύρια άλλοι πέρασαν τη νύκτα σε καταφύγια εξαιτίας του κυκλώνα Bulbul που προσέγγισε τις ακτές της..."/>
  </head>
  <body>
    <article>
      <h1>Στους οκτώ οι νεκροί από τον κυκλώνα Bulbul σε Ινδία και Μπαγκλαντές</h1>
      <address><time datetime="2019-11-10T12:51:00+00:00">10 Nov 2019, 12:51</time> by <a rel="author">sigmalive</a></address>
      <p>Οκτώ άνθρωποι έχασαν τη ζωή τους και πάνω από δύο εκατομμύρια άλλοι πέρασαν τη νύκτα σε καταφύγια εξαιτίας του κυκλώνα Bulbul που προσέγγισε τις ακτές της Ινδίας και του Μπαγκλαντές, προκαλώντας καταρρακτώδεις βροχές.</p>
      <p>Τοπικοί αξιωματούχοι δήλωσαν ότι ο κυκλώνας προκάλεσε ανέμους ταχύτητας 120 χιλιομέτρων την ώρα με αποτέλεσμα να διαταχθεί το κλείσιμο λιμανιών και αεροδρομίων και στις δύο χώρες.</p>
      <p>Οκτώ άνθρωποι σκοτώθηκαν στη Δυτική Βεγγάλη της Ινδίας και στο Μπαγκλαντές κυρίως από πτώσεις δέντρων και τοίχων.</p>
      <p>Ο κυκλώνας επηρέασε και το δάσος Sundarbans, το μεγαλύτερο μαγκρόβιων δάσος στον κόσμο που διασχίζει το Μπαγκλαντές και την Ινδία και φιλοξενεί απειλούμενα είδη όπως οι τίγρεις της Βεγγάλης και τα δελφίνια Irrawaddy.</p>
      <p>Στο Μπαγκλαντές ο στρατός προσέτρεξε σε βοήθεια σε παράκτιες περιοχές κυρίως για απομάκρυνση κατοίκων από τα σπίτια τους.</p>
      <p>Περίπου 1.500 τουρίστες απομακρύνθηκαν από το νησί του Αγίου Μαρτίνου στο νοτιοανατολικό Μπαγκλαντές.</p>
      <p>ΠΗΓΗ: ΑΠΕ-ΜΠΕ</p>
    </article>
  </body>
</html>