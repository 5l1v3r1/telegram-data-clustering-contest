<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.markiza.sk/soubiz/zahranicny/1981864_necakana-smrt-mladuckej-herecky-mala-iba-trinast"/>
    <meta property="og:site_name" content="markíza"/>
    <meta property="article:published_time" content="2019-11-10T12:00:00+00:00"/>
    <meta property="og:title" content="Nečakaná smrť mladučkej herečky: Mala iba trinásť"/>
    <meta property="og:description" content="Informácie o príčine úmrtia zatiaľ nezverejnili."/>
  </head>
  <body>
    <article>
      <h1>Nečakaná smrť mladučkej herečky: Mala iba trinásť</h1>
      <h2>Informácie o príčine úmrtia zatiaľ nezverejnili.</h2>
      <address><time datetime="2019-11-10T12:00:00+00:00">10 Nov 2019, 12:00</time> by <a rel="author">pet</a></address>
      <p>Vo veku iba trinásť rokov zomrela mladá herečka a stúpajúca hviezda muzikálovej scény Laurel Griggs. Informáciu o jej úmrtí a dátume poslednej rozlúčky zverejnila stránka pohrebnej služby <a href="https://www.dignitymemorial.com/obituaries/new-york-ny/laurel-griggs-8917364">Dignity Memorial</a>. Laurel zomrela 5. novembra, pohreb sa konal v piatok 8. novembra. Príčiny nečakaného úmrtia zatiaľ nie sú verejne známe.</p>
      <p>Laurel debutovala na broadwayskej scéne už ako šesťročná v hre Mačka na rozpálenej plechovej streche po boku hollywoodskej hviezdy Scarlett Johansson. Účinkovala vo viacerých divadelných hrách, objavila sa v niekoľkých reklamách a v televíznych programoch, napríklad v mimoriadne obľúbenej šou Saturday Night Live.</p>
      <p>Vystúpenie Laurel Griggs z roku 2015</p>
      <figure>
        <iframe src="https://www.youtube.com/embed/Q-8aaZSqYgQ" width="560" height="315" data-service="Youtube" scrolling="no"/>
      </figure>
    </article>
  </body>
</html>