<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/tm-krishna-response-about-ayodhya-verdict.html"/>
    <meta property="og:site_name" content="DoolNews"/>
    <meta property="article:published_time" content="2019-11-10T12:51:00+00:00"/>
    <meta property="og:title" content="'ബാബ്‌റി മസ്ജിദ് തകര്‍ത്തവരെ ശിക്ഷിക്കുമെന്ന് പ്രതീക്ഷിക്കുന്നു, മോദി ആ വിധി ആരുടേയും ജയവുമല്ല തോല്‍വിയുമല്ലെന്ന് പറയുമെന്നും'; ടി.എം. കൃഷ്ണ"/>
    <meta property="og:description" content="Ayodhya Verdict National News Pa Ranjith TM Krishna India അയോധ്യ വിധിയുടെ പശ്ചാത്തലത്തില്‍ പ്രതികരണവുമായി സംഗീതഞ്ജന്‍ ടി.എം കൃഷ്ണ. ട്വിറ്ററിലൂടെയാണ് കൃഷ്ണയുടെ പ്രതികരണം."/>
  </head>
  <body>
    <article>
      <h1>'ബാബ്‌റി മസ്ജിദ് തകര്‍ത്തവരെ ശിക്ഷിക്കുമെന്ന് പ്രതീക്ഷിക്കുന്നു, മോദി ആ വിധി ആരുടേയും ജയവുമല്ല തോല്‍വിയുമല്ലെന്ന് പറയുമെന്നും'; ടി.എം. കൃഷ്ണ</h1>
      <address><time datetime="2019-11-10T12:51:00+00:00">10 Nov 2019, 12:51</time> by <a rel="author">ന്യൂസ് ഡെസ്‌ക്</a></address>
      <p>അയോധ്യ വിധിയുടെ പശ്ചാത്തലത്തില്‍ പ്രതികരണവുമായി സംഗീതഞ്ജന്‍ ടി.എം കൃഷ്ണ. ട്വിറ്ററിലൂടെയാണ് കൃഷ്ണയുടെ പ്രതികരണം.</p>
      <p>‘ബാബ്‌റി മസ്ജിദ് തകര്‍ത്തവകരെ വരും നാളുകളില്‍ ശിക്ഷിക്കുമെന്ന് പ്രതീക്ഷിക്കുന്നു, ആ വിധിയെ കുറിച്ച് ആരുടേയും ജയവുമല്ല തോല്‍വിയുമല്ലെന്ന് മോദി പറയുമെന്നും’ ഇതായിരുന്നു ടി.എം കൃഷ്ണയുടെ പ്രതികരണം.</p>
      <figure>
        <iframe data-src="https://twitter.com/tmkrishna/status/1193397621949227009?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>സംവിധായകന്‍ പാ രഞ്ജിത്തും അയോധ്യ വിധിയോട് പ്രതികരിച്ചിരുന്നു. ‘നിയമവും ജനാധിപത്യവും വിധേയത്വത്തോടു കൂടി പ്രവര്‍ത്തിക്കുന്നതാണ് ഓരോ ദിവസവും കാണാനാവുന്നത്. അധികാരത്തിലിരിക്കുന്നവരുടെ താല്‍പര്യമാണ് വിധികളില്‍ നിറയുന്നത്, എങ്ങനെ പറയും നിയമത്തിന് കീഴില്‍ എല്ലാവരും തുല്യരാണെന്ന്?’- ഇങ്ങനെയായിരുന്നു പാ രഞ്ജിത്തിന്റെ പ്രതികരണം.</p>
      <related>
        <a href="https://www.doolnews.com/ayodhya-verdict-ex-sc-judge-asok-ganguly-raises-questions-about-evidence-that-land-belonged-to-ram-lalla.html?utm_source=doolnews&amp;utm_medium=related"/>
      </related>
      <related>
        <a href="https://www.doolnews.com/anand-mahindra-salutes-supreme-court-for-upholding-justice565.html?utm_source=doolnews&amp;utm_medium=related"/>
      </related>
      <p>തര്‍ക്കഭൂമി ഉപാധികളോടെ ഹിന്ദുക്കള്‍ക്ക് വിട്ടു നല്‍കണം. മുസ്ലീങ്ങള്‍ക്ക് ആരാധനയ്ക്ക് പകരം ഭൂമി നല്‍കുമെന്നുമാണ് കോടതി വിധി.</p>
      <p>കേന്ദ്രസര്‍ക്കാരോ സംസ്ഥാന സര്‍ക്കാരോ സുന്നി വഖഫ് ബോര്‍ഡിന് അഞ്ച് ഏക്കര്‍ ഭൂമി നല്‍കും. അത് ഉചിതമായ സ്ഥലത്ത് നല്‍കും.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>എല്ലാവരുടേയും വിശ്വാസവും ആരാധനയും അംഗീകരിക്കണമെന്നും കോടതിക്ക് തുല്യത കാണിക്കേണ്ടതുണ്ടെന്നും വിധിന്യായത്തിനിടെ ബെഞ്ച് വ്യക്തമാക്കി.</p>
      <p>അയോധ്യയില്‍ രാമന്‍ ജനിച്ചു എന്ന ഹിന്ദുക്കളുടെ വിശ്വാസത്തില്‍ യാതൊരു തര്‍ക്കവുമില്ലെന്നും തര്‍ക്കഭൂമി ആരുടേതെന്ന് തീരുമാനിക്കുന്നത് നിയമപരമായ വശങ്ങള്‍ കണക്കിലെടുത്തായിരിക്കുമെന്നും ദൈവശാസ്ത്രമല്ല ചരിത്ര വസ്തുതകളാണ് അടിസ്ഥാനമെന്നും കോടതി പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/9OUbs66OduM" width="560" height="315" data-service="Youtube" scrolling="no"/>
      </figure>
    </article>
  </body>
</html>