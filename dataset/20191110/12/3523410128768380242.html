<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639224/%D8%A8%D9%85%D8%A8%E2%80%8C%D8%A7%D9%81%DA%A9%D9%86%E2%80%8C%D9%87%D8%A7%DB%8C-%D8%A8%DB%8C-%DB%B5%DB%B2-%D8%A2%D9%85%D8%B1%DB%8C%DA%A9%D8%A7-%D8%AE%D8%A7%DA%A9-%D8%A7%D8%B1%D9%88%D9%BE%D8%A7-%D8%B1%D8%A7-%D8%AA%D8%B1%DA%A9-%DA%A9%D8%B1%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T12:50:00+00:00"/>
    <meta property="og:title" content="بمب‌افکن‌های بی-۵۲ آمریکا خاک اروپا را ترک کردند"/>
    <meta property="og:description" content="گروهی از بمب‌افکن‌های راهبردی بی-۵۲ آمریکا، پس از اتمام عملیاتشان در انگلیس خاک اروپا را ترک کردند."/>
  </head>
  <body>
    <article>
      <h1>
        <a href="https://www.bultannews.com/fa/news/639224/%D8%A8%D9%85%D8%A8%E2%80%8C%D8%A7%D9%81%DA%A9%D9%86%E2%80%8C%D9%87%D8%A7%DB%8C-%D8%A8%DB%8C-%DB%B5%DB%B2-%D8%A2%D9%85%D8%B1%DB%8C%DA%A9%D8%A7-%D8%AE%D8%A7%DA%A9-%D8%A7%D8%B1%D9%88%D9%BE%D8%A7-%D8%B1%D8%A7-%D8%AA%D8%B1%DA%A9-%DA%A9%D8%B1%D8%AF%D9%86%D8%AF">بمب‌افکن‌های بی-۵۲ آمریکا خاک اروپا را ترک کردند</a>
      </h1>
      <h2>گروهی از بمب‌افکن‌های راهبردی بی-۵۲ آمریکا، پس از اتمام عملیاتشان در انگلیس خاک اروپا را ترک کردند.</h2>
      <address><time datetime="2019-11-10T12:50:00+00:00">10 Nov 2019, 12:50</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، چهار فروند بمب‌افکن بی-۵۲ آمریکا که قادر به حمل سلاح‌های هسته‌ای هستند بعد از انجام ماموریت یک ماهه خود در انگلیس، خاک اروپا را ترک کردند.</p>
      <p>چهار بمب‌افکن راهبردی نیروی هوایی آمریکا پس از گذشت نزدیک به یک ماه در پایگاه هوایی فیرفورد Fairford انگلیس به پایگاه خود در بارکسدال Barksdale، لوئیزیانا بازگشتند. نزدیک به ۳۰۰ عضو دومین اسکادران بمب‌افکن‌های آمریکایی نیز با این هواپیما‌ها به کشورشان بازگشتند.</p>
      <p>«جان بیکر» فرمانده نود و ششمین اسکادران بمب‌افکن‌های آمریکایی در گفت‌وگو با این پایگاه خبری اعلام کرد: این گروه از هواپیما‌ها و خدمه آن‌ها ۱۰ اکتبر به کشور بازگشتند. ما در این مدت که در اروپا بودیم ۳۲ ماموریت پروازی انجام دادیم و با ۱۳ کشور شریک و متحد خود در اروپا همکاری هوایی کردیم.</p>
      <p>در تاریخ ۲۴ اکتبر، سایت PlaneRadar اعلام کرد یک فروند هواپیمای بمب‌افکن بی-۵۲ استراتوفورترس که از پایگاه انگلیس در فیرفورد به پرواز در آمده بود، عملیات بمباران پایگاه ناوگان روسیه در دریای بالتیک در نزدیکی کالینینگراد را شبیه سازی کرد.</p>
      <p>براساس گزارش رسانه ها، هواپیما‌های بی-۵۲ همچنین طی ماموریت خود در اروپا بر فراز دریای سیاه و دریای شمال پرواز کردند.</p>
      <p>در اواخر ماه اوت - اوایل سپتامبر، آمریکا سه فروند بمب افکن رادارگریز B-۲ Spirit را در خاک انگلیس مستقر کرد که قادر به حمل سلاح هسته‌ای هستند. این هواپیما‌ها بر فراز جزایر انگلیس پرواز‌هایی انجام دادند و در همین راستا توقف‌های کوتاه مدت سوخت‌گیری را نیز در ایسلند و مجمع الجزایر پرتغالی آزور انجام دادند.</p>
    </article>
  </body>
</html>