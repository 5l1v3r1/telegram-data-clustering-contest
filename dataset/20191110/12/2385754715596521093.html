<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596634/travmatistike-o-diaititis-kalousan-apo-ta-megafona-an-ypirxe-allos-sto-gipedo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T12:01:00+00:00"/>
    <meta property="og:title" content="Τραυματίστηκε ο διαιτητής, καλούσαν από τα μεγάφωνα αν υπήρχε άλλος στο γήπεδο"/>
    <meta property="og:description" content="To είδαμε κι αυτό! Διαιτητής τραυματίστηκε την ώρα του αγώνα και έγινε... έκκληση από τα μεγάφωνα αν υπήρχε άλλος διαιτητής στην εξέδρα για να συνεχιστεί το..."/>
  </head>
  <body>
    <article>
      <h1>Τραυματίστηκε ο διαιτητής, καλούσαν από τα μεγάφωνα αν υπήρχε άλλος στο γήπεδο</h1>
      <address><time datetime="2019-11-10T12:01:00+00:00">10 Nov 2019, 12:01</time> by <a rel="author">Sigmalivesports</a></address>
      <p>To είδαμε κι αυτό! Διαιτητής τραυματίστηκε την ώρα του αγώνα και έγινε... έκκληση από τα μεγάφωνα αν υπήρχε άλλος διαιτητής στην εξέδρα για να συνεχιστεί το παιχνίδι!<br/> <br/>Και δεν συνέβη όπου κι όπου αυτό το ευτράπελο, αλλά στην Ισπανία στη διάρκεια του αγώνα της δεύτερης ομάδας της Σοσιεδάδ, στην οποία προπονητής είναι ο Τσάμπι Αλόνσο, με τη Σαλαμάνκα για την τρίτη κατηγορία. <br/> <br/>Στο 20ο λεπτό του αγώνα, ο διαιτητής τραυματίστηκε και ζήτησε γιατρό, ο οποίος έκρινε ότι ο «άρχοντας» του αγώνα δεν μπορούσε να συνεχίσει. <br/> <br/>Στην τρίτη κατηγορία δεν προβλέπεται η παρουσία τέταρτου διαιτητή και έτσι έγινε κάλεσμα από τα μεγάφωνα μήπως υπήρχε κάποιος διαιτητής στο γήπεδο, ώστε να συνεχιστεί το παιχνίδι. Αυτό προβλέπεται στους κανονισμούς της ισπανικής Π.Ο.<br/> <br/>Στο γήπεδο δεν υπήρχε διαιτητής και έτσι κλήθηκε από το σπίτι του ένας που έμενε κοντά στην περιοχή. <br/> <br/>Ωστόσο και αυτός έφτασε στο γήπεδο με αρκετή καθυστέρηση καθώς ο δρόμος ήταν επί αρκετή ώρα κλειστός λόγω τροχαίου! <br/> <br/>Και τελικά το παιχνίδι συνεχίστηκε κανονικά!<br/> <br/>Πηγή: sdna.gr</p>
    </article>
  </body>
</html>