<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1985051/%E2%80%8Biki-alman-gen%C3%A7-%C3%A7%C3%B6pten-yiyecek-%C3%A7ald%C4%B1klar%C4%B1-i%C3%A7in-ceza-ald%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-10T12:00:00+00:00"/>
    <meta property="og:title" content="​İki Alman genç çöpten 'yiyecek çaldıkları' için ceza aldı"/>
    <meta property="og:description" content="Alman yargısı, iki kız öğrenciyi bir süpermarketin çöp sepetinden yiyecek çalmaktan suçlu buldu. Franziska Stein (26) ve Caroline Krüger'i (28) 225 Euro (194 pound) para cezasına ve sekiz saat boyunca bir gıda bankasında çalışma cezasına çarptırıldı."/>
  </head>
  <body>
    <article>
      <h1>​İki Alman genç çöpten 'yiyecek çaldıkları' için ceza aldı</h1>
      <address>
        <time datetime="2019-11-10T12:00:00+00:00">10 Nov 2019, 12:00</time>
      </address>
      <p>Alman yargısı, iki kız öğrenciyi bir süpermarketin çöp sepetinden yiyecek çalmaktan suçlu buldu. Franziska Stein (26) ve Caroline Krüger'i (28) 225 Euro (194 pound) para cezasına ve sekiz saat boyunca bir gıda bankasında çalışma cezasına çarptırıldı.<br/><br/>Şarku’l Avsat’ın haberine göre, iki kızın reddettiği ve Yüksek Mahkeme'ye temyiz başvurusunda bulunmaya karar verdikleri kararı Bavyera Yüksek Mahkemesi onadı.<br/><br/>Gençler kararı 'saçma' olarak nitelendirerek toplumun yiyecek israfını azaltmaya yardım ettiklerini iddia ettiler.<br/><br/>Hükümete göre Almanya'nın yıllık yiyecek atıkları yaklaşık 12 milyon ton ağırlığında ve yiyecek atıklarının çöp depolama alanlarına taşınması ve hayvan yemlerine dönüştürülmesi devlet için finans ve yakıt harcamasına neden oluyor.<br/><br/>Davanın gerçekleri 2018 yılına kadar uzanıyor. İki kız çöp kutusunda bulunan işe yarar meyve ve sebzeleri aldı ancak daha sonra iki polis memuru, gençleri aldıkları yiyecekleri yerlerine koymaya zorladı ardından da gözaltına aldı.<br/><br/>Dava, Alman medyasında çöp sepetinin süpermarketin 'malı' olup olmadığı tartışmalarına yol açtı. Kızların mağazanın yönetimine danışmadan çöp sepetinden yiyecek alma hakkının olup olmadığı da tartışılan konular arasında.<br/><br/>Savcılar, mahkemede çöpün dükkanın malı olduğunu bu nedenle de kızların bu şekilde davranmaya haklarının olmadığına hükmetti.</p>
    </article>
  </body>
</html>