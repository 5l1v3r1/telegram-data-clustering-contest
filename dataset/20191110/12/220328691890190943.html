<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/frenski-student-se-samozapali-406348.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-10T12:05:38+00:00"/>
    <meta property="og:title" content="Френски студент се самозапали"/>
    <meta property="og:description" content="Пожарникарите заявиха, че младежът е получил 90% изгаряния"/>
  </head>
  <body>
    <article>
      <h1>Френски студент се самозапали</h1>
      <address><time datetime="2019-11-10T12:05:38+00:00">10 Nov 2019, 12:05</time> by <a rel="author">Стандарт</a></address>
      <p>22-годишен френски студент е в критично състояние, след като се самозапали на публично място, съобщи ВВС.</p>
      <p>Младият мъж е публикувал във Фейсбук информация за финансовите си затруднения  часове преди да се самозапали пред университетски ресторант в Лион, пише Блиц. Той е  обвинил президента Еманюел Макрон, двама от неговите предшественици, крайнодясната лидерка Марин Льо Пен, както и Европейския съюз, че са го „убили“. Пожарникарите заявиха, че мъжът е получил 90% изгаряния. Младежът учи в университета в Лион. По-рано във Фейсбук той е написал, че вече няма сили да се изправи срещу финансовата тежест и да живее с 450 евро на месец. "Нека се борим срещу възхода на фашизма, който ни разделя ... и с либерализма, който създава неравенства", написа той. „Обвинявам Макрон, Франсоа Оланд, Никола Саркози и ЕС, че ме убиват, създавайки несигурност за бъдещето на всички, а също така обвинявам Льо Пен и медиите и редакторите им в създаването на страх“, добавя той.</p>
      <p>Самоубиецът е обяснил мястото на самозапалването си - пред оживен университетски ресторант – със стремежа да го направи „политическо място“. Студентските съюзи SUD-Éducation и Solidaires говориха за „несигурността“ на „живота на студентите“. "Неговото поведение не може да се свежда само до отчаянието", заявиха те в изявление.</p>
    </article>
  </body>
</html>