<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1985066/%D8%A8%D8%A7%D8%B2%DA%AF%D8%B4%D8%AA-%D8%A2%D8%B1%D8%A7%D9%85%D8%B4-%D8%A8%D9%87-%D9%85%DB%8C%D8%A7%D8%AF%DB%8C%D9%86-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%AF%D8%B1-%D8%B9%D8%B1%D8%A7%D9%82-%D9%87%D9%85%D8%B2%D9%85%D8%A7%D9%86-%D8%A8%D8%A7-%D8%A8%D8%A7%D8%B2%DA%AF%D8%B4%D8%A7%DB%8C%DB%8C-%D9%85%D8%AF%D8%A7%D8%B1%D8%B3"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-10T12:30:00+00:00"/>
    <meta property="og:title" content="بازگشت آرامش به میادین اعتراضات در عراق همزمان با بازگشایی مدارس"/>
    <meta property="og:description" content="فعالان میدانی در عراق از آرامش نسبی میدان التحریر بغداد و میادین دیگر در استانهای این کشور از صبح امروز یکشنبه خبر دادند و اعلام کردند که مدارس عراق پس از تعطیلی دو هفته ای باز شده‌است. به گزارش الشرق الاوسط، این آرامش در حالی حاصل شده که بغداد پایتخ"/>
  </head>
  <body>
    <article>
      <h1>بازگشت آرامش به میادین اعتراضات در عراق همزمان با بازگشایی مدارس</h1>
      <address>
        <time datetime="2019-11-10T12:30:00+00:00">10 Nov 2019, 12:30</time>
      </address>
      <p>فعالان میدانی در عراق از آرامش نسبی میدان التحریر بغداد و میادین دیگر در استانهای این کشور از صبح امروز یکشنبه خبر دادند و اعلام کردند که مدارس عراق پس از تعطیلی دو هفته ای باز شده‌است.<br/><br/>به گزارش الشرق الاوسط، این آرامش در حالی حاصل شده که بغداد پایتخت عراق روز گذشته خونینی را پشت سر گذاشت، به طوری که در تلاش نیروهای امنیتی برای دور کردن معترضان از پل‌های منتهی به منطقه حفاظت شده «الخضراء» و ساختمان سفارت ایران و منحصر کردن تجمعات به میدان «التحریر» ۴ تن کشته و ده‌ها نفر زخمی شدند.<br/><br/>دوربین‌های مداربسته نیز تصاویری از تلاش برخی از تظاهرکنندگان برای پرتاب خمپاره به سمت نیروهای امنیتی را ضبط کرده‌اند.<br/><br/>میدان محل تجمع معترضان در کربلا نیز شاهد ناآرامی بود، به طوری که نیروهای امنیتی گاز اشک آور برای متفرق کردن تظاهرکنندگان و دورکردن آنها از ساختمان استانداری کربلا استفاده کرد.<br/><br/>همچنین استان‌های بصره، میسان، نجف، بابل، دیوانیه و واسط شاهد تدابیر امنیتی گسترده بود.<br/><br/>بر اساس این گزارش؛ صبح امروز مدارس عراقی باز شدند و این پس از پایان اعتصاب دو هفته ای اتحادیه معلمان بود.<br/><br/>مردم عراق از اول ماه گذشته میلادی تظاهراتی در اعتراض به فساد، بیکاری، فقر، سهمیه بندی سیاسی و فرقه گرایی در سیاست برگزار کرده‌اند.<br/><br/>آنها خواستار استعفای دولت و پارلمان و برگزاری انتخابات پیش از موعد شدند، اما بسیاری از گروه‌های سیاسی و احزاب با این خواسته مخالفت کردند.<br/><br/>این تظاهرات با وجود وعده‌های عادل عبدالمهدی نخست‌وزیر عراق برای اصلاحات همچنان ادامه دارد.<br/><br/> </p>
    </article>
  </body>
</html>