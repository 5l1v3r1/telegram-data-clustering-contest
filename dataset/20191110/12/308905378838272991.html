<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/adobe-photoshop-voor-ipad-is-uit-en-het-zuigt-33079"/>
    <meta property="og:site_name" content="Apparata"/>
    <meta property="article:published_time" content="2019-11-10T12:32:00+00:00"/>
    <meta property="og:title" content="‘Adobe Photoshop voor iPad is uit en het zuigt’"/>
    <meta property="og:description" content="Op het moment heb je absoluut niks aan Photoshop voor de iPad."/>
  </head>
  <body>
    <article>
      <h1>‘Adobe Photoshop voor iPad is uit en het zuigt’</h1>
      <h2>Op het moment heb je absoluut niks aan Photoshop voor de iPad.</h2>
      <address><time datetime="2019-11-10T12:32:00+00:00">10 Nov 2019, 12:32</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Het zou een briljante toevoeging aan Adobe’s gerenommeerde software-lineup moeten worden, maar de reeds uitgekomen Photoshop-app voor iPad is volgens experts een regelrechte ramp. Het is volgens de gebruikers niet zozeer dat de app niet werkt, het is vooral dat de app niet eens iets kan!</p>
      <p>Adobe is al een zeer lange tijd met een mobiele toepassing voor van Photoshop op iPad bezig en veel van de marketing voor de app was ontzettend veelbelovend. Nu gebruikers toegang krijgen tot de volledige versie van de app blijkt daarentegen dat Adobe helemaal niks te bieden heeft.</p>
      <p>In het onderstaande filmpje maakt fotograaf en YouTuber Spyros Heniadis de app helemaal kapot. Er zouden nauwelijks features beschikbaar zijn voor de app en veel van de features blijken ook nog eens compleet nutteloos.</p>
      <p>Zo kun je bepaalde tools niet aanpassen, is de app niet goed geïntegreerd in het Apple-ecosysteem en kun je geen layers maken. Dat laatste is nog erger dan het klinkt, want een van de enige goede features van de app is het feit dat je volwaardige Photoshop-projecten kunt importeren. En je raadt het al, zo kun je layers wel bekijken! Kortom, volledig zonder belangrijke features met nauwelijks een pluspunt te bekennen.</p>
      <p>Niet heel gek dus, dat gebruikers de app kapotmaken in de App Store:</p>
      <figure>
        <iframe data-src="https://twitter.com/scottbelsky/status/1192271156067233792?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Adobe belooft de app in de komende tijd ‘agressief te updaten’ en gebruikers mogen nu dus hopen dat basisfuncties voor Photoshop uiteindelijk aan de software zal worden toegevoegd. Tot die tijd zijn er genoeg alternatieven waarmee je het klusje wel geklaard kan krijgen.</p>
      <p>Adobe kondigde reeds een nieuwe A.I.-gedreven Photoshop camera-app aan. Daarover lees je <a href="https://www.apparata.nl/nieuws/dit-is-adobes-gratis-photoshop-camera-app-voor-ios-en-android-33020">in dit artikel</a> alles.</p>
      <p>Foto @Adobe</p>
      <p>Lees ook: <a href="https://www.apparata.nl/nieuws/ipad-2019-dit-is-de-nieuwe-10-2-inch-publieksfavoriet-32405">iPad 2019: Dit is de nieuwe 10.2-inch publieksfavoriet</a></p>
    </article>
  </body>
</html>