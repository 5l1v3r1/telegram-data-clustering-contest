<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/tl-varliklara-ilgi-artti-214687h.htm"/>
    <meta property="og:site_name" content="OLAY"/>
    <meta property="article:published_time" content="2019-11-10T12:54:38+00:00"/>
    <meta property="og:title" content="TL varlıklara ilgi arttı"/>
    <meta property="og:description" content="Tahvil-bono piyasasında gösterge tahvilin bileşik faizi, gerileyen enflasyon, azalan jeopolitik riskler ve Türk lirası varlıklara artan ilginin etkisiyle 2 yılın en düşük seviyesini gördü."/>
  </head>
  <body>
    <article>
      <h1>TL varlıklara ilgi arttı</h1>
      <h2>Tahvil-bono piyasasında gösterge tahvilin bileşik faizi, gerileyen enflasyon, azalan jeopolitik riskler ve Türk lirası varlıklara artan ilginin etkisiyle 2 yılın en düşük seviyesini gördü.</h2>
      <address>
        <time datetime="2019-11-10T12:54:38+00:00">10 Nov 2019, 12:54</time>
      </address>
      <p>Bu yılın mayıs ayından itibaren düşüş eğiliminde olan gösterge tahvilin bileşik faizi, Türkiye Cumhuriyet Merkez Bankası'nın (TCMB) politika faizini toplamda bin baz puan düşürmesi ve enflasyonun tek haneye inmesiyle yüzde 26'lardan yüzde 12'lere geriledi. Tahvil-bono piyasasında haftanın son işlem gününe yüzde 14,06 seviyesinden başlayan iki yıllık gösterge tahvilin bileşik faizi, son 2 yılın en düşük seviyesi olan yüzde 12,20'yi gördü. Öte yandan yaşanan pozitif gelişmeler ülke risk primine de (CDS) olumlu yansıdı. Türkiye'nin CDS'i bu hafta, 9 ayın ardından tekrar 300 puanın altına geriledi. Bahçeşehir Üniversitesi Öğretim Görevlisi Dr. İsmet Demirkol, Türk lirası varlıklara ilginin arttığını belirterek, bu durumun da 2 yıllık gösterge tahvil faizin gerilemesine katkı sağladığını söyledi.</p>
    </article>
  </body>
</html>