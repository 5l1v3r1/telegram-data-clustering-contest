<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546073.html/%D8%A7%D9%81%D8%B2%D8%A7%DB%8C%D8%B4-63-%D8%AF%D8%B1%D8%B5%D8%AF%DB%8C-%D8%B9%D9%85%D9%84%DB%8C%D8%A7%D8%AA-%D8%AA%D8%AE%D9%84%DB%8C%D9%87-%D9%88-%D8%A8%D8%A7%D8%B1%DA%AF%DB%8C%D8%B1%DB%8C-%DA%A9%D8%A7%D9%84%D8%A7-%D8%AF%D8%B1-%D8%A8%D9%86%D8%AF%D8%B1-%DA%86%D8%A7%D8%A8%D9%87%D8%A7%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T12:40:00+00:00"/>
    <meta property="og:title" content="افزایش 63 درصدی عملیات تخلیه و بارگیری کالا در بندر چابهار"/>
    <meta property="og:description" content="مدیرکل بنادر و دریانوردی سیستان و بلوچستان گفت: عملیات تخلیه و بارگیری کالای نفتی و غیر نفتی در بندر چابهار 63 درصد رشد داشته است."/>
  </head>
  <body>
    <article>
      <h1>افزایش 63 درصدی عملیات تخلیه و بارگیری کالا در بندر چابهار</h1>
      <h2>مدیرکل بنادر و دریانوردی سیستان و بلوچستان خبر داد:</h2>
      <address>
        <time datetime="2019-11-10T12:40:00+00:00">10 Nov 2019, 12:40</time>
      </address>
      <p>مدیرکل بنادر و دریانوردی سیستان و بلوچستان گفت: عملیات تخلیه و بارگیری کالای نفتی و غیر نفتی در بندر چابهار 63 درصد رشد داشته است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ بهروز آقایی در گفت وگو با <a href="http://asrehamoon.ir/">عصرهامون</a>، گفت: از ابتدای امسال تا 15 آبان ماه نسبت به مدت مشابه سال 97 عملیات تخلیه و بارگیری کالای نفتی و غیر نفتی در بندر چابهار 63 درصد افزایش یافته است.<br/><br/>وی با اشاره به نرم مثبت تخلیه و بارگیری کالا در بندر چابهار افزود: همچنین در این باره زمانی نسبت به مدت مشابه سال گذشته تخلیه و بارگیری کشتی های بالای هزار تن 35 درصد و واردات کالای غیر نفتی در بنادر شهید بهشتی و شهید کلانتری چابهار 28 درصد رشد داشته است.<br/><br/>مدیرکل بنادر و دریانوردی سیستان و بلوچستان با اشاره به موقعیت جغرافیایی ممتاز و زیرساخت ها و تجهیزات مناسب بندر چابهار جهت تخلیه و بارگیری کالا ادامه داد: از ابتدای امسال 9 کشتی حامل کالای اساسی در بندر چابهار پهلو گرفته و صادرات کالای یخچالی افغانستان، سیمان خاش و دیگر کالاهای صادراتی کشور نیز از این بندر صورت پذیرفته است.<br/><br/>آقایی در ادامه از رشد چشمگیر صادرات کالای غیر نفتی از این بندر اقیانوسی خبر داد و اظهار کرد: تحقق این مهم نتیجه فعالیت شبانه روزی و بازاریابی گسترده تیم اقتصادی بندر چابهار بوده است.<br/><br/>وی خاطرنشان کرد: افزایش صادرات و واردات کالا از طریق بندر چابهار رونق محور شرق، اشتغالزایی و کاهش زمان و هزینه های وارده بر کالا را به همراه خواهد داشت.<br/><br/>انتهای پیام/</p>
    </article>
  </body>
</html>