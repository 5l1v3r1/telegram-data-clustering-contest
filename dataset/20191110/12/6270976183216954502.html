<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/10/arahamiya-rozpoviv-koly-rozglyanut-vidstavku-yaremenka/"/>
    <meta property="og:site_name" content="Рубрика"/>
    <meta property="article:published_time" content="2019-11-10T12:58:54+00:00"/>
    <meta property="og:title" content="Арахамія розповів, коли розглянуть відставку Яременка"/>
    <meta property="og:description" content="Фракція “Слуга народу” у понеділок, 11 листопада, розгляне відставку Богдана Яременка, глави парламентського комітету з питань зовнішньої політики. Про це розповів глава фракції Давид Арахамія в коментарі РБК-Україна. За словами Арахамії, питання відставки Яременка будуть розглядати завтра, 11 листопада. “Яременко написав заяву. В понеділок ми будемо вирішувати питання на фракції”, – заявив Арахамія. Нагадаємо, Яременко, який потрапив […]"/>
  </head>
  <body>
    <article>
      <h1>Арахамія розповів, коли розглянуть відставку Яременка</h1>
      <address><time datetime="2019-11-10T12:58:54+00:00">10 Nov 2019, 12:58</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/10/yaremenko-620x420.jpeg"/>
      </figure>
      <p>
        <b>
          <b>Фракція “Слуга народу” у понеділок, 11 листопада, розгляне відставку Богдана Яременка, глави парламентського комітету з питань зовнішньої політики.</b>
        </b>
      </p>
      <p>Про це розповів глава фракції Давид Арахамія в коментарі <a href="https://www.rbc.ua/ukr/news/arahamiya-rasskazal-rassmotryat-otstavku-1573381171.html">РБК-Україна.</a></p>
      <p>За словами Арахамії, питання відставки Яременка будуть розглядати завтра, 11 листопада.</p>
      <p>“Яременко написав заяву. В понеділок ми будемо вирішувати питання на фракції”, – заявив Арахамія.</p>
      <p>Нагадаємо, Яременко, який потрапив у “секс-скандал” у Верховній Раді, повідомив, що <a href="https://rubryka.com/2019/11/01/yaremenko-napysav-zayavu-pro-skladennya-povnovazhen-golovy-komitetu/">написав заяву на складання повноважень голови комітету.</a></p>
      <p>Водночас він заявив, що передасть заяву голові Верховної Ради “лише коли і якщо рішення про мою відставку прийме фракція партії Слуга народу, яка мене на цю посаду і рекомендувала”.</p>
      <p>Раніше <a href="https://rubryka.com/2019/10/30/zhurnalisty-opublikuvaly-lystuvannya-yaremenka-z-poviyeyu-vin-govoryt-shho-tse-provokatsiya/">журналісти опублікували листування Яременка з повією. Він заявив, що це провокація.</a></p>
      <p>Пізніше <a href="https://rubryka.com/2019/10/30/skandalne-lystuvannya-deputata-z-poviyeyu-v-radi-yaremenko-vybachyvsya-za-svij-vchynok/">він вибачився за свій вчинок.</a></p>
    </article>
  </body>
</html>