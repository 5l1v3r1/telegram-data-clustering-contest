<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/mai-anunta-incidente-in-sectiile-de-votare-din-tara-ambulanta-solicitata-pentru-mai-multe-persoane-18562366"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T09:46:24+00:00"/>
    <meta property="og:title" content="MAI anunţă incidente în secţiile de votare din ţară: Ambulanţă solicitată pentru mai multe persoane"/>
    <meta property="og:description" content="În secţiile de votare au fost înregistrate mai multe cazuri medicale, unul fiind în judeţul Vrancea, unde votul a fost suspendat temporar deoarece preşedintelui unei secţii i s-a făcut rău. În Vaslui a fost chemată ambulanţa pentru locţiitorul preşedintelui şi un membru al aceleiaşi secţii. "/>
  </head>
  <body>
    <article>
      <h1>MAI anunţă incidente în secţiile de votare din ţară: Ambulanţă solicitată pentru mai multe persoane</h1>
      <address>
        <time datetime="2019-11-10T09:46:24+00:00">10 Nov 2019, 09:46</time>
      </address>
      <p>În secţiile de votare au fost înregistrate mai multe cazuri medicale, unul fiind în judeţul Vrancea, unde votul a fost suspendat temporar deoarece preşedintelui unei secţii i s-a făcut rău. În Vaslui a fost chemată ambulanţa pentru locţiitorul preşedintelui şi un membru al aceleiaşi secţii. </p>
      <p>„Precizez că au fost inregistrate şi mai multe cazuri medicale. De exemplu, în Vaslui s-a solicitat ambulanţa pentru locţiitorul preşedintelui unei secţii de votare şi un alt membru al aceleiaşi secţii. O femeie din Ilfov a fost transportată la spital după ce i s-a făcut rău în secţia de votare”, a anunţat Monica Dajbog, purtătorul de cuvânt al MAI.</p>
      <p>Sursa citată a mai precizat că, în Vrancea, la o secţie de votare, votul a fost suspendat temporar din cauza stării de sănătate a preşedintelui secţiei.</p>
      <p>În prezent i se asigură asistenţă medicală.</p>
    </article>
  </body>
</html>