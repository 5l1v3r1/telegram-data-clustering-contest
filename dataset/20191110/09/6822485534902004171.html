<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819037.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T09:32:00+00:00"/>
    <meta property="og:title" content="بلیت اتوبوس و مترو از فردا نیم‌بها می‌شود"/>
    <meta property="og:description" content="به گزارش فارس،جلسه کارگروه کاهش آلودگی هوا صبح امروز در استانداری تهران تشکیل شد."/>
  </head>
  <body>
    <article>
      <h1>بلیت اتوبوس و مترو از فردا نیم‌بها می‌شود</h1>
      <address>
        <time datetime="2019-11-10T09:32:00+00:00">10 Nov 2019, 09:32</time>
      </address>
      <p>در جلسه کارگروه کاهش آلودگی هوا مقرر شد بلیت اتوبوس و مترو از فردا تا پایان هفته، نیم بها شود و در مقابل ۵۰ درصد هزینه عوارض ورود به طرح ترافیک افزایش یابد.</p>
      <p>به گزارش فارس،جلسه کارگروه کاهش آلودگی هوا صبح امروز در استانداری تهران تشکیل شد.</p>
      <p>محمد تقی‌زاده معاون عمرانی استانداری تهران درباره مصوبات جلسه کارگروه کاهش آلودگی هوا اظهار داشت: با توجه به افزایش آلاینده‌ها مقرر شد تا پایان هفته، زنگ ورزش مدارس اجرایی نشود.</p>
      <p>تقی‌زاده اضافه کرد: در این جلسه مقرر شد بلیت اتوبوس و مترو از فردا تا پایان هفته، نیم بها شود و در مقابل ۵۰ درصد هزینه عوارض ورود به طرح ترافیک افزایش می‌یابد.</p>
      <p>وی درباره دیگر مصوبات این جلسه اظهار داشت: از فردا شب محدودیت تردد کامیون‌ها را خواهیم داشت و از پلیس راهور هم تقاضا داریم که با خودروهای دودزا برخورد قانونی را داشته باشد تا شاهد کاهش آلودگی هوا باشیم. </p>
      <p>تقی‌زاده بیان داشت: تعطیلی مدارس در صورت رسیدن به شاخص بیش از 150 برای مهدهای کودک و مدارس ابتدایی خواهد بود و براساس اعلام سازمان هواشناسی احتمالا به مرز هشدار نخواهیم رسید. </p>
      <p>وی خاطرنشان کرد: فعالیت‌های معدنی کارخانجات و صنایع نیز در استان تهران باید محدود شود و محیط زیست نیز اقدامات لازم را در این خصوص انجام دهد.</p>
    </article>
  </body>
</html>