<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740938"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T09:35:00+00:00"/>
    <meta property="og:title" content="ทนายแนะตร.ไม่ต้องปรับ เรียก&quot;เบนซ์ดำ&quot;ส่งฟ้องศาล"/>
    <meta property="og:description" content="ทนายเดชา แนะวิธี ตำรวจดัดหลัง ’เบนซ์ ดำ’ไม่ต้องปรับ ออกหมายเรียก 2 ข้อหาหิ้วตัวส่งฟ้องศาล เหตุโทษปรับจิ๊บจ้อย"/>
  </head>
  <body>
    <article>
      <h1>ทนายแนะตร.ไม่ต้องปรับ เรียก"เบนซ์ดำ"ส่งฟ้องศาล</h1>
      <address>
        <time datetime="2019-11-10T09:35:00+00:00">10 Nov 2019, 09:35</time>
      </address>
      <p>
        <b>ทนายเดชา แนะวิธี ตำรวจดัดหลัง ’เบนซ์ ดำ’ไม่ต้องปรับ ออกหมายเรียก 2 ข้อหาหิ้วตัวส่งฟ้องศาล เหตุโทษปรับจิ๊บจ้อย</b>
      </p>
      <p>เมื่อวันที่ 10พ.ย.นายเดชา กิตติวิทยานันท์  ทนายชื่อดัง เจ้าของเพจ “ทนายคลายทุกข์” ได้ให้ความเห็นทางกฎหมายกับ”เดลินิวส์ออนไลน์” กรณี รถเบนซ์ ดำไม่ยอมหลีกทางให้รถพยาบาล ซึ่งกลังพาผู้ป่วยไปรักษาพยาบาล ไม่ยอมหลีกทางไม่เท่าไหร่ ยังชูนิ้วกลางให้ของลับกับรถพยาบาลด้วย พฤติกรรมเป็นพฤติกรรมน่ารังเกียจ ขับรถราคาเป็นล้าน..สลึงเดียว ร่ำรวยฐานะดีการศึกษาดี แต่ศีลธรรมต่ำเยอะแยะคนประเภทนี้ การกระทำลักษณะแบบนี้เกิดขึ้นในสังคมไทยเป็นประจำ บทลงโทษตามกฎหมายจราจรนั้นโทษเบามาก มาตรา 76 ของพรบ.จราจรบอกว่า “ผู้ขับขี่เมื่อเห็นรถฉุกเฉินในขณะปฎิบัติหน้าที่ ที่ใช้สัญญาณวับวาบ ต้องให้รถฉุกเฉินไปก่อนต้องหลีกทาง<br/> <br/>ทนายเดชา กล่าวต่อว่า แต่กรณีนี้รถเบนซ์ ดำไม่หลีก วิ่งหน้าตาเฉยไม่สนโลก พฤติกรรมดังกล่าวเรียกว่าขับรถโดยไม่มีจิตสำนึก มีบทลงโทษตามมาตรา 148  ปรับไม่เกิน 500บาทมันเบาไปมาก ต้องแก้กฎหมาย จากปรับ500บาท เป็นจำคุกซัก 1เดือนอยากให้แก้กฎหมาย ข้อที่ 2 การชูนิ้วกลางถือเป็นการดูหมิ่นผู้อื่นซึ่งหน้า เป็นการสบประมาททำให้ผู้อื่นอับอาย เป็นการเหยียดหยามชาวบ้านเค้า อันนี้มีความผิดตามประมวลกฎหมายอาญามาตรา 393 ระวางโทษจำคุกไม่เกิน 1 เดือนหรือปรับไม่เกิน 1 หมื่นบาท หรือทั้งจำทั้งปรับ เพราะฉะนั้นเบนซ์ ดำ โดน 2 ข้อหา อย่าไปปรับนะครับพนักงานสอบสวน ออกหมายเรียกมาแล้วพาส่งศาล ดีไม่ดีศาลอาจจะสั่งจำคุกก็ได้ คดีนี้ต้องรีบออกหมายเรียกพาส่งศาลดำเนินคดีให้ถึงที่สุด.<br/> </p>
      <figure>
        <iframe src="https://www.youtube.com/embed/0mzzEl3Ze0E" width="640" height="360" data-service="Youtube" scrolling="no"/>
      </figure>
      <p>
        <i>
          <b>ข่าวที่เกี่ยวข้อง</b>
        </i>
        <br/>
        <a href="https://www.dailynews.co.th/regional/740898">ชาวเน็ตล่า"เบนซ์ดำ"ห้าวขวางรถพยาบาล"ชูนิ้วกลาง"ใส่</a>
      </p>
    </article>
  </body>
</html>