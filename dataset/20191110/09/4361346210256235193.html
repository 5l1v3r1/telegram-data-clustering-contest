<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/nem-csalas-nem-amitas-itt-van-het-europai-latvanyossag-kinai-klonja-van-hosok-tere-is/186167"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-10T09:30:00+00:00"/>
    <meta property="og:title" content="Nem csalás, nem ámítás: itt van hét európai látványosság kínai klónja - van Hősök tere is"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Nem csalás, nem ámítás: itt van hét európai látványosság kínai klónja - van Hősök tere is</mark>
      </h1>
      <address><time datetime="2019-11-10T09:30:00+00:00">10 Nov 2019, 09:30</time> by <a rel="author">Bors</a></address>
      <p>
        <b>Ki gondolná, hogy a márkás táskák, ruhák, kiegészítők után épületeket is képesek „meghamisítani” a kínaiak? Pedig így van. Mi sem bizonyítja ezt jobban, mint hogy fogták Európa leghíresebb látványosságait és egyszerűen felépítették maguknak. Megmutatjuk a legélethűebbeket. </b>
        <b>Ki gondolná, hogy a márkás táskák, ruhák, kiegészítők után épületeket is képesek „meghamisítani” a kínaiak? Pedig így van. Mi sem bizonyítja ezt jobban, mint hogy fogták Európa leghíresebb látványosságait és egyszerűen felépítették maguknak. Megmutatjuk a legélethűebbeket.</b>
      </p>
      <figure>
        <img src="http://media.borsonline.hu/cikk/20/191733/gallery-picture/645w/2017483_1-kinai-hosok-tere-11.jpg"/>
      </figure>
      <p><b>1. Hősök tere</b><br/>A Sanghajtól 23 kilométerre megépült Global Paradise a világ nevezetes épületeit, helyeit, tereit mutatja meg Kínában. A nevezetességeket pontosan leutánozva, 90 százalékos méretarányban építették meg. Több világhírű nevezetesség között a budapesti Hősök tere is helyet kapott.</p>
      <figure>
        <img src="http://media.borsonline.hu/cikk/20/191733/gallery-picture/645w/2017477_2-chinai-afp.jpg"/>
        <figcaption>© AFP</figcaption>
      </figure>
      <p><b>2. Tower Bridge</b><br/>Az eredeti szerkezettel ellentétben a kínainak négy tornya van, nem pedig kettő, és az angollal ellentétben a híd része nem emelhető fel. A kínai példány minden tornya 40 méter magas, míg a Londonban található tornyok 65 méterre emelkednek a Temze fölé.</p>
      <figure>
        <img src="http://media.borsonline.hu/cikk/20/191733/gallery-picture/645w/2017481_3-kinai-afp.jpg"/>
      </figure>
      <p><b>3. Stonehenge</b><br/>1993-ban nyitott meg a Peking World Park, amelyben a legendás Stonehenge életnagyságú másolatát is megcsodálhatjuk. Az egyetlen különbség csak az, hogy itt nem ősi kövek, hanem ügyesen díszített cementtömbök lettek kiállítva.</p>
      <figure>
        <img src="http://media.borsonline.hu/cikk/20/191733/gallery-picture/645w/2017479_4-kinai.jpg"/>
      </figure>
      <p><b>4. Szent Márk tér</b><br/>Kínának saját Velencéje is van, mesterséges csatornákkal, európai stílusú épületekkel. Az olasz város leghíresebb terét, harangtornyát és a Dozse-palotát pedig hajszálpontosan lemásolták, ami nagyjából 600 millió dollárba került.</p>
      <figure>
        <img src="http://media.borsonline.hu/cikk/20/191733/gallery-picture/645w/2017473_5-kinai-eiffel-afp.jpg"/>
      </figure>
      <p><b>5. Eiffel-torony </b><br/>A Tientucseng lakópark Hangcsou külvárosában, Csöcsiangban található. A lakópark építése még 2007-ben kezdődött és valódi különlegességét az adja, hogy a park közepére az Eiffel-torony 108 méter magas másolatát húzták fel.</p>
      <figure>
        <img src="http://media.borsonline.hu/cikk/20/191733/gallery-picture/645w/2017475_6-kinai1.jpg"/>
      </figure>
      <p><b>6. Kreml</b><br/>Hszincseng városban található Kína egyik első magán oktatási intézménye, a SIAS Egyetem. A hatalmas komplexumban több mint 30 különálló épület van. Az iskola mellett egy hatalmas diákszálló áll, amely megszólalásig hasonlít a moszkvai Kremlre.</p>
      <figure>
        <img src="http://media.borsonline.hu/cikk/20/191733/gallery-picture/645w/2017465_7-masolat1.jpg"/>
      </figure>
      <p><b>7. Holland város</b><br/>A kínai kerület 108 millió dollárból épült és a hagyományos holland építészetet testesíti meg. Számos épület és műemlék hajszálpontos mása a holland változaténak: a De Bijenkorf üzlet épületét, de még az Amszterdami Tengerészeti Múzeumot is az utolsó tégláig lemásolták.</p>
    </article>
  </body>
</html>