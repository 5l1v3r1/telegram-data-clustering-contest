<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/rischia-lincidente-per-una-lastra-di-metallo-sullasfalto"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-10T09:33:02+00:00"/>
    <meta property="og:title" content="Rischia l’incidente per una lastra di metallo sull’asfalto"/>
    <meta property="og:description" content="E' successo ieri nella galleria di Campore"/>
  </head>
  <body>
    <article>
      <h1>Rischia l’incidente per una lastra di metallo sull’asfalto</h1>
      <h2>E' successo ieri nella galleria di Campore</h2>
      <address>
        <time datetime="2019-11-10T09:33:02+00:00">10 Nov 2019, 09:33</time>
      </address>
      <p>Rischia l’incidente stradale a causa di una lastra di metallo sull’asfalto.</p>
      <h3>Rischia l’incidente, ma se la cava con una gomma squarciata</h3>
      <p>Disavventura parecchio spiacevole, ma senza gravi conseguenze, per un automobilista biellese cinquantenne passato sopra una lastra di metallo finita accidentalmente sulla carreggiata. L’uomo non ha visto l’ostacolo, probabilmente perso da qualche veicolo transitato in precedenza, e lo ha preso in pieno, bucando uno pneumatico della sua Mercedes. E’ successo ieri nella galleria di Campore.</p>
      <h3>E’ riuscito a mantenere il controllo</h3>
      <p>Fortunatamente il conducente è riuscito a mantenere il controllo dell’auto, ma quando si è fermato per verificare quanto successo, si è reso conto che la gomma era completamente squarciata e da buttare. Sul posto sono intervenuti i carabinieri di Mosso, che hanno messo in sicurezza la galleria, e il personale della Provincia, che ha rimosso il materiale ferroso presente sulla sede stradale.</p>
      <p>La circolazione stradale sulla provinciale 232 non ha subito interruzioni.</p>
      <p>
        <a href="https://laprovinciadibiella.it/">LEGGI TUTTE LE ALTRE NOTIZIE</a>
      </p>
    </article>
  </body>
</html>