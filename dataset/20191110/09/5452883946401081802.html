<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/blog/sapore-d_irpinia/chef-stellato-ciro-scamardella-protagonista-evento-pastificio-graziano.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-10T09:58:00+00:00"/>
    <meta property="og:title" content="Lo chef stellato Ciro Scamardella protagonista dell'evento esclusivo firmato Pastificio Graziano"/>
    <meta property="og:description" content="Cena Gourmet presso la Caramella Academy con lo chef di Pipero e il pastry-chef Lello Romano"/>
  </head>
  <body>
    <article>
      <h1>Lo chef stellato Ciro Scamardella protagonista dell'evento esclusivo firmato Pastificio Graziano</h1>
      <h2>Cena Gourmet presso la Caramella Academy con lo chef di Pipero e il pastry-chef Lello Romano</h2>
      <address><time datetime="2019-11-10T09:58:00+00:00">10 Nov 2019, 09:58</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/32981063686050/movie_20191109_104020-2.mp4"/>
      </figure>
      <p>“L’eccellenza è servita”. L’11 novembre l'alta cucina sarà protagonista della cena esclusiva organizzata da Pastificio Graziano in collaborazione con la Caramella Food &amp; Beverage.</p>
      <p>Nella moderna sede della Caramella Academy andrà in scena un serata gourmet riservata alla ristorazione campana per presentare a chef ed esperti di settore i profumi e i sapori di aziende leader nel settore enogastronomico. Ad interpretare il gusto dell'eccellenza sarà lo chef del ristorante stellato Pipero (Roma) Ciro Scamardella.</p>
      <figure>
        <img src="http://1.citynews-avellinotoday.stgy.ovh/~media/13802387366401/screenshot_20191110_104839-2.jpg"/>
      </figure>
      <p>Scamardella, volto televisivo del Gambero Rosso, con la sua indiscutibile capacità stilistisca e cretiva sarà autore di un menu pensato per esaltare al massimo la qualità del Pastificio Graziano, premiato ad Anuga per l'innovazione delle trafile al platino e all'argento e inserito dal Gambero Rosso tra le realtà artigianali migliori in Italia. Ad accompagnare la stella Michelin in questo viaggio del gusto sarà il maestro pasticciere Lello Romano che insieme a suo fratello Gianfranco Romano guida il Gran Caffè Romano a Solofra, vincitore del Premio Migliore Panettone d'Italia 2018.</p>
      <figure>
        <img src="http://1.citynews-avellinotoday.stgy.ovh/~media/21008931959708/img_20191109_181728-2.jpg"/>
      </figure>
      <p>I due chef delizieranno il palato di cuochi e ristoratori inserendo nei loro piatti alcuni dei prodotti delle aziende presenti all'evento: Carmasciando, Fattoria Muccio, l'azienda Ittica Di Lucia, Salumificio Mec Palmieri, Tartuflanghe.</p>
      <p>I nettari in abbinamento invece saranno Feudi di San Gregorio, E’ Curti – Nocino di S. Anastasia, Bruno Paillard Champagne.</p>
      <p>"Ciro Scamardella celebre per il programma Ciro a Mammà, nonostante la giovane età è un grandissimo professionista con alle spalle tante esperienze da raccontare - dichiara Alfonso D'urso, titolare insieme al fratello Andrea D'urso del Pastificio Graziano srl - Insieme al patron del ristorante Pipero, Alessandro Pipero è stato tra i primi a credere nella nostra realtà, nata a Manocalzati due anni fa raggiungendo subito grandi ricoscimenti internazionali. Insieme abbiamo iniziato un percorso di collaborazione intenso che li ha visti autori di alcuni dei nostri formati di pasta più richiesti. Per loro abbiamo studiato una speciale mezza manica rigata ideale per il loro piatto più famoso: la carbonara di Pipero. Non voglio svelare ulteriori dettagli ma sicuramente la presenza di Ciro Scamardella ad Avellino suggella un'amicizia e una collaborazione lavorativa che ci vedrà protagonisti in progetti importanti di calibro internazionale".</p>
      <figure>
        <img src="http://2.citynews-avellinotoday.stgy.ovh/~media/39423205467311/img_20191110_100646-2.jpg"/>
      </figure>
      <p>La scelta di Scamardella come testimonial della serata organizzata dai fratelli Andrea e Alfonso D'Urso non è casuale. Lo chef oltre ad essere pluripremiato è anche legato a doppio filo con l'Irpinia avendo iniziato la sua carriera proprio in questo lembo di terra, ovvero nella cucina di Marennà. Appena 20enne fece il suo ingresso nella brigata di Paolo Barrale dimostrando già di brillare per la creatività, l'ingegno e la passione.</p>
      <p>Elementi perseguiti poi al fianco di Cannavacciuolo, del tristellato Lasarte di Martin Berasategui, fino a prendere le redini di Pipero. "Ciro Scamardella è testimonial perfetto di uno stile come il nostro - conclude Alfonso D'Urso - tradizione e innovazione sono alcuni dei valori guida di Pastificio Graziano. Allo stesso modo Scamardella insieme ad Alessandro Pipero sono ambasciatori di una cucina ricca di riferimenti alle tradizioni ma che non finisce mai di stupire grazie all'ingegno, la creatività e la professionalità spinta dalla grande passione".</p>
      <figure>
        <img src="http://1.citynews-avellinotoday.stgy.ovh/~media/38207332609775/screenshot_20191110_101007-2.jpg"/>
      </figure>
    </article>
  </body>
</html>