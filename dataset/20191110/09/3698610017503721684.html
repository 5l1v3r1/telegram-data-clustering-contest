<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/viyskovosluzhbovec-otrimav-poranennya-vnaslidok-obstriliv-rosiyskih-viysk-329119_.html"/>
    <meta property="og:site_name" content="DT.ua"/>
    <meta property="article:published_time" content="2019-11-10T09:19:00+00:00"/>
    <meta property="og:title" content="Військовослужбовець отримав поранення внаслідок обстрілів російських військ"/>
    <meta property="og:description" content="Окупанти знову застосували заборонене мінськими домовленостями озброєння.  "/>
  </head>
  <body>
    <article>
      <h1>Військовослужбовець отримав поранення внаслідок обстрілів російських військ</h1>
      <h2>Окупанти знову застосували заборонене мінськими домовленостями озброєння.  </h2>
      <address>
        <time datetime="2019-11-10T09:19:00+00:00">10 Nov 2019, 09:19</time>
      </address>
      <p>Впродовж 9 листопада збройні формування Російської Федерації 18 разів порушили режим припинення вогню. Обстріли велись із заборонених Мінськими домовленостями мінометів калібрів 120 та 82 мм, озброєння БМП, гранатометів різних систем, великокаліберних кулеметів та іншої стрілецької зброї. Як повідомили в штабі ООС, один український військовий отримав поранення.</p>
      <p>аА східному напрямку ворог здійснив 14 обстрілів:</p>
      <p>чотири рази неподалік Водяного – з мінометів калібру 120 мм, гармат БМП-1, гранатометів різних систем та великокаліберних кулеметів;</p>
      <p>двічі поблизу Невельського – з ручних протитанкових гранатометів і стрілецької зброї;</p>
      <p>тричі біля Красногорівки – з СПГ та великокаліберних кулеметів;</p>
      <p>неподалік Талаківки – з озброєння БМП-1, автоматичних гранатометів, великокаліберних кулеметів та іншої стрілецької зброї;</p>
      <p>біля Березового – з ручних протитанкових гранатометів;</p>
      <p>у районі Пісків – з мінометів калібру 82 мм;</p>
      <p>поблизу Гнутового – з мінометів калібру 120 мм, СПГ, РПГ та стрілецької зброї;</p>
      <p>біля Павлополя – зі станкових і ручних протитанкових гранатометів та великокаліберних кулеметів.</p>
      <p>Ще чотири обстріли російські окупаційні війська здійснили в районі відповідальності оперативно-тактичного угруповання "ПІВНІЧ":</p>
      <p>двічі біля Майорська – з ручних протитанкових гранатометів та стрілецької зброї;</p>
      <p>неподалік Новолуганського і Кримського – з гранатометів різних систем та стрілецької зброї.</p>
      <p>"Вчора, 9 листопада, внаслідок обстрілів, поранено одного військовослужбовця Об'єднаних сил. З початку цієї доби російські окупаційні війська вогневої активності не проявляли. Втрат немає", - зазначили в штабі.</p>
      <p>Зазначимо, на <b><a href="https://dt.ua/UKRAINE/u-rayoni-petrivskogo-pochali-rozvoditi-viyska-329066_.html">ділянці розведення №3 в Петрівському</a></b> Донецької області вчора опівдні почали відводити сили і засоби. <a href="https://dt.ua/UKRAINE/boyoviki-zirvali-rozvedennya-sil-bilya-petrivskogo-shtab-oos-328939_.html"><b>Бойовики зірвали розведення поблизу Богданівки і Петрівського 8 листопада</b></a>. Українська сторона через МЗС поінформувала ОБСЄ про готовність до розведення в п'ятницю, але відповідного повідомлення від бойовиків не надійшло.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>