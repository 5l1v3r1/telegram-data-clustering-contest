<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546048.html/%D8%AA%D8%B4%DA%A9%DB%8C%D9%84-%D8%B7%D8%B1%D8%AD-%D9%BE%D8%A7%DB%8C%D8%AA%D8%AE%D8%AA-%DA%A9%D8%AA%D8%A7%D8%A8-%D8%AF%D8%B1-%D8%B3%D9%88%D8%A7%D8%AF%DA%A9%D9%88%D9%87-%D9%88-%D8%B3%D9%88%D8%A7%D8%AF%DA%A9%D9%88%D9%87-%D8%B4%D9%85%D8%A7%D9%84%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T09:41:00+00:00"/>
    <meta property="og:title" content="تشکیل طرح پایتخت کتاب در سوادکوه و سوادکوه شمالی"/>
    <meta property="og:description" content="رئیس اداره فرهنگ و ارشاد شهرستان‌های سوادکوه و سوادکوه شمالی تشکیل طرح پایتخت کتاب به مناسبت هفته کتاب و کتابخوانی در این دو شهرستان‌ خبر داد."/>
  </head>
  <body>
    <article>
      <h1>تشکیل طرح پایتخت کتاب در سوادکوه و سوادکوه شمالی</h1>
      <h2>رئیس اداره رشاد سوادکوه خبر داد</h2>
      <address>
        <time datetime="2019-11-10T09:41:00+00:00">10 Nov 2019, 09:41</time>
      </address>
      <p>رئیس اداره فرهنگ و ارشاد شهرستان‌های سوادکوه و سوادکوه شمالی تشکیل طرح پایتخت کتاب به مناسبت هفته کتاب و کتابخوانی در این دو شهرستان‌ خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مهدی یزدانی شورمستی، در گفت و گو با خبرنگار <a href="http://www.bloghnews.com/">بلاغ</a> با بیان اینکه یکی از شاخص‌های پیشرفت در جامعه امروز کتاب‌خوانی است، از تشکیل طرح پایتخت کتاب در شهرستان‌های سوادکوه و سوادکوه شمالی به مناسبت هفته کتاب و کتابخوانی خبر داد و گفت: طرح‌های روستاهای دوستدار کتاب و جام باشگاه‌های کتابخوان نیز در این دو شهرستان در حال اجرا است. <br/><br/>رئیس اداره فرهنگ و ارشاد شهرستان‌های سوادکوه و سوادکوه شمالی، از جمله برنامه‌های این هفته در شهرستان به برگزاری مسابقه کتابخوانی، نشت‌های کتاب‌خوان، برپایی نمایشگاه کتاب، عطرافشانی مزار شهدا، فضاسازی محیطی با رویکرد ترویج کتاب و کتاب‌خوانی، نواختن زنگ مطالعه در مدارس، برنامه‌های فرهنگی ترویج کتاب‌خوانی با محوریت کودکان، جلسات نقد و معرفی کتاب اشاره کرد. <br/><br/>وی با اشاره به نبود کتابفروشی یا شهر کتاب، در سطح شهرستان، برپایی نمایشگاه فروش و عرضه کتاب در سوادکوه را یک فرصت برای کتاب‌دوستان و ترویج فرهنگ کتابخوانی برشمرد و گفت: نمایشگاه کتاب در این ایام، در کتابخانه‌های عمومی این شهرستان‌ها برپا می‌شود و همچنین، علاقمندان شهرستانی به شرکت در نمایشگاه کتاب استانی به این نمایشگاه اعزام می‌شوند.<br/><br/>یزدانی با بیان اینکه نشست‌های جمع‌خوانی کتاب و معرفی کتاب برای کودکان و نوجوانان و بانوان برگزار می‌شود، با اشاره به اهمیت دوران کودکی و نوجوانی در شکل‌گیری شخصیت فرد، در رابطه انتخاب قشر بانوان گفت: بانوان به‌عنوان پرورش‌دهنده نسل آینده، نیازمند نوسازی آگاهی و افزایش دانسته‌های خود از طریق مطالعه هستند و مطالعه با هر هدفی اعم از سرگرمی یا یادگیری موجب ایجاد تغییرات در اندیشه خواهد شد.<br/><br/>انتهای پیام/</p>
    </article>
  </body>
</html>