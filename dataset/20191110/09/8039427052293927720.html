<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=951310"/>
    <meta property="og:site_name" content="Andhrajyothy"/>
    <meta property="article:published_time" content="2019-11-10T09:38:09+00:00"/>
    <meta property="og:title" content="ఆర్టీసీ జేఏసీ సమావేశం నేడు"/>
    <meta property="og:description" content="ADVT"/>
  </head>
  <body>
    <article>
      <h1>ఆర్టీసీ జేఏసీ సమావేశం నేడు</h1>
      <address>
        <time datetime="2019-11-10T09:38:09+00:00">10 Nov 2019, 09:38</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్:</b> తెలంగాణలో ఆర్టీసీ కార్మికులు తమ డిమాండ్ల సాధనకోసం చేపట్టిన సమ్మె ఆదివారం నాటికి 37వ రోజుకు చేరింది. ఈ నేపథ్యంలో ఆదివారం ఆర్టీసీ జేఏసీ సమావేశం కానుంది. భవిష్యత్‌ కార్యాచరణపై చర్చించనుంది.</p>
      <p> </p>
      <p>కాగా నిన్న ఆర్టీటీ జేఏసీ నిర్వహించిన చలో ట్యాంక్‌బండ్‌ కార్యక్రమం రక్తసిక్తమైంది. దొరికిన వారిని దొరికినట్టుగా పోలీసులు చితకబాదారు. వేలాదిగా తరలి వచ్చిన కార్మికులు, విపక్ష నేతలు, కార్యకర్తలపై లాఠీలతో విరుచుకుపడ్డారు. రోడ్డుపై తరిమి తరిమి కొట్టారు. మహిళలను కూడా మగ పోలీసులే లాఠీలతో బాదారు. పిడిగుద్దులు కురిపించారు. కాళ్లతో తొక్కారు. వందలాది మందికి గాయాలయ్యాయి. ఓ మహిళ ముక్కు దూలం పగిలి రక్తం ధారకట్టింది. మరికొందరికి మోకాలి చిప్పలు, కాలి మడమలు పగిలాయి. సహనం కోల్పోయిన ఆందోళనకారులు పోలీసులపై రాళ్లు రువ్వారు. దాంతో, పోలీసులు బాష్పవాయు గోళాలను ప్రయోగించారు. పోలీసులు సైతం రాళ్లు రువ్వారు. వెరసి, ట్యాంక్‌బండ్‌ పరిసర ప్రాం తాలు రణరంగంగా మారాయి. పోలీసులు ఏర్పాటు చేసిన మూడంచెల భద్రతను ఆర్టీసీ కార్మికులు, విపక్ష నేతలు ఛేదించారు. అరెస్టులు.. నిర్బంధాలు సాగించినా చివరకు ట్యాంక్‌బండ్‌ను ముద్దాడారు. అక్కడ ప్రభుత్వానికి, సీఎం కేసీఆర్‌కు వ్యతిరేకంగా నినాదాలు చేశారు.</p>
    </article>
  </body>
</html>