<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-e-scudo-pokemon-mancanti/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-10T09:00:00+00:00"/>
    <meta property="og:title" content="Pokémon Spada e Scudo: Game Freak non prevede di introdurre i Pokémon mancanti in futuro"/>
    <meta property="og:description" content="Game Freak non ha al momento nessuna intenzione di introdurre in futuro i pokémon mancanti al lancio in Pokémon Spada e Scudo."/>
  </head>
  <body>
    <article>
      <h1>Pokémon Spada e Scudo: Game Freak non prevede di introdurre i Pokémon mancanti in futuro</h1>
      <address><time datetime="2019-11-10T09:00:00+00:00">10 Nov 2019, 09:00</time> by <a rel="author">Giacomo Todeschini</a></address>
      <p>Una delle critiche maggiori rivolte a <b>Game Freak</b> durante lo sviluppo degli attesissimo <b>Pokémon Spada e Scudo</b> è sicuramente quella rivolta alla mancanza nei due titoli di molti Pokémon presenti nelle precedenti versioni della leggendaria saga.</p>
      <p>In<b> Spada e Scudo</b>, infatti, alcune creature non saranno presenti e non sarà possibile in nessun modo introdurle da vecchi capitoli o in altri modi. Un’impossibilità, questa, che ha mandato su tutte le furie i numerosissimi fan della serie.</p>
      <p>Leggi anche: <a href="https://www.tomshw.it/videogioco/fire-emblem-three-houses-patch-attivita/">Fire Emblem Three Houses, la nuova patch contiene una serie di nuove attività e permette di interagire con gli animali</a></p>
      <figure>
        <img src="https://www.tomshw.it/images/images/2019/06/pokemon-spada-e-pokemon-scudo-37589.jpg"/>
      </figure>
      <p>Sulla questione è recentemente intervenuto il producer dei titoli <b>Junichi Masuda</b> che ha nuovamente sottolineato tale fatto ed ha inoltre affermato che, ora come ora, non ci sono assolutamente piani per introdurre in seguito i Pokémon mancanti al lancio in <b>Pokémon Spada e Scudo</b>.</p>
      <p>Ecco le dichiarazioni di <b>Masuda</b>: “Non abbiamo attualmente piani per i Pokémon non inclusi inizialmente nel <b>Pokedex di Galar</b>. Questo è un approccio che continueremo ad utilizzare anche nei nostri futuri titoli. Fino ad ora era possibile trasferire le creature mancanti tramite per esempio la <b>Pokémon Bank.”</b></p>
      <p><b>Masuda</b> ha però anche cercato di dare un minimo di speranza ai fan, affermando che, nei prossimi titoli, saranno inclusi diversi Pokémon: “Stiamo attualmente lavorando all’app <b>Pokémon Home</b> nella quale sarà possibile collezionare i vari Pokémon dai differenti capitoli della serie. In <b>Spada e Scudo</b> sarà possibile trasferire da essa solo le creature presenti a <b>Galar</b> ma, in futuro, con i prossimi episodi saranno disponibili anche Pokémon non presenti in <b>Spada e Scudo</b>“.</p>
      <p>Che ne pensate di questa notizia e delle parole di <b>Masuda</b>, siete d’accordo con quanto affermato dal producer di <b>Game Freak</b>? Quali Pokémon vi piacerebbe vedere maggiormente nei prossimi titoli tra quelli classici? Raccontateci le vostre preferenze direttamente nei commenti!</p>
      <blockquote>Potete prenotare fin da subito Pokémon Spada <a href="https://toms.it/IIKKz">a questo link</a> e Pokémon Scudo <a href="https://toms.it/2B2oy">a questo.</a></blockquote>
    </article>
  </body>
</html>