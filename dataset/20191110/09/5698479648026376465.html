<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/10/hong-kong-police-fired-tear-gas-to-break-up-pro-democracy-protesters-in-the-west"/>
    <meta property="og:site_name" content="euronews"/>
    <meta property="article:published_time" content="2019-11-10T09:25:39+00:00"/>
    <meta property="og:title" content="درگیری معترضان و پلیس هنگ‌ کنگ در بیست‌ و چهارمین آخر هفته اعتراضی"/>
    <meta property="og:description" content="معترضان هنگ‌ کنگی روز یکشنبه بار دیگر با حمله به ایستگاه‌های مترو تجهیزات قطارهای شهری را تخریب کردند."/>
  </head>
  <body>
    <article>
      <h1>درگیری معترضان و پلیس هنگ‌ کنگ در بیست‌ و چهارمین آخر هفته اعتراضی</h1>
      <address><time datetime="2019-11-10T09:25:39+00:00">10 Nov 2019, 09:25</time> by <a rel="author">یورونیوز فارسی </a></address>
      <figure>
        <img src="https://static.euronews.com/articles/stories/04/29/03/30/773x435_cmsv2_4c7da812-e894-5541-985f-46e733819578-4290330.jpg"/>
      </figure>
      <p>مخالفان دولت هنگ‌ کنگ در بیست‌ و چهارمین آخر هفته اعتراض‌ها در این منطقه تحت حاکمیت چین با ماموران پلیس درگیر شدند.</p>
      <p>به گزارش خبرگزاری رویترز معترضان دموکراسی‌خواه روز یکشنبه به ایستگاه متروی منطقه تازه تاسیس «شا تین» در غرب هنگ‌ کنگ حمله و تجهیزات آن را تخریب کردند. پلیس برای متفرق کردن آن‌‌ها گاز اشک‌آور شلیک کرد.</p>
      <p>اعتراض‌های خشونت‌بار در حالی در هنگ‌ کنگ ادامه دارد که این کشور برای برگزاری انتخابات شوراهای محلی در دو هفته آینده آماده می‌شود. شوراهای محلی، کم‌اهمیت‌ترین نهادهای انتخابی این دولت-شهر تحت حاکمیت به شمار می‌رود.</p>
      <p>روز شنبه هزاران نفر از معترضان هنگ‌کنگی با شرکت در راهپیمایی «شهدا» یاد و خاطره چو تز لوک را گرامی داشتند. چو تز لوک دانشجوی ۲۲ ساله هفته گذشته در جریان تظاهرات و در پی سقوط از بلندی جان خود را از دست داد.</p>
      <p>
        <b>بیشتر بخوانید:</b>
      </p>
      <ul>
        <li>
          <a href="https://farsi.euronews.com/2019/10/31/hk-police-fire-tear-gas-kowloon-anti-government-protests-halloween">درگیری پلیس هنگ کنگ با معترضان در شب هالووین</a>
        </li>
        <li>
          <a href="https://farsi.euronews.com/2019/10/20/hong-kong-protesters-stage-major-rally-tear-gas-petrol-bombs-shatter-calm">خشونت پلیس و معترضان هنگ‌کنگی؛ بانک‌های چینی هدف قرار گرفتند</a>
        </li>
      </ul>
      <p>اعتراض‌ها در هنگ‌ کنگ در پی ارائه لایحه استرداد متهمان به چین آغاز شد. با وجود توقف بررسی این طرح در مجلس قانونگذاری، معترضان خواستار استعفای دولت خانم لام، نخست وزیر و برگزاری انتخابات زودهنگام و کاهش وابستگی به چین هستند.</p>
      <p>چین هرگونه دخالت فراقانونی در امور داخلی هنگ‌ کنگ را رد و آشوب‌های این کشور را نتیجه توطئه کشورهای غربی توصیف می‌کند.</p>
    </article>
  </body>
</html>