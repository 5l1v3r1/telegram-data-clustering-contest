<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/europarlamentarul-mircea-hava-avem-nevoie-de-normalitate-ii-rog-pe-toti-oamenii-sa-se-duca-la-vot-18562291"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T09:30:10+00:00"/>
    <meta property="og:title" content="Europarlamentarul Mircea Hava: Avem nevoie de normalitate. Îi rog pe toţi oamenii să se ducă la vot"/>
    <meta property="og:description" content="Europarlamentarul Mircea Hava, fost primar la Aba Iulia, a spus, la ieşirea de la urne, că România are nevoie de oameni cărora „să li se deschidă uşile”. Cetăţenii s-au săturat de cei care arată cu degetul, dar de fapt ei sunt cei care trebuie arătaţi cu degetul, a spus fostul edil."/>
  </head>
  <body>
    <article>
      <h1>Europarlamentarul Mircea Hava: Avem nevoie de normalitate. Îi rog pe toţi oamenii să se ducă la vot</h1>
      <address><time datetime="2019-11-10T09:30:10+00:00">10 Nov 2019, 09:30</time> by <a rel="author" href="https://www.zf.ro/autor/ioana-sfarlea" target="_blank">Ioana Sfârlea</a></address>
      <p>Europarlamentarul Mircea Hava, fost primar la Aba Iulia, a spus, la ieşirea de la urne, că România are nevoie de oameni cărora „să li se deschidă uşile”. Cetăţenii s-au săturat de cei care arată cu degetul, dar de fapt ei sunt cei care trebuie arătaţi cu degetul, a spus fostul edil.</p>
      <p>După votul de duminică, europarlamentarul Mircea Hava a declarat, la Alba Iulia, că România are nevoie de normalitate şi toată lumea este sătulă de oameni „care arată cu degetul şi de fapt ei sunt cei care trebuie arătaţi cu degetul”.</p>
      <p>„Am votat pentru normalitate, pentru o ţară normală de care avem atâta nevoie. Pot spune şi după ce am schimbat un pic registrul şi sunt acolo de unde parcă se vede cu un pic altfel. Da, avem nevoie de normalitate, de oameni cărora să li se deschide uşa, oameni care să fie salutaţi. Toată lumea este sătulă de oameni care nu ne fac altceva decât să fie în topul glumelor nesărate, în topul greşelilor de ortografie sau oameni care arată cu degetul şi de fapt ei sunt cei care trebuie arătaţi cu degetul”, a declarat europarlamentarul PNL.</p>
      <p>El a spus că oamenii trebuie să meargă la vot, iar lcrurile şi ţara se vor schimba în bine.</p>
      <p>„Ce pot să spun, eu îi rog pe toţi oamenii să se ducă la vot. Aşa cam au avut încredere în mine atâţia ani, aşa cum au avut încredere în noi, pot să aibă încredere în continuare. Lucrurile şi ţara se vor schimba în bine”, a declarat Mircea Hava.</p>
      <p>În judeţul Alba sunt amenajate 439 de secţii de vot, la care sunt aşteptate 310.304 persoane.</p>
    </article>
  </body>
</html>