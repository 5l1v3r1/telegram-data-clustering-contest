<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/v-rumniya-se-provezhdat-izbori-za-prezident-406331.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-10T09:10:00+00:00"/>
    <meta property="og:title" content="В Румъния се провеждат избори за президент"/>
    <meta property="og:description" content="Днес е първият тур, вторият е планиран за 24 ноември"/>
  </head>
  <body>
    <article>
      <h1>В Румъния се провеждат избори за президент</h1>
      <address><time datetime="2019-11-10T09:10:00+00:00">10 Nov 2019, 09:10</time> by <a rel="author">Стандарт</a></address>
      <p>Днес в северната ни съседка Румъния се провежда първи тур на президентски избори. Очакванията са досегашният президент Клаус Йоханис да спечели втори мандат. Социологическите проучвания показват, че той ще получи около 40% подкрепа на първи тур, предава Топ новини.</p>
      <p>Още трима кандидати имат шанс да се присъединят към него на втори тур. Общо 14 души са се кандидатирали за президент на Румъния. Сред тях е и бившият премиер Виорика Дънчила. Тя и Дан Барна, лидер на опозиционния Съюз за спасение на Румъния, се борят в надпреварата за второто място на балотажа.</p>
      <p>Вторият тур е планиран за 24 ноември. Проучванията отново отреждат победа за Йоханис, независимо срещу кого ще се изправи на балотажа. Преди пет години Йоханис победи на балотаж бившия премиер и бивш лидер на Социалдемократическата партия Виктор Понта.</p>
      <p>С подкрепата на правителството на малцинството на дясноцентристката Национално-либерална партия на премиера Лудовик Орбан, съюзник, който спечели парламентарен вот на доверие в понеделник, Йоханис може да назначава прокурори, които да са сериозни в борбата с ендемичната корупция, смятат наблюдатели.</p>
      <p>Преизбирането му може и да увеличи шансовете на Национално-либералната партия да формира коалиционно правителство след парламентарните избори догодина и да възстанови доверието на инвеститорите, влошено от няколко години.</p>
    </article>
  </body>
</html>