<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/10/guduricev-rekord-karijere-bobi-solidan-kao-starter-sjajna-rola-doncica-video/"/>
    <meta property="og:site_name" content="Sportska centrala"/>
    <meta property="article:published_time" content="2019-11-10T09:32:53+00:00"/>
    <meta property="og:title" content="Gudurićev rekord karijere, Bobi solidan kao starter, sjajna rola Dončića [VIDEO]"/>
    <meta property="og:description" content="Protekle noći u NBA ligi odigrano je pet mečeva. Dalas je slavio na gostovanju protiv Memfisa. Ekipu iz Teksasa je do novog trijumfa predvodio Luka Dončić sa 24 poena, 14 skokova i osam asistencija. Boban Marjanović je kao starter imao učinak od devet poena, pet uhvaćenih lopti i dve asistencije. Marko Gudurić je sa 14 […]"/>
  </head>
  <body>
    <article>
      <h1>Gudurićev rekord karijere, Bobi solidan kao starter, sjajna rola Dončića [VIDEO]</h1>
      <address><time datetime="2019-11-10T09:32:53+00:00">10 Nov 2019, 09:32</time> by <a rel="author">Milos</a></address>
      <p>Protekle noći u <a href="https://www.sportskacentrala.com/tag/nba/">NBA</a> ligi odigrano je pet mečeva.</p>
      <p>Dalas je slavio na gostovanju protiv Memfisa. Ekipu iz Teksasa je do novog trijumfa predvodio Luka Dončić sa 24 poena, 14 skokova i osam asistencija. Boban Marjanović je kao starter imao učinak od devet poena, pet uhvaćenih lopti i dve asistencije.</p>
      <p>Marko Gudurić je sa 14 poena (5/9), tri skoka, četiri asistencije i dve ukradene lopte imao najbolji učinak od dolaska u NBA za ekipu Memfisa. Džeren Džekson sa 23 poena bio najefikasniji kod domaćih.</p>
      <figure>
        <iframe src="https://www.youtube.com/embed/A4gyQQ09Hwc" width="560" height="315" data-service="Youtube" scrolling="no"/>
      </figure>
      <p>Oklahoma je drugi put u ovoj sezoni bila bolja od Golden Stejta. Danilo Galinari sa 21 poenom, i Kris Pol i Denis Šruder sa po 16 bili su najzapaženiji kod pobednika. Dinađelo Rasel je sa 30 poena bio bolji od ostalih u ekipi Voriorsa.</p>
      <p>Hjuston je lako savladao Čikago u Ilinoisu, a blistavu partiju pružio je Džejms Harden, koji je zabeležio 42 poena, 10 skokova i devet asistencija. Rasel Vestbruk je ubacio 26 poena, dok je Klint Kapela upisao 16 uz čak 20 skokova. Kod Čikaga Vendel Karter Džunior je postigao 13 poena i uhvatio 16 lopti.</p>
      <figure>
        <iframe src="https://www.youtube.com/embed/BgEf6bJzbTU" width="560" height="315" data-service="Youtube" scrolling="no"/>
      </figure>
      <p>Boston je protutnjao kroz Teksas, a meč je obeležila povreda šake maleroznog Gordona Hejvorda. Za Boston je Džejlen Braun ubacio 30 poena, 26 je dodao Kemba Voker, a 19 Džejson Tejtum. Kod Sparsa su se istakli Demar Derozan sa 22 Peti Mils sa 20 koševa.</p>
      <p>
        <b>San Antonio – Boston 115:135<br/>Šarlot – Nju Orleans 110:115<br/>Čikago – Hjuston 94:117<br/>Memfis – Dalas 122:138<br/>Oklahoma – Golden Stejt 114:108</b>
      </p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/08/kemba-emotivan-batler-kao-pepeljuga/"/>
        <a href="https://www.sportskacentrala.com/2019/11/07/bogdanovo-vece-sezone-nije-pomoglo-kingsima-previse-janisa-video/"/>
        <a href="https://www.sportskacentrala.com/2019/11/05/nba-top-10-revija-zakucavanja-video/"/>
        <a href="https://www.sportskacentrala.com/2019/11/03/jokic-imao-poseban-razgovor-sa-malounom/"/>
        <a href="https://www.sportskacentrala.com/2019/11/03/jokic-i-mari-vodili-denver-do-preokreta-trojka-siksersa-u-poslednjim-stotinkama-za-pobedu-video/"/>
        <a href="https://www.sportskacentrala.com/2019/11/02/strasan-duel-dzejms-doncic-bobi-igrao-netsi-srusili-rokitse-video/"/>
        <a href="https://www.sportskacentrala.com/2019/11/01/zbog-tuce-po-dve-utakmice-suspenzije-za-zvezde-nba-lige/"/>
        <a href="https://www.sportskacentrala.com/2019/11/01/za-petak-jokicevih-13-video/"/>
        <a href="https://www.sportskacentrala.com/2019/10/26/jokic-ispred-dzordana-video/"/>
      </related>
    </article>
  </body>
</html>