<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134495-warriors-prasta-serija-pratesta-oklahomoje.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-10T09:07:00+00:00"/>
    <meta property="og:title" content="„Warriors“ prasta serija pratęsta Oklahomoje"/>
    <meta property="og:description" content="NBA vicečempionė „Golden State Warriors“ (2-8) NBA čempionate patyrė trečiąją nesėkmę iš eilės. Šįkart Steve’o Kerro kariauna išvykoje 108:114 (27:36, 16:24, 41:24, 24:30) nusileido Oklahomos „Thunder“ (4-5). D’Angelo Russellas trečiajame kėlinyje pelnė 17 iš savo 30 taškų, o po jo tritaškio su sirena rezultatas prieš paskutines 12 minučių tapo lygus 84:84. „Warriors“ pirmavo 88:86, tačiau tuomet pralaimėjo atkarpą 4:20 ..."/>
  </head>
  <body>
    <article>
      <h1>„Warriors“ prasta serija pratęsta Oklahomoje</h1>
      <address>
        <time datetime="2019-11-10T09:07:00+00:00">10 Nov 2019, 09:07</time>
      </address>
      <p>Nuotr.: Reuters – Scanpix</p>
      <figure>
        <a href="https://www.basketnews.lt/paveikslelis-206372-any1000x1000.jpg">
          <img src="https://www.basketnews.lt/paveikslelis-206372-any630x500.jpg"/>
        </a>
      </figure>
      <p>Nuotr. Reuters – Scanpix</p>
      <p>NBA vicečempionė „Golden State Warriors“ (2-8) NBA čempionate patyrė trečiąją nesėkmę iš eilės. Šįkart Steve’o Kerro kariauna išvykoje <a href="https://www.basketnews.lt/rungtynes/ziureti/83321-oklahoma-thunder-golden-state-warriors.html"><b>108:114</b> (27:36, 16:24, 41:24, 24:30)</a> nusileido Oklahomos „Thunder“ (4-5).</p>
      <p>D’Angelo Russellas trečiajame kėlinyje pelnė 17 iš savo 30 taškų, o po jo tritaškio su sirena rezultatas prieš paskutines 12 minučių tapo lygus 84:84.</p>
      <p>„Warriors“ pirmavo 88:86, tačiau tuomet pralaimėjo atkarpą 4:20 ir leido „Thunder“ atitrūkti 106:92.</p>
      <p>Likus 17,7 sek. „Warriors“ priartėjo iki 108:112, tačiau tai buvo daugiausiai, ką jie nuveikė lemiamu metu.</p>
      <p>Pralaimėjusiems Russellas per 34 minutes įmetė 30 taškų (6/11 dvit., 4/8 trit., 6/6 baudos), atkovojo 3 ir perėmė du kamuolius bei atliko 7 rezultatyvius perdavimus.</p>
      <p>23-ejų 196 cm ūgio gynėjas šį sezoną vidutiniškai renka po 25,3 taško, o tai jo karjeroje kol kas yra geriausias rezultatas.</p>
      <figure>
        <iframe src="https://www.youtube.com/embed/GSdmXkkNaF0" width="630" height="354" data-service="Youtube" scrolling="no"/>
      </figure>
      <p>
        <i>„Thunder“: Danilo Gallinari 21 (4/6 trit.), Chrisas Paulas (9 rez. perd.) ir Dennisas Schroderis (6 atk. kam., 6 rez. perd.) po 16, Stevenas Adamsas 13 (8 atk. kam.), Shai Gilgeousas-Alexanderis 12.</i>
      </p>
      <p>
        <i>„Warriors“: D’Angelo Russellas 30 (10/19 metimai, 7 rez. perd.), Alecas Burksas 23, Glennas Robinsonas 18, Willie Cauley-Steinas ir Marquese’as Chrissas po 10.</i>
      </p>
      <p>
        <b>Rungtynių apžvalga:</b>
      </p>
      <figure>
        <iframe src="https://www.youtube.com/embed/krJcmyava94" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204049-crop100x150.jpg"/>
      </figure>
      <p><a href="https://www.basketnews.lt/zaidejai/14012-steven-adams.html">Steven Adams</a> Taškai: 13 Naudingumas: 22 Atkovoti kamuoliai: 8 Blokuoti metimai: 2</p>
    </article>
  </body>
</html>