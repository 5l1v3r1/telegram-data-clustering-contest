<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/prezenta-la-urne-de-100-depasita-la-o-sectie-din-judetul-sibiu-18562223"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T09:07:06+00:00"/>
    <meta property="og:title" content="Prezenţa la urne de 100%, depăşită la o secţie din judeţul Sibiu"/>
    <meta property="og:description" content="La secţia de vot amenajată în staţiunea montană Păltiniş, judeţul Sibiu, prezenţa la urne a depăşit, după patru ore de la deschiderea urnelor, 100%. Toate persoanele au votat pe lista suplimentară."/>
  </head>
  <body>
    <article>
      <h1>Prezenţa la urne de 100%, depăşită la o secţie din judeţul Sibiu</h1>
      <address><time datetime="2019-11-10T09:07:06+00:00">10 Nov 2019, 09:07</time> by <a rel="author" href="https://www.zf.ro/autor/laura-buciu" target="_blank">Laura Buciu</a></address>
      <p>La secţia de vot amenajată în staţiunea montană Păltiniş, judeţul Sibiu, prezenţa la urne a depăşit, după patru ore de la deschiderea urnelor, 100%. Toate persoanele au votat pe lista suplimentară.</p>
      <p>În staţiunea Păltiniş din judeţul Sibiu, la ora 11, după patru ore de vot, s-au prezentat la urne peste 110% votanţi.</p>
      <p>Pe listele permanente sunt înscrise 26 de persoane, însă până la această oră au votat 29 de oameni, toţi pe liste suplimentare.</p>
      <p>Staţiunea Păltiniş este preferată de preşedintele Klaus Iohannis, care a venit de mai multe ori la schi pe durata primului mandat. Staţiunea este cea mai înaltă din România şi se află la circa 30 de kilometri de Sibiu.</p>
      <p>La polul opus, în judeţul Sibiu, se află o secţie de vot din localitatea Jina, situată în zona Transalpina, unde nici 2% dintre cei aşteptaţi la urne nu şi-au exprimat opţiunea de vot.</p>
      <p>La nivelul judeţului Sibiu sunt aşteptate în 376 de secţii amenajate 379.246 de persoane.</p>
    </article>
  </body>
</html>