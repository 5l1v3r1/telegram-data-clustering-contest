<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/v-ukrajini-isnuye-partiya-pushilina-novini-ukrajini-50052652.html"/>
    <meta property="og:site_name" content="НВ"/>
    <meta property="article:published_time" content="2019-11-10T09:37:00+00:00"/>
    <meta property="og:title" content="В Україні легально існує партія МММ на чолі з ватажком «ДНР» Пушиліним — нардеп"/>
    <meta property="og:description" content="До цього часу в Україні легально зареєстрована партія МММ, головою якої вказаний ватажок бойовиків «ДНР» Денис Пушилін."/>
  </head>
  <body>
    <article>
      <h1>В Україні легально існує партія МММ на чолі з ватажком «ДНР» Пушиліним — нардеп</h1>
      <h2>До цього часу в Україні легально зареєстрована партія МММ, головою якої вказаний ватажок бойовиків «ДНР» Денис Пушилін.</h2>
      <address>
        <time datetime="2019-11-10T09:37:00+00:00">10 Nov 2019, 09:37</time>
      </address>
      <p>Про це в інтерв'ю <a href="https://www.segodnya.ua/politics/v-ukraine-do-sih-por-zaregistrirovana-partiya-vo-glave-s-denisom-pushilinym-govoryat-oni-nichego-ne-narushayut-1356142.html">Сегодня </a>розповів народний депутат від Слуги народу, заступник голови Комітету ВР з питань державної влади і місцевого самоврядування Олександр Качура.</p>
      <p>«Ви знаєте, що в Україні досі зареєстрована партія МММ, яку очолює Денис Пушилін… Так, ватажок так званої „ДНР“. Це абсурд якийсь!» — заявив депутат.</p>
      <p>Качура ініціював у Мін'юсті процедуру анулювання свідоцтв про реєстрацію партій, які або не брали участь у виборах протягом п’ятнадцяти років, або порушували законодавство України. За його словами, він вже звертався в органи з приводу цього, але йому сказали, що «нічого не порушують».</p>
      <p>«Як я розумію, у нашого нового міністра юстиції Дениса Малюськи є політична воля, щоб розв’язувати питання з подібними партіями. Які або не вели активної політичної діяльності, не брали участі у виборах, в тому числі місцевих, протягом останніх п’ятнадцяти років. Або, як у випадку з МММ, несвоєчасно створили осередки. Або подавали завідомо недостовірні дані під час реєстрації», — зазначив він.</p>
      <p>Нагадаємо, <a href="https://nv.ua/ukr/ukraine/events/fejkovi-vibori-na-donechchini-hlavoju-dnr-stav-pushilin-denis-volodimirovich-2506542.html">Денис Пушилін здобув перемогу на псевдовиборах «глави ДНР» </a>за результатами підрахунку 100% «бюлетенів».</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/politics/druzhina-vatazhka-dnr-denisa-pushilina-z-yavilasya-na-publici-iz-sumochkoyu-gucci-vartistyu-ponad-2700-yevro-foto-50022670.html">Дружина ватажка «ДНР» Дениса Пушиліна з’явилася на публіці із сумочкою Gucci вартістю понад 2700 євро — фото</a>
        </li>
        <li>
          <a href="https://nv.ua/ukr/world/countries/rozsliduvannya-vvs-desant-dnr-na-madagaskari-shcho-druzi-pushilina-shukali-v-africi-50027059.html">Розслідування ВВС. «Десант ДНР» на Мадагаскарі: що друзі Пушиліна шукали в Африці</a>
        </li>
      </ul>
    </article>
  </body>
</html>