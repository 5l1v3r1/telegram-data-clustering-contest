<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/10/appetitosa-winback-wind-minuti-ed-sms-illimitati-100-gb-999e-al-mese-241211/"/>
    <meta property="og:site_name" content="MobileWorld"/>
    <meta property="article:published_time" content="2019-11-10T09:39:27+00:00"/>
    <meta property="og:title" content="Appetitosa winback di Wind: minuti ed SMS illimitati con 100 GB a 9,99€ al mese"/>
    <meta property="og:description" content="Wind sta proponendo una nuova interessante offerta ad alcuni suoi ex clienti selezionati, che prevede anche la possibilità di essere attivata contestualmen"/>
  </head>
  <body>
    <article>
      <h1>Appetitosa winback di Wind: minuti ed SMS illimitati con 100 GB a 9,99€ al mese</h1>
      <address><time datetime="2019-11-10T09:39:27+00:00">10 Nov 2019, 09:39</time> by <a rel="author" href="https://www.mobileworld.it/author/vincent/" target="_blank">Vincenzo Ronca</a></address>
      <p><a href="https://www.mobileworld.it/tag/wind/">Wind</a> sta proponendo una <b>nuova interessante offerta</b> ad alcuni suoi <b>ex clienti</b> selezionati, che prevede anche la possibilità di essere attivata contestualmente all’opzione <i><b>Easy Pay</b></i> per raddoppiare il traffico dati disponibile.</p>
      <p>La <i><b>winback</b></i> in fase di proposizione è denominata <i><b>Wind All Inclusive Special 50</b></i>, prevede una tariffa mensile di <b>9,99€</b> ed include:</p>
      <ul>
        <li><b>Minuti illimitati</b> di chiamate verso tutti i numeri nazionali.</li>
        <li><b>SMS illimitati</b> verso tutti i numeri nazionali.</li>
        <li><b>50 GB</b> di traffico dati fino alla velocità del 4G (100 GB con Easy Pay).</li>
        <li>Servizio <i>SMS MyWind</i>.</li>
      </ul>
      <p>Easy Pay prevede il pagamento della tariffa mensile con addebito su <b>conto corrente</b> o <b>carta di credito</b>. L’attivazione dell’offerta prevede un contributo <i>una tantum</i> pari a <b>11,99€</b> e, se la SIM non rimane attiva per almeno 24 mesi, un ulteriore addebito finale pari a <b>27€</b> (<b>15€</b> se non è stata attivata con Easy Pay).</p>
      <p>L’offerta è in fase di proposizione agli attuali clienti <b>Lycamobile </b>e ad alcuni ex clienti Wind. Per <b>ulteriori informazioni</b> vi suggeriamo di rivolgervi ad uno dei centri autorizzati Wind.</p>
      <p>Via: <a href="https://www.mondomobileweb.it/162992-torna-in-wind-all-inclusive-special-fino-a-100-giga-raddoppio-dei-giga/">Mondomobileweb</a></p>
    </article>
  </body>
</html>