<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639149/%D8%AA%D9%88%D9%84%DB%8C%D8%AF-%D8%AF%D9%87-%D9%81%DB%8C%D9%84%D9%85-%DA%A9%D9%88%D8%AA%D8%A7%D9%87-%D8%B1%D8%A7-%D8%AF%D8%B1-%D8%A8%D8%B1%D9%86%D8%A7%D9%85%D9%87-%D8%AF%D8%A7%D8%B1%DB%8C%D9%85-%D9%85%D8%AE%D8%A7%D8%B7%D8%A8-%D8%B9%D9%85%D9%88%D9%85%DB%8C-%D8%A7%D9%88%D9%84%D9%88%DB%8C%D8%AA-%D9%85%D8%A7-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T09:51:00+00:00"/>
    <meta property="og:title" content="تولید ده فیلم کوتاه را در برنامه داریم/ مخاطب عمومی اولویت ما است"/>
    <meta property="og:description" content="مسعود حاتمی درباره جدیدترین فعالیت خود در حوزه تهیه کنندگی فیلم کوتاه توضیحاتی داد."/>
  </head>
  <body>
    <article>
      <h1>
        <a href="https://www.bultannews.com/fa/news/639149/%D8%AA%D9%88%D9%84%DB%8C%D8%AF-%D8%AF%D9%87-%D9%81%DB%8C%D9%84%D9%85-%DA%A9%D9%88%D8%AA%D8%A7%D9%87-%D8%B1%D8%A7-%D8%AF%D8%B1-%D8%A8%D8%B1%D9%86%D8%A7%D9%85%D9%87-%D8%AF%D8%A7%D8%B1%DB%8C%D9%85-%D9%85%D8%AE%D8%A7%D8%B7%D8%A8-%D8%B9%D9%85%D9%88%D9%85%DB%8C-%D8%A7%D9%88%D9%84%D9%88%DB%8C%D8%AA-%D9%85%D8%A7-%D8%A7%D8%B3%D8%AA">تولید ده فیلم کوتاه را در برنامه داریم/ مخاطب عمومی اولویت ما است</a>
      </h1>
      <h2>مسعود حاتمی درباره جدیدترین فعالیت خود در حوزه تهیه کنندگی فیلم کوتاه توضیحاتی داد.</h2>
      <address><time datetime="2019-11-10T09:51:00+00:00">10 Nov 2019, 09:51</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، مسعود حاتمی کارگردان سینما درباره جدیدترین فعالیت خود گفت: قرار است ۱۰ فیلم کوتاه به تهیه کنندگی من و حمیدرضا انجوی نژاد در ژانر‌های مختلف، تولید شود که سرمایه گذاری و تولید کننده این آثار بر عهده یک سایت اینترنتی است.</p>
      <p>او افزود: کارگردان‌های این فیلم‌ها از طریق فراخوان مشخص می‌شوند؛ بدین صورت که افراد از طریق فراخوان، فیلمنامه‌های خود را ارائه می‌دهند و پس از بررسی در شورا ده فیلمنامه انتخاب می‌شود، هر فردی تمایل داشت می‌تواند فیلمنامه اش را کارگردانی کند در غیر این صورت ما کارگردان فیلمنامه منتخب را انتخاب خواهیم کرد.</p>
      <p>حاتمی گفت: این ده فیلم با هدف جذب مخاطب عمومی‌تر و فاصله گرفتن از مخاطب تخصصی‌تر ساخته شده و پس از تولید روی این سایت به فروش گذاشته خواهد شد تا هزینه‌ها برگردد البته زمانی برای معرفی آثار به جشنواره‌ها در نظر گرفته می‌شود.</p>
      <p>این کارگردان درباره  هزینه در نظر گرفته شده، گفت: بیش از پانصد میلیون تومان برای تولید ده فیلم هزینه خواهد کرد و با فروش آن‌ها، بازگشت هزینه را به همراه دارد. البته نکته حائز اهمیت، ارائه فیلم‌ها به وزارت ارشاد برای دریافت پروانه نمایش است و قطعا همه کار‌ها قانونی پیش می‌رود.</p>
      <p>حاتمی گفت: فراخوان از امروز ارائه می شود و به مدت یک ماه ادامه دارد.</p>
    </article>
  </body>
</html>