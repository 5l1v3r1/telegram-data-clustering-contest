<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/politikh/article/2028449/kefalogianni-akrees-fones-ke-simperifores-den-echoun-thesi-mesa-sti-nd.html"/>
    <meta property="og:site_name" content="News.gr"/>
    <meta property="article:published_time" content="2019-11-10T09:16:37+00:00"/>
    <meta property="og:title" content="Κεφαλογιάννη: Ακραίες φωνές και συμπεριφορές δεν έχουν θέση μέσα στη ΝΔ"/>
    <meta property="og:description" content="«Η Ευρώπη πρέπει να δείξει επιτέλους την αλληλεγγύη της για ένα πρόβλημα το οποίο είναι πρωτίστως ευρωπαϊκό»"/>
  </head>
  <body>
    <article>
      <h1>Κεφαλογιάννη: Ακραίες φωνές και συμπεριφορές δεν έχουν θέση μέσα στη ΝΔ</h1>
      <address>
        <time datetime="2019-11-10T09:16:37+00:00">10 Nov 2019, 09:16</time>
      </address>
      <h3>«Η Ευρώπη πρέπει να δείξει επιτέλους την αλληλεγγύη της για ένα πρόβλημα το οποίο είναι πρωτίστως ευρωπαϊκό»</h3>
      <p>Την άποψη ότι «ακραίες φωνές και συμπεριφορές δεν έχουν θέση μέσα στη ΝΔ» εκφράζει, σε συνέντευξή της στο Αθηναϊκό/Μακεδονικό Πρακτορείο Ειδήσεων η βουλευτής της ΝΔ <a href="https://www.news.gr/tag/olga-kefalogiannh">Όλγα Κεφαλογιάννη</a> με αφορμή τα όσα συνέβησαν με το θέμα που δημιουργήθηκε για το «μπάρμπεκιου» έξω από το κέντρο υποδοχής και ταυτοποίησης προσφύγων στα Διαβατά.</p>
      <p>Η κυρία Κεφαλογιάννη μιλώντας για αυτό καθ΄αυτό το μεταναστευτικό/προσφυγικό ζήτημα το χαρακτηρίζει «τεράστιο εθνικό θέμα» και σημειώνει ότι «είναι ένα πρόβλημα το οποίο έχει έλθει για να μείνει και προφανώς πρέπει όλοι μαζί να βρούμε τις κατάλληλες λύσεις».</p>
      <p>Συμπληρώνει, ακόμα ότι «η Ευρώπη πρέπει να δείξει επιτέλους την αλληλεγγύη της για ένα πρόβλημα το οποίο είναι πρωτίστως ευρωπαϊκό αλλά και η αντιπολίτευση η οποία ήταν κυβέρνηση πριν λίγους μήνες και απέτυχε παταγωδώς στη διαχείριση του προβλήματος να σταματήσει αυτού του είδους την κριτική».</p>
      <p>Ερωτηθείσα για το πώς πρέπει η κυβέρνηση να διαχειριστεί τις τυχόν αντιδράσεις των τοπικών κοινωνιών, η κυρία Κεφαλογιάννη σημειώνει: «Ήδη βρισκόμαστε σε στενή επαφή με τις τοπικές κοινωνίες, και όπου μεταφερθούν πρόσφυγες θα υπάρχει προηγουμένως συνεννόηση με τις δημοτικές αρχές. Δεν θα αιφνιδιάσουμε κανέναν και κυρίως θα συνδράμουμε με κάθε μέσο τις τοπικές κοινωνίες έτσι ώστε να μην υπάρξουν προβλήματα».</p>
      <p>Τέλος μιλώντας για την οικονομία η Όλγα Κεφαλογιάννη, δηλώνει στο ΑΠΕ-ΜΠΕ: «Το θέμα δεν είναι να είμαι εγώ αισιόδοξη. Το θέμα είναι ότι είναι αισιόδοξες οι αγορές και αυτό φαίνεται πλέον ξεκάθαρα. Και κυρίως είναι να είναι αισιόδοξοι οι πολίτες κάτι που αποτυπώνεται και σε όλες τις δημοσκοπήσεις».</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/politikh/article/1925102/i-olga-kefalogianni-gia-tin-epistrofi-ton-glipton-tou-parthenona.html"/>
        <a href="https://www.news.gr/politikh/article/1837472/i-olga-kefalogianni-apanta-giati-den-pire-ipourgio.html"/>
        <a href="https://www.news.gr/ellada/article/1768202/i-exomologisi-tis-olgas-kefalogianni-den-to-echo-pi-pote-afto.html"/>
      </related>
    </article>
  </body>
</html>