<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/ezt-a-reszet-ki-nem-allhatja-a-karacsonynak-nagy-sanyi/186303"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-10T09:46:00+00:00"/>
    <meta property="og:title" content="Ezt a részét ki nem állhatja a karácsonynak Nagy Sanyi"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Ezt a részét ki nem állhatja a karácsonynak Nagy Sanyi</mark>
      </h1>
      <address><time datetime="2019-11-10T09:46:00+00:00">10 Nov 2019, 09:46</time> by <a rel="author">Bors</a></address>
      <p>
        <b>A színész bár szereti az ünnepi időszakot, az ajándékozás teljesen hidegen hagyja. Az sem érdekli, hogy mit kap, de a meglepetések beszerzésére sem fordít túl sok energiát. </b>
        <b>A színész bár szereti az ünnepi időszakot, az ajándékozás teljesen hidegen hagyja. Az sem érdekli, hogy mit kap, de a meglepetések beszerzésére sem fordít túl sok energiát.</b>
      </p>
      <p>Már most elkezdte a karácsonyra való készülődést Nagy Sanyi, akinek bár naptárjában egymást érik az elfoglaltságok, az ünnepi időszakot nagyon várja. „Inkább az advent részét szeretem az ünnepeknek, a várakozást, a készülődést.</p>
      <figure>
        <img src="http://media.borsonline.hu/cikk/20/191875/big-lead/650x360/2019832_nagysanyi.jpg"/>
      </figure>
      <p>Már most is próbálom magam lecsendesíteni lélekben, kevésbé stresszelni, inkább készülődni. Azonban az ajándékozást nem várom, nekem az öt szeretetnyelvből ez az egy kimaradt. Számomra nem fontos, hogy mit kapok ajándékba és lehet, hogy ciki, de én sem fektetek nagy hangsúlyt az ajándékvásárlásra. Nem vagyok egy kreatív ajándék-gyáros, nagyjából egy óra alatt letudom az egész bevásárlást” – mondta az RTL Klubon látható Kalandozóban a színész, aki szerettei körében tölti majd az ünnepeket. Talán ez lesz az évnek az egyetlen időszaka, amikor kicsit lazít szigorú életmódján, melynek alapját a szénhirdát-csökkentett táplálkozás és a futás adja.</p>
      <p>„Többségében salátákat eszem, például nagyon szeretem a tonhal salátát. Az a helyzet, hogy rettentően hízékony típus vagyok, így nagyon oda kell figyelnem mikor és mit eszem. Minden komolyabb szénhidrát forrást igyekszem kerülni, a krumplit, a rizst és az édességekről is leszoktam. Évekkel ezelőtt nagyon édesszájú voltam, egy üveg mogyorókrém nem sokáig bírta otthon.</p>
      <p>Nemrég azonban ez is megváltozott. A Legénybúcsú premierje kapcsán Csonka Andrástól kaptam egy literes kiadású mogyorókrémet, de csak egy-két kanállal fogyott belőle. Valahogy már nem is kívánom az édességet. Így 40 előtt muszáj odafigyelnie az embernek az egészségére, életmódjára, mert utána még több meló formába hozni magunkat. Most épp ezen dolgozom” – mondta a műsorvezetőnek, Tuka Nikinek a színész.</p>
    </article>
  </body>
</html>