<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620739/%D9%88%DB%8C%D8%AA%D8%A7%D9%85%DB%8C%D9%86%E2%80%8C%D9%87%D8%A7%DB%8C-b-%D9%88-d-%D9%85%D9%88%D8%AB%D8%B1-%D8%AF%D8%B1-%D9%BE%DB%8C%D8%B4%DA%AF%DB%8C%D8%B1%DB%8C-%D8%A7%D8%B2-%D8%A7%D9%81%D8%B3%D8%B1%D8%AF%DA%AF%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-10T09:17:00+00:00"/>
    <meta property="og:title" content="ویتامین‌های B و D موثر در پیشگیری از افسردگی"/>
    <meta property="og:description" content="پزشک متخصص تغذیه و عضو هیات علمی دانشگاه علوم پزشکی خراسان شمالی گفت: مصرف منابع غذایی حاوی کلسیم در فصل پاییز و زمستان را فراموش نکنید."/>
  </head>
  <body>
    <article>
      <h1>ویتامین‌های B و D موثر در پیشگیری از افسردگی</h1>
      <h2>مصرف منابع غذایی حاوی کلسیم را فراموش نکنید</h2>
      <address>
        <time datetime="2019-11-10T09:17:00+00:00">10 Nov 2019, 09:17</time>
      </address>
      <p>
        <i>پزشک متخصص تغذیه و عضو هیات علمی دانشگاه علوم پزشکی خراسان شمالی گفت: مصرف منابع غذایی حاوی کلسیم در فصل پاییز و زمستان را فراموش نکنید.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>دکتر امید توپچیان افزود: تغییرات فصلی می تواند بر نیاز های بدن به مواد مغذی مختلف تاثیر بگذارد و با توجه به شیوع بیماری های مربوط به دستگاه تنفسی در فصل زمستان و مستعد شدن فرد به سرما خوردگی، داشتن رژیم غذایی مناسب به منظور تقویت سیستم ایمنی بدن لازم و ضروری به نظر می رسد.</p>
      <p>وی ادامه داد: با توجه به کوتاه بودن طول روز در پاییز و زمستان و مایل بودن زاویه تابش خورشید توصیه می شود همه افراد از منابع غذایی حاوی کلسیم استفاده کنند و در صورت دسترسی نداشتن به این منابع به طور حتم با مشورت پزشک از مکمل آن استفاده کنند.</p>
      <p>توپچیان مصرف ویتامین های ب و د، را در پیشگیری از افسردگی موثر دانست و یادآور شد: نوشیدن یک فنجان شیر داغ پیش از خواب، مصرف مواد مغذی نظیر سبزیجات، هویج، زرد آلو، تخم مرغ، جگر،فلفل سبز، گل کلم، لیمو، پرتقال، گریپ فروت و... به حفظ سلامت فرد در فصل زمستان کمک می کند.</p>
      <p>وی اظهارکرد: بسیاری از افراد به دلیل کوتاه تر شدن طول روز از برخی فعالیت های روزانه نظیر پیاده روی و یا رفتن به باشگاه ممانعت می کنند، این در حالی است که پیاده روی می تواند از طریق تقویت سیستم ایمنی بدن و ... از ابتلا به بیماری های تنفسی پیشگیری کند.</p>
      <p>توپچیان به تصور اشتباه عموم اشاره و خاطر نشان کرد: بسیاری از افراد به اشتباه تصور می کنند در فصل زمستان برخلاف فصل تابستان نیاز به مصرف مایعات کمتر است،این در حالی است که برای حفظ سلامت پوست در زمستان، مصرف مایعات حداقل 8 لیوان در روز ضروری است.</p>
    </article>
  </body>
</html>