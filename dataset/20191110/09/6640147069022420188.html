<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/the-outer-worlds-successo-commerciale/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-10T09:30:00+00:00"/>
    <meta property="og:title" content="The Outer Worlds ha superato le aspettative: è ufficialmente un successo commerciale"/>
    <meta property="og:description" content="Per Private Division, publisher del titolo di Obsidian Entertainment, The Outer Worlds è stato un vero e proprio successo commerciale"/>
  </head>
  <body>
    <article>
      <h1>The Outer Worlds ha superato le aspettative: è ufficialmente un successo commerciale</h1>
      <address><time datetime="2019-11-10T09:30:00+00:00">10 Nov 2019, 09:30</time> by <a rel="author">Giacomo Todeschini</a></address>
      <p>Ottime notizie per <b>The Outer Worlds</b>, con il titolo di <b>Obsidian Entertainment</b> che, oltre un ottima ricezione da parte della critica e del pubblico, si è rivelato un vero e proprio successo anche commercialmente parlando.</p>
      <p>A rivelare tale fatto è stata nientepopodimeno che <b>Take-Two</b>, compagnia proprietaria di <b>Private Division</b>, il publisher dell’intrigante titolo. <b>The Outer Worlds</b>, come dichiarato dalla società, ha quindi ampiamente superato le aspettative di vendita.</p>
      <p>Leggi anche: <a href="https://www.tomshw.it/videogioco/fire-emblem-three-houses-patch-attivita/">Fire Emblem Three Houses, la nuova patch contiene una serie di nuove attività e permette di interagire con gli animali</a></p>
      <figure>
        <img src="https://www.tomshw.it/images/images/2019/06/the-outer-worlds-37445.jpg"/>
      </figure>
      <p>Purtroppo non sono stati riferiti dati più esatti ma, durante l’analisi dei profitti della società, è stato ripetutamente fatto notare come, appunto, <b>The Outer Worlds</b> abbia superato le aspettative di <b>Private Division</b> e <b>Take-Two</b>, rivelandosi quindi un successo commerciale.</p>
      <p>Del resto tali dati di vendita sono decisamente meritati, considerando la qualità del prodotto. Come certifica anche la nostra recensione, che potete trovare comodamente <a href="https://www.tomshw.it/videogioco/the-outer-worlds-recensione/">qui</a>, infatti si tratta di: “un gioco di ruolo che riprende a tutti gli effetti l’eredità di <b>Fallout New Vegas</b>, lo fa in formato più piccolo, ma sempre con gli stessi pregi e, in parte, gli stessi difetti. La scrittura di storia, personaggi, dialoghi e situazioni che si creano nella colonia di Alcione è sempre di altissimo livello, così come il comparto artistico e sonoro. La produzione soffre di qualche limite dal punto di vista tecnico e di gameplay, ma in generale il lavoro di <b>Obsidian</b> su tutto l’apparato ludico è pregevole.”</p>
      <p>Che ne pensate di questa notizia, secondo voi i risultati di vendita fatti segnare da <b>The Outer Worlds</b> sono meritati o a vostro modo di vedere le cose si tratta di un prodotto ancora migliorabile? Avete già provato il titolo o state aspettando la versione per<b> Nintendo Switch</b> prevista per i primi mesi del prossimo anno? Fateci sapere che ne pensate direttamente nei commenti!</p>
      <blockquote>Volete contribuire anche voi agli incassi record dell’opera di <b>Obsidian Entertainment?</b> Recuperate fin da ora ad un ottimo prezzo <b>The Outer Worlds</b> comodamente <a href="https://toms.it/Bqg2A">a questo indirizzo!</a></blockquote>
    </article>
  </body>
</html>