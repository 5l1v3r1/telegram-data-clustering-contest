<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/10/samsung-galaxy-s11-evleaks-rumor-680039/"/>
    <meta property="og:site_name" content="AndroidWorld"/>
    <meta property="article:published_time" content="2019-11-10T09:08:25+00:00"/>
    <meta property="og:title" content="In totale ci saranno ben 5 Galaxy S11, di cui 3 con supporto al 5G, ma nessuno con schermo piatto"/>
    <meta property="og:description" content="Questo autunno 2019 ci sta riservando diverse novità per quanto riguarda il settore smartphone, con Xiaomi e Realme davvero scatenate..."/>
  </head>
  <body>
    <article>
      <h1>In totale ci saranno ben 5 Galaxy S11, di cui 3 con supporto al 5G, ma nessuno con schermo piatto</h1>
      <h2>A rivelarlo in anteprima è il solito @evleaks, che ha anche informazioni sulla diagonale dei pannelli curvi montati.</h2>
      <address><time datetime="2019-11-10T09:08:25+00:00">10 Nov 2019, 09:08</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>Questo autunno 2019 ci sta riservando diverse novità per quanto riguarda il settore smartphone, con <a href="https://www.androidworld.it/tag/xiaomi/">Xiaomi</a> e <a href="https://www.androidworld.it/tag/realme/">Realme</a> davvero scatenate e in costante sfida per alzare l’asticella del rapporto qualità prezzo. Si tratta però dei botti finali di questa generazione di smartphone, che tra pochi mesi verrà già superata dai <b>top di gamma 2020</b>, che vedranno nei <a href="https://www.androidworld.it/tag/samsung-galaxy-s11/">Galaxy S11</a> i primi e più agguerriti alfieri.</p>
      <p>E proprio sui futuri smartphone top di gamma di Samsung ha voluto sbilanciarsi nientemeno che<b> Evan Blass</b> (in arte <i>@evleaks</i>). Il più celebre dei <i>leakster</i> ha infatti iniziato a <b>disseminare indizi</b> su cosa dovremo aspettarci dalla serie Galaxy S11, per quanto riguarda il numero dei modelli, il supporto alle rete 5G e a dimensioni e caratteristiche dei display.</p>
      <p>Secondo Blass, i futuri Galaxy S11 vanteranno<b> pannelli Super AMOLED da 6,2″ (o 6,4″), 6,7″ e 6,9″</b>, tutti caratterizzati da <b>bordi curvi</b>, mandando il soffitta il pur apprezzato esperimento di <a href="https://www.androidworld.it/recensioni/samsung-galaxy-s10e/">Galaxy S10e</a>. Di questi, i primi due arriveranno in <b>due varianti ciascuno</b>, una limitata alle reti <b>4G</b>, l’altra con supporto anche al <b>5G</b>. Il modello con display più ampio dovrebbe invece arrivare<b> soltanto in variante 5G</b>. Ancora mistero sui nomi, mentre la presentazione è prevista per la <b>metà di febbraio 2020</b>.</p>
      <p>Fonte: <a href="https://twitter.com/evleaks/status/1192975629148475393">Evan Blass (Twitter)</a></p>
    </article>
  </body>
</html>