<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/10/news/iran_presidente_annuncia_scoperta_maxi_giacimento_petrolio-240750951/"/>
    <meta property="og:site_name" content="Repubblica.it"/>
    <meta property="article:published_time" content="2019-11-10T09:57:00+00:00"/>
    <meta property="og:title" content="Iran, presidente annuncia scoperta maxi giacimento petrolio"/>
    <meta property="og:description" content="Il campo, le cui riserve sono stimate in oltre 50 miliardi di barili, si trova in Khuzestan"/>
  </head>
  <body>
    <article>
      <h1>Iran, presidente annuncia scoperta maxi giacimento petrolio</h1>
      <h2>Il campo, le cui riserve sono stimate in oltre 50 miliardi di barili, si trova in Khuzestan</h2>
      <address>
        <time datetime="2019-11-10T09:57:00+00:00">10 Nov 2019, 09:57</time>
      </address>
      <p>ll presidente iraniano, Hassan Rohani, ha annunciato la scoperta di un nuovo maxi giacimento di petrolio, nel Sud del Paese, le cui riserve provate sono stimate in oltre 50 miliardi di barili.<br/><br/>Lo riportano i media iraniani, rilanciati dall'Associated Press. In questo modo, circa 53 miliardi di barili si aggiungeranno alle riserve di greggio provate dell'Iran, che si attestano intorno ai 150 miliardi di barili, ha tenuto a sottolineare il presidente.<br/><br/>Il campo scoperto si trova in Khuzestan, provincia ricca di petrolio. Rohani ha fatto il suo annuncio in un discorso pubblico, durante la sua visita nella città di Yazd. "Voglio dire alla Casa Bianca che nei giorni in cui sanziona le vendite di petrolio iraniano, i lavoratori di questo Paese e i suoi ingegneri sono stati in grado di scoprire 53 miliardi di barili di greggio", ha dichiarato Rohani, citato dall'agenzia Fars.<br/><br/>Il nuovo campo petrolifero potrebbe diventare il secondo più grande dell'Iran dopo quello di Ahvaz che contiene 65 miliardi di barili.</p>
    </article>
  </body>
</html>