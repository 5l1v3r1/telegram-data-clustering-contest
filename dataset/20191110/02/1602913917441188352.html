<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/forbes-a-publicat-topul-celor-mai-bogati-oameni-din-china-jack-ma-co-fondatorul-alibaba-are-o-avere-de-38-de-miliarde-de-dolari-18552754"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T02:25:00+00:00"/>
    <meta property="og:title" content="Forbes a publicat topul celor mai bogaţi oameni din China: Jack Ma, co-fondatorul Alibaba, are o avere de 38 de miliarde de dolari"/>
    <meta property="og:description" content="În timp ce tensiunile privind comerţul dintre SUA şi Republica Populară Chineză s-au accentuat în ultimule luni, iar PIB-ul Chinei a înregistrat cea mai joasă creştere din ultimii 27 de ani, bogaţii celei de a doua economii a lumii n-au prea multe motive de îngrijorare, scrie CNBC."/>
  </head>
  <body>
    <article>
      <h1>Forbes a publicat topul celor mai bogaţi oameni din China: Jack Ma, co-fondatorul Alibaba, are o avere de 38 de miliarde de dolari</h1>
      <address><time datetime="2019-11-10T02:25:00+00:00">10 Nov 2019, 02:25</time> by <a rel="author" href="https://www.zf.ro/autor/eduard-ivanovici" target="_blank">Eduard Ivanovici</a></address>
      <p>În timp ce tensiunile privind comerţul dintre SUA şi Republica Populară Chineză s-au accentuat în ultimule luni, iar PIB-ul Chinei a înregistrat cea mai joasă creştere din ultimii 27 de ani, bogaţii celei de a doua economii a lumii n-au prea multe motive de îngrijorare, scrie CNBC.</p>
      <p>Jack Ma, co-fondatorul celui mai mare site de e-commerce chinezesc – Alibaba, este pentru al doilea al la rând cel mai bogat chinez. Antreprenorul s-a retras din companie în luna septembrie şi are o avere de 38.2 miliarde de dolari în 2019, faţă de 34.6 miliarde în 2018.</p>
      <p>Averea totală a celor mai bogaţi 400 de chinezi de anul acesta a atins 1.29 trilioane de dolari, înregistrând o creştere de peste 20% faţă de anul trecut, când suma totală era de 1.08 trilioane. Mai mult de jumătate din cei care sunt prezenţi în top şi-au văzut averile cum cresc în 2019.</p>
      <p>Pe locul doi se află Ma Huateng, co-fondatorul şi directorul executiv al Tencent Holdings, un imens conglomerat tech ce i-a adus lui Huateng o avere de 36 de miliarde de dolari.</p>
      <p>Al treilea cel mai bogat chinez este Hui Ka Yan, preşedintele Evergrade Group – unul dintre cei mai mari dezvoltatori imobiliari din China . Averea netă a acestuia este de 27.7 miliarde de dolari.</p>
      <p>Top 10 cei mai bogaţi oameni din China în 2019, potrivit Forbes:</p>
      <ol>
        <li>Jack Ma, co-fondatorul site-ului de e-commerce Alibaba: 38.2 miliarde</li>
        <li>Ma Huateng, director executiv al Tencent: 36 miliarde</li>
        <li>Hui Ka Yan, preşedintele dezvoltatorului imobiliar Evergrande: 27.7 miliarde</li>
        <li>Sun Piaoyang, preşedintele companiei farmaceutice Jiangsu Hengrui Medicine: 25.8 miliarde</li>
        <li>Yang Huiyan, co-preşedinte al dezvoltatorului imobiliar Country Garden: 23.9 miliarde</li>
        <li>He Xiangjian, fondatorul societăţii de acţiuni Midea Group: 23.2 miliarde</li>
        <li>Colin Huang, director executiv al comapaniei de e-commerce Pinduoduo: 21.2 miliarde</li>
        <li>William Ding, director executiv al companiei de tehnologie Netease: 17.2 miliarde</li>
        <li>Qin Yinglin (şi familia), preşedinte Muyuan Foodstuff – firmă ce se ocupă cu creşterea şi comerţul de porci: 16.6 miliarde</li>
        <li>Zhang Yiming, directorul executiv al companiei tech ByteDance: 16.2 miliarde</li>
      </ol>
    </article>
  </body>
</html>