<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/rosiya-prokomentuvala-rozvedennya-viysk-u-petrivskomu-329113_.html"/>
    <meta property="og:site_name" content="DT.ua"/>
    <meta property="article:published_time" content="2019-11-10T02:39:00+00:00"/>
    <meta property="og:title" content="Росія прокоментувала розведення військ у Петрівському"/>
    <meta property="og:description" content="Кремль схвалив розведення військ, однак не зміг утриматися від чергової порції вигаданих звинувачень у бік України."/>
  </head>
  <body>
    <article>
      <h1>Росія прокоментувала розведення військ у Петрівському</h1>
      <h2>Кремль схвалив розведення військ, однак не зміг утриматися від чергової порції вигаданих звинувачень у бік України.</h2>
      <address>
        <time datetime="2019-11-10T02:39:00+00:00">10 Nov 2019, 02:39</time>
      </address>
      <p>Розведення сил і засобів <a href="https://dt.ua/UKRAINE/v-obsye-pidtverdili-pochatok-rozvedennya-sil-v-petrivskomu-329092_.html"><b>у районі населеного пункту Петрівське</b></a> на лінії розмежування в Донбасі позитивно оцінюється російською владою, заявив повноважний представник РФ у Тристоронній контактній групі Борис Гризлов інформаційному агентству <a href="https://tass.ru/politika/7096268">ТАСС</a>.</p>
      <p>"Сьогодні київська сторона та донецька сторона приступили до синхронного усунення порушень на ділянці розведення сил і засобів у районі Петрівського. Російська делегація, як посередник мінського процесу, вітає цю подію", – заявив Гризлов.</p>
      <p>При цьому росіянин видав нову порцію кремлівських звинувачень України у зриві попередніх термінів розведення військ та зриві попереднього розведення сил і засобів кілька років тому. На думку Гризлова, нібито саме України зривала розведення сил.</p>
      <p>Зазначимо, на <b><a href="https://dt.ua/UKRAINE/u-rayoni-petrivskogo-pochali-rozvoditi-viyska-329066_.html">ділянці розведення №3 в Петрівському</a></b> Донецької області сьогодні опівдні почали відводити сили і засоби. <b><a href="https://dt.ua/UKRAINE/boyoviki-zirvali-rozvedennya-sil-bilya-petrivskogo-shtab-oos-328939_.html">Бойовики зірвали розведення поблизу Богданівки і Петрівського 8 листопада</a></b>. Українська сторона через МЗС поінформувала ОБСЄ про готовність до розведення в п'ятницю, але відповідного повідомлення від бойовиків не надійшло.</p>
      <p>1 листопада<b> <a href="https://dt.ua/UKRAINE/v-zolotomu-zavershilosya-rozvedennya-sil-ta-zasobiv-shtab-oos-328198_.html">в районі Золотого Луганської області завершилося триденне розведення сил і засобів</a></b>. Військовослужбовців ЗСУ почали відводити, незважаючи на <b><a href="https://dt.ua/UKRAINE/zsu-viveli-z-zolotogo-nezvazhayuchi-na-obstrili-u-shtabi-oos-nazvali-neporozuminnyam-superechlivi-povidomlennya-327790_.html">відсутність семиденного режиму "тиші"</a></b> і регулярні обстріли бойовиків. Влітку цього року відбулося розведення військ в районі Станиці Луганської.</p>
      <footer>За матеріалами: <a href="https://dt.ua/go/aHR0cDovL3Rhc3MucnUv">ТАСС</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>