<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/10/may-decide-on-accepting-ayodhya-land-on-november-26-says-sunni-central-waqf-board.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-10T18:16:00+00:00"/>
    <meta property="og:title" content="ഭൂമി ഏറ്റെടുക്കുന്നതിനെ ചൊല്ലി ഭിന്നാഭിപ്രായമെന്ന് ചെയർമാൻ; വഖഫ് ബോർഡ് യോഗം 26ന്"/>
    <meta property="og:description" content="ലക്നൗ∙ അയോധ്യയില്‍ അനുവദിച്ച അ‍ഞ്ച് ഏക്കര്‍ ഭൂമി സ്വീകരിക്കുന്നതിനെച്ചൊല്ലി വഖഫ് ബോര്‍ഡില്‍ ഭിന്നാഭിപ്രായം. ഒട്ടേറെ അഭിപ്രായങ്ങള്‍ വന്നിട്ടുണ്ടെന്ന്.Ayodhya case. ayodhya case live. ayodhya case news. ayodhya case verdict. ayodhya mandir. Ayodhya news. Ayodhya Ram Mandir. ayodhya ram mandir verdict. ayodhya supreme court verdict. Ayodhya verdict. ayodhya verdict date. Babri Masjid. babri masjid ayodhya. CJI Ranjan Gogoi. NewsTracker. Ram Mandir. ram mandir live. Ram Mandir verdict. Ranjan Gogoi. live news. live updates. latest updates. latest news. live blog. highlights. live coverage. news online. ram mandir verdict date time. ram mandir verdict 911. ayodhya verdict date. ayodhya.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>ഭൂമി ഏറ്റെടുക്കുന്നതിനെ ചൊല്ലി ഭിന്നാഭിപ്രായമെന്ന് ചെയർമാൻ; വഖഫ് ബോർഡ് യോഗം 26ന്</h1>
      <address><time datetime="2019-11-10T18:16:00+00:00">10 Nov 2019, 18:16</time> by <a rel="author">മനോരമ ലേഖകൻ</a></address>
      <p>ലക്നൗ∙ അയോധ്യയില്‍ അനുവദിച്ച അ‍ഞ്ച് ഏക്കര്‍ ഭൂമി സ്വീകരിക്കുന്നതിനെച്ചൊല്ലി വഖഫ് ബോര്‍ഡില്‍ ഭിന്നാഭിപ്രായം. ഒട്ടേറെ അഭിപ്രായങ്ങള്‍ വന്നിട്ടുണ്ടെന്ന് യുപി സുന്നി വഖഫ് ബോര്‍ഡ് ചെയര്‍മാന്‍ സുഫാർ ഫറൂഖി വ്യക്തമാക്കി. 26 ന് ബോര്‍ഡ് യോഗം ചേര്‍ന്ന് വിഷയം ചര്‍ച്ച ചെയ്യുമെന്നും സുഫാർ ഫറൂഖി പറഞ്ഞു. 13നു നടത്താൻ നിയശ്ചയിച്ചിരുന്ന യോഗം 26ലേക്കു മാറ്റുകയായിരുന്നു.</p>
      <figure>
        <iframe data-src="https://twitter.com/ANI/status/1193516290855452673?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>1949ല്‍ ബാബറി മസ്ജിദില്‍ വിഗ്രഹങ്ങള്‍ സ്ഥാപിച്ചതും 1992 ല്‍ മസ്ജിദ് തകര്‍ത്തതും ആസൂത്രിതവും നിയമവിരുദ്ധവും ആയിരുന്നെന്നു ശനിയാഴ്ചത്തെ സുപ്രീംകോടതി വിധിയില്‍ ചൂണ്ടിക്കാട്ടിയിരുന്നു. ഇന്ത്യയുടെ മതേതരത്വത്തിനും നിയമവാഴ്ചയ്ക്കും നിരക്കുന്നതായിരുന്നില്ല ഈ സംഭവങ്ങള്‍. നീതിനിഷേധത്തിന് പരിഹാരമായാണ് വഖഫ് ബോര്‍ഡിന് തര്‍ക്കഭൂമിക്കു പുറത്ത് മസ്ജിദ് പണിയാന്‍ അഞ്ചേക്കര്‍ നല്‍കുന്നതെന്ന് കോടതി ഉത്തരവില്‍ പറയുന്നു.</p>
      <p>ഭരണഘടനയുടെ 142 ാം വകുപ്പനുസരിച്ച് നിഷേധിക്കപ്പെട്ട നീതി പുനസ്ഥാപിക്കാന്‍ സുപ്രീംകോടതിക്ക് അധികാരമുണ്ട്. മുസ്‍ലിം സമുദായത്തിനുള്ള ആശ്വാസമെന്ന നിലയില്‍ തര്‍ക്കസ്ഥലത്തിന് പുറത്ത് അഞ്ചേക്കര്‍ ഭൂമി അനുവദിക്കാന്‍ സുപ്രീംകോടതി ഉത്തരവിടുകയായിരുന്നു.</p>
      <p><b>English Summary:</b> May Decide On Accepting Ayodhya Land On November 26: Sunni Waqf Board</p>
    </article>
  </body>
</html>