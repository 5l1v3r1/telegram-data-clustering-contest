<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/cuochi-fatui-ndash-versione-chef-rubio-ldquo-io-licenziato-218650.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-10T18:09:40+00:00"/>
    <meta property="og:title" content="Chef rubio:io licenziato da discovery?me ne vado io,non ero pi"/>
    <meta property="og:description" content="CUOCHI FATUI – LA VERSIONE DI CHEF RUBIO: “IO LICENZIATO DA DISCOVERY? ME NE VADO IO, NON ERO PIÙ SERENO” – LO SPADELLATORE ANTI-SALVINI SE LA PRENDE CON &quot;I BIFOLCHI&quot; CHE ESULTANO PER IL SUO DEFENESTRAMENTO: &quot;AL CONTRARIO VOSTRO ME POSSO GUARDA OGNI GIORNO ALLO SPECCHIO SENZA SPUTAMMENFACCIA, QUINDI QUANDO PARLATE DI ME O VI INFORMATE MEGLIO OPPURE TACETE PERCHÉ ALTRIMENTI FATE SOLO DELLE RICCHISSIME FIGURE DI MER*A&quot;"/>
  </head>
  <body>
    <article>
      <h1>Chef rubio:io licenziato da discovery?me ne vado io,non ero pi</h1>
      <address>
        <time datetime="2019-11-10T18:09:40+00:00">10 Nov 2019, 18:09</time>
      </address>
      <p>
        <b>CUOCHI FATUI – LA VERSIONE DI CHEF RUBIO: “IO LICENZIATO DA DISCOVERY? ME NE VADO IO, NON ERO PIÙ SERENO” – LO SPADELLATORE ANTI-SALVINI SE LA PRENDE CON "I BIFOLCHI" CHE ESULTANO PER IL SUO DEFENESTRAMENTO: "AL CONTRARIO VOSTRO ME POSSO GUARDA OGNI GIORNO ALLO SPECCHIO SENZA SPUTAMMENFACCIA, QUINDI QUANDO PARLATE DI ME O VI INFORMATE MEGLIO OPPURE TACETE PERCHÉ ALTRIMENTI FATE SOLO DELLE RICCHISSIME FIGURE DI MER*A"</b>
      </p>
      <hr/>
      <p>
        <a href="https://www.dagospia.com/rubrica-2/media_e_tv/cuochi-fatui-chef-rubio-rsquo-finito-padella-secondo-critico-218600.htm">https://www.dagospia.com/rubrica-2/media_e_tv/cuochi-fatui-chef-rubio-rsquo-finito-padella-secondo-critico-218600.htm</a>
      </p>
      <figure>
        <a href="https://www.dagospia.com/mediagallery/Dago_fotogallery-255075/1188902.htm">
          <img src="https://cdn-static.dagospia.com/img/foto/07-2019/chef-rubio-1188902.jpg"/>
        </a>
        <figcaption>CHEF RUBIO</figcaption>
      </figure>
      <p>
        <b>CHEF RUBIO</b>
      </p>
      <p><b>Marco Pasqua per</b> <a href="http://www.ilmessaggero.it/">www.ilmessaggero.it</a></p>
      <p>Chef Rubio licenziato da Discovery. Troppe prese di posizioni offensive (a partire da quelle contro Israele e i suoi cittadini fino a quelle contro Matteo Salvini) e troppi insulti sui social, da Twitter a Instagram: alla fine l'emittente tv avrebbe preferito voltare pagina e chiudere l'esperienza dell'ex rugbista originario di Frascati diventato conduttore. Dopo che la notizia si era diffusa, ieri, oggi lo chef - sempre più polemista di professione ed esperto di like e condivisioni dettate dalla rabbia per le sue dichiarazioni - conferma lo stop ma fornisce la sua versione dei fatti: «Sono io ad essermene andato», la replica di Gabriele Rubini, 36 anni, il cui programma non ha mai brillato dal punto di vista degli ascolti. Più che tweet e share, quindi. Possibile dunque che, di fronte alla richiesta di un maggior impegno, sul lato degli ascolti, Rubini abbia preferito andarsene. Quel che è certo, è che la nuova serie di "Camionisti in trattoria", sarà affidata ad un altro conduttore.</p>
      <figure>
        <a href="https://www.dagospia.com/mediagallery/Dago_fotogallery-255075/1199939.htm">
          <img src="https://cdn-static.dagospia.com/img/foto/08-2019/chef-rubio-e-richard-gere-sulla-open-arms-1199939.jpg"/>
        </a>
        <figcaption>CHEF RUBIO E RICHARD GERE SULLA OPEN ARMS</figcaption>
      </figure>
      <p>«I motivi per cui ho deciso di interrompere "Camionisti in trattoria" sono molteplici e non starò qui a motivarli, visto che di certe cose si parla (e si è già parlato) nelle apposite sedi - ha scritto su Instagram lo chef diventato guru anti-salviniano - Di certo, posso dirvi che è stata l’unica cosa giusta da fare e per correttezza nei vostri confronti che sempre mi sostenete con fiducia, e per coerenza nei confronti del percorso professionale e di vita che sto facendo. Vi basti sapere però che non avevo più la serenità, le motivazioni e l’energia per continuare a girare qualcosa in cui sentivo di aver già dato tutto. Continuare a girare per gli ascolti non è mai stata e mai sarà una mia peculiarità e farlo per inerzia mi avrebbe reso infelice e ancora più nervoso di quanto già non fossi alla fine della terza stagione. La cosa sarebbe ricaduta sia sul prodotto che sulla mia incredibile troupe. Loro meritano solo il massimo e io quel massimo non avrei più potuto garantirlo».</p>
      <figure>
        <a href="https://www.dagospia.com/mediagallery/Dago_fotogallery-255075/1188900.htm">
          <img src="https://cdn-static.dagospia.com/img/foto/07-2019/chef-rubio-1188900.jpg"/>
        </a>
        <figcaption>CHEF RUBIO</figcaption>
      </figure>
      <p>«Chiudo dedicando un pensiero ai bifolchi e alle caciotta che scrivono di me: da 6 anni a questa parte mi hanno proposto le conduzioni di quasi tutti i programmi televisivi che conoscete e se non me c’avete visto e mai me ce vedrete è solo perché nel nome della coerenza so dire ‘No Grazie’. Queste scelte mi hanno fatto rinunciare a na fracca de soldi (che sinceramente m’avrebbero fatto pure comodo) ma al contrario vostro me posso guarda ogni giorno allo specchio senza sputammenfaccia, quindi quando parlare di me o vi informate meglio oppure tacete perché altrimenti fate solo delle ricchissime figure di merda. Ah, quando non mi vedrete più in tv, sarà solo perché l’avrò voluto io e non il vostro Dio».</p>
      <figure>
        <a href="https://www.dagospia.com/mediagallery/Dago_fotogallery-255075/1129478.htm">
          <img src="https://cdn-static.dagospia.com/img/foto/03-2019/chef-rubio-1129478.jpg"/>
        </a>
        <figcaption>CHEF RUBIO</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255075/1129477.htm">
          <img src="https://cdn-static.dagospia.com/img/foto/03-2019/chef-rubio-1129477.jpg"/>
        </a>
        <figcaption>CHEF RUBIO</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255075/1113219.htm">
          <img src="https://cdn-static.dagospia.com/img/foto/02-2019/chef-rubio-1113219.jpg"/>
        </a>
        <figcaption>CHEF RUBIO</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255075/1081789.htm">
          <img src="https://cdn-static.dagospia.com/img/foto/11-2018/chef-rubio-1081789.png"/>
        </a>
        <figcaption>chef rubio</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255075/1081788.htm">
          <img src="https://cdn-static.dagospia.com/img/foto/11-2018/chef-rubio-1-1081788_tn.gif"/>
        </a>
        <figcaption>chef rubio 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255075/1081787.htm">
          <img src="https://cdn-static.dagospia.com/img/foto/11-2018/chef-rubio-1081787_tn.gif"/>
        </a>
        <figcaption>chef rubio</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255075/1188901.htm">
          <img src="https://cdn-static.dagospia.com/img/foto/07-2019/chef-rubio-1188901.jpg"/>
        </a>
        <figcaption>CHEF RUBIO</figcaption>
      </figure>
    </article>
  </body>
</html>