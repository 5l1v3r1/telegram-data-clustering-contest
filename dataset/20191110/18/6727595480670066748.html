<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/k-muraleedharan-about-ayodhya-verdict-says-minorities-feel-they-dont-get-justice123.html"/>
    <meta property="og:site_name" content="DoolNews"/>
    <meta property="article:published_time" content="2019-11-10T18:53:00+00:00"/>
    <meta property="og:title" content="മുസ്‌ലിങ്ങള്‍ക്കു പള്ളി പണിയാന്‍ സ്ഥലം കിട്ടാത്ത പ്രശ്‌നം ഇന്ത്യയിലില്ലെന്ന് കെ.മുരളീധരന്‍; 'നീതി കിട്ടിയില്ലെന്ന തോന്നല്‍ ന്യൂനപക്ഷങ്ങള്‍ക്കുണ്ടായി'"/>
    <meta property="og:description" content="Ayodhya Verdict K Muraleedaran India ദോഹ: അയോധ്യ കേസില്‍ 'ബാബറി-രാമ ജന്‍മ ഭൂമി' തര്‍ക്കത്തിലെ സുപ്രീം കോടതി വിധിയില്‍ പ്രതികരണവുമായി കെ.മുരളീധരന്‍ എം.പി. സുപ്രീം കോടതി വി"/>
  </head>
  <body>
    <article>
      <h1>മുസ്‌ലിങ്ങള്‍ക്കു പള്ളി പണിയാന്‍ സ്ഥലം കിട്ടാത്ത പ്രശ്‌നം ഇന്ത്യയിലില്ലെന്ന് കെ.മുരളീധരന്‍; 'നീതി കിട്ടിയില്ലെന്ന തോന്നല്‍ ന്യൂനപക്ഷങ്ങള്‍ക്കുണ്ടായി'</h1>
      <address><time datetime="2019-11-10T18:53:00+00:00">10 Nov 2019, 18:53</time> by <a rel="author">ന്യൂസ് ഡെസ്‌ക്</a></address>
      <p>ദോഹ: അയോധ്യ കേസില്‍ ‘ബാബറി-രാമ ജന്‍മ ഭൂമി’ തര്‍ക്കത്തിലെ സുപ്രീം കോടതി വിധിയില്‍ പ്രതികരണവുമായി കെ.മുരളീധരന്‍ എം.പി. സുപ്രീം കോടതി വിധി തങ്ങള്‍ക്ക് നീതി കിട്ടിയില്ലെന്ന തോന്നല്‍ ന്യൂനപക്ഷങ്ങള്‍ക്ക് ഉണ്ടാകുന്ന തരത്തിലാണെന്ന് കെ.മുരളീധരന്‍ ചൂണ്ടിക്കാട്ടി. ദോഹയില്‍ നടന്ന കെ.എം.സിസി സമ്മേളന  ചടങ്ങിനിടെയായിരുന്നു   ലോക്‌സഭാംഗത്തിന്റെ പ്രതികരണം.</p>
      <p>‘തര്‍ക്കഭൂമിയുമായി ബന്ധപ്പെട്ട കേസാണ് കോടതിക്കു മുന്നിലെത്തിയത്. അതില്‍ പരിഹാരം കാണുന്നതിനു പകരം പള്ളി നിര്‍മിക്കാന്‍ വേറെ സ്ഥലം നല്‍കി വിധി പ്രസ്താവിച്ചു’, കെ.മുരളീധരന്‍ പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഒറ്റനോട്ടത്തില്‍ വിധി ഏകപക്ഷീയമാണെന്നാണ് ന്യൂനപക്ഷങ്ങള്‍ അഭിപ്രായപ്പെട്ടിരിക്കുന്നത്. രാമക്ഷേത്രം നിര്‍മിക്കുന്നതിന് കോണ്‍ഗ്രസ് ഒരിക്കലും തടസ്സമല്ല. എന്നാല്‍ ക്ഷേത്രം തര്‍ക്ക ഭൂമിയില്‍ വേണമെന്നാണ് കോടതി വിധിയിലുള്ളത്. പള്ളി നിര്‍മിക്കാന്‍ സ്ഥലം കിട്ടാത്ത പ്രശ്‌നം ഇന്ത്യയിലില്ലെന്നും മുരളീധരന്‍ ചൂണ്ടാക്കാട്ടി.</p>
      <related>
        <a href="https://www.doolnews.com/may-decide-on-accepting-ayodhya-land-on-november-26-says-sunni-central-waqf-board-said.html?utm_source=doolnews&amp;utm_medium=related"/>
      </related>
      <p>എന്നാല്‍ രാജ്യം ഒറ്റക്കെട്ടായി മുന്നോട്ട് പോകണമെന്നും നാടിന്റെ സമാധാനവും സൗഹാര്‍ദ്ദവും നിലനില്‍ക്കണമെന്നുമുള്ള ബോധ്യത്തോടെയാണ് ന്യൂനപക്ഷങ്ങള്‍ വിധിയെ നോക്കിക്കണ്ടത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>രാമായണം ഉള്‍ക്കൊണ്ടവരാരും തര്‍ക്കത്തിനു പോവില്ലായിരുന്നു. ഹൈന്ദവ വിശ്വാസ പ്രകാരം ശ്രീരാമന്‍ ഉള്ളിടത്തെല്ലാം അയോധ്യയാണ്.<br/>എന്നും കോണ്‍ഗ്രസ് എം.പി കൂട്ടിച്ചേര്‍ത്തു.</p>
      <figure>
        <iframe src="https://www.youtube.com/embed/jdTztZ11IXw" width="560" height="315" data-service="Youtube" scrolling="no"/>
      </figure>
    </article>
  </body>
</html>