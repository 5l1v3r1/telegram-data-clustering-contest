<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/10/razumkov-rozpoviv-shho-u-radi-pratsyuyut-nad-paketom-zakoniv-pro-narodovladdya/"/>
    <meta property="og:site_name" content="Рубрика"/>
    <meta property="article:published_time" content="2019-11-10T18:32:50+00:00"/>
    <meta property="og:title" content="Разумков розповів, що у Раді працюють над пакетом &quot;законів про народовладдя&quot;"/>
    <meta property="og:description" content="Робоча група в парламенті працює над пакетом «законів про народовладдя». Про це повідомив спікер Верховної Ради Дмитро Разумков 10 листопада на з’їзді партії «Слуга народу», передає Радіо Свобода. Таким чином він відповів на питання журналістки, чому питання щодо ринку землі не було винесене на референдум. За словами Разумкова, закон про референдум входить до цього пакету. «Щодо […]"/>
  </head>
  <body>
    <article>
      <h1>Разумков розповів, що у Раді працюють над пакетом "законів про народовладдя"</h1>
      <address><time datetime="2019-11-10T18:32:50+00:00">10 Nov 2019, 18:32</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/09/1569603900-885-620x420.jpg"/>
      </figure>
      <p>
        <b>
          <b>Робоча група в парламенті працює над пакетом «законів про народовладдя».</b>
        </b>
      </p>
      <p>Про це повідомив спікер Верховної Ради Дмитро Разумков 10 листопада на з’їзді партії «Слуга народу», передає <a href="https://www.radiosvoboda.org/a/news-razumkov-zakony-pro-narodovladdya/30262690.html">Радіо Свобода.</a></p>
      <p>Таким чином він відповів на питання журналістки, чому питання щодо ринку землі не було винесене на референдум. За словами Разумкова, закон про референдум входить до цього пакету.</p>
      <p>«Щодо питань референдуму станом на сьогодні є робоча група, яка займається не лише референдумом, а питаннями так званого пакету «законів про народовладдя». Це і загальнонаціональний референдум, місцеві референдуми, «рекол» (відкликання – ред.) депутатів, народне вето на закони і багато іншого», – сказав він.</p>
      <p>Втім, деталей щодо того, як саме вирішуватимуть питання ринку землі, голова парламенту розкривати не став, сказавши, що «не готовий відповісти».</p>
    </article>
  </body>
</html>