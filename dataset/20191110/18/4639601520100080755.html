<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/world/nea-proeidopoiisi-tramp-ston-erntogan-gia-tous-s-400/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T18:30:41+00:00"/>
    <meta property="og:title" content="Νέα προειδοποίηση Τραμπ στον Ερντογάν για τους S-400"/>
    <meta property="og:description" content="O Ντόναλντ Τραμπ θα προειδοποιήσει τον Τούρκο ομόλογό του Ρετζέπ Ταγίπ Ερντογάν, αυτήν την εβδομάδα, ότι η χώρα του κινδυνεύει με κυρώσεις για την αγορά των ρωσικών πυραύλων S-400"/>
  </head>
  <body>
    <article>
      <h1>Νέα προειδοποίηση Τραμπ στον Ερντογάν για τους S-400</h1>
      <h2>O Ντόναλντ Τραμπ θα προειδοποιήσει τον Τούρκο ομόλογό του Ρετζέπ Ταγίπ Ερντογάν, αυτήν την εβδομάδα, ότι η χώρα του κινδυνεύει με κυρώσεις για την αγορά των ρωσικών πυραύλων S-400</h2>
      <address><time datetime="2019-11-10T18:30:41+00:00">10 Nov 2019, 18:30</time> by <a rel="author">ΤοΒΗΜΑ Team</a></address>
      <p>Ο σύμβουλος ασφαλείας Ρόμπερτ Ο΄ Μπράιαν ανέφερε ότι ο πρόεδρος των ΗΠΑ <b>Ντόναλντ Τραμπ</b> θα προειδοποιήσει τον Τούρκο ομόλογό του <b>Ρετζέπ Ταγίπ Ερντογάν</b>, αυτήν την εβδομάδα, ότι η χώρα του κινδυνεύει με κυρώσεις για την αγορά των ρωσικών πυραύλων S-400.</p>
      <p>«Δεν υπάρχει καμία θέση στο ΝΑΤΟ για τους S-400» επισήμανε ο Ο΄ Μπράιαν σε συνέντευξή του στο αμερικανικό τηλεοπτικό δίκτυο CBS.</p>
      <p>
        <a href="https://www.in.gr/2019/11/10/world/tourkia-plan-v-tis-amyntikis-viomixanias/">Τουρκία : Το plan Β της αμυντικής βιομηχανίας</a>
      </p>
      <p>«Δεν υπάρχει καμία θέση στο ΝΑΤΟ για σημαντικές αγορές ρωσικού στρατιωτικού εξοπλισμού. Αυτό είναι το μήνυμα που ο πρόεδρος θα δώσει σε εκείνον (τον Ερντογάν), ξεκάθαρα, όταν βρεθεί εδώ στην Ουάσιγκτον».</p>
      <p>Ο σύμβουλος ασφαλείας της κυβέρνησης Τραμπ προειδοποίησε, επίσης, ότι εάν η Τουρκία δεν απαλλαγεί από το ρωσικό αντιπυραυλικό σύστημα, οι κυρώσεις θα είναι πιθανόν το επόμενο βήμα.</p>
      <p>«Οι κυρώσεις θα εγκριθούν από το Κογκρέσο με μια συντριπτική δικομματική πλειοψηφία και η Τουρκία θα νιώσει τις επιπτώσεις αυτών των κυρώσεων» τόνισε ο Αμερικανός αξιωματούχος.</p>
      <p>«Το έχουμε καταστήσει σαφές στον πρόεδρο Ερντογάν».</p>
      <p>Ο Ρετζέπ Ταγίπ Ερντογάν αναμένεται να επισκεφθεί τον Λευκό Οίκο την προσεχή Τετάρτη.</p>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>