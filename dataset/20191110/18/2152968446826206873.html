<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/10/borisov-dori-i-v-nedelia-usileno-se-raboti-po-am-hemus.429145"/>
    <meta property="og:site_name" content="Dnes.bg"/>
    <meta property="article:published_time" content="2019-11-10T18:37:00+00:00"/>
    <meta property="og:title" content="Борисов: Дори и в неделя усилено се работи по АМ &quot;Хемус&quot;"/>
    <meta property="og:description" content="Премиерът пусна и видео от работата по интерконектора Гърция-България | Dnes.bg"/>
  </head>
  <body>
    <article>
      <h1>Борисов: Дори и в неделя усилено се работи по АМ "Хемус"</h1>
      <h2>Премиерът пусна и видео от работата по интерконектора Гърция-България</h2>
      <address><time datetime="2019-11-10T18:37:00+00:00">10 Nov 2019, 18:37</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251678-middle.jpg"/>
        </figure>
        <p>Снимка: Facebook</p>
        <p>1<a href="https://www.dnes.bg/politika/2019/11/10/borisov-dori-i-v-nedelia-usileno-se-raboti-po-am-hemus.429145,image2#photo">2</a><a href="https://www.dnes.bg/politika/2019/11/10/borisov-dori-i-v-nedelia-usileno-se-raboti-po-am-hemus.429145,image3#photo">3</a><a href="https://www.dnes.bg/politika/2019/11/10/borisov-dori-i-v-nedelia-usileno-se-raboti-po-am-hemus.429145,image4#photo">4</a><a href="https://www.dnes.bg/politika/2019/11/10/borisov-dori-i-v-nedelia-usileno-se-raboti-po-am-hemus.429145,image5#photo">5</a><a href="https://www.dnes.bg/politika/2019/11/10/borisov-dori-i-v-nedelia-usileno-se-raboti-po-am-hemus.429145,image6#photo">6</a><a href="https://www.dnes.bg/politika/2019/11/10/borisov-dori-i-v-nedelia-usileno-se-raboti-po-am-hemus.429145,image7#photo">7</a><a href="https://www.dnes.bg/politika/2019/11/10/borisov-dori-i-v-nedelia-usileno-se-raboti-po-am-hemus.429145,image8#photo">8</a><a href="https://www.dnes.bg/politika/2019/11/10/borisov-dori-i-v-nedelia-usileno-se-raboti-po-am-hemus.429145,image9#photo">9<br/></a>Премиерът Бойко Борисов се срещна с работниците на АМ "Хемус" днес. В профила си в социалната мрежа той качи снимки и коментар към тях:</p>
        <p>"Дори и в неделя се работи усилено по изграждането на АМ "Хемус" между Белокопитово и Буховци, за което сърдечно благодарих на строителите.</p>
        <p>Всеки един от тези хора е мой приятел. За да продължи промяната в България, се полагат много усилия. Заедно постигаме добри резултати", написа той.</p>
        <p>Във Facebook премиерът е пуснал и видео от изграждането на интерконектора Гърция-България. По думите му той е сред ключовите приоритети на българското правителство в енергийния сектор.</p>
        <p>"Реализацията на междусистемната газова връзка е от стратегическо значение не само за двете страни, а и за цяла Европа. Проектът е включен в 7-те топ приоритетни проекта на Европейския съюз в областта на енергетиката. Той ще доведе до реална диверсификация на маршрутите и източниците на снабдяване през Гърция чрез доставки Каспийския регион, Близкия изток и Източното Средиземноморие чрез съществуващи и нови терминали в Гърция и Турция.</p>
        <p>След като работихме последователно за ускоряване на подготвителните дейности и за осигуряване на необходимото финансиране на проекта, строителните дейности по проекта напредват. Мобилизирана е необходимата техника, стартираха изкопните дейности и е извършена доставка на тръбите за първия километър от трасето на газопровод."</p>
        <p> </p>
      </anchor>
    </article>
  </body>
</html>