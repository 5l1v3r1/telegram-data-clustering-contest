<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620851/%D8%A7%D8%A8%D8%B1%D8%A7%D9%87%DB%8C%D9%85%DB%8C-%D8%A2%D9%82%D8%A7%DB%8C-%D8%B1%DB%8C%DB%8C%D8%B3%E2%80%8C%D8%AC%D9%85%D9%87%D9%88%D8%B1-%D9%85%D8%B1%D8%AF%D9%85-%D8%B1%D8%A7-%D9%86%D8%AC%D8%A7%D8%AA-%D8%AF%D9%87%DB%8C%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-10T18:39:00+00:00"/>
    <meta property="og:title" content="ابراهیمی: آقای رییس‌جمهور مردم را نجات دهید"/>
    <meta property="og:description" content="نماینده مردم شازند در مجلس شورای اسلامی با انتقاد از گرانی نهاده‌های کشاورزی گفت: این در حالی است که قیمت محصولات کشاورزی همچنان پایین است."/>
  </head>
  <body>
    <article>
      <h1>ابراهیمی: آقای رییس‌جمهور مردم را نجات دهید</h1>
      <address>
        <time datetime="2019-11-10T18:39:00+00:00">10 Nov 2019, 18:39</time>
      </address>
      <p>
        <i>نماینده مردم شازند در مجلس شورای اسلامی با انتقاد از گرانی نهاده‌های کشاورزی گفت: این در حالی است که قیمت محصولات کشاورزی همچنان پایین است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>علی ابراهیمی در تذکر شفاهی جلسه علنی امروز مجلس ضمن تسلیت به زلزله‌زدگان آذربایجان شرقی در تذکری به رییس جمهور بیان کرد: آقای رییس جمهور امروز مردم در گرفتاری معیشتی درگیر هستند. فقر در میان مردم و فساد مالی رشوه در برخی از سطوح مدیریتی مشهود است. آقای رییس جمهور به فکر فقر و فساد در جامعه باشید و مردم را از این وضعیت نجات دهید.</p>
      <p>نماینده مردم شازند در مجلس شورای اسلامی در تذکری به وزیر بهداشت نیز اظهار کرد: فکری به حال نیروهای شرکتی، بهورزان و پرستاران کنید. طرح نظام اجرا فقط به نفع پزشکان بوده و بهورزان با سختی کار و پرستاران با مشکلات روبه‌رو هستند.</p>
      <figure>
        <img src="https://aftabnews.ir/files/fa/news/1398/8/19/357618_489.jpg"/>
      </figure>
      <p>وی مدعی شد: پرستاران گلستان یکسال حقوق عقب افتاده داشته و اضافه کاری پول مسکن و پوشاک دریافت نکرده‌اند.</p>
      <p>وی هم‌چنین در پایان اضافه کرد: لازم است طرحی را در خصوص تعیین تکلیف معلمین مدارس سما و غیرانتفاعی مورد نظر قرار دهیم؛ چرا که این معلمان افرادی باسواد هستند و لازم است در مجلس شورای اسلامی به این موضوع توجه شود.</p>
    </article>
  </body>
</html>