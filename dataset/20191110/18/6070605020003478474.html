<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/Barca-Handbol_0_2341565964.html"/>
    <meta property="og:site_name" content="Ara.cat"/>
    <meta property="article:published_time" content="2019-11-10T18:43:40+00:00"/>
    <meta property="og:title" content="El Barça d'handbol pica pedra per guanyar a la pista de l'Aalborg (30-34)"/>
    <meta property="og:description" content="El capità Víctor Tomàs supera els 700 gols a Europa vestit de blaugrana"/>
  </head>
  <body>
    <article>
      <h1>El Barça d'handbol pica pedra per guanyar a la pista de l'Aalborg (30-34)</h1>
      <h2>El capità Víctor Tomàs supera els 700 gols a Europa vestit de blaugrana</h2>
      <address>
        <time datetime="2019-11-10T18:43:40+00:00">10 Nov 2019, 18:43</time>
      </address>
      <p>El Barça d'handbol continua manant al grup A de la Champions després de derrotar l’Aalborg a Dinamarca (30-34), en un partit difícil però que s'ha decidit a la segona part. L'equip de Xavi Pascual lidera el grup amb els mateixos punts que el PSG, però la millor diferència de gols juga a favor dels catalans.</p>
      <p>El Barça no ho ha tingut fàcil per guanyar perquè l’Aalborg, campió danès, ha jugat un primer temps molt físic i igualat (14-15). En els primers minuts, els danesos han estat liderats pel 56% d’aturades de Saeveraas i han aconseguit un 7-4 (min 14). La reacció del visitant a través de la solidesa defensiva, però, ha fet que els de Xavi Pascual aconseguissin un parcial de 2-7 per capgirar el marcador (9-11, min 22).</p>
      <p>L'Aalborg ha seguit donant guerra a la segona part (24-25, min 48), però l’alt encert de Víctor Tomàs (7/7), que ha superat els 700 gols a la Champions, i l’efectivitat d’Aleix Gómez en els llançaments de 7 metres han acabat decidint el partit.</p>
    </article>
  </body>
</html>