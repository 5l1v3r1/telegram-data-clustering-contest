<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639279/%D9%88%D8%A7%DA%A9%D9%86%D8%B4-%D8%B9%D8%AC%D9%88%D9%84%D8%A7%D9%86%D9%87-%DA%AF%D8%B1%D9%88%D9%87%DA%A9-%D8%AA%D8%B1%D9%88%D8%B1%DB%8C%D8%B3%D8%AA%DB%8C-%D8%AD%D8%B2%D8%A8-%D8%AF%D9%85%DA%A9%D8%B1%D8%A7%D8%AA-%D8%A8%D9%87-%DA%AF%D8%B2%D8%A7%D8%B1%D8%B4-%D8%A7%D8%AE%D8%AA%D8%B5%D8%A7%D8%B5%DB%8C-%D8%A8%D9%88%D9%84%D8%AA%D9%86-%D9%86%DB%8C%D9%88%D8%B2-%D8%A7%D8%B2-%D8%AD%D8%B6%D9%88%D8%B1-%D8%B9%D9%88%D8%A7%D9%85%D9%84-%D8%AF%D9%85%DA%A9%D8%B1%D8%A7%D8%AA-%D8%AF%D8%B1-%D8%AA%D8%AC%D9%85%D8%B9%D8%A7%D8%AA-%D8%B9%D8%B1%D8%A7%D9%82"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T18:48:00+00:00"/>
    <meta property="og:title" content="واکنش عجولانه گروهک تروریستی حزب دمکرات به گزارش اختصاصی بولتن نیوز از حضور عوامل دمکرات در تجمعات عراق"/>
    <meta property="og:description" content="گروهک تروریستی حزب دمکرات کردستان ایران به خبر ویژه بولتن نیوز، در خصوص حضور عوامل این گروهک در تجمعات عراق و آتش زدن پرچم ایران واکنش نشان داد."/>
  </head>
  <body>
    <article>
      <h1>
        <a href="https://www.bultannews.com/fa/news/639279/%D9%88%D8%A7%DA%A9%D9%86%D8%B4-%D8%B9%D8%AC%D9%88%D9%84%D8%A7%D9%86%D9%87-%DA%AF%D8%B1%D9%88%D9%87%DA%A9-%D8%AA%D8%B1%D9%88%D8%B1%DB%8C%D8%B3%D8%AA%DB%8C-%D8%AD%D8%B2%D8%A8-%D8%AF%D9%85%DA%A9%D8%B1%D8%A7%D8%AA-%D8%A8%D9%87-%DA%AF%D8%B2%D8%A7%D8%B1%D8%B4-%D8%A7%D8%AE%D8%AA%D8%B5%D8%A7%D8%B5%DB%8C-%D8%A8%D9%88%D9%84%D8%AA%D9%86-%D9%86%DB%8C%D9%88%D8%B2-%D8%A7%D8%B2-%D8%AD%D8%B6%D9%88%D8%B1-%D8%B9%D9%88%D8%A7%D9%85%D9%84-%D8%AF%D9%85%DA%A9%D8%B1%D8%A7%D8%AA-%D8%AF%D8%B1-%D8%AA%D8%AC%D9%85%D8%B9%D8%A7%D8%AA-%D8%B9%D8%B1%D8%A7%D9%82">واکنش عجولانه گروهک تروریستی حزب دمکرات به گزارش اختصاصی بولتن نیوز از حضور عوامل دمکرات در تجمعات عراق</a>
      </h1>
      <h2>گروهک تروریستی حزب دمکرات کردستان ایران به خبر ویژه بولتن نیوز، در خصوص حضور عوامل این گروهک در تجمعات عراق و آتش زدن پرچم ایران واکنش نشان داد.</h2>
      <address><time datetime="2019-11-10T18:48:00+00:00">10 Nov 2019, 18:48</time> by <a rel="author">بولتن نیوز | bultannews.com</a></address>
      <p><b>گروه بین الملل _ گروه دفاعی:</b> ساعاتی پیش <b>حزب منحله دمکرات</b> کردستان ایران به خبر اختصاصی بولتن نیوز در خصوص حضور نیروهای این گروهک در تجمعات اخیر در مقابل <b>کنسولگری</b> کشورمان در کربلا، واکنش نشان داد.</p>
      <p> </p>
      <p>به گزارش بولتن نیوز، سرکردگان حزب منحله دمکرات کردستان ایران که از طرف <b>حزب دمکرات کردستان عراق</b> نیز سخن می گفتند، اعلام کردند که این گزارش خلاف واقع است و بصورت دستپاچه و عجولانه اطلاعیه ای مضحک و دروغین در همین ارتباط منتشر کردند.</p>
      <p> </p>
      <p>حزب منحله دمکرات کردستان ایران که اخیرا دچار یک شکست داخلی شده و بهترین نیروهای خود را از دست داده است برای بقای خود به هر ریسمانی چنگ می زند.</p>
      <p> </p>
      <p>حزب منحله دمکرات کردستان ایران و نیروهای وابسته به حزب دمکرات کردستان عراق در حالی از فرصت به وجود آمده در تجمعات مردمی عراق، برای عقده گشایی بر علیه جمهوری اسلامی ایران استفاده می کنند، که مورد لعن و نفرین مردم کردستان عراق قرار دارند و بارها شهروندان کردستان عراق از دست شرارت ها و دزدی های پیشمرگان این گروهک، به دستگاه های قضایی اقلیم کردستان عراق شکایت کرده اند که گزارش این موارد بطور ویژه در بولتن نیوز منتشر شده است.</p>
      <p> </p>
      <p>گروهک تروریستی حزب دمکرات کردستان ایران که نگران است افکار عمومی متوجه این واقعیت شده که اغتشاشگران از عوامل این گروهک و پارتی بوده اند، برای جمع کردن آبروی نداشته خود، مطالب کذبی نیز در خصوص بولتن نیوز منتشر کرده است.</p>
      <p> </p>
      <p>رهبری حزب منحله دمکرات کردستان، بولتن نیوز را وابسته به سپاه پاسداران انقلاب اسلامی اعلام کرده است، این در حالی است که چندی پیش نیز در گزارش دیگری، سایت دیگر همین گروهک، بولتن نیوز را وابسته به وزارت اطلاعات معرفی کرده بود تا بتواند با منحرف کردن افکار عمومی از اصل اخبار، صورت مسئله را به نوع دیگری پاک کند و به همین علت، هر بار بولتن را وابسته به یک نهاد خاص معرفی می کنند!</p>
      <p> </p>
      <p>بولتن نیوز در طول فعالیت خود وابسته به هیچ نهاد و سازمان دولتی نبوده و نیست و برای سرپا ایستادن نیز به اسپانسرهای تبلیغاتی خود، متکی است و همین گواه آن است که این سایت، تنها در راستای روشنگری فعالیت می کند و هیچکدام از مطالب این سایت خصوصا در ارتباط با ضد انقلاب، دیکته شده از نهادهای خاصی نیست و توسط خبرنگاران بولتن نیوز در عراق و برخی کشورهای منطقه، منتشر می شوند.</p>
      <p> </p>
      <p>بهتر است حزب منحله دمکرات کردستان ایران و پارتی به فکر جمع کردن آبروی خود باشند و از تجمعات مردم عراق سوء استفاده نکنند، چرا که در صورت هر گونه حضور غیرعادی در این تجمعات، توسط بولتن نیوز افشا خواهند شد.</p>
      <p> </p>
      <p>انتهای پیام/#</p>
    </article>
  </body>
</html>