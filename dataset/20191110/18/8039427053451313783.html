<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=951420"/>
    <meta property="og:site_name" content="Andhrajyothy"/>
    <meta property="article:published_time" content="2019-11-10T18:49:20+00:00"/>
    <meta property="og:title" content="టాస్ గెలిచిన బంగ్లాదేశ్.. ఒకే ఒక్క మార్పుతో బరిలోకి భారత్"/>
    <meta property="og:description" content="ADVT"/>
  </head>
  <body>
    <article>
      <h1>టాస్ గెలిచిన బంగ్లాదేశ్.. ఒకే ఒక్క మార్పుతో బరిలోకి భారత్</h1>
      <address>
        <time datetime="2019-11-10T18:49:20+00:00">10 Nov 2019, 18:49</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>నాగ్‌పూర్</b>: మూడు మ్యాచ్‌ల టీ20 సిరీస్‌లో చివరిదైన సిరీస్ నిర్ణయాత్మక మ్యాచ్‌లో బంగ్లాదేశ్ టాస్ గెలిచి బౌలింగ్ ఎంచుకుంది. ఢిల్లీలో జరిగిన తొలి మ్యాచ్‌లో గెలిచి మంచి ఊపుమీదున్నట్టు కనిపించిన బంగ్లాదేశ్.. రాజ్‌కోట్‌లో జరిగిన రెండో మ్యాచ్‌లో చతికిల పడింది. కెప్టెన్ రోహిత్ శర్మ వీరవిహారంతో బంగ్లాదేశ్ బెంబేలెత్తింది. ఇప్పుడీ మ్యాచ్‌లో తిరిగి పుంజుకుని సిరీస్‌ను చేజిక్కించుకోవాలని మహ్మదుల్లా సేన పట్టుదలగా ఉంది. మరోవైపు, రెండో మ్యాచ్‌లో బంగ్లాదేశ్‌ను చిత్తుగా ఓడించిన రోహిత్ సేన.. ఈ మ్యాచ్‌లో అదే జోరు కొనసాగించాలని యోచిస్తోంది.</p>
      <p> </p>
      <p>టాస్ అనంతరం రోహిత్ మాట్లాడుతూ.. టాస్ గెలిస్తే తొలుత బౌలింగ్ చేయాలని భావించినట్టు చెప్పాడు. తొలుత బ్యాటింగ్ చేయడం చాలెంజే అయినా మంచి స్కోరు సాధించేందుకు ప్రయత్నిస్తామన్నాడు. బంగ్లాదేశ్ కెప్టెన్ మహ్మదుల్లా మాట్లాడుతూ.. భారత్ ఛేజింగ్ జట్టు అని, అందుకనే వారికి తొలుత బ్యాటింగ్ అప్పగించినట్టు చెప్పాడు. తక్కువ స్కోరుకే భారత్‌ను కట్టడి చేసేందుకు ప్రయత్నిస్తామన్నాడు. కాగా, భారత జట్టులో కృనాల్ పాండ్యాకు బదులు మనీష్ పాండే తుది జట్టులో స్థానం సంపాదించుకోగా, గాయంతో బాధపడుతున్న మొసాడెక్ స్థానంలో మిథున్‌ను తీసుకున్నట్టు బంగ్లా కెప్టెన్ మహ్మదుల్లా తెలిపాడు.</p>
    </article>
  </body>
</html>