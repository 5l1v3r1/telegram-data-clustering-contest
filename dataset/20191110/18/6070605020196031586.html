<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/basquet/Casademont-Saragossa-Joventut_0_2341565951.html"/>
    <meta property="og:site_name" content="Ara.cat"/>
    <meta property="article:published_time" content="2019-11-10T18:00:08+00:00"/>
    <meta property="og:title" content="El Joventut es gradua a Saragossa (90-92)"/>
    <meta property="og:description" content="L'equip local ha fallat quatre tirs lliures en els últims dos segons"/>
  </head>
  <body>
    <article>
      <h1>El Joventut es gradua a Saragossa (90-92)</h1>
      <h2>L'equip local ha fallat quatre tirs lliures en els últims dos segons</h2>
      <address>
        <time datetime="2019-11-10T18:00:08+00:00">10 Nov 2019, 18:00</time>
      </address>
      <p>El Joventut de Badalona ha aconseguit la victòria a la pista del segon classificat de la Lliga Endesa, el Casademont Saragossa (90-92). Dos tirs lliures de Xabi López-Arostegui a quatre segons del final han sentenciat el triomf visitant, ja que l'equip local ha fallat quatre tirs lliures en els últims dos segons. Ni D. J. Seeley ni Nemanja Radovic han pogut forçar la pròrroga.</p>
      <p>Carles Duran ha recuperat Klemen Prepelic i Arturs Zagars en un dia en què ha debutat Perrin Buford. L'escorta eslovè ha anotat 23 punts. La Penya ha fet una primera meitat molt sòlida i ha arribat al descans amb un avantatge de set punts (40-47). L'aportació de Prepelic durant els primers 20 minuts (17 punts) ha impulsat un equip verd-i-negre que juga millor cada dia que passa.</p>
      <p>El Joventut ha arribat a tenir un avantatge de 10 punts durant l'últim període (64-74). L'equip local, però, ha capgirat el resultat gràcies a un parcial de 14-2 (78-76). La recta final ha sigut molt igualada, però el conjunt badaloní ha sabut recuperar un desavantatge de quatre punts (88-84).</p>
    </article>
  </body>
</html>