<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/najeriya/20191110-najeriya-na-fatan-samun-naira-biliyan-543-daga-mai-nan-da-2021"/>
    <meta property="og:site_name" content="RFI"/>
    <meta property="article:published_time" content="2019-11-10T18:23:11+00:00"/>
    <meta property="og:title" content="Najeriya na fatan samun karin biliyoyin naira daga mai a 2021"/>
    <meta property="og:description" content="Gwamnatin Najeriya ta ce tana sa ran samun karin kudaden shiga daga kamfanonin hakar mai, da akalla dala biliyan 1 da rabi, kwatankwacin naira biliyan 543 nan da shekarar 2021."/>
  </head>
  <body>
    <article>
      <h1>Najeriya na fatan samun karin biliyoyin naira daga mai a 2021</h1>
      <address><time datetime="2019-11-10T18:23:11+00:00">10 Nov 2019, 18:23</time> by <a rel="author">Nura Ado Suleiman</a></address>
      <p>
        <b>Gwamnatin Najeriya ta ce tana sa ran samun karin kudaden shiga daga kamfanonin hakar mai, da akalla dala biliyan 1 da rabi, kwatankwacin naira biliyan 543 nan da shekarar 2021.</b>
      </p>
      <p>Wannan hasashe ya biyo bayan matakin â€˜yan majalisar kasar da a makon jiya suka sauya dokar tsarin rabon ribar danyen mai tsakanin kasar da manyan kamfanonin hako danyen mai a kasar.</p>
      <p>Karkashin sabuwar dokar, dai kamfanonin man za su rika biyan gwamnatin Najeriyar harajin kashi 10 cikin 100 na jimillar ribar da da suke samu a shekara, muddin farashin gangar danyen man yana sama da dala 20, zalika zaâ€™a sake yiwa dokar rabon ribar man kwaskwarima abinda zai kai ga kara harajin da kamfanonin man za su rika baiwa Najeriyar idan farashin gangar danyen man ya zarta dala 150.</p>
      <p>A shekarar 1993, aka soma kafa wannan doka, Sai dai duk da karuwar farashin gangar danyen tsawon shekaru, ba a sake yiwa dokar kwaskwarima ba, sai a wannan karo.</p>
      <p>Sai dai wasu masharhanta na fargabar cewa matakin yiwa dokar rabon ribar hakon man ka iya sanya wasu kamfanonin man ficewa daga Najeriya.</p>
      <p>Cikin watan Oktoba, gwamnatin Najeriya ta ce tana neman dala biliyan 62, daga wasu manyan kamfanonin hakar mai dake kasar, kudaden da ta ce ya kamata kamfanonin su biya ta a tsawon shekaru 20 da suka gabata.</p>
      <p>Daga cikin Kamfanonin kuwa akwai Exxon Mobil, da kuma Shell.</p>
    </article>
  </body>
</html>