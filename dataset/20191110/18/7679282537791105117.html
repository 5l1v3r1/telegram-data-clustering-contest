<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-former-chief-election-commissioner-of-india-tn-seshan-dies-at-the-age-of-86-in-chennai-2842640.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T18:34:16+00:00"/>
    <meta property="og:title" content="भारत के पूर्व मुख्य चुनाव आयुक्त टीएन शेषण का 86 वर्ष की उम्र में निधन"/>
    <meta property="og:description" content="भारत के पूर्व मुख्य चुनाव आयुक्त टी.एन. शेषन का रविवार को चेन्नई में निधन हो गया। शेषन ने 1990 के दशक में देश में चुनाव सुधार में महत्वपूर्ण भूमिका निभाई थी। वह 86 वर्ष के थे। पुलिस के एक वरिष्ठ..."/>
  </head>
  <body>
    <article>
      <h1>भारत के पूर्व मुख्य चुनाव आयुक्त टीएन शेषण का 86 वर्ष की उम्र में निधन</h1>
      <address><time datetime="2019-11-10T18:34:16+00:00">10 Nov 2019, 18:34</time> by <a rel="author">एजेंसी ,चेन्नई।</a></address>
      <p>भारत के पूर्व मुख्य चुनाव आयुक्त टी.एन. शेषन का रविवार को चेन्नई में निधन हो गया। शेषन ने 1990 के दशक में देश में चुनाव सुधार में महत्वपूर्ण भूमिका निभाई थी। वह 86 वर्ष के थे।</p>
      <p>पुलिस के एक वरिष्ठ अधिकारी ने 'पीटीआई..भाषा को बताया कि पूर्व चुनाव आयुक्त का स्वास्थ्य पिछले कुछ वर्ष से ठीक नहीं था। दिल का दौरा पड़ने से रविवार रात करीब साढ़े नौ बजे उनका निधन हो गया।</p>
      <p>अपनी स्पष्टवादिता के लिए प्रसिद्ध शेषन बढ़ती उम्र के कारण पिछले कुछ वर्ष से सिर्फ अपने आवास पर रह रहते थे। उनका बाहर आना-जाना लगभग ना के बराबर हो गया था।</p>
      <p>पूर्व मुख्य चुनाव आयुक्त एस.वाई. कुरैशी ने ट्वीट किया, ''यह बताते हुए दुख हो रहा है कि टी.एन. शेषन अब हमारे बीच नहीं रहे। वह आदर्श और अपने उत्तराधिकारियों के लिए प्रेरक थे। मैं उनकी आत्मा की शांति के लिए प्रार्थना करता हूं।</p>
      <p>कांग्रेस नेता शशि थरुर ने ट्वीट किया, ''चन्नेई में पूर्व मुख्य चुनाव आयुक्त टी.एन. शेषन के निधन की सूचना से शोक संतप्त हूं। वह विक्टोरिया कॉलेज, पलक्कड़ में मेरे पिता के सहपाठी थे। वह साहसी बॉस थे जिसने चुनाव आयोग की स्वायत्ता को स्थापित किया।</p>
    </article>
  </body>
</html>