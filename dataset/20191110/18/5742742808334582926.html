<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/detekce-padu-apple-watch-spustila-falesny-poplach-v-primem-prenosu-39404"/>
    <meta property="og:site_name" content="mobilenet.cz"/>
    <meta property="article:published_time" content="2019-11-10T18:05:00+00:00"/>
    <meta property="og:title" content="Detekce pádu Apple Watch spustila falešný poplach v přímém přenosu"/>
    <meta property="og:description" content="Zcela nevinný sled událostí spustil alarm na hodinkách Stalo se to v televizní show Jamese Cordena"/>
  </head>
  <body>
    <article>
      <h1>Detekce pádu Apple Watch spustila falešný poplach v přímém přenosu</h1>
      <address><time datetime="2019-11-10T18:05:00+00:00">10 Nov 2019, 18:05</time> by <a rel="author" href="https://mobilenet.cz/uzivatele/pohl" target="_blank">Ondřej Pohl</a></address>
      <p>
        <b>   •  Zcela nevinný sled událostí spustil alarm na hodinkách <br/>   •  Stalo se to v televizní show Jamese Cordena</b>
      </p>
      <p>O schopnosti chytrých hodinek detekovat pád a následně přivolat pomoc se toho <a href="https://mobilenet.cz/clanky/detekce-padu-v-apple-watch-zachranila-dalsi-zivot-37085">napsalo hodně</a>. Je to působivá funkce, zvláště díky svému potenciálu zachraňovat lidské životy. Jenomže ani ona není neomylná, i když se Apple holedbal, že výrazně zapracoval na tom, aby vyloučil falešné poplachy. Třeba už jen tím, že detekce je automaticky zapnutá pouze u osob nad 65 let, u nichž už se nepočítá s náročným sportováním nebo podobnou fyzickou aktivitou.</p>
      <p>Jeden takový případ jste mohli živě vidět v show Jamese Cordena. V případě, že jste nestihli živé vysílání, je zde pro vás záznam na YouTube, kde inkriminovaná událost začíná v čase 5:39.</p>
      <p>Divačka nejdříve zodpoví snadnou kvízovou otázku, posadí se a když moderátor zpovídá další osobu, přeruší jejich konverzaci slabý zvuk alarmu. Hodinky dříve zpovídané účastnice totiž její jednání vyhodnotily jako pád.</p>
      <p>Stalo se tak snad kvůli tomu, že měla kvůli nervozitě z vystoupení v televizi zvýšený puls? Anebo je to jen propracovaná marketingová kampaň? Či snad není tato detekce tak přesná a může ve výsledku působit kontraproduktivně? Na to najdeme odpovědi jen stěží, ale můžeme si být jisti, že pro všechny zúčastněné to byla výtečná zábava.</p>
      <h3>Technické parametry Apple Watch 5 44 mm</h3>
      <p>
        <a href="https://mobilenet.cz/katalog/apple-watch-5/specifikace/44-mm">Kompletní specifikace</a>
      </p>
      <table bordered="">
        <tr>
          <th>Konstrukce</th>
          <td>40 × 30,4 × 10,7 mm, 36,5 g, odolnost: ano</td>
        </tr>
        <tr>
          <th>Pásek</th>
          <td>kožený, kovový, umělý, vyměnitelný: ano, zapínání: přezka</td>
        </tr>
        <tr>
          <th>Displej</th>
          <td>AMOLED, 1,57" (448 × 368 px), tvar: hranatý</td>
        </tr>
        <tr>
          <th>Systém</th>
          <td>watchOS, kompatibilní s: iOS</td>
        </tr>
        <tr>
          <th>Datové funkce</th>
          <td>Bluetooth: 5.0, Wi-Fi: ?, mobilní sítě: ?, NFC: ano</td>
        </tr>
        <tr>
          <th>Chipset</th>
          <td/>
        </tr>
        <tr>
          <th>Paměť</th>
          <td>vnitřní paměť: 32 GB, paměťové karty: ne</td>
        </tr>
        <tr>
          <th>Akumulátor</th>
          <td>? mAh, nabíjení: bezdrátové</td>
        </tr>
        <tr>
          <th>Dostupnost</th>
          <td>září 2019, <a href="https://mobilenet.cz/katalog/apple-watch-5/kde-koupit">12 490 Kč</a></td>
        </tr>
      </table>
      <related>
        <h4>Související články</h4>
        <a href="https://mobilenet.cz/clanky/duhova-aktualizace-watchos-521-prinasi-nove-ciferniky-i-podporu-ekg-do-ceska-37869"/>
        <a href="https://mobilenet.cz/clanky/apple-zkouma-jak-rozpoznat-prvni-priznaky-demence-u-uzivatelu-38593"/>
        <a href="https://mobilenet.cz/clanky/hodinky-zaznamenaji-ekg-pojistovna-zajisti-zhodnoceni-a-objedna-vas-k-lekari-38154"/>
        <a href="https://mobilenet.cz/clanky/apple-watch-umi-rozpoznat-arytmii-stanford-testoval-400-tisic-lidi-37431"/>
        <a href="https://mobilenet.cz/clanky/pozor-pri-vyberu-reminku-pro-apple-watch-5-s-nekterymi-nemusi-fungovat-spravne-38958"/>
        <a href="https://mobilenet.cz/clanky/zname-ceske-ceny-apple-watch-na-titan-si-nechte-zajit-chut-38904"/>
      </related>
    </article>
  </body>
</html>