<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/10/valdichienti-ponte-ancora-ko-in-trasferta-a-grottammare-decide-ciabuschi/1323267/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-10T18:01:57+00:00"/>
    <meta property="og:title" content="Valdichienti Ponte ancora ko in trasferta, a Grottammare decide Ciabuschi"/>
    <meta property="og:description" content="ECCELLENZA - Quinta sconfitta in altrettante partite lontano dalle mura amiche per gli uomini di Giandomenico, che restano in piena zona playout"/>
  </head>
  <body>
    <article>
      <h1>Valdichienti Ponte ancora ko in trasferta, a Grottammare decide Ciabuschi</h1>
      <h2>ECCELLENZA - Quinta sconfitta in altrettante partite lontano dalle mura amiche per gli uomini di Giandomenico, che restano in piena zona playout</h2>
      <address><time datetime="2019-11-10T18:01:57+00:00">10 Nov 2019, 18:01</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F10%2Fvaldichienti-ponte-ancora-ko-in-trasferta-a-grottammare-decide-ciabuschi%2F1323267%2F">Condividi7</a><a href="https://twitter.com/intent/tweet?text=Valdichienti+Ponte+ancora+ko+in+trasferta%2C++a+Grottammare+decide+Ciabuschi&amp;url=https%3A%2F%2Fwww.cronachemaceratesi.it%2F2019%2F11%2F10%2Fvaldichienti-ponte-ancora-ko-in-trasferta-a-grottammare-decide-ciabuschi%2F1323267%2F">Tweet</a>Email7 Condivisioni</p>
      <p> </p>
      <p> </p>
      <p>
        <b>Arriva a Grottammare la quinta sconfitta in altrettante trasferte per il Valdichienti Ponte. E’ Ciabuschi, sul finire del primo tempo, a regalare ai rivieraschi i tre punti che permettono di agguantare in classifica proprio la formazione di mister Giandomenico, che resta impelagata in zona playout. Il primo squillo della gara arriva all’undicesimo, Beni neutralizza il tentativo di Castellano. Due minuti più tardi Carboni risponde per i locali, colpendo la parte superiore della traversa. Ancora a favore dell’estremo di casa la sfida contro Castellano, la punizione dell’attaccante è calciata bene ma il portiere si supera. Nel finale della prima frazione, al 41esimo, l’episodio che indirizza la contesa: Enow stoppa malamente in area un pallone messo dentro da Ferretti, Ciabuschi è il più lesto di tutti e infila Mallozzi. Nella ripresa il Valdichienti Ponte prende con decisione le redini della partita ma Beni si conferma muro invalicabile, deviando in corner il destro violento di Moretti dal limite. La supremazia ospite non si concretizza, l’ultima chanche è al 90esimo per Panichelli ma il suo colpo di testa termina sul fondo.</b>
      </p>
      <p>
        <b>Il tabellino:</b>
      </p>
      <p><b>GROTTAMMARE:</b> Beni, Pagliarini, Ferretti, Carboni, Marini, Lanza, Haxhiu (24’s.t. Ioele), De Cesare, Ciabuschi (48’s.t. Ferrari), De Panicis (41’s.t. Bruno) Cappelli (20’s.t. Ricci). A disp.: Palanca, Mora, Crescenzi, Calvaresi, Orsini. All.: Manoni.</p>
      <p><b>VALDICHIENTI:</b> Mallozzi, Panichelli, Tartabini, Passalacqua (31’s.t. Lattanzi), Fermani, Enow, Moretti, Emiliozzi, Pennacchioni, Castellano, Monterubbianesi (7’s.t. Adami) A disp.: Carnevali, Cuduni, Salvatelli, Pandolfi, Frontini, Papa, Ciccarelli. All.: Giandomenico.</p>
      <p><b>TERNA ARBITRALE:</b> Diego Castelli di Ascoli (Giretti di Macerata e Traini di Ascoli)</p>
      <p><b>RETE:</b> 41’p.t. Ciabuschi</p>
      <p><b>NOTE</b>: spettatori 100 circa. Ammoniti: Cappelli, Ferretti, De Cesare, Beni, Monterubbianesi, Passalacqua, Panichelli. Angoli: 3-4. Recupero: 4′ (0’+ 4’).</p>
    </article>
  </body>
</html>