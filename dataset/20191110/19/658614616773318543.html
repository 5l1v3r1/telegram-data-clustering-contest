<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175690/gemeente-moet-dementievriendelijk-worden"/>
    <meta property="og:site_name" content="omroep flevoland"/>
    <meta property="article:published_time" content="2019-11-10T19:24:00+00:00"/>
    <meta property="og:title" content="Gemeente moet dementievriendelijk worden"/>
    <meta property="og:description" content="Lelystad moet een dementievriendelijke gemeente worden. De PVV-fractie dient daarover de komende week een motie in. De stad moet zich aansluiten bij 'samen dementievriendelijk', een initiatief van Alzheimer Nederland, PGGM en het ministerie van VWS."/>
  </head>
  <body>
    <article>
      <h1>Gemeente moet dementievriendelijk worden</h1>
      <address>
        <time datetime="2019-11-10T19:24:00+00:00">10 Nov 2019, 19:24</time>
      </address>
      <p>
        <b>Lelystad moet een dementievriendelijke gemeente worden. De PVV-fractie dient daarover de komende week een motie in. De stad moet zich aansluiten bij '<a href="https://samendementievriendelijk.nl/">samen dementievriendelijk</a>', een initiatief van Alzheimer Nederland, PGGM en het ministerie van VWS.</b>
      </p>
      <p>Volgens de PVV-motie zal Lelystad volgend jaar rond de 900 inwoners tellen die kampen met dementie. Volgens cijfers van Alzheimer Nederland zal dat aantal de komende 20 jaar groeien tot 2100.</p>
      <p>Medewerkers van de gemeente moeten volgens de motie een training krijgen in de omgang met dementerende inwoners. Ook moet er aandacht komen voor de mantelzorgers van mensen met dementie.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>