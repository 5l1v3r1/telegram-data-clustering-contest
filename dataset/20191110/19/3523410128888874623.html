<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639283/%D9%87%D8%B4%D8%AF%D8%A7%D8%B1-%DB%8C%DA%A9-%D9%86%D9%85%D8%A7%DB%8C%D9%86%D8%AF%D9%87-%D9%85%D8%AC%D9%84%D8%B3-%D8%A8%D8%B1%D8%A7%DB%8C-%D8%AA%D8%A7%D9%85%DB%8C%D9%86-%DA%A9%D9%88%D8%AF-%DA%A9%D8%B4%D8%A7%D9%88%D8%B1%D8%B2%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T19:09:00+00:00"/>
    <meta property="og:title" content="هشدار یک نماینده مجلس برای تامین کود کشاورزان"/>
    <meta property="og:description" content="نماینده مردم مینودشت در مجلس گفت: کشت پاییزه کشاورزان به علت نبود کود فسفاد و پتاس در حال نابودی است."/>
  </head>
  <body>
    <article>
      <h1>
        <a href="https://www.bultannews.com/fa/news/639283/%D9%87%D8%B4%D8%AF%D8%A7%D8%B1-%DB%8C%DA%A9-%D9%86%D9%85%D8%A7%DB%8C%D9%86%D8%AF%D9%87-%D9%85%D8%AC%D9%84%D8%B3-%D8%A8%D8%B1%D8%A7%DB%8C-%D8%AA%D8%A7%D9%85%DB%8C%D9%86-%DA%A9%D9%88%D8%AF-%DA%A9%D8%B4%D8%A7%D9%88%D8%B1%D8%B2%D8%A7%D9%86">هشدار یک نماینده مجلس برای تامین کود کشاورزان</a>
      </h1>
      <h2>نماینده مردم مینودشت در مجلس گفت: کشت پاییزه کشاورزان به علت نبود کود فسفاد و پتاس در حال نابودی است.</h2>
      <address><time datetime="2019-11-10T19:09:00+00:00">10 Nov 2019, 19:09</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، شهرام کوسه غراوی در جلسه علنی عصر امروز (یکشنبه) مجلس شورای اسلامی در تذکری شفاهی خطاب به<b> وزیر جهاد کشاورزی</b> گفت: بعد از سال‌ها خشکسالی در استان گلستان خوشبختانه امسال سال پرآبی بود اما مشکلاتی برای <b>کشاورزان</b> ایجاد شده است که موجب ناتوانی در کشت شده است. کشت پاییزه آنها که حدود 650 هزار هکتار است به علت نبود <b>کود</b> فسفاد و پتاس نابود شده است. لطفا به داد کشاورزان برسید چراکه اگر اقدام سریعی در تحویل کود نکنید خسارت جبران‌ناپذیری به همراه خواهد داشت.</p>
      <p>نماینده مردم مینودشت در مجلس خطاب به وزیر نفت گفت: تغییر ناگهانی دریافت سامانه سوخت و وضع دستورالعمل‌های دست و پاگیر باعث شده است که کشاورزان از نعمت گازوئیل بی‌بهره باشند. با توجه به اینکه کشت آنها عقب افتاده کشاورزان را از نعمت گازوئیل محروم نکنید.</p>
      <p>وی در پایان خطاب به وزیر آموزش و پرورش در مورد موضوع رتبه‌بندی معلمان تذکر داد.</p>
      <p>انتهای پیام/</p>
    </article>
  </body>
</html>