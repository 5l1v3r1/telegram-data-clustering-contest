<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/ciolos-sondajele-nu-iau-in-calcul-votul-din-diaspora-psd-se-duce-spre-istorie-18564586"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T19:48:09+00:00"/>
    <meta property="og:title" content="Cioloş: Sondajele nu iau în calcul votul din diaspora. PSD se duce spre istorie"/>
    <meta property="og:description" content="Dacian Cioloş a afirmat că voturile românilor din străinătate nu au fost luate în calcul în exit poll-uri, astfel că PSD se va duce spre istorie, în timp ce USR-PLUS a dovedit că este una dintre forţele politice ale ţării. El a adăugat că alianţa va aduce „aerul de modernizare” în România."/>
  </head>
  <body>
    <article>
      <h1>Cioloş: Sondajele nu iau în calcul votul din diaspora. PSD se duce spre istorie</h1>
      <address><time datetime="2019-11-10T19:48:09+00:00">10 Nov 2019, 19:48</time> by <a rel="author" href="https://www.zf.ro/autor/diana-grigore" target="_blank">Diana Grigore</a></address>
      <p>Dacian Cioloş a afirmat că voturile românilor din străinătate nu au fost luate în calcul în exit poll-uri, astfel că PSD se va duce spre istorie, în timp ce USR-PLUS a dovedit că este una dintre forţele politice ale ţării. El a adăugat că alianţa va aduce „aerul de modernizare” în România.</p>
      <p>„Rezultatul din această seară, pe care îl vom ştii mai concret mâine, dovedeşte că alianţa USR-PLUS este una dintre forţele politice ale ţării şi datorită dumneavoastră, a celor care v-aţi mobilizat la vot, suntem în măsură să promitem că vom fi acolo la modernizarea României. Nu suntem decât la jumătatea drumului cu aceste alegeri prezidenţiale. Încă totul se joacă. Ceea ce aţi văzut aici nu ia în considerare votul din diasporă şi nu ia în considerare ceea ce încă se votează. Oricum suntem doar la jumătatea drumului. Suntem convinşi că alianţa USR-PLUS poate câştiga anul viitor la locale şi parlamentare şi cu siguranţă alianţa USR-PLUS este cea care va aduce aerul de modernizare a României. PSD se duce spre istorie”, a spus Dacian Cioloş, după ora 21:00.</p>
      <p>Exit poll-ul realizat de institutele de sondare CURS-Avangarde în primul tur al alegerilor prezidenţiale arată că Klaus Iohannis a obţinut 39%, Viorica Dăncilă -22,5%, Dan Barna-16,4%, Mircea Diaconu-7,9%, Theodor Paleologu-6,1%, Kelemen Hunor-3,9%, Ramona Bruynseels- 1,9%, Alexandru Cumpănaşu-1,2%.</p>
    </article>
  </body>
</html>