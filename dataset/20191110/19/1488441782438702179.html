<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/10/android-10-significa-anche-piu-sicurezza-le-app-le-novita-introdotte-la-piattaforma-enterprise-680144/"/>
    <meta property="og:site_name" content="AndroidWorld"/>
    <meta property="article:published_time" content="2019-11-10T19:58:31+00:00"/>
    <meta property="og:title" content="Android 10 significa anche più sicurezza per le app: ecco le novità introdotte per la piattaforma Enterprise"/>
    <meta property="og:description" content="Android 10 è ormai stabilmente presente nel panorama dei dispositivi mobili da un paio di mesi e nelle ultime ore..."/>
  </head>
  <body>
    <article>
      <h1>Android 10 significa anche più sicurezza per le app: ecco le novità introdotte per la piattaforma Enterprise</h1>
      <address><time datetime="2019-11-10T19:58:31+00:00">10 Nov 2019, 19:58</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><a href="https://www.androidworld.it/tag/android-10/">Android 10</a> è ormai stabilmente presente nel panorama dei dispositivi mobili da un paio di mesi e nelle ultime ore Google ha illustrato le novità introdotte sul tema della <b>sicurezza</b> per la piattaforma <i><b>Enterprise</b></i>.</p>
      <p><a href="https://www.blog.google/products/android-enterprise/android-10-security/">Google ha illustrato</a> come, nell’ambito del cosiddetto <i><b>Project Mainline</b></i>, ha <b>modularizzato</b> diversi aspetti di sicurezza relativi alle app Android ed al sistema operativo. Questo favorisce degli <b>aggiornamenti</b> di sicurezza più <b>efficaci e tempestivi</b>. In tal senso è stata rafforzata anche la rete di sicurezza associata ai servizi Google Play. Inoltre, Google ha implementato lo standard di sicurezza <b>TLS 1.3</b> nell’ambito del <b>trasferimento</b> dei dati, il quale è più veloce e più efficiente, in termini di <b>crittografia</b>, rispetto alla versione precedente.</p>
      <p>Relativamente agli standard di crittografia, per i dispositivi con risorse hardware <b>limitate</b>, che non supportano lo standard <i><b>Advanced Encryption Standard</b></i> (AES), è disponibile il metodo <i><b>Adiantum</b></i>.</p>
      <p>Infine, con Android 10 sono stati <b>rafforzati</b> anche i sistemi di <b>approvazione e controllo</b> delle app candidate alla pubblicazione sul Play Store, per prevenire appunto vulnerabilità e problemi di sicurezza ai dispositivi che le installano.</p>
    </article>
  </body>
</html>