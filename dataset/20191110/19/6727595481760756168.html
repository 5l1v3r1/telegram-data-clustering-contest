<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/sena-cm-will-install-at-any-cost-in-maharashtra-said-sanjay-raut878.html"/>
    <meta property="og:site_name" content="DoolNews"/>
    <meta property="article:published_time" content="2019-11-10T19:39:00+00:00"/>
    <meta property="og:title" content="എന്തു വിലകൊടുത്തും ശിവസേനയുടെ മുഖ്യമന്ത്രിയെ തന്നെ അധികാരത്തില്‍ കൊണ്ടുവരും; സഞ്ജയ് റാവത്ത്"/>
    <meta property="og:description" content="Bjp Congress Maharashtra Govt National News NCP Sanjay Raut Shivsena India മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരിക്കാനില്ലെന്ന് ബി.ജെ.പി വ്യക്തമാക്കിയതിനു പിന്നാലെ സേ"/>
  </head>
  <body>
    <article>
      <h1>എന്തു വിലകൊടുത്തും ശിവസേനയുടെ മുഖ്യമന്ത്രിയെ തന്നെ അധികാരത്തില്‍ കൊണ്ടുവരും; സഞ്ജയ് റാവത്ത്</h1>
      <address><time datetime="2019-11-10T19:39:00+00:00">10 Nov 2019, 19:39</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരിക്കാനില്ലെന്ന് ബി.ജെ.പി വ്യക്തമാക്കിയതിനു പിന്നാലെ സേനയുടെ മുഖ്യമന്ത്രി മഹരാഷ്ട്രയില്‍ അധികാരത്തില്‍ വരുമെന്ന് ശിവസേനാ നേതാവ് സഞ്ജയ് റാവത്ത്.</p>
      <p>എന്തു വിലകൊടുത്തും ശിവസേനയുടെ മുഖ്യമന്ത്രിയെ തന്നെ മഹാരാഷ്ട്രയില്‍ അധികാരത്തില്‍ കൊണ്ടുവരുമെന്നാണ് സഞ്ജയ് റാവത്തിന്റെ പ്രഖ്യാപനം.</p>
      <related>
        <a href="https://www.doolnews.com/ncp-leader-jitendra-awhad-said-it-is-neoither-karnataka-nor-goa-for-bjp-to-indulge-horse-trading849.html?utm_source=doolnews&amp;utm_medium=related"/>
      </related>
      <p>‘ശിവസേന എം.എല്‍.എമാരോട് ഏതു സാഹചര്യത്തിലും പാര്‍ട്ടിയുടെ മുഖ്യമന്ത്രിയെ തന്നെ അധികാരത്തില്‍ കൊണ്ടുവരുമെന്നാണ് ഉദ്ധവ് താക്കറെ പറഞ്ഞിട്ടുള്ളത്’ സഞ്ജയ് റാവത്ത് പറഞ്ഞു.</p>
      <p>മഹാരാഷ്ട്രയില്‍ അധികാരത്തില്‍ വരുമെന്ന് പറഞ്ഞെങ്കിലും അദ്ദേഹം കോണ്‍ഗ്രസ് എന്‍.സി.പി സഖ്യത്തിനൊപ്പമാണോ സര്‍ക്കാര്‍ രൂപീകരിക്കുക എന്നതു സംബന്ധിച്ച് ഒന്നും തന്നെ പ്രതികരിക്കാന്‍ തയ്യാറായില്ല.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>സര്‍ക്കാര്‍ രൂപീകരണവുമായി ബന്ധപ്പെട്ട് തര്‍ക്കത്തില്‍ തീരുമാനമാവാത്ത സാഹചര്യത്തില്‍ ഞായറാഴ്ച രണ്ടു തവണ ബി.ജെ.പിയുടെ കോര്‍കമ്മിറ്റി കൂടിക്കാഴ്ച നടത്തിയിരുന്നു.</p>
      <related>
        <a href="https://www.doolnews.com/will-not-form-govt-shiv-sena-can-go-ahead-with-cong-ncp-says-bjp-789.html?utm_source=doolnews&amp;utm_medium=related"/>
      </related>
      <p>കൂടിക്കാഴ്ചയ്ക്കു ശേഷം ഗവര്‍ണറെ കണ്ട മഹാരാഷ്ട്ര ബി.ജെ.പി അധ്യക്ഷന്‍ ചന്ദ്രകാന്ത് പാട്ടീല്‍ സര്‍ക്കാര്‍ രൂപീകരിക്കാനുള്ള ഭൂരിപക്ഷം തങ്ങള്‍ക്കിക്കില്ലെന്ന് ഗവര്‍ണര്‍ ഭഗത് സിംഗ് കൊശ്യാരിയെ അറിയിക്കുകയായിരുന്നു. ശിവസേന ജനവിധിയെ അപമാനിച്ചുവെന്നും ചന്ദ്രകാന്ത് പാട്ടീല്‍ പറഞ്ഞു.</p>
      <p>അതേസമയം, മഹാരാഷ്ട്രയില്‍ ശിവസേനയുടെ മുഖ്യമന്ത്രി തന്നെ അധികാരത്തിലെത്തുമെന്ന് സേനാ അധ്യക്ഷന്‍ ഉദ്ധവ് താക്കറെ ആവര്‍ത്തിച്ചിരുന്നു. മലാദിലെ റിസോട്ടിലെത്തി സേനാ എം.എല്‍.എമാരെ കണ്ടതിനു ശേഷം പ്രതികരിക്കുകയായിരുന്നു അദ്ദേഹം.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ഇതിനിടയില്‍ രാജസ്ഥാനിലെ റിസോര്‍ട്ടില്‍ താമസിക്കുന്ന 44 കോണ്‍ഗ്രസ് എം.എല്‍.എമാരും ശിവസേനയ്ക്ക് പിന്തുണ പ്രഖ്യാപിച്ച് രംഗത്തെത്തിയിരുന്നു.</p>
      <figure>
        <iframe src="https://www.youtube.com/embed/jdTztZ11IXw" width="560" height="315" data-service="Youtube" scrolling="no"/>
      </figure>
    </article>
  </body>
</html>