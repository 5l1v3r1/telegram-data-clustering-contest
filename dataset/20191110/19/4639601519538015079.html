<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/society/asoee-anastoli-leitourgias-mexri-tis-17-noemvriou-apofasise-i-sygklitos/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T19:10:11+00:00"/>
    <meta property="og:title" content="ΑΣΟΕΕ : Αναστολή λειτουργίας μέχρι τις 17 Νοεμβρίου αποφάσισε η Σύγκλητος"/>
    <meta property="og:description" content="Την αναστολή της λειτουργίας του Οικονομικού Πανεπιστημίου Αθηνών μέχρι και τις 17 Νοεμβρίου αποφάσισε η Σύγκλητος."/>
  </head>
  <body>
    <article>
      <h1>ΑΣΟΕΕ : Αναστολή λειτουργίας μέχρι τις 17 Νοεμβρίου αποφάσισε η Σύγκλητος</h1>
      <h2>Την αναστολή της λειτουργίας του Οικονομικού Πανεπιστημίου Αθηνών μέχρι και τις 17 Νοεμβρίου αποφάσισε η Σύγκλητος.</h2>
      <address><time datetime="2019-11-10T19:10:11+00:00">10 Nov 2019, 19:10</time> by <a rel="author">ΤοΒΗΜΑ Team</a></address>
      <p>Την αναστολή της λειτουργίας του Οικονομικού Πανεπιστημίου Αθηνών μέχρι και τις 17 Νοεμβρίου αποφάσισε η Σύγκλητος.</p>
      <p>«Η Σύγκλητος αποφάσισε την αναστολή λειτουργίας του Πανεπιστημίου από 11/11/2019 έως και 17/11/2019. Η Σύγκλητος παραμένει σε διαρκή συνεδρίαση» αναφέρει σε λιτή ανακοίνωσή της.</p>
      <h3>Μεγάλη επιχείρηση της Αστυνομίας στην ΑΣΟΕΕ – Τα ευρήματα</h3>
      <p>Τετράωρη αστυνομική επιχείρηση έγινε το πρωί της Κυριακής σε τρεις εσωτερικούς χώρους του Οικονομικού Πανεπιστημίου Αθηνών που τελούσαν υπό κατάληψη.</p>
      <p>
        <a href="https://www.in.gr/2019/11/10/world/tourkia-plan-v-tis-amyntikis-viomixanias/">Τουρκία : Το plan Β της αμυντικής βιομηχανίας</a>
      </p>
      <p>Η επιχείρηση πραγματοποιήθηκε στο πλαίσιο ερευνών της Διεύθυνσης Ασφάλειας Αττικής σε χώρους που τελούσαν υπό κατάληψη.</p>
      <p>Οι χώροι αυτοί χρησιμοποιούνται ως «ορμητήρια» για επεισόδια και επιθέσεις σε βάρος αστυνομικών δυνάμεων. Εκεί, γίνονται προπαρασκευαστικές ενέργειες καθώς και αποθήκευση ή παρασκευή αντικειμένων και μηχανισμών που χρησιμοποιούνται στις επιθέσεις αυτές.</p>
      <figure>
        <img src="https://www.in.gr/wp-content/uploads/2019/11/%CF%802-2.jpg"/>
      </figure>
      <p>Κατά τη διάρκεια της έρευνας βρέθηκαν και κατασχέθηκαν, μεταξύ άλλων, κοντάρια, κράνη, γάντια, κουκούλες full face και ρούχα-υλικά αμφίεσης για κάλυψη χαρακτηριστικών καθώς και πυροσβεστήρες, διαρρηκτικά εργαλεία, φυλλάδια αναρχικού περιεχομένου και κομμάτια από μάρμαρα και πέτρες που χρησιμοποιούνται σε επιθέσεις</p>
      <figure>
        <img src="https://www.in.gr/wp-content/uploads/2019/11/%CF%803-2.jpg"/>
      </figure>
      <p>Οι χώροι σφραγίστηκαν και αποδόθηκαν στις Αρχές του Οικονομικού Πανεπιστήμιου.</p>
      <figure>
        <img src="https://www.in.gr/wp-content/uploads/2019/11/%CF%804.jpg"/>
      </figure>
      <p>Η αστυνομία, σε ανακοίνωση της, τονίζει πως θα εφαρμόσει απαρέγκλιτα τη νομοθεσία σε κάθε περίπτωση που επιχειρηθεί από οποιονδήποτε η ανακατάληψη χώρων που αποδίδονται στους νόμιμους κατόχους τους, μετά από καταλήψεις.</p>
      <figure>
        <img src="https://www.in.gr/wp-content/uploads/2019/11/%CF%805.jpg"/>
      </figure>
      <figure>
        <img src="https://www.in.gr/wp-content/uploads/2019/11/%CF%8020.jpg"/>
      </figure>
      <p> </p>
      <figure>
        <img src="https://www.in.gr/wp-content/uploads/2019/11/%CF%8018.jpg"/>
      </figure>
      <p>      </p>
      <figure>
        <img src="https://www.in.gr/wp-content/uploads/2019/11/%CF%8011.jpg"/>
      </figure>
      <figure>
        <img src="https://www.in.gr/wp-content/uploads/2019/11/%CF%8010.jpg"/>
      </figure>
      <p> </p>
      <figure>
        <img src="https://www.in.gr/wp-content/uploads/2019/11/%CF%808.jpg"/>
      </figure>
      <p> </p>
      <figure>
        <img src="https://www.in.gr/wp-content/uploads/2019/11/%CF%806.jpg"/>
      </figure>
      <h4>Μητσοτάκης: Τελειώνουμε με τις γιάφκες των μπαχαλάκηδων</h4>
      <p>Σχολιάζοντας την επιχείρηση στην ΑΣΟΕΕ, ο Κυριάκος Μητσοτάκης επεσήμανε: «Τελειώνουμε με τους μπαχαλάκηδες. Τα ΑΕΙ αποδίδονται στους φυσικούς χρήστες τους» και «οι νόμοι εφαρμόζονται, η τάξη επιστρέφει στη χώρα».</p>
      <p>Ο πρωθυπουργός πρόσθεσε ότι τώρα θα καταλάβουν οι Έλληνες πολίτες «τι συνέβαινε στα ΑΕΙ όλα αυτά τα χρόνια· όλα αυτά τελειώνουν».</p>
      <p>Ο Κυριάκος Μητσοτάκης επισήμανε ακόμη ότι «η Αθήνα αποδίδεται στους κατοίκους της· οι Ελληνίδες και οι Έλληνες θα αισθανθούν και πάλι ασφαλείς».</p>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>