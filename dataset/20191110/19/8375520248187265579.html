<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/mvs-radit-veteranam-ato-uvazhno-planuvati-zakordonni-pojizdki-639025.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-10T19:30:18+00:00"/>
    <meta property="og:title" content="МВС радить ветеранам АТО уважно планувати закордонні поїздки"/>
    <meta property="og:description" content="МВС готове надавати учасникам АТО необхідні роз’яснення щодо закордонних поїздок"/>
  </head>
  <body>
    <article>
      <h1>МВС радить ветеранам АТО уважно планувати закордонні поїздки</h1>
      <address>
        <time datetime="2019-11-10T19:30:18+00:00">10 Nov 2019, 19:30</time>
      </address>
      <h4>МВС готове надавати учасникам АТО необхідні роз’яснення щодо закордонних поїздок</h4>
      <p>Міністерство внутрішніх справ (МВС) радить українцям, які відчувають ризик бути затриманими в третіх країнах за псевдозвинуваченнями для подальшої видачі в РФ, ретельно і уважно ставитися до планування закордонних поїздок.</p>
      <p>Про це написав директор Департаменту комунікацій МВС Артем Шевченко в Facebook.</p>
      <p>У МВС радять уважно ставитися до планування закордонних поїздок і поширенню інформації про них.</p>
      <p>«МВС радить тим українським громадянам, в тому числі ветеранам війни з РФ, які відчувають ризик бути затриманими в третіх країнах по псевдозвинуваченнями для подальшої видачі в Мордор, ретельно і уважно ставитися до планування закордонних поїздок і поширенню інформації про них. Необхідні роз’яснення МВС готове надавати», – написав він.</p>
      <p>Нагадаємо, у Любліні <a href="https://glavcom.ua/country/incidents/mazur-i-genkonsul-ukrajini-dali-preskonferentsiju-video-639007.html">відбулася пресконференція працівника Секретаріату уповноваженого Верховної Ради України</a> з прав людини ветеран АТО Ігора «Тополя» Мазура і генконсула України. </p>
      <p>Раніше український омбудсмен Людмила <a href="https://glavcom.ua/country/incidents/mazura-peredali-na-poruki-ukrajinskomu-konsulu-denisova-638999.html">Денісова повідомила, що ветерана АТО Ігора Мазура відпустили на поруки</a> генерального консула України в Любліні, і на час очікування та розгляду екстрадиційного запиту він буде проживати в Генконсульстві України.</p>
      <p>Як відомо, сьогодні зранку <a href="https://glavcom.ua/country/incidents/mazura-dopravili-do-prokuraturi-mista-holm-638981.html">Мазура доправили у відділ Окружної прокуратури польського Холм для допиту</a>.</p>
      <p>Працівник Секретаріату уповноваженого Верховної Ради з прав людини ветеран АТО Ігор <a href="https://glavcom.ua/world/observe/u-polshchi-zatrimali-odnogo-z-lideriv-una-unso-638874.html">Мазур був затриманий 9 листопада у пункті пропуску «Дорогуськ»</a> у Польщі на підставі запиту Росії в Інтерпол.</p>
      <p>За інформацією Мінветеранів, до Польщі він їхав на запрошення польського ексвіцеспікера.</p>
      <p>Мазур був керівником »Правого сектора» Київщини і начальником штабу 24-ї сотні Самооборони Майдану під час Революції гідності. З травня 2014 перебував у зоні АТО. У квітні 2015-го він став офіцером Збройних сил України – командиром роти, заступником начальника штабу розвідувального батальйону в Секторі «М». У листопаді 2016 року, після демобілізації, Мазура призначили заступником голови партії УНА-УНСО і заступником головного командира Української націоналістичної самооборони.</p>
      <related>
        <a href="https://glavcom.ua/country/criminal/na-veterana-ato-i-jogo-druzhinu-napali-v-kijevi-oboje-u-komi-639022.html"/>
        <a href="https://glavcom.ua/country/incidents/stara-jevropa-pochinaje-domovljatisja-z-rosijeju-mazur-topolja-639018.html"/>
        <a href="https://glavcom.ua/country/incidents/mazur-i-genkonsul-ukrajini-dali-preskonferentsiju-video-639007.html"/>
      </related>
    </article>
  </body>
</html>