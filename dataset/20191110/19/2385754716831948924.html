<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596699/an-kai-dyskoleftike-pire-tin-niki-o-olympiakos-peiraios"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T19:33:00+00:00"/>
    <meta property="og:title" content="Αν και δυσκολεύτηκε, πήρε την νίκη ο Ολυμπιακός Πειραιώς"/>
    <meta property="og:description" content="  Υπόθεση δύο λεπτών (60'-62') ήταν για τον Ολυμπιακό να... καθαρίσει το ματς με τον Ατρόμητο (2-0) και μετά από ένα βράδυ μακριά από την κορυφή..."/>
  </head>
  <body>
    <article>
      <h1>Αν και δυσκολεύτηκε, πήρε την νίκη ο Ολυμπιακός Πειραιώς</h1>
      <address><time datetime="2019-11-10T19:33:00+00:00">10 Nov 2019, 19:33</time> by <a rel="author">Sigmalive.Sports</a></address>
      <p> <br/>Υπόθεση δύο λεπτών (60'-62') ήταν για τον Ολυμπιακό να... καθαρίσει το ματς με τον Ατρόμητο (2-0) και μετά από ένα βράδυ μακριά από την κορυφή να επιστρέψει σε αυτή. Ποντένσε και Σουντανί έβαλαν τα γκολ της νίκης για τους Πειραιώτες, που το από 67' έπαιζαν με 10 παίκτες, λόγω αποβολής του Αβραάμ Παπαδόπουλου. <br/> <br/>Ξανά στην κορυφή οι Πειραιώτες στην SL1, ξεπερνώντας ένα ακόμα αγωνιστικό εμπόδιο. Ο Ολυμπιακός, παρότι έμεινε με δέκα παίκτες από το 67' και μετά λόγω της αποβολής του Αβραάμ Παπαδόπουλου - μία αποβολή για την οποία διαμαρτυρήθηκαν οι παίκτες του- κατάφερε να κερδίσει τον Ατρόμητο. Από ένα γκολ είχαν οι Ποντένσε και Σουντανί στην δίκαιη επικράτηση των ερυθρόλευκων επί του Ατρόμητου, στο γήπεδο Καραϊσκάκη, με σκορ 2-0.<br/> <br/>Ολυμπιακός (4-2-3-1): Σα - Ομάρ, Αβραάμ, Σεμέδο, Τσιμίκας - Μπουχαλάκης, Γκιγέρμε - Ποντένσε, Σουντανί (81' Γκερέρο), Μασούρας (56’ Λοβέρα) - Ελ Αραμπί (70’ Μεριά)<br/> <br/>Στον πάγκο: Αλέν, Μπενζιά, Γκασπάρ, Καμαρά<br/> <br/>Ατρόμητος (4-3-3): Μέγερι - Γκάλο, Ρισβάνης, Γούτας, Κατράνης - Γαρουφαλιάς, Χαρίσης, Νταβιώτης (70’ Νάτσος) - Γιακουμάκης, Μανούσος (82' Ρόσα), Ταλόχα (76' Ενσικουλού)<br/> <br/>Στον πάγκο: Μανδάς, Ούμπιντες, Στρούγγης, Κιβρακίδης</p>
    </article>
  </body>
</html>