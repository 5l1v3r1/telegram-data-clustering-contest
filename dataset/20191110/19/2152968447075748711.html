<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/10/hvanaha-22-ma-migranti-pri-opit-da-presekat-lamansha.429154"/>
    <meta property="og:site_name" content="Dnes.bg"/>
    <meta property="article:published_time" content="2019-11-10T19:27:00+00:00"/>
    <meta property="og:title" content="Хванаха 22-ма мигранти при опит да пресекат Ламанша"/>
    <meta property="og:description" content="Били на борда на малка лодка, задържани са от британските власти | Dnes.bg"/>
  </head>
  <body>
    <article>
      <h1>Хванаха 22-ма мигранти при опит да пресекат Ламанша</h1>
      <h2>Били на борда на малка лодка, задържани са от британските власти</h2>
      <address><time datetime="2019-11-10T19:27:00+00:00">10 Nov 2019, 19:27</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Британските власти заловиха 22-ма мигранти, опитали се да пресекат Ламанша на борда на малка лодка, предаде Франс прес, цитирайки британското вътрешно министерство.</p>
      <p>Мигрантите, чиято националност не се съобщава, бяха открити вчера от британската гранична служба и отведени в Дувър, за да бъдат разпитани от служители на имиграционните служби.</p>
      <p>От края на 2018 г. нарасна броят на опитите за нелегално прекосяване на Ламанша, въпреки опасността, свързана с натоварения морски трафик, силните течения и ниската температура на водата. В петък бяха задържани 20 души, опитващи се да преминат на борда на две малки лодки.  (БТА)<br/> </p>
    </article>
  </body>
</html>