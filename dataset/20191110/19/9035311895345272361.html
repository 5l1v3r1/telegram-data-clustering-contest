<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/10/video-hizini-alamayan-porsche-binanin-2-katina-girdi-en-az-2-olu"/>
    <meta property="og:site_name" content="euronews"/>
    <meta property="article:published_time" content="2019-11-10T19:58:46+00:00"/>
    <meta property="og:title" content="Hızını alamayan Porsche binanın 2. katına girdi: 2 ölü"/>
    <meta property="og:description" content="Amerika Birleşik Devletleri'nde (ABD) Porsche marka otomobil, bir binanın ikinci katına çarptı. Kazada iki kişinin hayatını kaybettiği bildirildi."/>
  </head>
  <body>
    <article>
      <h1>Hızını alamayan Porsche binanın 2. katına girdi: 2 ölü</h1>
      <address><time datetime="2019-11-10T19:58:46+00:00">10 Nov 2019, 19:58</time> by <a rel="author">Gizem Sade</a></address>
      <p>Amerika Birleşik Devletleri'nde (ABD) Porsche marka bir otomobil, bir binanın ikinci katına çarptı. Kazada iki kişinin hayatını kaybettiği bildirildi.</p>
      <p>New Jersey eyaletinde Porsche marka otomobil sürücüsünün kontrolü kaybetmesi sonrası refüjden "uçarak" iki katlı bir binanın üst katına çarptı.</p>
      <p>Yetkililer, kazanın pazar günü sabah saatlerinde meydana geldiğini açıkladı.</p>
      <p>Polis departmanından gelen bilgilere göre, kaza yüksek hızla seyahat eden sürücünün kontrolü kaybederek refüje çarpması sonucu yaşandı. Sonrasında araç kuzeye doğru uçarak yakınlardaki bir eve girdi. Yetkililer, kaza hakkında soruşturma açıldığını bildirdi.</p>
      <figure>
        <embed-post data-src="https://www.instagram.com/p/B4sQ9m8gaZK" data-service="Instagram"/>
      </figure>
      <p>Otomobilin sürücüsünün kimliği henüz belirlenmezken, ölen iki kişinin araçta bulunanlar olduğu düşünülüyor.</p>
      <p>Kaza sonrası yayınlanan videoda, otomobilin çarptığı binanın bir tarafında oluşan boşluk görülüyor. Videoda, itfaiye ekipleri otomobili binadan çıkarmaya çalışırken görüntüleniyor.</p>
    </article>
  </body>
</html>