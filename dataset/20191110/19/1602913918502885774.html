<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/reactia-vioricai-dancila-dupa-rezultatele-din-primul-tur-am-avut-incredere-suntem-in-turul-ii-cu-toate-criticile-anti-psd-18564482"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T19:23:51+00:00"/>
    <meta property="og:title" content="Reacţia Vioricăi Dăncilă după rezultatele din primul tur: Am avut încredere. Suntem în turul II cu toate criticile anti-PSD"/>
    <meta property="og:description" content="Viorica Dăncilă, candidatul PSD la prezidenţiale, cotată de exit poll-uri pe locul 2, spune că a avut încredere şi votul în condiţii bune din Diaspora a fost posibil datorită măsurilor luate cât a fost premier."/>
  </head>
  <body>
    <article>
      <h1>Reacţia Vioricăi Dăncilă după rezultatele din primul tur: Am avut încredere. Suntem în turul II cu toate criticile anti-PSD</h1>
      <address>
        <time datetime="2019-11-10T19:23:51+00:00">10 Nov 2019, 19:23</time>
      </address>
      <p>Viorica Dăncilă, candidatul PSD la prezidenţiale, cotată de exit poll-uri pe locul 2, spune că a avut încredere şi votul în condiţii bune din Diaspora a fost posibil datorită măsurilor luate cât a fost premier.</p>
      <p>"Nu, nu îmi este teamă că Diaspora va răsturna decisiv acest vot electoral. Mă bucur că a votat Diaspora, că a votat în condiţii bune şi cred că acest lucru se datorează Guvernului PSD care a susţinut votul pe trei zile, votul prin corespondenţă. Da, sunt mulţumită, având în vedere că au fost 14 candidaţi şi uitaţi suntem în turul II cu toate criticile anti-PSD", a declarat Viorica Dăncilă.</p>
      <p>"Nu vrem să eliminăm niciun partid, aşa e democraţia, fiecare partid trebuie să îşi spună punctul de vedere, lupta noastră va fi ca şi până acum pentru români, unitate, consens, reprezentarea cu demnitate a ţării în plan intern şi extern. Sperăm ca votul dat azi este unul care se va multiplica în turul următor, care să fie dat cu inima", a mai spus Dăncilă.</p>
      <p>Exit poll-ul realizat de institutele de sondare CURS-Avangarde în primul tur al alegerilor prezidenţiale arată că Klaus Iohannis a obţinut 39%, Viorica Dăncilă -22,5%, Dan Barna-16,4%, Mircea Diaconu-7,9%, Theodor Paleologu-6,1%, Kelemen Hunor-3,9%, Ramona Bruynseels- 1,9%, Alexandru Cumpănaşu-1,2%</p>
    </article>
  </body>
</html>