<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/world/kyklonas-mpoulmpoul-nekroi-agnooumenoi-kai-ekatommyria-ektopismenoi-se-india-mpangklantes/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T19:06:51+00:00"/>
    <meta property="og:title" content="Κυκλώνας Μπουλμπούλ : Νεκροί, αγνοούμενοι και εκατομμύρια εκτοπισμένοι σε Ινδία-Μπανγκλαντές"/>
    <meta property="og:description" content="Ο κυκλώνας Μπουλμπούλ, που έπληξε το Μπανγκλαντές και την Ινδία συνοδευόμενος από θυελλώδεις ανέμους και καταρρακτώδεις βροχές, έχει στοιχίσει τη ζωή σε τουλάχιστον 20 ανθρώπους κι έχει αναγκάσει 2 εκατομμύρια κατοίκους του Μπανγκλαντές να περάσουν τη νύχτα σε καταφύγια."/>
  </head>
  <body>
    <article>
      <h1>Κυκλώνας Μπουλμπούλ : Νεκροί, αγνοούμενοι και εκατομμύρια εκτοπισμένοι σε Ινδία-Μπανγκλαντές</h1>
      <h2>Ο κυκλώνας Μπουλμπούλ, που έπληξε το Μπανγκλαντές και την Ινδία συνοδευόμενος από θυελλώδεις ανέμους και καταρρακτώδεις βροχές, έχει στοιχίσει τη ζωή σε τουλάχιστον 20 ανθρώπους κι έχει αναγκάσει 2 εκατομμύρια κατοίκους του Μπανγκλαντές να περάσουν τη νύχτα σε καταφύγια.</h2>
      <address><time datetime="2019-11-10T19:06:51+00:00">10 Nov 2019, 19:06</time> by <a rel="author">ΤοΒΗΜΑ Team</a></address>
      <p>Ο κυκλώνας Μπουλμπούλ, που έπληξε το Μπανγκλαντές και την Ινδία συνοδευόμενος από θυελλώδεις ανέμους και καταρρακτώδεις βροχές, έχει στοιχίσει τη ζωή σε τουλάχιστον 20 ανθρώπους κι έχει αναγκάσει 2 εκατομμύρια κατοίκους του Μπανγκλαντές να περάσουν τη νύχτα σε καταφύγια.</p>
      <p>Ο κυκλώνας, που συνοδεύεται από ανέμους ταχύτητας 120 χλμ/ώρα, σάρωσε χθες το βράδυ τις παράκτιες περιοχές των δύο χωρών, οδηγώντας τις αρχές να κλείσουν αεροδρόμια και λιμάνια.</p>
      <p>
        <a href="https://www.in.gr/2019/11/11/greece/drakonteia-metra-tis-el-gia-polytexneio-fovoi-gia-mparaz-epitheseon-apo-antieksousiastes/">Δρακόντεια μέτρα της ΕΛ.ΑΣ. για το Πολυτεχνείο – Φόβοι για μπαράζ επιθέσεων από αντιεξουσιαστές</a>
      </p>
      <figure>
        <iframe data-src="https://twitter.com/humanaidint/status/1193408885391949824?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Δέκα άνθρωποι έχασαν τη ζωή τους στην πολιτεία της Δυτικής Βεγγάλης, στην ανατολική Ινδία, εκ των οποίων οι δύο, όταν δέντρα καταπλάκωσαν τις οικίες τους κι ένας όταν τον χτύπησαν κλαδιά στην Καλκούτα, μεταδίδει το πρακτορείο ειδήσεων Press Trust of India.</p>
      <p>Άλλοι δύο άνθρωποι πέθαναν στη γειτονική πολιτεία Οντίσα, αναφέρει το Press Trust of India.</p>
      <figure>
        <iframe data-src="https://twitter.com/humanaidint/status/1193437195828379650?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>2 εκατομμύρια εγκατέλειψαν τα σπίτια τους στο Μπανγκλαντές</h3>
      <p>Στο Μπανγκλαντές, τουλάχιστον 8 άνθρωποι σκοτώθηκαν, οι πέντε από πτώσεις δέντρων, και τουλάχιστον 20 τραυματίστηκαν. Επιπλέον, πέντε άνθρωποι αγνοούνται έπειτα από το ναυάγιο ενός αλιευτικού σκάφους στον ποταμό Μέγκνα.</p>
      <figure>
        <iframe data-src="https://twitter.com/channelstv/status/1193531147986309121?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ο κυκλώνας έχει ήδη καταστρέψει 4.000 σπίτια, έγινε γνωστό από τον γραμματέα της υπηρεσίας διαχείρισης καταστροφών Σαχ Καμάλ.</p>
      <p>Την ίδια ώρα, 2,1 εκατομμύρια άνθρωποι εγκατέλειψαν τις εστίες τους και μεταφέρθηκαν σε περισσότερα από 5.500 καταφύγια.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>