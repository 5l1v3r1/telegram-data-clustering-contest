<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819171.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T19:50:00+00:00"/>
    <meta property="og:title" content="مخالفان مورالس به تجدید انتخابات هم راضی نشدند"/>
    <meta property="og:description" content="به گزارش فارس،‌ «کارلوس مسا» رهبر معارضین بولیوی از «اوو مورالس» رئیس جمهور این کشور خواست تا از سمت خود کناره‌گیری کند."/>
  </head>
  <body>
    <article>
      <h1>مخالفان مورالس به تجدید انتخابات هم راضی نشدند</h1>
      <address>
        <time datetime="2019-11-10T19:50:00+00:00">10 Nov 2019, 19:50</time>
      </address>
      <p>با وجود دستور مورالس برای برگزاری مجدد انتخابات، رهبر معارضین روز یکشنبه از رئیس جمهور بولیوی خواست از سمت خود کناره‌گیری کند.</p>
      <p>به گزارش فارس،‌ «کارلوس مسا» رهبر معارضین بولیوی از «اوو مورالس» رئیس جمهور این کشور خواست تا از سمت خود کناره‌گیری کند.</p>
      <p>این در حالی است که امروز رئیس‌جمهور بولیوی به دنبال اعتراض‌ها درباره انتخابات ریاست جمهوری این کشور و بیانیه‌های کشورهای خارجی درباره این انتخابات، دستور برگزاری مجدد انتخابات را صادر کرد.</p>
      <p>رئیس‌جمهور بولیوی همچنین خطاب به مردم و معترضان وعده داده که اعضای کمیته انتخاباتی این کشور را تغییر دهد.</p>
      <p>اظهارات امروز یکشنبه مورالس در شرایطی مطرح شده که پیش از این و به دنبال اعلام پیروزی او در انتخابات ریاست جمهوری ۲۸ مهرماه بولیوی، «کارلوس مسا» رقیب اصلی او در این انتخابات نتیجه اعلام شده را نپذیرفت و از حامیان خود خواست دست به «اعتراضات مسالمت آمیز» بزنند.</p>
      <p>در روزهای گذشته و به موازات ناآرامی‌ها در بولیوی، مداخلات آمریکا و متحدانش درباره این انتخابات تشدید شده بود.</p>
    </article>
  </body>
</html>