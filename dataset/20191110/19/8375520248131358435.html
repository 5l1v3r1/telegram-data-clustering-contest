<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-nimechchini-cherez-negodu-zitknulisya-18-avtomobiliv-je-poraneni-639027.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-10T19:58:50+00:00"/>
    <meta property="og:title" content="У Німеччині через негоду зіткнулися 18 автомобілів: є поранені"/>
    <meta property="og:description" content="29 людей зазнали травм, з них троє - тяжких"/>
  </head>
  <body>
    <article>
      <h1>У Німеччині через негоду зіткнулися 18 автомобілів: є поранені</h1>
      <address>
        <time datetime="2019-11-10T19:58:50+00:00">10 Nov 2019, 19:58</time>
      </address>
      <h4>29 людей зазнали травм, з них троє - тяжких</h4>
      <p>На південному заході Німеччини в неділю сталася масштабна аварія, до якої спричинилися ожеледиця й туман.</p>
      <p>Про це повідомляє <a href="https://www.br.de/nachrichten/bayern/glaette-und-nebel-massenkarambolage-mit-zwoelf-verletzten-auf-a7,RhPHjFD">Радіо Баварії.</a></p>
      <p>«У Нижній Франконії на слизькій дорозі вранці 18 транспортних засобів врізалися один в один. Жінка була заблокована в своєму автомобілі та дістала серйозні поранення, ще 28 людей зазнали травм, з них троє - тяжких», - ідеться у репортажі.</p>
      <p>Аварія сталася на національній трасі А7. Водій пікапа втратив контроль над керуванням своїм автомобілем на мосту через річку Майн та врізався у відбійник між смугами. Через ожеледицю та погану видимість – менше 50 м - наступні авто не змогли вчасно загальмувати.</p>
      <p>Зокрема, було пошкоджено три транспортні засоби пожежної охорони та авто поліції. На час проведення рятувальних робіт траса була повністю закрита у напрямку Касселя впродовж кількох годин.</p>
      <p>Крім того, у Баварії на трасі A70 також уранці у неділю перекинувся причіп із небезпечним вантажем.</p>
      <p>У горах минулої ночі випало близько 40 сантиметрів снігу.</p>
    </article>
  </body>
</html>