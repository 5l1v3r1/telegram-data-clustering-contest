<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741005"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T19:10:00+00:00"/>
    <meta property="og:title" content="&quot;ฝรั่งเศส&quot;สอย&quot;ออสซี&quot;คว้าแชมป์เฟดคัพ"/>
    <meta property="og:description" content="'ฝรั่งเศส' คว้าแชมป์เทนนิส เฟด คัพ 2019 ไปครองอย่างงดงาม หลังเบียดเอาชนะ 'ออสเตรเลีย' หวุดหวิด 3-2 คู่ในรอบชิงดำ"/>
  </head>
  <body>
    <article>
      <h1>"ฝรั่งเศส"สอย"ออสซี"คว้าแชมป์เฟดคัพ</h1>
      <address>
        <time datetime="2019-11-10T19:10:00+00:00">10 Nov 2019, 19:10</time>
      </address>
      <p>
        <b>"ฝรั่งเศส" คว้าแชมป์เทนนิส เฟด คัพ 2019 ไปครองอย่างงดงาม หลังเบียดเอาชนะ "ออสเตรเลีย" หวุดหวิด 3-2 คู่ในรอบชิงดำ</b>
      </p>
      <p>ศึกเทนนิสทีมหญิงชิงแชมป์โลก "เฟด คัพ 2019" รอบชิงชนะเลิศ กลุ่ม เวิลด์ กรุ๊ป ระหว่าง ออสเตรเลีย กับ ฝรั่งเศส ที่เมืองเพิร์ธ ประเทศออสเตรเลีย เมื่อวันอาทิตย์ที่ผ่านมา เป็นการแข่งขันวันสุดท้าย ในประเภทเดี่ยวสลับมือ และประเภทหญิงคู่ โดยหลังจบวันแรกทั้ง 2 ทีมเสมอกันอยู่ 1-1 คู่<br/><br/>คู่แรกในประเภทหญิงเดี่ยว แอชลีย์ บาร์ตี นักหวดสาวมือ 1 ของออสเตรเลีย ทำเอาแฟนเจ้าถิ่นเซ็งไปตามกัน หลังพลิกล็อกพ่าย คริสตินา มลาเดโนวิช ของฝรั่งเศส หวุดหวิด 1-2 เซต 6-2, 4-6, 6-7 (1-7) ทำให้ สาวเมืองน้ำหอม แซงขึ้นนำ 2-1 คู่<br/><br/>อย่างไรก็ตาม อัจลา ทอมล์ยสโนวิช ช่วยให้ ออสเตรเลีย ตามตีเสมอเป็น 2-2 คู่ ได้สำเร็จ หลังสอย ปอลลีน ปาร์กมองติเยร์ ของ ฝรั่งเศส ขาดลอย 2 เซตรวด 6-4, 7-5 ในประเภทเดี่ยวคู่ที่ 2<br/><br/>ขณะที่แมตช์ตัดสินในประเภทหญิงคู่ คาโรไลน์ การ์เซีย กับ มาลาเดโนวิช ของ ฝรั่งเศส เอาชนะ บาร์ตี กับ ซาแมนธา สโตเซอร์ ของ ออสเตรเลีย ไปได้ 2 เซตรวด 6-4, 6-3 ทำให้ ฝรั่้งเศส เอาชนะ ออสเตรเลีย หวุดหวิด 3-2 คู่ คว้าแชมป์ไปครองเป็นสมัยที่ 3 และเป็นแชมป์สมัยแรกนับตั้งแต่ปี 2003 เป็นต้นมา.<br/><br/><b>ภาพ gettyimages</b></p>
    </article>
  </body>
</html>