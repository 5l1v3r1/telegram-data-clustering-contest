<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/alegeri-prezidentiale-2019-cu-cine-au-votat-romanii-primele-estimari-iohannis-obtine-primul-loc-iar-surpriza-viorica-dancila-ii-ia-fata-lui-dan-barna-18564305"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T19:00:00+00:00"/>
    <meta property="og:title" content="Alegeri prezidenţiale 2019. Cu cine au votat românii? Primele estimări: Iohannis obţine primul loc, iar surpriza Viorica Dăncilă îi ia faţa lui Dan Barna"/>
    <meta property="og:description" content="La ora 21:00, potrivit exit poll-urilor, primele estimări îl plasează pe Klaus Iohannis pe primul loc, urmat de Viorica Dăncilă, care şi-a îndeplinit obiectivul şi a intrat în Turul 2."/>
  </head>
  <body>
    <article>
      <h1>Alegeri prezidenţiale 2019. Cu cine au votat românii? Primele estimări: Iohannis obţine primul loc, iar surpriza Viorica Dăncilă îi ia faţa lui Dan Barna</h1>
      <address>
        <time datetime="2019-11-10T19:00:00+00:00">10 Nov 2019, 19:00</time>
      </address>
      <p>La ora 21:00, potrivit exit poll-urilor, primele estimări îl plasează pe Klaus Iohannis pe primul loc, urmat de Viorica Dăncilă, care şi-a îndeplinit obiectivul şi a intrat în Turul 2.</p>
      <p>PNL exultă, după ce actualul preşedinte Iohannis este favorit pentru un nou mandat la Cotroceni.</p>
      <p>Biroul Electoral Central anunţă că prezenţa la vot, la ora închiderii urnelor pe teritoriul României, ora 21.00, este de 47,6%.</p>
      <p>Rezultatele exit poll-ului CURS-Avangarde se bazează pe datele înregistrate până la ora 19:00 şi nu ia în calcul votul din Diaspora. </p>
      <p>
        <b>Potrivit exitt poll:</b>
      </p>
      <p>Klaus Iohannis -39%</p>
      <p>Viorica Dăncilă -22,5%</p>
      <p>Dan Barna-16,4%</p>
      <p>Mircea Diaconu-7,9%</p>
      <p>Theodor Paleologu-6,1%</p>
      <p>Kelemen Hunor-3,9%</p>
      <p>Ramona Bruynseels- 1,9%</p>
      <p>Alexandru Cumpănaşu-1,2%</p>
      <p>Viorel Cataramă- 0,3%, Cătălin Ivan- 0,2%, Ninel Peia- 0,2%, Bogdan Stanoevici- 0,2%.</p>
      <p>Rezultatele prezentate nu au luat în considerare distribuţia votului din diaspora care ar putea influenţa ierarhia. Estimarea celor două institute este că voturile din Diaspora vor aduce circa 3% în plus pentru fiecare dintre candidaţii Klaus Iohannis si Dan Barna.</p>
      <p>Eşantionul pentru Exit-Poll este format din 400 de secţii de votare. Acesta este stratificat, pe mediile urban si rural si pe regiuni istorice.</p>
      <p>Au fost utilizaţi peste 500 de operatori de interviu, operatori de introdus date şi experţi în coordonarea cercetării şi analiza datelor, din partea celor 2 institute, Centrul de Sociologie Urbana şi Regională - CURS şi Grupul de Studii Socio-Comportamentale AVANGARDE.</p>
      <p>Numărul de persoane intervievate este de peste 22.000. Marja de eroare este de +/-2,5%.</p>
    </article>
  </body>
</html>