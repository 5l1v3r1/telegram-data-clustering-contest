<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639281/%D8%A7%D8%B1%D8%AA%D8%B4-%D8%B3%D9%88%D8%B1%DB%8C%D9%87-%D8%A8%D9%87-%D8%A7%D8%B3%D8%AA%D9%82%D8%B1%D8%A7%D8%B1-%D8%AF%D8%B1-%D9%85%D8%B1%D8%B2%D9%87%D8%A7%DB%8C-%D8%B4%D9%85%D8%A7%D9%84%DB%8C-%D8%A8%D8%A7-%D8%AA%D8%B1%DA%A9%DB%8C%D9%87-%D8%A7%D8%AF%D8%A7%D9%85%D9%87-%D9%85%DB%8C%E2%80%8C%D8%AF%D9%87%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T19:00:00+00:00"/>
    <meta property="og:title" content="ارتش سوریه به استقرار در مرزهای شمالی با ترکیه ادامه می‌دهد"/>
    <meta property="og:description" content="در پی حمله ترکیه به مناطق شمالی سوریه، ارتش این کشور به استقرار در حومه‌های حلب، رقه و الحسکه و تثبیت مواضع خود در این مناطق ادامه می‌دهد."/>
  </head>
  <body>
    <article>
      <h1>
        <a href="https://www.bultannews.com/fa/news/639281/%D8%A7%D8%B1%D8%AA%D8%B4-%D8%B3%D9%88%D8%B1%DB%8C%D9%87-%D8%A8%D9%87-%D8%A7%D8%B3%D8%AA%D9%82%D8%B1%D8%A7%D8%B1-%D8%AF%D8%B1-%D9%85%D8%B1%D8%B2%D9%87%D8%A7%DB%8C-%D8%B4%D9%85%D8%A7%D9%84%DB%8C-%D8%A8%D8%A7-%D8%AA%D8%B1%DA%A9%DB%8C%D9%87-%D8%A7%D8%AF%D8%A7%D9%85%D9%87-%D9%85%DB%8C%E2%80%8C%D8%AF%D9%87%D8%AF">ارتش سوریه به استقرار در مرزهای شمالی با ترکیه ادامه می‌دهد</a>
      </h1>
      <h2>در پی حمله ترکیه به مناطق شمالی سوریه، ارتش این کشور به استقرار در حومه‌های حلب، رقه و الحسکه و تثبیت مواضع خود در این مناطق ادامه می‌دهد.</h2>
      <address><time datetime="2019-11-10T19:00:00+00:00">10 Nov 2019, 19:00</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، خبرنگار شبکه العالم در سوریه در گزارشی از مواضع نیرو‌های <b>ارتش سوریه</b> در شمال این کشور گفت: ارتش سوریه به استقرار در مرز‌های شمالی کشور از شرق تا غرب ادامه می‌دهد تا از حملات<b> ترکیه</b> که بیش از یک ماه از آغاز آن می‌گذرد، جلوگیری کند. ارتش سوریه با استقرار در این مناطق از پیشروی نیرو‌های متجاوز ترکیه و گروه‌های تحت حمایت آن جلوگیری کرده و در این مدت برخی <b>حملات</b> به مواضع خود را نیز دفع کرده است.</p>
      <p>یکی از فرماندهان ارتش سوریه مستقر در جبهه شمال گفت: ”توپخانه‌ای که در اینجا مستقر شده است از نیرو‌های خودی که در خط مقدم درگیری با گروه‌های مسلح تحت حمایت ترکیه هستند، حمایت می‌کند. یگان توپخانه که در اینجا مستقر شده است بر اساس درخواست نیرو‌ها فعالیت می‌کند. “</p>
      <p>در ادامه گزارش آمده است: اتخاذ راهبرد و انتخاب مواضع مناسب به ارتش سوریه امکان داده است مواضع و آتشبار‌های خود را به خوبی در چند محور توزیع و مستقر کند تا همه مناطق مرزی و خطوط مقدم درگیری با نیرو‌های ترکیه و گروه‌های مسلح تحت حمایت آن را پوشش دهد. “</p>
      <p>در ادامه این گزارش آمده است: پرچم‌های ارتش سوریه که در طول مرز‌ها و نیز ده‌ها روستای حومه‌های حلب، رقه و الحسکه نصب شده است، نشان دهنده ادعا‌های کذب ترکیه است که می‌گوید نیرو‌های سوریه دموکراتیک (قسد) از مواضع خود در مناطق مرزی عقب نشینی نکرده اند. مناطق شمال سوریه بخصوص پس از استقرار گسترده نیرو‌های ارتش سوریه در حومه‌های رقه، حلب و الحسکه شاهد تغییرات گسترده است.</p>
      <p>انتهای پیام/</p>
    </article>
  </body>
</html>