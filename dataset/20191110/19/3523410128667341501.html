<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639291/%D8%A8%DB%8C%D8%B4-%D8%A7%D8%B2-%DB%B5%DB%B5%DB%B0-%D8%AA%D9%86-%D9%85%D9%88%D8%A7%D8%AF-%D9%85%D8%AE%D8%AF%D8%B1-%D8%AF%D8%B1-%DA%A9%D8%B4%D9%88%D8%B1-%DA%A9%D8%B4%D9%81-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T19:26:00+00:00"/>
    <meta property="og:title" content="بیش از ۵۵۰ تن مواد مخدر در کشور کشف شده است"/>
    <meta property="og:description" content="دبیرکل ستاد مبارزه با مواد مخدر کشور گفت: بیش از ۵۵۰ تن مواد مخدر در ۷ ماه نخست امسال در کشور کشف شده است."/>
  </head>
  <body>
    <article>
      <h1>
        <a href="https://www.bultannews.com/fa/news/639291/%D8%A8%DB%8C%D8%B4-%D8%A7%D8%B2-%DB%B5%DB%B5%DB%B0-%D8%AA%D9%86-%D9%85%D9%88%D8%A7%D8%AF-%D9%85%D8%AE%D8%AF%D8%B1-%D8%AF%D8%B1-%DA%A9%D8%B4%D9%88%D8%B1-%DA%A9%D8%B4%D9%81-%D8%B4%D8%AF%D9%87-%D8%A7%D8%B3%D8%AA">بیش از ۵۵۰ تن مواد مخدر در کشور کشف شده است</a>
      </h1>
      <h2>دبیرکل ستاد مبارزه با مواد مخدر کشور گفت: بیش از ۵۵۰ تن مواد مخدر در ۷ ماه نخست امسال در کشور کشف شده است.</h2>
      <address><time datetime="2019-11-10T19:26:00+00:00">10 Nov 2019, 19:26</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سردار <b>اسکندر مومنی</b> عصر امروز در نشست خبری با اصحاب رسانه که در محل <b>ستاد مبارزه با مواد مخدر</b> سیستان و بلوچستان در <b>زاهدان</b> برگزار شد، اظهار داشت: با تلاش عزیزان ما در مجموعه های مختلف امسال سهم جمهوری اسلامی ایران از کشفیات تریاک جهان به ۹۰ درصد رسیده است. </p>
      <p>وی با اشاره به اینکه این آمار در گذشته ۷۶ درصد بود، افزود: همچنین ۶۷ درصد کشفیات مرفین در جهان نیز مربوط به جمهوری اسلامی ایران است.</p>
      <p>دبیر کل ستاد مبارزه با مواد مخدر کشور گفت همچنین :در ۷ ماهه نخست امسال ۵۵۰تن مواد مخدر در کشور  کشف شده است که نسبت به سال قبل ۱۵درصد افزایش داشته  است.</p>
      <p>وی ادامه داد: طی این مدت  میزان کشفیات مواد مخدر  در سیستان و بلوچستان ۱۵۴ تن بوده که نسبت به مدت مشابه سال قبل  ۹۰ درصد رشد داشته است. </p>
      <p>سردار مومنی با اشاره به موضوع مقابله،  پیشگیری و درمان در حوزه اعتیاد تصریح کرد: در حوزه دریا باید از ظرفیت های نظامی استفاده شود و به تجهیز شناورها توجه شود. </p>
      <p>وی با اشاره به اینکه سیستان بلوچسنان خط مقدم مبارزه با مواد مخدر و  جنایت بر علیه بشریت است،  افزود: مقصد این مواد کشورهای اروپایی بوده است. </p>
      <p>دبیر کل ستاد مبارزه با مواد مخدر کشور تصریح کرد: مبارزه با مواد مخدر یک مبارزه نا برابر است از همین رو در حال حاضر دو هزار کیلومتر از مرزهای سیستان و بلوچستان از طریق  دیوار، کانال، سیم خاردار  و  راهدار  محافظت می شود.</p>
      <p>وی با اشاره به اینکه جمهوری اسلامی ایران تاکنون در راه مبارزه با مواد مخدر ۳ هزار و ۸۰۰ شهید تقدیم کرده است، گفت: ایران اسلامی در حالی این میزان کشفیات مواد مخدر را به خود اختصاص داده که نه کشور مبدا و نه کشور مقصد موادمخدر است بلکه تنها در مسیر ترانزیت این مواد قرار دارد.</p>
    </article>
  </body>
</html>