<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/596702/ksespase-me-tessara-o-olympiakos"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T19:55:00+00:00"/>
    <meta property="og:title" content="Ξέσπασε με τεσσάρα ο Ολυμπιακός!"/>
    <meta property="og:description" content="  Το πρώτο του φετινό τρίποντο πανηγύρισε ο Ολυμπιακός κόντρα στον Εθνικό Άχνας.Οι μαυροπράσινοι διέσυραν τον Εθνικό με 4-0 στο Μακάρειο Στάδιο για την..."/>
  </head>
  <body>
    <article>
      <h1>Ξέσπασε με τεσσάρα ο Ολυμπιακός!</h1>
      <address><time datetime="2019-11-10T19:55:00+00:00">10 Nov 2019, 19:55</time> by <a rel="author">Θεόδωρος Κόμπος</a></address>
      <p> <br/>Το πρώτο του φετινό τρίποντο πανηγύρισε ο Ολυμπιακός κόντρα στον Εθνικό Άχνας.Οι μαυροπράσινοι διέσυραν τον Εθνικό με 4-0 στο Μακάρειο Στάδιο για την 9η αγωνιστική του πρωταθλήματος.Δύο γκολ πέτυχε ο Ντουβεντρού (31',43') και από ένα οι Ζαχαρίου (55') και Αγίτε (63').<br/> <br/>Έτσι μετά την σπουδαία νίκη με 4-0 που πήρε ο Ολυμπιακός έφτασε τους 7 βαθμούς και βλέπει με μεγαλύτερη αισιοδοξία τη συνέχεια.<br/> <br/>Αντίθετα οι φιλοξενούμενοι προβλημάτισαν με την απόδοσή τους και τα τέσσερα γκολ παθητικό,ενώ υπέστησαν τη 2η σερί ήττα τους που τους κράτησε στους 11 βαθμούς.Σπουδαία εμφάνιση με επιβλητικό τρόπο και πρώτη νίκη για την ομάδα του Πάμπου Χριστοδούλου.<br/> <br/><a href="https://sportime.sigmalive.com/podosfairo/kypros/a-katigoria/51115_tromeri-eystohia-kai-proti-niki-sto-protathlima-gia-ton">Δείτε εδώ το live του αγώνα<br/></a> <br/>Ο αγώνας ξεκίνησε χωρίς τις μεγάλες φάσεις παρά τις προσπάθειες των δύο ομάδων.Η ομάδα όμως που κατόρθωσε να σκοράρει πρώτη ήταν η ομάδα της Λευκωσίας με τον Ντουβεντρού στο 31'.Ο άσος του Ολυμπιακού με διαγώνιο σουτ νίκησε τον Μπογκαντίνοφ και έγραψε το 1-0.<br/> <br/>Δύο λεπτά πριν τη λήξη του ημιχρόνου οι γηπεδούχοι σκόραραν και δεύτερη φορά με νέο γκολ του Ντουβεντρού.Μετά από σέντρα του Μπιλάλ ο μεσοεπιθετικός του Ολυμπιακού κάρφωσε την μπάλα στα δίκτυα με καταπληκτική κεφαλιά για το 2-0.<br/> <br/>Το πρώτο ημίχρονο ολοκληρώθηκε με τους γηπεδούχους να έχουν προβάδισμα 2 τερμάτων.<br/> <br/>Στο δεύτερο ημίχρονο οι γηπεδούχοι ευτύχησαν να σκοράρουν με τον Ζαχαρίου στο 55'.Ο Κύπριος διεθνής με εξαιρετική ενέργεια πέρασε τον αντίπαλό του και εκτέλεσε με πλασέ κάνοντας το 3-0 για την ομάδα του.<br/> <br/>Οι μαυροπράσινοι όμως δεν έμειναν εκεί,έψαξαν το τέταρτο γκολ και το βρήκαν με τον Αγίτε στο 63'.Μετά από ασταθή απόκρουση του Μπογκαντίνοφ,ο Αγίτε το εκμεταλλεύτηκε και έστειλε την μπάλα στα δίκτυα για το 4-0.</p>
    </article>
  </body>
</html>