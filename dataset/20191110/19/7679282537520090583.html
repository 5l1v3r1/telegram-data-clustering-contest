<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-6-killed-8-in-critical-condition-after-road-accident-on-peripheral-expressway-2842786.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T19:26:47+00:00"/>
    <meta property="og:title" content="पेरिफेरल एक्सप्रेस वे पर सड़क हादसे में 6 की मौत, 8 की हालत गम्भीर"/>
    <meta property="og:description" content="पेरीफेरल एक्सप्रेसवे पर रविवार की देर रात हुए हादसे में एक ही परिवार के 6 लोगों की मौत हो गई। तेज रफ्तार वाहन ने पीछे से इको वेन में टक्कर मार दी। वैन में सवार 6 लोगों की मौत हो गई, जबकि 8 अन्य लोग..."/>
  </head>
  <body>
    <article>
      <h1>पेरिफेरल एक्सप्रेस वे पर सड़क हादसे में 6 की मौत, 8 की हालत गम्भीर</h1>
      <address><time datetime="2019-11-10T19:26:47+00:00">10 Nov 2019, 19:26</time> by <a rel="author">मुख्य संवाददाता,ग्रेटर नोएडा।</a></address>
      <p>पेरीफेरल एक्सप्रेसवे पर रविवार की देर रात हुए हादसे में एक ही परिवार के 6 लोगों की मौत हो गई। तेज रफ्तार वाहन ने पीछे से इको वेन में टक्कर मार दी। वैन में सवार 6 लोगों की मौत हो गई, जबकि 8 अन्य लोग घायल हो गए हैं। घायलों में अधिकतर बच्चे हैं, जिनका उपचार सरकारी अस्पताल में चल रहा है। साइट 5 थाना क्षेत्र में हुई घटना के बाद पुलिस ने मामले में अज्ञात वाहन चालक के खिलाफ मुकदमा दर्ज किया है।</p>
      <p>हरियाणा के बल्लभगढ़ के रहने वाले एक ही परिवार के 14 सदस्य, जिसमें महिलाएं व कई बच्चे हैं, ईको वैन में सवार होकर रविवार देर रात बुलंदशहर के गुलावठी के लिए जा रहे थे। जैसे ही वैन सिरसा टोल प्लाजा के समीप पहुंची तो पीछे से आ रहे तेज रफ्तार अज्ञात वाहन ने वेन में टक्कर मार दी। टक्कर इतनी तेज थी कि वैन सवार 5 लोगों की मौके पर मौत हो गई, जबकि एक अन्य की अस्पताल में उपचार के दौरान मौत हो गई है। हादसे में 6 अन्य लोग घायल हो गए, जिनका उपचार अस्पताल में चल रहा है।</p>
      <p>अस्पताल में भर्ती घायलों को देखने के लिए एसएसपी वैभव कृष्ण, एसपी देहात रणविजय सिंह मौके पर पहुंचे। पुलिस आरोपित वाहन चालक की तलाश कर रही है। देर रात हुए हादसे में जिन 6 लोगों की मौत हुई है, उनमें तीन महिलाएं शामिल हैं।</p>
    </article>
  </body>
</html>