<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/boxing/zashto-kubrat-pulev-ne-uspq-da-nokautira-rajdyl-bukyr-vypreki-prevyzhodstvoto--1404735.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-10T06:57:00+00:00"/>
    <meta property="og:title" content="Защо Кубрат Пулев не успя да нокаутира Райдъл Букър въпреки превъзходството?"/>
    <meta property="og:description" content="Кубрат Пулев записа 28-и успех на сцената на световния бокс, след като във Фресно стигна до категоричен успех над Райдъл Букър Битката между двамата обаче се реши в пълните 10 рунда, като това остави Кобрата с 14 нокаута в кариерата му"/>
  </head>
  <body>
    <article>
      <h1>Защо Кубрат Пулев не успя да нокаутира Райдъл Букър въпреки превъзходството?</h1>
      <address><time datetime="2019-11-10T06:57:00+00:00">10 Nov 2019, 06:57</time> by <a rel="author">Иво Вецев</a></address>
      <p><b><a href="https://www.sportlive.bg/tags/1593">Кубрат Пулев</a></b> записа 28-и успех на сцената на световния <b><a href="https://www.sportlive.bg/sport/boxing">бокс</a></b>, след като във Фресно стигна до категоричен успех над Райдъл Букър. Битката между двамата обаче се реши в пълните 10 рунда, като това остави Кобрата с 14 нокаута в кариерата му. Също така българинът не успя да прати американеца в положение "нокдаун", въпреки че имаше повече от два пъти повече удари и много повече точни попадения в сравнение със съперника си (<b><a href="https://www.sportlive.bg/sport/boxing/Smazvashtoto-prevyzhodstvo-na-Kubrat-Pulev-nad-Rajdyl-Bukyr-v-cifri-(SNIMKI)-1404733.html">подробна статистика за Пулев вижте в тази статия</a></b>). Съдиите присъдиха категорично победата на претендента за световната титла на IBF, като двама съдии му присъдиха 8 печелишви рунда, а последният - 9. Защо обаче при цялото превъзходство Кубрат Пулев не успя да нокаутира Райдъл Букър? </p>
      <p>Според няколко различни източника от залата, още след проблемите с окото в третия рунд Райдъл Букър е бил готов да се откаже от мача, но все пак е останал на ринга и, движен от инстинктите си, съумя да се опази от нокаут. Липсата на нокаут обаче идва от факта, че Кобрата много рядко атакуваше тялото му. </p>
      <p>Кубрат пласира едва 16 от 690-те си удара в тялото и корема на съперника си, с което не успя да го забави достатъчни и да го накара да свали по-ниско гарда си и да търси нокаутиращ удар с десен прав, кроше или дори ъперкът, който по традиция е рядко използван удар от Пулев. Липсата на удари в тялото беше отбелязана на няколко пъти от треньора на Кобрата по време на почивките между мачовете, като дори преди последната част Пулев получи ясни инструкции да атакува своя опонент в областта под гарда, за да бъде търсено по-лесно разбиване на защитата на Букър. Кобрата обаче рядко атакуваше по този начин, а пласираните стотици удари в главта доказаха само, че американецът определено носи на бой. </p>
      <p>Самият Пулев определено използва битката с опонента си от далеч по-ниска класа, за да изпробва част от новите си комбинации, разработени по време на подготовката му в САЩ. Той атакуваше далеч по-често с дясната ръка и на няколко пъти изпробва опасни ъперкъти, които, въпреки че не попадаха чисто в целта, ще придадат друго измерение на офанзивната игра на Пулев. В боксовите среди той е известен с това, че се предоверява на атаките с водещата ръка и разнообразието в битката с Букър определено ще принуди бъдещите му опоненти да се съобразяват и с останалата част от арсенала на претендента на IBF Самият боксьор беше изключително спокоен след битката, а <b><a href="https://www.sportlive.bg/sport/boxing/Kubrat-Pulev-misli-samo-za-edno-sled-bezapelacionniq-uspeh-v-SASht--1404730.html">какво сподели Пулев след успеха четете в този материал</a></b>. </p>
      <related>
        <h4>Още по темата</h4>
        <a href="https://www.sportlive.bg/sport/boxing/Smazvashtoto-prevyzhodstvo-na-Kubrat-Pulev-nad-Rajdyl-Bukyr-v-cifri-(SNIMKI)-1404733.html"/>
        <a href="https://www.sportlive.bg/sport/boxing/Kubrat-Pulev-misli-samo-za-edno-sled-bezapelacionniq-uspeh-v-SASht--1404730.html"/>
        <a href="https://www.sportlive.bg/sport/boxing/Kubrat-Pulev-ukroti-bivshiq-zatvornik-Bukyr-i-go-prevyrna-v-10-ata-si-amerikanska-zhertva-1404640.html"/>
        <a href="https://www.sportlive.bg/sport/boxing/Kytmenyt-sytvoril-chudo-v-posledniq-mach-na-Kobrata-otnovo-shte-e-v-ygyla-na-bylgarina-1404707.html"/>
      </related>
    </article>
  </body>
</html>