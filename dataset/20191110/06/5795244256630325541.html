<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/lifestyle/kudi-piti-v-kiyevi-afisha-na-vihidni-9-10-listopada-afisha-na-tizhden-8-15-listopada-50052474.html"/>
    <meta property="og:site_name" content="НВ"/>
    <meta property="article:published_time" content="2019-11-10T06:32:00+00:00"/>
    <meta property="og:title" content="Афіша 8−15 листопада. Опера IYOV, Соня Делоне, Прості речі Ади Роговцевої, Бумбокс та інші події, які не можна пропустити"/>
    <meta property="og:description" content="Якщо ви ще не вирішили, куди піти цього тижня, ознайомтесь з афішею цікавих подій Києва за версією НВ Style."/>
  </head>
  <body>
    <article>
      <h1>Афіша 8−15 листопада. Опера IYOV, Соня Делоне, Прості речі Ади Роговцевої, Бумбокс та інші події, які не можна пропустити</h1>
      <h2>Якщо ви ще не вирішили, куди піти цього тижня, ознайомтесь з афішею цікавих подій Києва за версією НВ Style.</h2>
      <address>
        <time datetime="2019-11-10T06:32:00+00:00">10 Nov 2019, 06:32</time>
      </address>
      <p>Безперечно цікавий тиждень, протягом якого відбудеться кілька знакових подій, які варто відвідати. Так у приміщенні столичного вокзалу відкриється інтерактивна виставка Ukraine WOW, Французький інститут в Україні «поверне» українцям співвітчизницю Соню Делоне, відому в усьому світі художницю авангардистку, чиє дитинство пройшло в Одесі.</p>
      <p>Театр Актор запрошує на виставу за новою книгою легендарної Ади Роговцевої Прості речі. Гурт Бумбокс пропонує фанам хором заспівати пісні із нового альбому Таємний код. А маркет Всі свої нагадує, що прийшла осінь і треба обрати теплі в’язані речі.</p>
      <p>Гарного вам тижня!</p>
      <h3>Афіша 8−15 листопада</h3>
      <h3>АРТ. Інтерактивна виставка Ukraine WOW</h3>
      <p><b>Коли і де:</b> 14 листопада — 29 грудня, Центральний київський вокзал</p>
      <p>У незвичному місці - приміщенні головного столичного вокзалу розпочне роботу масштабна інтерактивна виставка з експонатами та інсталяціями, мета яких закохати в Україну. Серед них стіна з бурштину, інсталяції з блискучого антрациту та солі, рожевий вагон, в якому звучать мрії та відтворений прямо тут, на виставці, знаменитий тунель кохання; останній автопортрет Казимира Малевича й скульптури Олександра Архипенка; Апостол Івана Федорова та абетка Георгія Нарбута та ін.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/496/big/ef64c985b90c7a58a3bdd221f73991f4.png?stamp=20191108182908&amp;q=85&amp;output=jpg&amp;bg=white"/>
        <figcaption>14 листопада – 29 грудня - Інтерактивна виставка Ukraine WOW / Фото: @facebook/Ukraine WOW</figcaption>
      </figure>
      <h3>АРТ. Соня Делоне: ритм кольору</h3>
      <p><b>Коли і де:</b> 15 листопада — 15 грудня, Незалежний мистецький простір SET</p>
      <p>Французька художниця авангардистка, що народилася в України, Соня Делоне (1885 — 1979) повертається в Батьківщину. Її ім'я добре знають в Європі і всьому світі, і майже не знають в Україні. Головне завдання виставки нагадати про визначну особистість, що об'єднувала у своїй творчості: музику і живопис, лекції і перформанс.</p>
      <p>Її авангардні ідеї втілювалися не тільки в образотворчому мистецтві, але і в дизайні, текстилі, моді, декораціях до театральних вистав тощо. Її роботи зберігаються у великих музейних і шанованих приватних колекціях. І одне з найбільших зібрань знаходиться в паризькому Центрі Помпіду.</p>
      <p>На виставці можна буде побачити унікальні документи: листування Делоне з близькими, а також вінтажні плакати і книги, зокрема автобіографію. Головними експонатами стануть дві графічні роботи художниці, які зберігаються в Національному художньому музеї України, — єдині приклади її спадщини в Україні.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/497/big/6dc163aca774249eeda8dfcd805da3ad.png?stamp=20191108183116&amp;q=85&amp;output=jpg&amp;bg=white"/>
        <figcaption>15 листопада - 15 грудня - Соня Делоне: ритм кольору / Фото: @прес-служба Port.agency</figcaption>
      </figure>
      <h3>ТЕАТР. Опера IYOV</h3>
      <p><b>Коли </b><b>і де:</b> 8 листопада, Київська Русь</p>
      <p>У Києві у приміщенні найбільшого кінотеатру України показують IYOV — одну із найвідоміших і найчастіше виконуваних опер музичної формації Nova Opera (це один із проектів Влада Троїцького). У 2018 році опера увійшла до Топ-10 найкращих сучасних опер світу за версією премії Music Theatre NOW.</p>
      <p>IYOV створена за книгою Йова зі Старого Заповіту та з використанням латинських сакральних текстів. Її написано в синтетичному жанрі, що вперше в історії світової музики поєднав у собі оперу, реквієм та ораторію.</p>
      <p>Читайте також:<br/><a href="https://style.nv.ua/ukr/kultura/iyov-10-faktiv-pro-operu-50051143.html">&amp;nbspПартитура на 117 сторінок і табу на телефони. 10 фактів про оперу IYOV від Nova Opera</a></p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/498/big/fd486f7485b694965838af3ccee1a1d9.png?stamp=20191108183318&amp;q=85&amp;output=jpg&amp;bg=white"/>
        <figcaption>8 листопада - опера IYOV / Фото: @прес-служба IYOV</figcaption>
      </figure>
      <h3>ТЕАТР. Про прості речі. За книгою Ади Роговцевої</h3>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/500/big_portrait/3714e9f08c158ef9e7dd9e9774dd74c2.png?stamp=20191108183508&amp;q=85&amp;output=jpg&amp;bg=white"/>
        <figcaption>11 листопада - Вистава Про прості речі за книгою Ади Роговцевої / Фото: @facebook/театр Актор</figcaption>
      </figure>
      <p><b>Коли і де:</b> 11 листопада, театр Актор</p>
      <p>Театр Актор представляє виставу, створену за мотивами нової книги Ади Роговцевої Прості речі, в якій легендарна акторка поділилася сокровенною історією.</p>
      <p>На глядачів чекають відверті діалоги великої акторки зі світом про її власне життя, особистий біль, близьких людей, покликання, професію і країну.</p>
      <p>У розмовах згадуються знакові події та відомі особистості української культури, які для Ади Миколаївни були і залишаються друзями чи колегами.</p>
      <p>Режисер: Катерина Степанкова, донька акторки. В ролях: Лариса Руснак, Світлана Орличенко, Катерина Степанкова, Олексій Скляренко, Володимир Маляренко.</p>
      <h3>МУЗИКА. Бумбокс</h3>
      <p><b>Коли і де:</b> 9 листопада, Палац Спорту</p>
      <p>Гурт Бумбокс представить на одній із найбільших концертних площадок столиці новий альбом <i>Таємний код</i>, реліз якого відбувся у вересні, тому фани гурту йогов же певно вивчили. Отже, як давно вже повелося на концертах гурту, Андрію Хливнюку можна вже навіть не брати до рук мікрофона — зал співатиме замість нього.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/505/big/f2b86e8e6fd344154853f2b457a805ef.png?stamp=20191108184123&amp;q=85&amp;output=jpg&amp;bg=white"/>
        <figcaption>9 листопада - Бумбокс / Фото: @facebook/Бумбокс</figcaption>
      </figure>
      <h3>ФЕСТИВАЛЬ. Всі свої: Маркет прикрас і трикотажний маркет</h3>
      <p><b>Коли і де:</b> 9−10 листопада, Десятинна, 12</p>
      <p>У вихідні у просторі Всі свої відбудеться одразу два маркети, де можна буде придбати прикраси і трикотажний одяг. У маркеті прикрас візьмуть участь близько 50 українських брендів, що представлять прикраси з найрізноманітніших матеріалів — золота, срібла, дорогоцінного та напівдорогоцінного каміння, кераміки, дерева, скла та металу.</p>
      <p>Паралельно із ним усім бажаючим запропонують обрати в’язані речі від українських виробників — тут буде представлене все розмаїття трикотажного одягу: від тільників та оверсайз светрів до суконь, кардиганів, костюмів і навіть в’язаних пальт.</p>
      <p>Читайте також:<br/><a href="https://style.nv.ua/ukr/krasota-i-moda/modniy-svetr-yak-nositi-ciyeji-oseni-masthev-modeli-oseni-zimi-2019-2020-cini-de-kupiti-50051966.html">&amp;nbspУтеплюємось. Чотири наймодніших светри сезону</a></p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/506/big/d5f1029fa4ab8c1fc7661006f0d9b981.png?stamp=20191108184218&amp;q=85&amp;output=jpg&amp;bg=white"/>
        <figcaption>9 - 10 листопада - Трикотажний маркет / Фото: @facebook/Всі свої</figcaption>
      </figure>
      <p>Читайте також:</p>
      <ul>
        <li>
          <a href="https://style.nv.ua/ukr/kultura/kinoprem-yeri-tizhnya-doktor-son-dodomu-tayemnici-rayskih-pagorbiv-50051770.html">Доктор Сон і Додому. Головні кінопрем'єри тижня</a>
        </li>
        <li>
          <a href="https://style.nv.ua/ukr/kultura/doktor-son-sikvel-syayva-za-stivenom-kingom-recenziya-nv-50052230.html">Почнемо з кошмару. Рецензія на фільм жахів за Стівеном Кінгом Доктор Сон</a>
        </li>
        <li>
          <a href="https://style.nv.ua/ukr/kultura/dodomu-narimana-aliyeva-film-z-ahtemom-seitablayeva-recenziya-nv-50052452.html">Триматися коріння. Рецензія на фільм Додому Нарімана Алієва</a>
        </li>
      </ul>
    </article>
  </body>
</html>