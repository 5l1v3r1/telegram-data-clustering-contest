<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-jaish-e-mohammed-planning-terror-attack-security-agencies-warn-central-govt-2841392.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T06:10:14+00:00"/>
    <meta property="og:title" content="जैश कर रहा है बड़े आतंकी हमले की तैयारी, 'डार्क वेब' के जरिए साधा संपर्क; सुरक्षा एजेंसियों ने किया डीकोड"/>
    <meta property="og:description" content="राम जन्मभूमि और बाबरी मस्जिद विवाद पर सुप्रीम कोर्ट के फैसले के मद्देनजर पिछले 10 दिनों से ज्यादा समय तक उत्तर प्रदेश सरकार को पाकिस्तान स्थित आतंकी संगठन जैश-ए-मोहम्मद की प्रदेश में संदिग्ध हरकतों..."/>
  </head>
  <body>
    <article>
      <h1>जैश कर रहा है बड़े आतंकी हमले की तैयारी, 'डार्क वेब' के जरिए साधा संपर्क; सुरक्षा एजेंसियों ने किया डीकोड</h1>
      <address><time datetime="2019-11-10T06:10:14+00:00">10 Nov 2019, 06:10</time> by <a rel="author">सुधी रंजन सेन,नई दिल्ली</a></address>
      <p>राम जन्मभूमि और बाबरी मस्जिद विवाद पर सुप्रीम कोर्ट के फैसले के मद्देनजर पिछले 10 दिनों से ज्यादा समय तक उत्तर प्रदेश सरकार को पाकिस्तान स्थित आतंकी संगठन जैश-ए-मोहम्मद की प्रदेश में संदिग्ध हरकतों के बारे में सतर्क किया गया था। अब कई सुरक्षा एजेंसियों ने सरकार को बड़े आतंकी हमले के लिए सावधान किया है। एक वरिष्ठ अधिकारी ने नाम न बताने की शर्त पर यह जानकारी दी।</p>
      <p>इसमें सबसे अहम बात यह है कि कई एजेंसियां जिसमें सेना, रिसर्च एंड एनालिसिस विंग (रॉ) और इंटेलिजेंस ब्यूरो (आईबी) शामिल हैं, ने इस बार एक साथ सरकार को इस बात के लिए आगाह किया है कि आतंकी किसी बड़ी घटना के अंजाम दे सकते हैं। वरिष्ठ अधिकारी ने कहा, 'यह आतंकी खतरे की गंभीरता को दिखाती है। सभी एजेंसियां अपने-अपने स्तर पर आतंकी हमले से जुड़े एक ही निष्कर्ष पर पहुंची हैं।'</p>
      <p>वरिष्ठ अधिकारी ने कहा, "आखिर के 10 दिनों में आतंकी हमले की संभावना से जुड़ी खबरें लगातार बढ़ गई थी और ऐसे में यह तय हो गया था कि अयोध्या पुर फैसला किसी वक्त भी आ सकता है।" एक अन्य वरिष्ठ अधिकारी ने नाम सार्वजनिक ना करते की शर्त पर बताया कि 'इस मिशन में सबसे खास बात यह थी कि ज्यादातर बातचीत 'डार्क वेब' के जरिए की गई, जो कि इनक्रिप्टेड और कोड में थी। सुरक्षा एजेंसियों को इसे तोड़ने में खासी मशक्कत करनी पड़ी।'</p>
    </article>
  </body>
</html>