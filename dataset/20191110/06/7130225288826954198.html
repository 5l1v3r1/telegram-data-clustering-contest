<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/12-yilda-ilk-kez-mustafa-kemal-ataturk-ibb-tarafindan-cikarilan-derginin-kapaginda-889195"/>
    <meta property="og:site_name" content="Onedio"/>
    <meta property="article:published_time" content="2019-11-10T06:48:00+00:00"/>
    <meta property="og:title" content="12 Yılda İlk Kez: Mustafa Kemal Atatürk, İBB Tarafından Çıkarılan Derginin Kapağında"/>
    <meta property="og:description" content="Ulu Önder Mustafa Kemal Atatürk, İBB tarafından 12 yıldır çıkarılan 'İstanbul Bülteni' isimli dergide ilk defa kapak oldu."/>
  </head>
  <body>
    <article>
      <h1>12 Yılda İlk Kez: Mustafa Kemal Atatürk, İBB Tarafından Çıkarılan Derginin Kapağında</h1>
      <address><time datetime="2019-11-10T06:48:00+00:00">10 Nov 2019, 06:48</time> by <a rel="author" href="https://onedio.com/profil/sadecegeciyorum" target="_blank">Ulaş Demircan</a></address>
      <h4>Ulu Önder Mustafa Kemal Atatürk, <a href="https://onedio.com/etiket/istanbul-buyuksehir-belediyesi/50546e440228f60917601ac6">İBB</a> tarafından 12 yıldır çıkarılan '<a href="https://onedio.com/etiket/istanbul/501c48f7cc161f8ec13422a8">İstanbul</a> Bülteni' isimli dergide ilk defa kapak oldu. </h4>
      <figure>
        <img src="https://img-s1.onedio.com/id-5dc7b04135fb794c0ede00c6/rev-0/w-500/s-d6e6fc3cf1ea7589988271d81c8818e8534af9b3.jpg"/>
        <figcaption><a href="https://onedio.com/etiket/egemen-bagis/5054603b0228f60917601abe">Egemen Bağış</a>'tan 2. Abdülhamit'e birçok ismin kapak olduğu toplam 138 sayı çıkan dergide Atatürk'e ilk defa yer verildi.</figcaption>
      </figure>
      <h3>Derginin ana teması 'Çocuklar' olarak belirlendi.</h3>
      <figure>
        <img src="https://img-s2.onedio.com/id-5dc7b005b93cde260ee5667b/rev-0/w-500/s-7e2dc887659ed2e255f2bbdb895b8a381f3d8abd.jpg"/>
        <figcaption><b><a href="https://www.sozcu.com.tr/hayatim/yasam-haberleri/ibbnin-12-yildir-cikan-dergisinde-ataturk-ilk-kez-kapak-oldu/">Sözcü'den Özlem Güvemli'nin haberine göre,</a></b> <a href="https://onedio.com/etiket/istanbul-buyuksehir-belediyesi/50546e440228f60917601ac6">İBB</a>'yi 13 yıl boyunca yöneten <a href="https://onedio.com/etiket/adalet-ve-kalkinma-partisi/50187b65295c0432640034e9">AKP</a>'li <a href="https://onedio.com/etiket/kadir-topbas/5043b8870228f60917601890">Kadir Topbaş</a> döneminde kurumun faaliyetlerini ve projelerini duyurmak üzere çıkarılmaya başlanan “<a href="https://onedio.com/etiket/istanbul/501c48f7cc161f8ec13422a8">İstanbul</a> Bülteni”nin ilk sayısı 2007 yılının temmuz ayında yayımlandı.</figcaption>
      </figure>
      <h3>Derginin kapaklarında üç kez eski başbakanlardan Ahmet Davutoğlu, üç kez eski İBB Başkanı Mevlüt Uysal, bir kez de 2. Abdülhamid yer aldı.</h3>
      <figure>
        <img src="https://img-s2.onedio.com/id-5dc7b17dbf80e67b5a610667/rev-0/w-500/s-fc44d76660f54d6bb9331185af774b392b3db2c8.jpg"/>
        <figcaption><a href="https://onedio.com/etiket/istanbul/501c48f7cc161f8ec13422a8">İstanbul</a> Bülteni'nin 138 sayısında eski <a href="https://onedio.com/etiket/istanbul-buyuksehir-belediyesi/50546e440228f60917601ac6">İBB</a> Başkanı <a href="https://onedio.com/etiket/kadir-topbas/5043b8870228f60917601890">Kadir Topbaş</a> 85 kez, Cumhurbaşkanı <a href="https://onedio.com/etiket/recep-tayyip-erdogan/50187b65295c0432640034e7">Tayyip Erdoğan</a> dördü tek başına olmak üzere 45'in üzerinde kapak oldu.</figcaption>
      </figure>
      <h3>Derginin baş yazısında İmamoğlu çocuklara seslendi.</h3>
      <figure>
        <img src="https://img-s2.onedio.com/id-5dc7b7655d900c410ff826d7/rev-0/w-500/s-a43158f7f75af24f42b1d647cd3b889eef6a171f.jpg"/>
        <figcaption><a href="https://onedio.com/etiket/istanbul/501c48f7cc161f8ec13422a8">İstanbul</a> için en büyük projesinin “çocuklar” olduğunu yineleyen İmamoğlu çocuklara hitaben şu satırları kaleme aldı:<br/>"Seçim süresince en büyük enerjimi sizlerden aldım. En büyük hedefimi de sizlerin, ‘sağlıklı ve eşit koşullarda yetişen, en kaliteli eğitimi alan, geleceğe güçlü bir şekilde hazırlanan bireyler olarak yetişmenizi sağlamak' diye açıklamıştım. İlk adımı, sizlerin eğitimi, huzuru, sağlığı ve ebeveynlerinizin hayata daha güçlü katılımı için 150 kreş yapmak üzere attık. İstanbul’umuzun her yanında hizmet vermesini hedeflediğimiz bu kreşlerimizden 11 tanesinin temelini attık, inşaatları sürüyor. Kadıköy'deki yavrumuzla Sultanbeyli'deki yavrumuz eşit olsun, hiçbir şeyden mahrum kalmasın' ilkemiz gereği, ihtiyaç sahibi ailelerimizin yavrularına ‘Süt her çocuğun hakkıdır!' diyerek ücretsiz süt dağıtımını başlattık. Böylece 92 binden fazla yavrumuz her ay 8 litre süt içebilecek. O Atatürk ki, ‘Çocuklar her türlü ihmal ve istismardan korunmalı, onlar her koşulda yetişkinlerden daha özel ele alınmalıdır', ‘Çocukları sağlıklı ve bilgili yetiştirilmeyen uluslar, temeli çürük binalar gibi çabuk yıkılırlar' demiş ve sizlere şöyle seslenmiş bir dünya lideridir: ‘Küçük hanımlar, küçük beyler! Sizler hepiniz geleceğin bir gülü, yıldızı ve ikbal ışığısınız. Memleketi asıl ışığa boğacak olan sizsiniz. Kendinizin ne kadar önemli, değerli olduğunuzu düşünerek ona göre çalışınız...."</figcaption>
      </figure>
    </article>
  </body>
</html>