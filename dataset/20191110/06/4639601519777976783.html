<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/politics/kerameos-eide-lagkarnt/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T06:35:15+00:00"/>
    <meta property="og:title" content="Κεραμέως «είδε» Λαγκάρντ"/>
    <meta property="og:description" content="Τι δουλειά είχε η υπουργός Παιδείας με τη νέα πρόεδρο της ΕΚΤ στο συμβούλιο υπουργών Οικονομικών της ΕΕ"/>
  </head>
  <body>
    <article>
      <h1>Κεραμέως «είδε» Λαγκάρντ</h1>
      <h2>Τι δουλειά είχε η υπουργός Παιδείας με τη νέα πρόεδρο της ΕΚΤ στο συμβούλιο υπουργών Οικονομικών της ΕΕ</h2>
      <address><time datetime="2019-11-10T06:35:15+00:00">10 Nov 2019, 06:35</time> by <a rel="author">ΤοΒΗΜΑ Team</a></address>
      <p>Η <b>Κριστίν Λαγκάρντ </b>και η <b>Νίκη Κεραμέως </b>ήταν οι φιγούρες που ξεχώρισαν κατά τη συνεδρίαση του συμβουλίου Ecofin την Παρασκευή στις Βρυξέλλες, όπως αναφέρει ο <a href="https://www.tovima.gr/editor/vimatodotis">ΒΗΜΑτοδότης</a> του Βήματος της Κυριακής.</p>
      <p>
        <a href="https://www.in.gr/2019/11/10/greece/panelladikes-erxetai-kai-meiosi-eisakteon-meta-tin-anastoli-leitourgias-ton-neon-tmimaton-sta-aei/">Πανελλαδικές : Έρχεται και μείωση εισακτέων μετά την αναστολή λειτουργίας των νέων τμημάτων στα ΑΕΙ;</a>
      </p>
      <p>Και προσθέτει: Ξεχώρισαν, όπως μου λένε, και λόγω κομψότητας και λόγω… ύψους. Θα αναρωτιέστε τι δουλειά είχε η υπουργός Παιδείας με τη νέα πρόεδρο της ΕΚΤ στο συμβούλιο υπουργών Οικονομικών της ΕΕ.</p>
      <p>Οι υπουργοί Οικονομικών της ΕΕ πραγματοποίησαν κοινή συζήτηση προσανατολισμού με τους υπουργούς Παιδείας της ΕΕ και συζήτησαν τη σημασία της αποτελεσματικής και υψηλής ποιότητας εκπαίδευσης και κατάρτισης για την επίτευξη μιας ισχυρής οικονομικής βάσης για την Ευρώπη. Εως εδώ καλά, θα πείτε, αλλά έχει και… αλατοπίπερο η είδηση.</p>
      <p>Και εξηγούμαι.</p>
      <p>Πρώτον: Ο υπουργός Οικονομικών <b>Χρήστος Σταϊκούρας </b>καμάρωνε για την παρουσία της κυρίας Κεραμέως στο πλάι του και φρόντισε να τη συστήσει σε όλους τους ομολόγους του.  Δεύτερον: Πηγαδάκι στήθηκε με τον κύπριο υπουργό Οικονομικών <b>Χάρη Γεωργιάδη </b>που δεν έκρυψε τον ενθουσιασμό του για τη γνωριμία.</p>
      <p>Αλλά θα πείτε αυτές οι γνωριμίες θα του μείνουν, αφού τον Δεκέμβριο ο κ. Γεωργιάδης, όπως έχει ανακοινώσει, θα παραιτηθεί από υπουργός Οικονομικών. Στην Κύπρο ήδη ετοιμάζονται για ανασχηματισμό. Και τέλος, η υπουργός Παιδείας  είχε σύντομη συνομιλία και με τον επίτροπο <b>Βάλντις Ντομπρόβσκις, </b>ο οποίος, όπως μαθαίνω, ζήτησε το… τηλέφωνό της (και του το έδωσε).</p>
      <p>
        <a href="https://www.tovima.gr/2019/11/10/science/i-somatiki-askisi-sta-60-nikaei-kardiaka-nosimata-kai-egkefaliko/">Η σωματική άσκηση στα 60 νικάει καρδιακά νοσήματα και εγκεφαλικό</a>
      </p>
    </article>
  </body>
</html>