<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/740925"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T06:52:00+00:00"/>
    <meta property="og:title" content="แฉวินาที&quot;หนีตาย&quot;โจ๋ตีกันเละ ในห้องฉุกเฉินรพ.อ่างทอง"/>
    <meta property="og:description" content="พยาบาลสาว'รพ. อ่างทอง' เผยนาทีหนีตาย หลังแก๊งโจ๋ยกพวกตีกันยับในห้องฉุกเฉิน ถามกลับ คนทำรู้ไหมไม่ควร เพราะนี่คือ'โรงพยาบาล'"/>
  </head>
  <body>
    <article>
      <h1>แฉวินาที"หนีตาย"โจ๋ตีกันเละ ในห้องฉุกเฉินรพ.อ่างทอง</h1>
      <address>
        <time datetime="2019-11-10T06:52:00+00:00">10 Nov 2019, 06:52</time>
      </address>
      <p>
        <b>พยาบาลสาว"รพ. อ่างทอง" เผยนาทีหนีตาย หลังแก๊งโจ๋ยกพวกตีกันยับในห้องฉุกเฉิน ถามกลับ คนทำรู้ไหมไม่ควร เพราะนี่คือ"โรงพยาบาล"</b>
      </p>
      <p>จากกรณี ตำรวจอ่างทอง เข้าระงับเหตุกลุ่มวัยรุ่นยกพวกตีกันในห้องฉุกเฉิน รพ.อ่างทอง หลังคู่กรณีทั้ง 2 ฝ่าย ก่อเหตุชกต่อยกันมาก่อนคาร้านอาหาร ริมถนนสายอ่างทอง-อยุธยา ก่อนบาดเจ็บ ถูกส่งตัวมารักษาต่อ แต่เพื่อนไม่ยอมตามมาด่าทอซ้ำ จากนั้นเข้าทำร้ายกันในห้องฉุกเฉิน ตามที่เสนอข่าวไปแล้วนั้น<br/>ล่าสุดผู้ใช้เฟซบุ๊ก <b>"Thankyou Love" </b>เจ้าหน้าที่พยาบาลโรงพยาบาลอ่างทอง ได้โพสต์เล่าความรู้สึกถึงเหตุการณ์ที่เกิดขึ้นโดยระบุว่า</p>
      <figure>
        <img src="https://www.dailynews.co.th/admin/upload/20191110/news_DEtUaKKitw133831_533.jpg?v=20191110186?v=8192"/>
      </figure>
      <p>"เราเป็นหนึ่งในทีมจนท. ในเวรนี้ เราถ่ายคลิปตอนชุลมุนไม่ทัน เพราะตอนนั้นก็หลบเอาตัวรอด และก็กลัวจริงๆๆ ตัวสั่นใจสั่นไปหมด  คนในเหตุการณ์คงเข้าใจ   นี่เป็นสภาพในห้องฉุกเฉิน หลังจากต่อยกันเสร็จ ขอย้ำว่าเป็นในห้องฉุกเฉิน และเป็นพื้นที่ค่อนข้างส่วนตัวของจนท.   เป็นเคาวท์เตอร์พยบ. เป็นห้องเก็บของ ตู้เย็นยาและตู้เย็นจนท. ที่เห็นนั่นเลือดสด ...เลือดที่เราไม่สามารถหยุดได้ ไม่มีใครฟังเรา ไม่มีใครเกรงใจเรา ไม่มีใครเคารพสถานที่ของเรา เลือดที่เกิดจากอารมณ์และแอลกอฮอล์ล้วนๆ  เหตุการณ์นี้เกิดขึ้นในขณะที่เราก็ช่วยเหลือคนไข้คนอื่นๆ และมีคนไข้หนักใส่ท่อช่วยหายใจรออยู่บนรถพยาบาล (ส่งตัวมาจากรพช.แต่เอาคนไข้ลงมาที่ER ไม่ได้เพราะ Scene ไม่ Safe) พอเกิดเหตุการณ์แบบนี้ขึ้น สิ่งแรกคือเราต้องปลอดภัย และต่อมาคือเคลียร์สถานการณ์ ให้คนไข้คนอื่นปลอดภัย ให้ดีที่สุดที่ทำได้ในตอนนั้น เราไม่รู้นะว่า คนที่ทำ จะรู้สึกไหมว่ามันไม่ควร ที่นี่ #โรงพยาบาล  มีไว้ช่วยคนเจ็บไข้ได้ป่วย  รพ. ไม่ปลอดภัย จนท. ไม่ปลอดภัย ต้องหนี ต้องหาที่ปลอดภัยที่อื่นอยู่  และคนไข้จะปลอดภัยได้อย่างไร ?<br/>...... เราทุกคนในทีมรอดปลอดภัยกันดีไม่มีใครเจ็บ แต่เราเชื่อว่า ... ทุกคนใจสั่น กลัว และระแวง ตอนนี้แค่ใครมาเปิดประตูก็ระแวงกันหมดกลัวกลับกันมาทะเลาะกันอีก</p>
      <figure>
        <img src="https://www.dailynews.co.th/admin/upload/20191110/news_KidTNJojYT133704_533.jpg?v=20191110186?v=7265"/>
      </figure>
      <figure>
        <img src="https://www.dailynews.co.th/admin/upload/20191110/news_qeCnkHWqQE133705_533.jpg?v=20191110186?v=3944"/>
      </figure>
      <figure>
        <img src="https://www.dailynews.co.th/admin/upload/20191110/news_yJdENOrEhb133705_533.jpg?v=20191110186?v=5776"/>
      </figure>
      <figure>
        <img src="https://www.dailynews.co.th/admin/upload/20191110/news_mBCbJpdMGN133705_533.jpg?v=20191110186?v=2179"/>
      </figure>
      <p> </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fthankyou.love.52%2Fvideos%2F2408858399168999%2F&amp;show_text=false&amp;width=640" width="640" height="1143" data-service="Facebook" scrolling="no"/>
      </figure>
      <p>ขอขอบคุณภาพประกอบจาก เฟซบุ๊ก Thankyou Love<br/><br/><i><b>ข่าวที่เกี่ยวข้อง </b></i><br/>-<a href="https://www.dailynews.co.th/crime/740877"> โจ๋ห้าวเป้งไม่สนกฎหมาย ตะลุมบอลคาไอซียูรพ.อ่างทอง</a></p>
    </article>
  </body>
</html>