<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/msi-sfonda-quota-1-milione-di-monitor-venduti-in-2-anni/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-10T06:45:00+00:00"/>
    <meta property="og:title" content="MSI sfonda quota 1 milione di monitor venduti in 2 anni"/>
    <meta property="og:description" content="MSI raggiunge quota 1 milione di monitor venduti in soli due anni, un traguardo frutto delle tante soluzioni dedicate ai videogiocatori."/>
  </head>
  <body>
    <article>
      <h1>MSI sfonda quota 1 milione di monitor venduti in 2 anni</h1>
      <address><time datetime="2019-11-10T06:45:00+00:00">10 Nov 2019, 06:45</time> by <a rel="author">Vittorio Rienzo</a></address>
      <p>Sono passati poco meno di due anni da quando <b>MSI</b> svelò il suo primo monitor, l’<a href="https://www.tomshw.it/hardware/optix-g27c-ecco-il-primo-monitor-firmato-msi/"><b>Optix G27C</b></a>, ma i display del marchio hanno già <b>raggiunto la quota di un milione di unità vendute. </b>Il G27C entrò con prepotenza nel settore monitor gaming con una scheda tecnica di alto livello grazie ad un <b>pannello VA</b> prodotto da <b>Samsung</b> e un refresh rate di <b>144 Hz</b>.</p>
      <p>Da allora la gamma di monitor gaming di MSI si è ampliata, offrendo valide soluzioni per tutte le fasce di prezzo e tipi di utenza. Tra questi spicca sicuramente il <a href="https://toms.it/DTkIi"><b>MAG241C</b></a>, un monitor <b>FHD</b> (con risoluzione quindi di 1920×1080 pixel) da <b>24 pollici</b> con un refresh rate di <b>144 Hz</b> e tempo di risposta <b>GtG (Grey to Grey) di 1 ms</b>.</p>
      <figure>
        <img src="https://www.tomshw.it/images/images/2019/11/generica-61813.768x432.jpg"/>
      </figure>
      <p>Il monitor, che rappresenta uno dei modelli di maggior successo, viene proposto in altre tre varianti, una sempre da <b>24 pollici</b> e due da <b>27 pollici</b> a seconda se si opti per l’<b>illuminazione posteriore RGB</b> (sincronizzabile tramite <b>MSI Mystic Light</b>) oppure no.</p>
      <p>Per chi invece preferisce diagonali maggiori, MSI propone due diversi modelli da <b>31,5 pollici</b>, uno per chi predilige la velocità e la fluidità tipica degli fps, l’altro per chi invece ha come priorità la qualità e i dettagli.</p>
      <p>Per i primi MSI offre un pannello <b>VA</b> con un refresh rate a <b>144 Hz</b> e risoluzione <b>1440p </b>(2560×1440) che supporta il <b>FreeSync di AMD</b> per eliminare il fastidioso <b>tearing</b> causato dalla disparità tra il refresh rate e la velocità delle immagini riprodotte a schermo. Si tratta del modello <a href="https://toms.it/ALXoh"><b>MSI Optix MAG322CQRV</b></a>, dotato inoltre di illuminazione posteriore RGB sincronizzabile con MSI Mystic Light.</p>
      <figure>
        <img src="https://www.tomshw.it/images/images/2019/11/generica-61814.768x432.jpg"/>
      </figure>
      <p>Chi invece è disposto a sacrificare la velocità di aggiornamento, in favore di un maggiore dettaglio ed una risoluzione più alta, MSI mette a disposizione il <a href="https://toms.it/J1uVx"><b>MAG321CURV</b></a>: anche in questo caso si tratta di un pannello VA, ma con risoluzione <b>4K</b> (3840×2160) con tempo di risposta di 1 ms (GtG) e supporto all’<b>HDR</b>. Il refresh rate è limitata a <b>60 Hz</b>.</p>
      <figure>
        <img src="https://www.tomshw.it/images/images/2019/11/generica-61815.768x432.jpg"/>
      </figure>
      <p>Infine non manca una gamma dedicata ai giocatori puramente competitivi, indirizzata al mondo degli eSport dove la reattività e la velocità sono elementi imprescindibili. Si tratta della gamma <b>Oculux</b>, in particolare l’<a href="https://toms.it/QaAYb"><b>NXG252R</b></a> che offre un pannello <b>TN FHD</b>, ma con un refresh rate che arriva a ben <b>240 Hz</b> ed un impressionante tempo di risposta di soli <b>0,5 ms</b>.</p>
      <p>Dettaglio non da poco, il supporto al <b>G-Sync di Nvidia</b>, oltre che la tecnologia<b> DCR</b> (Dynamic Contrast Ratio) ed ovviamente una linea di LED RGB personalizzabili tramite MSI Mystic Light.</p>
      <figure>
        <img src="https://www.tomshw.it/images/images/2019/11/generica-61816.768x432.jpg"/>
      </figure>
      <p>Chiudiamo la carrellata ricordando che l’azienda taiwanese è entrata anche nel mercato dei <b>monitor rivolti ai professionisti dell’immagine</b> con il <a href="https://www.tomshw.it/video/msi-prestige-ps341wu-recensione/">Prestige PS341WU</a> (<a href="https://toms.it/LvNb4">già disponibile</a>), un modello da 34 pollici con risoluzione 5120×2160 pixel e aspetto 21:9, che monta un bellissimo pannello Nano IPS ad alta fedeltà cromatica.</p>
    </article>
  </body>
</html>