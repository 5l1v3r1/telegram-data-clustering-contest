<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/al-di-la-del-risultato.html"/>
    <meta property="og:site_name" content="Tempostretto"/>
    <meta property="article:published_time" content="2019-11-10T06:57:39+00:00"/>
    <meta property="og:title" content="Al di là del risultato"/>
    <meta property="og:description" content="La proiezione del film &quot;Al di là del risultato&quot;, diretto da Emanuele Gaetano Forte, inaugurerà la rassegna di cinema indipendente del Teatro dei 3 Mestieri"/>
  </head>
  <body>
    <article>
      <h1>Al di là del risultato</h1>
      <address><time datetime="2019-11-10T06:57:39+00:00">10 Nov 2019, 06:57</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>Sarà inaugurata domenica 10 novembre alle ore 19.00 la prima rassegna di cinema indipendente del Teatro dei 3 Mestieri di Messina con la proiezione del film <i>Al di là del risultato</i> del regista Emanuele Gaetano Forte.</p>
      <h3>Presentazione del film</h3>
      <p>Formia è una città piccola, una stretta lingua di terra schiacciata tra mare e montagne che si può percorrere solo in due direzioni: avanti e indietro. Così le vite dei quattro ragazzi protagonisti: lo spazio in cui possono muoversi è angusto, le prospettive limitate. Vittime di un paese vecchio che concede loro poco spazio e della peggiore crisi economica degli ultimi ottant’anni, i quattro sono complici di questa situazione. Carnefici e vittime, contemporaneamente. Incapaci di desiderare e pretendere, sono sempre cortesi, e chiedono il permesso.<br/><br/>Forse i divani dei genitori sono troppo comodi, e stanno lì sdraiati, sforzandosi quel poco che basta per dire: ci ho provato. Forse. Perché poi il malessere torna fuori prepotente insieme alla necessità di trovare una strada, uno scopo, qualcosa per cui lottare. Un’idea come un’altra. Non importa. </p>
      <figure>
        <iframe src="https://www.youtube.com/embed/r28QcOvZJgA" width="640" height="360" data-service="Youtube" scrolling="no"/>
      </figure>
      <h3>Premi</h3>
      <p>Festival: 2016 – Festival du Cinéma Méditerranéen de Montpellier – Prix étudiant de la première oeuvre 2016 – Napoli Film Festival – Menzione speciale Nuovo Cinema Italia / Premio Cinemaitaliano.info 2016 – Valdarno Cinema Fedic – Premio Giuria Giovani 2016 – Vittorio Veneto Film Festival – Premio degli studenti delle superiori e dell’università 2016 – Comedy Cluji International Film Festival – Selezione Ufficiale 2016 – Festival du Film Italien de Villerupt – Selezione Ufficiale 2016 – Festival Ciné-Salé Le Havre – Selezione Ufficiale 2017 – Festival Piccolo Grande Cinema Milano – Selezione Ufficiale</p>
    </article>
  </body>
</html>