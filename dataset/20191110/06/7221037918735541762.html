<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/erdogan-10-kasimda-ataturkun-huzuruna-cikti/926622"/>
    <meta property="og:site_name" content="medya faresi"/>
    <meta property="article:published_time" content="2019-11-10T06:53:00+00:00"/>
    <meta property="og:title" content="Erdoğan 10 Kasım'da Atatürk'ün huzuruna çıktı"/>
    <meta property="og:description" content="Türkiye Cumhuriyeti kurucusu Mustafa Kemal Atatürk’ün ebediyete intikalinin 81. yılında Anıtkabir'de tören düzenlendi. Cumhurbaşkanı Erdoğan ve beraberindeki devlet erkanı Mustafa Kemal Atatürk'ün ölüm yıl dönümü dolayısıyla Anıtkabir'e çelenk bıraktı."/>
  </head>
  <body>
    <article>
      <h1>Erdoğan 10 Kasım'da Atatürk'ün huzuruna çıktı</h1>
      <h2>Türkiye Cumhuriyeti kurucusu Mustafa Kemal Atatürk’ün ebediyete intikalinin 81. yılında Anıtkabir'de tören düzenlendi. Cumhurbaşkanı Erdoğan ve beraberindeki devlet erkanı Mustafa Kemal Atatürk'ün ölüm yıl dönümü dolayısıyla Anıtkabir'e çelenk bıraktı.</h2>
      <address>
        <time datetime="2019-11-10T06:53:00+00:00">10 Nov 2019, 06:53</time>
      </address>
      <p>Türkiye Cumhuriyeti'nin kurucusu Ulu Önder Mustafa Kemal Atatürk, ebediyete intikalinin 81. yılında Anıtkabir'de düzenlenen devlet töreniyle anıldı.</p>
      <p>Anıtkabir'deki tören, saat 8.45'te devlet erkanının Aslanlı Yol'da yürüyüşüyle başladı.</p>
      <p>Cumhurbaşkanı Recep Tayyip Erdoğan başkanlığındaki kortejde TBMM Başkanı Mustafa Şentop, Cumhurbaşkanı Yardımcısı Fuat Oktay, CHP Genel Başkanı Kemal Kılıçdaroğlu, İYİ Parti Genel Başkanı Meral Akşener, Cumhurbaşkanlığı Kabinesi üyeleri, kuvvet komutanları ile çok sayıda vatandaş katıldı.</p>
      <p>Ardından Anıtkabir Özel Defteri'ni imzalayan Erdoğan, deftere şunları yazdı:</p>
      <p>"Kurtuluş Savaşımızın başkomutanı, cumhuriyetimizin kurucusu ilk cumhurbaşkanımız Gazi Mustafa Kemal Atatürk'ü ahirete irtihalinin 81. yıl dönümünde bir kez daha rahmetle yad ediyoruz. Merhum Atatürk ve silah arkadaşları ile bin yıldır bu toprakları bizlere vatan yapmak için mücadele eden tüm şehitlerimizi ve gazilerimizin aziz hatıraları milletimizin kalbinde hep yaşayacaktır. Kendisinin emaneti olarak cumhuriyetimizi ilelebet yaşatmak, geliştirmek, güçlendirmek için tüm gücümüzle çalışmaya devam edeceğiz. Ruhu şad olsun."</p>
    </article>
  </body>
</html>