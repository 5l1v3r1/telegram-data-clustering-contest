<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/vaka-hasta-9-15556yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-10T01:00:00+00:00"/>
    <meta property="og:title" content="Vaka (Hasta)-9"/>
    <meta property="og:description" content="Örnek bir hasta,44 yaşında bir bayan hasta, sabahları kalktığında baş ağrısı ve halsizlik şikâyetleri oluyormuş. Bu şikâyetleri nedeniyle..."/>
  </head>
  <body>
    <article>
      <h1>Vaka (Hasta)-9</h1>
      <address><time datetime="2019-11-10T01:00:00+00:00">10 Nov 2019, 01:00</time> by <a rel="author">Doç. Dr. Mehmet Usta</a></address>
      <p>
        <b>Örnek bir hasta,</b>
      </p>
      <p>44 yaşında bir bayan hasta, sabahları kalktığında baş ağrısı ve halsizlik şikâyetleri oluyormuş. Bu şikâyetleri nedeniyle birkaç defa doktora gitmiş, yapılan tetkik ve muayenede önemli bir hastalık saptanmamış. Ancak hastanın şikâyetleri devam etmiş. Her derdini  anlattığında veya şikâyetlerini söylediğinde doktorlar ve çevresindekiler hiçbir şeyin yoktur, şikâyetlerin psikolojiktir demişler.  Hasta da bu şikâyetleri ile beraber yaşamaya başlamış. Hastanın annesinde ve büyükannesinde hipertansiyon hastalığı varmış.</p>
      <p>-<b> Hastanın gerçekten bir şeyi yok mu?</b></p>
      <p>-<b> Muayenede ve tetkiklerinde bir şey çıkmayınca o kişi sağlam mıdır?</b></p>
      <p>Aslında hastanın şikâyetleri varsa ileri tetkikler yapılmalıdır ve her şikâyetin üzerinde detaylı durulmalıdır. Bu hastanın her ne kadar muayenesinde ve tetkiklerinde anormal bir şey yoksa da; ailesinde hipertansiyonun olması önemlidir. Bazen gündüzleri normal seyir eden tansiyon gece yükselebilir. Bu hastanın da böyle bir klinik tablosu var.</p>
      <p>Hastaya 24 saatlik tansiyon ölçen holter takılsaydı tansiyonun yüksek seyir edip etmediği anlaşılabilirdi.</p>
      <p>Tansiyon holteri bu hastaya takıldığında geceleri tansiyonun yükseldiğini ve hastanın şikâyetlerinin buna bağlı olduğu görülürdü.</p>
      <p>Hastaya tuzsuz diyet ve kilo vermesi önerildi. Hasta bunları uygulayınca şikâyetleri  ortadan kalktı. Yani hasta sabahları kalktığında ne baş ağrısı ne de halsizliği olmuş.</p>
      <p>
        <b>Sonuç olarak:</b>
      </p>
      <p>Bu tip hastalarda, ailesinde hipertansiyon olduğu için her zaman tansiyon açısından dikkatli olmak gerekir. Tansiyonu bir kere ölçmekle sağlıklı bir sonuç alınamayabilir. Şüphe varsa 24 saatlik tansiyon holteri takmak önemlidir.</p>
    </article>
  </body>
</html>