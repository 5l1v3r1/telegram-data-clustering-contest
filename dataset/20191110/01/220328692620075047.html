<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/gorbachov-nazova-zashcho-se-e-razpadnal-sssr-406319.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-10T01:42:07+00:00"/>
    <meta property="og:title" content="Горбачов назова защо се е разпаднал СССР"/>
    <meta property="og:description" content="Бил е наясно с възможните ристове от перестройката"/>
  </head>
  <body>
    <article>
      <h1>Горбачов назова защо се е разпаднал СССР</h1>
      <address><time datetime="2019-11-10T01:42:07+00:00">10 Nov 2019, 01:42</time> by <a rel="author">сс</a></address>
      <p>Бившият съветски президент Михаил Горбачов назова кой е провокирал разпадането на Съветския съюз. Думите му са цитирани от германското списание "Шпигел".</p>
      <p>"За края на перестроката и разпадането на Съветския съюз, са отговорни тези, които организираха пуча през август 1991, а след това пучът използва отслабената позиция на президента на СССР", казва Горбачов.</p>
      <p>Той добави, че е бил наясно с възможните рискове от перестройката, но всички ръководители на страната са били наясно, че са необходими промени.</p>
      <p>Беше невъзможно да живеем така. Съществена част от перестройката беше новата външнополитическа мисъл, която обхващаше както универсалните ценности и ядреното разоръжаване, така и свободния избор, обясни последният съветски лидер.</p>
      <p>Той подчерта, че не съжалява за перестройката, но признава, че по пътя на реформите били допуснати грешки и изразява мнението, че Русия никога няма да се върне в тоталитарна система.</p>
      <p>Съветският съюз се разпадна на 25 декември 1991, когато Горбачов обяви, че се оттегля от поста на президент. Това беше предшествано от споразумение, подписано на 8 декември от лидерите на Русия, Беларус и Украйна,  в което се провъзгласи създаването на Общността на независимите държави.</p>
    </article>
  </body>
</html>