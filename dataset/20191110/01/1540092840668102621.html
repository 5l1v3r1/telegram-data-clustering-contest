<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/kosmos/story/196847/mia-25xroni-poy-stratologithike-sto-islamiko-kratos-zitaei-na-epistrepsei-stis-hpa"/>
    <meta property="og:site_name" content="CNN.gr"/>
    <meta property="article:published_time" content="2019-11-10T01:24:22+00:00"/>
    <meta property="og:title" content="Μια 25χρονη που στρατολογήθηκε στο Ισλαμικό Κράτος ζητάει να επιστρέψει στις ΗΠΑ"/>
    <meta property="og:description" content="Μια νεαρή τζιχαντίστρια, που κρατείται στη βορειοανατολική Συρία, ζήτησε μία ακόμη φορά, σε μια συνέντευξη που παραχώρησε σε αμερικανικό τηλεοπτικό δίκτυο, να..."/>
  </head>
  <body>
    <article>
      <h1>Μια 25χρονη που στρατολογήθηκε στο Ισλαμικό Κράτος ζητάει να επιστρέψει στις ΗΠΑ</h1>
      <h2>Μια νεαρή τζιχαντίστρια, που κρατείται στη βορειοανατολική Συρία, ζήτησε μία ακόμη φορά, σε μια συνέντευξη που παραχώρησε σε αμερικανικό τηλεοπτικό δίκτυο, να επιστρέψει στις ΗΠΑ, όπου γεννήθηκε, με την Ουάσιγκτον να απορρίπτει το αίτημα επιστροφής της, καθώς δεν τη θεωρεί Αμερικανίδα υπήκοο.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 03:24 , 10 November 2019</p>
      <p>Η Χόντα Μουτχάνα, ηλικίας 25 ετών, «λυπάται για όλα όσα έκανε» στους κόλπους τους οργάνωσης Ισλαμικό Κράτος, όπου εντάχθηκε το 2014, αφού ριζοσπαστικοποιήθηκε στην Αλαμπάμα, όπου διέμενε με την οικογένειά της.</p>
      <p>«<b>Όσοι πιστεύουν στον Θεό θεωρούν ότι όλοι αξίζουν μια δεύτερη ευκαιρία, όσο φοβερά κι αν ήταν τα αμαρτήματά τους</b>» υποστηρίζει η νεαρή γυναίκα.</p>
      <p>Η συνέντευξη, που θα προβληθεί σήμερα, πραγματοποιήθηκε στον <b>καταυλισμό Αλ Ροτζ, που ελέγχουν οι Κούρδοι, όπου ζει η γυναίκα με τον δίχρονο γιο της</b>.</p>
      <p><b>Η Χόντα Μουτχάνα λέει ότι φοβάται για τη ζωή τους</b>, καθώς, όπως ισχυρίζεται, θα μπορούσε να στοχοποιηθεί από άλλους τζιχαντιστές, που δεν έχουν απαρνηθεί την ιδεολογία της εξτρεμιστικής οργάνωσης, όπως εκείνη έκανε.</p>
      <p>«<b>Δεν υποστήριξα ποτέ τους αποκεφαλισμούς (που διέπραξε το Ισλαμικό Κράτος) και δεν υποστηρίζω αυτά τα εγκλήματα και τις επιθέσεις αυτοκτονίας</b>» τονίζει.</p>
      <p>Η αμερικανική κυβέρνηση έχει επαναπατρίσει πολλές Αμερικανίδες που συνδέονται με το Ισλαμικό Κράτος και τα παιδιά τους, όμως αρνείται την επιστροφή της Χόντα Μουτχάνα, καθώς, δεν έχει αμερικανική υπηκοότητα, μια θέση για την οποία η ίδια αμφισβητεί ενώπιον της δικαιοσύνης από τον Μάρτιο.</p>
      <p>Σύμφωνα με την Ουάσιγκτον, ο πατέρας της ήταν ένας διπλωμάτης από την Υεμένη όταν εκείνη γεννήθηκε και βάσει της αμερικανικής νομοθεσίας προβλέπει ότι τα παιδιά των διπλωματών που γεννήθηκαν στις ΗΠΑ, κατά τη διάρκεια της θητείας τους, δεν λαμβάνουν αυτόματα την αμερικανική υπηκοότητα.</p>
      <p>Επομένως, δεν έχει νομικά το δικαίωμα να κατέχει αμερικανικό διαβατήριο.</p>
      <p>«<b>Είμαι Αμερικανίδα υπήκοος και έχω έγγραφα που το αποδεικνύουν</b>» δηλώνει η 25χρονη.</p>
      <p>«<b>Είμαι τόσο Αμερικανίδα όσο μια ξανθιά με γαλάζια μάτια και θα ήθελα να επιστρέψω στη χώρα μου για να κάνω αμερικανικά πράγματα</b>».</p>
      <p>Από την πλευρά του, ο υπουργός Εξωτερικών των ΗΠΑ Μάικ Πομπέο την αποκαλεί «<b>τρομοκράτισσα</b>».</p>
      <p>Η ίδια δηλώνει έτοιμη να βρεθεί ενώπιον της δικαιοσύνης εάν της επιτραπεί να επιστρέψει: «<b>μπορούν να με παρακολουθούν 24 ώρες το 24ωρο, είμαι σύμφωνη</b>».</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/196805/asep-erxontai-317-proslipseis-monimon-poioi-oi-dikaioyxoi">ΑΣΕΠ: Έρχονται 317 προσλήψεις μονίμων - Ποιοι οι δικαιούχοι</a>
        </li>
        <li>
          <a href="https://www.cnn.gr/news/kosmos/story/196767/aystralia-dyo-nekroi-kai-dekades-traymaties-apo-tis-katastrofikes-pyrkagies">Αυστραλία: Δύο νεκροί και δεκάδες τραυματίες από τις καταστροφικές πυρκαγιές</a>
        </li>
        <li>
          <a href="https://www.cnn.gr/news/kosmos/story/196766/h-koyva-giortazei-tin-apeleytherosi-toy-loyla-nta-silva-ikanopoiisi-kai-stin-argentini">Η Κούβα «γιορτάζει» την απελευθέρωση του Λούλα ντα Σίλβα - Ικανοποίηση και στην Αργεντινή</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/17614/eidhseis">ΕΙΔΗΣΕΙΣ</a>
        </li>
        <li>
          <a href="https://www.cnn.gr/eidhseis/tag/224/islamiko-kratos">ΙΣΛΑΜΙΚΟ ΚΡΑΤΟΣ</a>
        </li>
        <li>
          <a href="https://www.cnn.gr/eidhseis/tag/20/hpa">ΗΠΑ</a>
        </li>
        <li>
          <a href="https://www.cnn.gr/eidhseis/tag/16580/tzixantistria">ΤΖΙΧΑΝΤΙΣΤΡΙΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/09/196836/snapshot/2750670.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/09/196811/snapshot/19-11-09_0050__DPC1197.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/09/196834/snapshot/4065888.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/09/196820/snapshot/AP_100210033112.jpg"/>
      </figure>
    </article>
  </body>
</html>