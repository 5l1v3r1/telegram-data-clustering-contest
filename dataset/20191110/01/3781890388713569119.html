<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740829"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T01:35:00+00:00"/>
    <meta property="og:title" content="'กบ-สุวนันท์' พ้องานยากเค้นอารมณ์ปะทะ'เอ-สุรพันธ์'"/>
    <meta property="og:description" content="กบ-สุวนันท์ แจมซีรีส์ที่สามีหนุ่ม บรู๊ค-ดนุพร เป็นผู้จัดและนักแสดงนำ พ้อเบาๆให้งานยากมาก ต้องเค้นอารมณ์ปะทะ เอ-สุรพันธ์ ด้วย"/>
  </head>
  <body>
    <article>
      <h1>'กบ-สุวนันท์' พ้องานยากเค้นอารมณ์ปะทะ'เอ-สุรพันธ์'</h1>
      <address>
        <time datetime="2019-11-10T01:35:00+00:00">10 Nov 2019, 01:35</time>
      </address>
      <p>
        <b>กบ-สุวนันท์ แจมซีรีส์ที่สามีหนุ่ม บรู๊ค-ดนุพร เป็นผู้จัดและนักแสดงนำ พ้อเบาๆให้งานยากมาก ต้องเค้นอารมณ์ปะทะ เอ-สุรพันธ์ ด้วย</b>
      </p>
      <p>ถือเป็นนักแสดงสาวมากฝีมือตลอดกาลของเมืองไทย สำหรับนักแสดงสาว <b>กบ-สุวนันท์</b> ล่าสุดเจ้าตัวมีโอกาสได้ร่วมแจมในซีรีส์<i> “ไดมอนด์อายส์ ตา สัมผัส ผี 2 (DIAMOND EYES)”</i> ตามคำเชิญจากสามีหนุ่ม <b>บรู๊ค-ดนุพร</b> ที่รับหน้าที่ทั้งผู้จัดและแสดงนำของเรื่อง เลยทำให้แฟนๆสนใจซีรีส์เรื่องนี้อย่างมาก ซึ่งในเรื่องสาวกบรับบทเป็น “เอวา” นางเอกชื่อดังภรรยาของผู้กำกับ “มาร์ค” (เอ-สุรพันธ์ ชาวปากน้ำ) ที่จู่ๆก็หายตัวไปอย่างไร้ร่องรอย โดยผู้กำกับอยากให้เรื่องราวในตอนนี้เกี่ยวพันกับวงการบันเทิงและผสมผสานให้เป็นคดีซ่อนเงื่อน ที่มีปมเรื่องราวที่ซับซ้อนอยู่เบื้องหลังด้วย</p>
      <figure>
        <img src="https://www.dailynews.co.th/admin/upload/20191109/news_GUANIPMMyU175818_533.jpg?v=201911101011?v=8211"/>
      </figure>
      <p><b>กบ</b> เผยถึงการแสดงในซีรีส์เรื่องนี้ว่า<br/>“บทเอวาในภาพของความเป็นนักแสดงก็ไม่ไกลจากตัวเองเท่าไหร่ แต่แตกต่างก็คือบทนี้จะมีสองคาแรกเตอร์ มีสองลักษณะ ภาพนึงจะดูเรียบร้อย เป็นคนที่น่าสงสารเป็นนางเอก แต่อีกภาพนึงจะเป็นคนที่มีความแค้นอยู่ตลอดเวลา ซึ่งจะมีเบื้องลึกเบื้องหลังที่น่าค้นหาว่าจริงๆแล้วตัวจริงเขาเป็นยังไง เกิดเหตุการณ์อะไรขึ้นกับเขา ทำไมเขาถึงต้องทำบางสิ่งบางอย่างลงไป ซึ่งเป็นคาแรกเตอร์ที่ต้องบอกเลยว่ายากมากคืออ่านบทแล้วแบบโหพี่บรู๊คให้งานยากงานหินมาเลย ยากมากค่ะ แต่ว่าในฐานะของนักแสดงมันท้าทายแล้วก็แบบสนุกอยากเล่น ถึงแม้ว่าจะเป็นแค่ตอนเดียว แต่ก็ทำเต็มที่ มีซีนที่ต้องเข้าฉากร่วมกันกับพี่เอด้วยต้องเค้นอารมณ์ใส่เขา ซึ่งมันก็มีเรื่องราวที่ทำให้เราต้องทำแบบนี้ แต่เหตุผลที่ทำเพราะอะไรก็อยากให้ทุกคนติดตามด้วยนะคะ”</p>
      <figure>
        <img src="https://www.dailynews.co.th/admin/upload/20191109/news_zpPFCTfzRJ175819_533.jpg?v=201911101011?v=7889"/>
      </figure>
      <figure>
        <img src="https://www.dailynews.co.th/admin/upload/20191109/news_RgYOPIeRIz175818_533.jpg?v=201911101011?v=7226"/>
      </figure>
      <p> </p>
    </article>
  </body>
</html>