<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740898"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T04:26:00+00:00"/>
    <meta property="og:title" content="ชาวเน็ตล่า&quot;เบนซ์ดำ&quot;ห้าวขวางรถพยาบาล&quot;ชูนิ้วกลาง&quot;ใส่"/>
    <meta property="og:description" content="โผล่อีก 'เบนซ์ดำ' ห้าว ขับชิลขวาง รถพยาบาลไม่ยอมหลบ แถมชูนิ้วกลางใส่ ชาวเน็ตปรี๊ดทนไม่ได้ ขุดโซเชียลล่าหาตัว"/>
  </head>
  <body>
    <article>
      <h1>ชาวเน็ตล่า"เบนซ์ดำ"ห้าวขวางรถพยาบาล"ชูนิ้วกลาง"ใส่</h1>
      <address>
        <time datetime="2019-11-10T04:26:00+00:00">10 Nov 2019, 04:26</time>
      </address>
      <p>
        <b>โผล่อีก 'เบนซ์ดำ' ห้าว ขับชิลขวาง รถพยาบาลไม่ยอมหลบ แถมชูนิ้วกลางใส่ ชาวเน็ตปรี๊ดทนไม่ได้ ขุดโซเชียลล่าหาตัว</b>
      </p>
      <p>เมื่อวันที่ 10  พ.ย. ผู้สื่อข่าวรายงานว่า ในโลกออนไลน์ ได้มีการแชร์ เจ้าของเฟซบุ๊ก <b>Dung Kasemphong</b>  หลังได้มีการโพสต์คลิปลงในกลุ่ม” ศรีราชา”  เมื่อวันที่ 9 พ.ย. พร้อมเปิดเผยเหตุการณ์คร่าวๆ ว่า “เหตุเกิดวันนี้กับพี่น้องผมเองครับ รถคันโตแต่ไร้น้ำใจ ไม่หลบแถมชูนิ้วกลางให้อีก” ซึ่งในคลิปเป็นเหตุการณ์ รถฉุกเฉินคันหนึ่งที่ได้เปิดไซเรนเพื่อขอทางรถที่จะนำผู้ป่วยส่งโรงพยาบาล ขณะวิ่งอยู่บนทางด่วนช่วงแยกศรีนครินทร์ โดนรถยนต์ที่ร่วมใช้ทางเมื่อได้ยินเสียงไซเรน ต่างก็รีบหลีกทางให้ กระทั่งมาเจอรถยนต์หรูยี่ห้อ เบนซ์ สีดำ คันหนึ่งที่ขับอยู่ในเลนขวา ขวางหน้ารถพยาบาล โดยไม่ยอมหลีกทางให้ แบบไม่สนโลก เมื่อมาถึงช่วงทางแยก ทางรถเบนซ์ สีดำ ได้ลดกระจกลง ก่อนจะยื่นมืออกมาข้างนอก พร้อมกับชูนิ้วกลางใส่รถพยาบาลอย่างไม่แยแส ก่อนที่จะซิ่งรถเลี้ยวหนีไป  <br/> <br/>เมื่อคลิปเหตุการณ์ดังกล่าวเผยแพร่ไป ทำให้ชาวเน็ตเข้ามาแสดงความคิดเห็นกันอย่างเผ็ดร้อนในโลกออนไลน์ โดยส่วนใหญ่เข้ามาแสดงความคิดเห็นในเชิงลบเกี่ยวกับเจ้าของรถหรูคันนี้ พร้อมกับมีการตามล่าหาข้อมูลเจ้าของรถเบนซ์ สีดำ พร้อมกับมีการแชร์คลิปกันออกไปอย่างกว้างขวางพร้อมกล่าวตำหนิคนขับรถหรูคันดังกล่าว พร้อมอยากให้เจ้าหน้าที่ตำรวจที่เกี่ยวข้องเร่งสืบหาตัวคนขับรายนี้มาดำเนินคดีอย่างเร่งด่วน เพราเป็น มีความผิดตามกฎหมาย.<br/><br/><a href="https://bit.ly/2CvXyLg"><mark>ชมคลิป</mark></a><br/><br/>ขอบคุณคลิปจาก เฟซบุ๊ก <b>Dung Kasemphong</b></p>
    </article>
  </body>
</html>