<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740901"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T04:28:00+00:00"/>
    <meta property="og:title" content="ยอมจบดีกว่า'น้ำเพชร'ขอโทษเข้าใจผิด.'สน.คลองตัน'"/>
    <meta property="og:description" content="น้ำเพชร นางงามคนดังโพสต์ถูกลวนลามกลางผับ บอกตอนนี้รู้แล้วว่าใคร พร้อมขอโทษตำรวจ สน.คลองตัน"/>
  </head>
  <body>
    <article>
      <h1>ยอมจบดีกว่า'น้ำเพชร'ขอโทษเข้าใจผิด.'สน.คลองตัน'</h1>
      <address>
        <time datetime="2019-11-10T04:28:00+00:00">10 Nov 2019, 04:28</time>
      </address>
      <p>
        <b>น้ำเพชร นางงามคนดังโพสต์ถูกลวนลามกลางผับ บอกตอนนี้รู้แล้วว่าใคร พร้อมขอโทษตำรวจ สน.คลองตัน</b>
      </p>
      <p>กลายเป็นเรื่องที่ชาวเน็ตสนใจอย่างมาก หลังนางงามคนดัง <b>น้ำเพชร</b><b>-</b><b>ฏีญาภาร์ </b>ได้ออกมาโพสต์ข้อความลงในเฟซบุ๊กส่วนตัวในทำนองว่าตนโดนตำรวจที่มียศสูงคนหนึ่งลวนลามในสถานบันเทิงย่านเอกมัย ซึ่งพนักงานรักษาความปลอดภัย ไม่กล้าเข้ามาจัดการเรื่องนี้ ต่อมามีการโยงถึง ผกก.สน.คลองตัน ซึ่งถูกโยงว่ามีส่วนเกี่ยวข้องกับข่าวนี้ โดยย้ำว่าตนปฏิบัติหน้าที่อยู่ สน.คลองตัน ไม่ได้ไปและคิดว่าเป็นการแอบอ้าง ตามที่เสนอข่าวไปแล้วนั้น<br/><br/>ความคืบหน้าล่าสุดสาวน้ำเพชรได้ออกมาโพสต์เฟซบุ๊กอีกครั้ง เป็นรูปของแชทไลน์ พร้อมข้อมูลที่เกี่ยวข้องในเรื่องนี้ พร้อมแคปชั่นเล่าว่า <br/>“จากเรื่องเมื่อคืนวันศุกร์ ที่น้ำเพชรโพสต์เตือนสาวๆที่ไปเที่ยวผับแถวเอกมัย เรื่องที่โดนตำรวจใหญ่ลวนลาม จริงๆแล้วเป็นทหารจ้าเพราะเขาเมามาก การ์ดของทางร้านบอกเพชรว่า เขาเป็นผู้การคุมย่านคลองตัน ทองหล่ออยู่ อย่าไปมีเรื่องด้วยเลย เราก็เข้าใจว่าเป็นตำรวจตอนนั้นเราก็โพสต์ข้อความนั้นลงไปด้วยความโมโหแบบรีบๆแล้วจบในคืนนั้นไปก่อนเพราะไม่อยากให้เสียบรรยากาศงานวันเกิดผู้ใหญ่โต๊ะเพชร”</p>
      <figure>
        <img src="https://www.dailynews.co.th/admin/upload/20191110/news_lJrqsnGyRc114132_533.jpg?v=20191110167?v=5210"/>
      </figure>
      <p>“เหตุการณ์คืนนั้นคือเพชรเดินไปเข้าห้องน้ำ พอเข้าห้องน้ำเสร็จแล้วก็จะเดินกลับขึ้นมาโซน vip ก็มีผู้ชายคนหนึ่งอยู่โซนวีไอพีเหมือนกัน โต๊ะริมห้องน้ำเดินมากับข้างหน้าแล้วเอามือมาลูบวนลามที่มือเรา เพชรก็เลยโมโห ไม่พอใจสะบัดมือออก แล้วก็มีผู้ชายที่มีอายุเยอะแล้วสูงๆผมหงอก เอามือมาบีบแขนหนูไว้ไม่ให้ไปโดนผู้ชายคนที่มาลวนลามเรา จากนั้นการ์ดของทางร้านก็มาแยกออก เราก็ไม่พอใจนะแต่ทำอะไรไม่ได้ ต่อมาก็มีผู้ชายชื่อแดงจากโต๊ะเขาเดินมาขอโทษเราที่โต๊ะแล้วบอกว่าทางเขาผิดอย่าไปถือเขาเลยเขาเมา คือยิ่งทำให้หนูโกรธมากขึ้นอีก เมาแล้วลวนลามใครก็ได้หรอ??? เมาแล้วทำอะไรใครก็ต้องไม่โกรธหรอ? ตอนเช้าวันนี้คุณที่ชื่อแดงเขาก็โทรมาขอโทษ และบอกให้คนตัวสูงผมหงอกชื่อคุณสมชาย ที่บีบแขนเพชรคืนนั้น โทรมาขอโทษอีก ซึ่งเราก็ถามทั้งสองคนว่าสรุปแล้วคนที่ลวนลามหนูเป็นใครคะ เป็นตำรวจหรือเปล่าลุงทั้ง2คนนี้ก็คุยไปเรื่องอื่น ถามย้ำว่าใครก็ตอบเรื่องอื่น จนเรารู้สึกว่าทำไมต้องช่วยกันปิดบัง ปกป้องพวกกันเอง เขาเป็นผู้ใหญ่มากหรอแล้วคุณสมชายก็บอกช่วยป๊าหน่อยนะ ป๊าเที่ยวมาไม่เคยมีเรื่องแบบนี้จริงๆ”<br/><br/>“จริงๆเขาขอโทษแล้ว หนูก็อยากจบนะคะ หนูไม่อยากมีปัญหา เวลาไปเที่ยวก็อยากไปสนุกๆ แต่คนที่ลวนลามหนูเป็นใคร เขาก็ยังช่วยกันปิดบัง สรุปแล้วพี่ๆทุกคนก็ช่วยสืบกันว่าคนที่ลวนลามหนูเป็นใครก็ได้ความจากการ์ดที่ร้านมาบอกว่าเป็นผู้การ เป็นทหารใหญ่ที่คุมอยู่เอกมัย ทองหล่อ ไม่ได้เป็นตำรวจแต่อย่างใด ต้องขออภัยตำรวจผู้ใหญ่ที่ สน.คลองตันทุกๆท่านด้วยนะคะและขอขอบคุณที่ช่วยน้ำเพชรสืบต่ออีกว่าคุณผู้การ ทหารใหญ่คนนั้นเป็นใครเพราะหนูก็อยากรู้ค่ะและถึงตอนนี้หนูจะได้รับคำขอโทษจากท่านผู้การที่ลวนลามหนูหรือไม่ หนูก็ไม่ต้องการเอาเรื่องใครทั้งนั้น จบไปดีกว่าเพชรไม่อยากมีเรื่องเพราะการมีเรื่องมีราวกับผู้ใหญ่เยอะๆมันไม่ดี แต่อยากเตือนสาวๆสวยๆไว้ว่าไปไหนก็ดูแลตัวเองดีๆ ขอบคุณทุกๆคนที่เป็นห่วงหนูนะคะ ขอบคุณค่ะ”</p>
      <figure>
        <img src="https://www.dailynews.co.th/admin/upload/20191110/news_OOXpXYSKdE114133_533.jpg?v=20191110167?v=1884"/>
      </figure>
      <p>พอสาวน้ำเพชรลงรูปไป ก็มีชาวเน็ตเข้ามาคอมเมนต์ในหลายแง่มุม อาทิ <i>ก็ขอให้คิดได้ ไม่ว่าจะใหญ่จากไหนก็ตามทุกคนคือคนเท่าเทียมกันทั้งหมดมีลมหายเหมือนๆกันการที่ไปกริยาแบบนี้ก็ไม่ควรทำเป็นอย่างยิ่งถึงจะเป็นข้าราชการทหารตำรวจก็ตามที ไม่ว่าจะอยู่นอกเครื่องแบบหรือในเครื่องแบบก็ไม่ควรทำครับ เป็นชายชาตินักรบแล้วทำแบบนี้ จะใหญ่จะหรือบริวารขนาดไหนก็ต้องระมัดระวังกริยาและเคารพในสิทธิของคนทุกคน ถ้าเหล้าเปลี่ยนนิสัยจากหน้ามือเป็นหลังมือ มีทางเดียวนอนอยู่บ้านครับ กินเหล้าสบายใจไรกังวลไม่ต้องไปเดือนร้อนครับ ขออภัยถ้าพูดตรงครับ </i><i>, </i><i>ต้องทุบมัน </i><i>, </i><i>โหยห่วงสาวๆที่ไปเที่ยวเลย </i><i>, </i><i>ระวังกันด้วยนะทุกคน เที่ยวกันอ่ะ </i><i>, </i><i>อย่ายอมนะเพชรไม่อยากให้คนไม่ดีครองเมือง </i>ฯลฯ<br/><br/>ขอขอบคุณภาพประกอบจากเฟซบุ๊ก <a href="https://www.facebook.com/Sunannipar">Nampetch Teeyapar</a></p>
      <figure>
        <img src="https://www.dailynews.co.th/admin/upload/20191110/news_oMzeJEuSou114132_533.jpg?v=20191110167?v=9845"/>
      </figure>
      <p> </p>
    </article>
  </body>
</html>