<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/kiva-vvazhaje-zhinok-transformerami-nabridli-deformovani-kilogrami-plastmasi-v-lizhku-638935.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-10T04:16:58+00:00"/>
    <meta property="og:title" content="Кива вважає жінок трансформерами: набридли «деформовані кілограми пластмаси в ліжку»"/>
    <meta property="og:description" content="Кива зазначив, що українські жінки стають штучними у погоні за красою"/>
  </head>
  <body>
    <article>
      <h1>Кива вважає жінок трансформерами: набридли «деформовані кілограми пластмаси в ліжку»</h1>
      <address>
        <time datetime="2019-11-10T04:16:58+00:00">10 Nov 2019, 04:16</time>
      </address>
      <h4>Кива зазначив, що українські жінки стають штучними у погоні за красою</h4>
      <p>Депутат Медведчука Ілля Кива заявив, що жінки стають «штучними».</p>
      <p>Про це він написав <a href="https://www.facebook.com/kivailya/posts/1433974840093995">у соцмережі.</a></p>
      <p>Кива зазначив, що українські жінки стають штучними у погоні за красою.</p>
      <p>Він розповів, хто насправді йому подобаються.</p>
      <p>На думку політика, нові стандарти краси нав'язані для заробляння грошей. Ківа вважає жінок трансформерами:</p>
      <p>«Подивившись на своїх знайомих, я подумав, що в них є, а що вони впровадили в себе і наліпили на себе, вважаючи, що це має залучати чоловіків і що це, як мінімум, сексуально. Почнемо:<br/>1) педикюр і манікюр - акрилові нігті (накладена пластмаса на нігті) 90% таких;<br/>2) живіт - ліпосакція 20-25% таких;<br/>3) груди-маммопластика (деформація грудей шляхом впровадження в неї сторонніх предметів) 70% таких;<br/>4) губи - ін'єкції для збільшення об'єму (опухлі роти) 80%;<br/>5) ніс - ринопластика (хірургічна корекція носа) 25-30% таких;<br/>6) очі - лінзи 25-30% таких;<br/>7) вії - наклеєні або нарощені 80% таких;<br/>8) волосся - нафарбоване (вставні кучері від інших жінок) 60% таких;<br/>9) десятки дрібних косметичних і хірургічних втручань у жіноче тіло.<br/>Відсотки - особиста статистика», - написав Кива.</p>
      <p>Кива запитав у соцмережі куди поділася «чиста, природна краса наших жінок».</p>
      <p>«І в мене питання: але народжувати вони нам будуть дітей, схожих на них до пластичних змін? Часто прошу показати першу фотографію в паспорті. І якщо чесно, якось набридли ці деформовані кілограми пластмаси та хімічних продуктів в ліжку», - зазначив Ілля Кива. </p>
      <p>Нагадаємо, у Верховній Раді днями стався скандал. Кореспондент <a href="https://glavcom.ua/columns/yuriybutusov/narodniy-deputat-yakiy-v-sesiyniy-zali-zamovlyav-sobi-poviyu-maje-proyti-poligraf-636451.html">сфотографував в сесійній залі Верховної Ради листування депутата від «Слуги народу» Богдана Яременка в чатах знайомств</a>.</p>
      <p>Парламентар поспілкувався з однією з дівчат, яка запропонувала йому своїх сексуальні послуги за матеріальну винагороду. Дівчина описала умови надання інтимних послуг і вказала, що година її послуг коштує 100 доларів. </p>
      <p>Спочатку Яременко заявив, що все це було лише «провокацією». Втім, йому ніхто не повірив та у середу ввечері він написав інший <a href="https://glavcom.ua/news/seksskandal-u-radi-nardep-yaremenko-vibachivsya-pered-druzhinoyu-ditmi-i-zelenskim-636531.html">пост у соцмережах, де вибачився</a> перед дружиною, дітьми і Зеленським. </p>
      <p>Згодом стало відомо, що <a href="https://glavcom.ua/country/politics/yaremenko-vibachivsya-za-seksskandal-pid-tiskom-prankera-genprokurora-skrinshoti-perepiski-636603.html">український пранкер, відомий під ніком Джокер, деякий час листувався з нардепом від «Слуги народу» Богданом Яременком</a> під виглядом генпрокурора Руслана Рябошапки та змусив його вибачитися за сексскандал, в який він потрапив напередодні.</p>
      <p>Кива <a href="https://glavcom.ua/news/zirka-pornohabu-illya-kiva-pro-ostanni-seksualni-skandali-u-radi-kogo-vi-syudi-ponavibirali-636897.html">посміявся над сексскандалом, у який потрапив Яременко.</a></p>
      <p>До слова, раніше сам Кива став зіркою <a href="https://glavcom.ua/country/culture/ukrajinskij-nardep-stav-zirkoju-mizhnarodnogo-pornosajtu-630549.html">популярного сайту для дорослих Pornhub.</a> Нардеп <a href="https://glavcom.ua/scotch/video/narodnyy-deputat-ilya-kiva-laskal-sebya-v-zale-verhovnoy-rady-629634.html">пестив себе в залі Верховної Ради</a>. Його поведінка у парламенті <a href="https://glavcom.ua/news/povedinka-deputata-kivi-u-parlamenti-nadihnula-ulyanu-suprun-na-velikiy-post-pro-masturbaciyu-629982.html">надихнула Уляну Супрун на великий пост про мастурбацію</a>.</p>
      <blockquote><b>Дивіться також:<br/></b>   •  <b><a href="https://glavcom.ua/photo/seksskandal-u-radi-naysmishnishi-fotozhabi-yakimi-vibuhnula-merezha-636567.html">Сексскандал у Раді. Найсмішніші фотожаби, якими вибухнула мережа</a></b></blockquote>
      <related>
        <a href="https://glavcom.ua/world/hitech/plastiri-kontraceptivi-dlya-zhinok-vbuduvali-v-prikrasi-581522.html"/>
        <a href="https://glavcom.ua/video/chi-mozhe-v-ukrajini-zhinka-stati-pozhezhnikom-568771.html"/>
        <a href="https://glavcom.ua/columns/yuriybutusov/otrimannya-nardepom-chornovol-zvannya-molodshogo-leytenanta-zapasu-garniy-priklad-suspilstvu-521576.html"/>
      </related>
    </article>
  </body>
</html>