<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/10/saranno-450mila-le-assunzioni-nello-stato-entro-il-2022-top10_20191110_150636/"/>
    <meta property="og:site_name" content="Askanews"/>
    <meta property="article:published_time" content="2019-11-10T14:06:36+00:00"/>
    <meta property="og:title" content="Saranno 450mila le assunzioni nello Stato entro il 2022"/>
    <meta property="og:description" content="Roma, 10 nov. (askanews) – “Entro il 2022 saranno oltre 450 mila le nuove assunzioni, da venerdì prossimo, infatti, il ricambio degli organici, all’interno delle strutture amministrative dello Stato, tornerà al 100% anche tra gli statali senso stretto, vale a dire per i dipendenti dei ministeri, della presidenza del Consiglio, delle agenzie fiscali e degli […]"/>
  </head>
  <body>
    <article>
      <h1>Saranno 450mila le assunzioni nello Stato entro il 2022</h1>
      <h2>Lo ha confermato la viceministra dell'Economia Laura Castelli</h2>
      <address>
        <time datetime="2019-11-10T14:06:36+00:00">10 Nov 2019, 14:06</time>
      </address>
      <figure>
        <img src="http://www.askanews.it/wp-content/uploads/2019/11/20191110_150623_AFD9C7F7.jpg"/>
      </figure>
      <p>Roma, 10 nov. (askanews) – “Entro il 2022 saranno oltre 450 mila le nuove assunzioni, da venerdì prossimo, infatti, il ricambio degli organici, all’interno delle strutture amministrative dello Stato, tornerà al 100% anche tra gli statali senso stretto, vale a dire per i dipendenti dei ministeri, della presidenza del Consiglio, delle agenzie fiscali e degli enti pubblici non economici. Il primo dicembre cadrà anche il vincolo per le assunzioni nelle Università”. Così la viceministra dell’Economia e delle Finanze, Laura Castelli, in un post su Facebook.</p>
      <p>“Quota 100 – scrive Castelli – ha permesso di far terminare la vita lavorativa a persone che erano “incastrate” nel mondo del lavoro. Avevamo pianificato dunque di integrare e aumentare le posizioni dei dipendenti pubblici con una riforma strutturale, che giorno dopo giorno si sta realizzando. Il Paese non si cambia in 2 giorni ed è per questo che non si può vivere di propaganda ma si deve lavorare giorno per giorno sapendo che i risultati arrivano piano piano, per una Italia migliore”.</p>
      <p>Int2</p>
    </article>
  </body>
</html>