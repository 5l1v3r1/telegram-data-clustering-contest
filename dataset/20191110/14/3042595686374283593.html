<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/andreas-bakkerud-vant-vm-solv-i-rallycross/71802818"/>
    <meta property="og:site_name" content="Dagbladet.no"/>
    <meta property="article:published_time" content="2019-11-10T14:22:45+00:00"/>
    <meta property="og:title" content="Andreas Bakkerud vant VM-sølv i rallycross"/>
    <meta property="og:description" content="Norske Andreas Bakkerud nådde akkurat ikke opp i finalen og endte bak svenske Timmy Hansen totalt i kampen om VM-gull i rallycross."/>
  </head>
  <body>
    <article>
      <h1>Andreas Bakkerud vant VM-sølv i rallycross</h1>
      <h2>Norske Andreas Bakkerud nådde akkurat ikke opp i finalen og endte bak svenske Timmy Hansen totalt i kampen om VM-gull i rallycross.</h2>
      <address><time datetime="2019-11-10T14:22:45+00:00">10 Nov 2019, 14:22</time> by <a rel="author">Thomas Haarstad</a></address>
      <p>Bare ett poeng skilte Andreas Bakkerud og Timmy Hansen før avslutningsløpet i Sør-Afrika.</p>
      <p>
        <b>Begge vant sine semifinaler og kom til finalen. Der kunne Bakkerud endt opp med VM-gull dersom han vant løpet, selv om svenske Hansen ledet med to poeng.</b>
      </p>
      <p>Bakkerud var raskest fra start og tok ledelsen, men det var til slutt finske Niclas Grönholm som endte opp med å vinne finalen. Bakkerud kom på 2. plass, foran rivalen Timmy Hansen på 4. plass, men det var likevel ikke nok til å vinne VM-gull.</p>
      <p>
        <b>– Jeg er i sjokk, uttalte Hansen etter at triumfen var et faktum.</b>
      </p>
      <p>Petter Solberg er fortsatt eneste nordmann som har vunnet VM i rallycross. I tillegg til å vinne i rally i 2003, vant Solberg VM i rallycross individuelt i 2014 og 2015. Bakkerud var lærling på verkstedet til Petter Solberg for åtte år siden, men klarte ikke helt å følge i sitt forbildes fotspor.</p>
    </article>
  </body>
</html>