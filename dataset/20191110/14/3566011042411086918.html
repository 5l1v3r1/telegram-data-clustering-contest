<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546231.html/%D8%A8%DB%8C-%D9%85%DB%8C%D9%84%DB%8C-%D8%B3%D8%B9%D9%88%D8%AF%DB%8C-%D9%87%D8%A7-%D8%A8%D8%B1%D8%A7%DB%8C-%D8%B9%D8%B1%D8%B6%D9%87-%D8%A2%D8%B1%D8%A7%D9%85%DA%A9%D9%88"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T14:18:00+00:00"/>
    <meta property="og:title" content="بی میلی سعودی ها برای عرضه آرامکو"/>
    <meta property="og:description" content="شرکت آرامکوی عربستان اعلام کرد که در عرضه اولیه این شرکت فقط 0.5 درصد از سهام آن عرضه خواهد شد."/>
  </head>
  <body>
    <article>
      <h1>بی میلی سعودی ها برای عرضه آرامکو</h1>
      <address>
        <time datetime="2019-11-10T14:18:00+00:00">10 Nov 2019, 14:18</time>
      </address>
      <p>شرکت آرامکوی عربستان اعلام کرد که در عرضه اولیه این شرکت فقط 0.5 درصد از سهام آن عرضه خواهد شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از رویترز، در حالی که شرکت آرامکوی عربستان دفترچه‌ای 600 صفحه‌ای درباره برنامه‌های خود پس از عرضه سهام منتشر کرده است اما در این دفترچه کمتر به جزئیات عرضه اولیه این شرکت پرداخته شده است.</p>
      <p>منابع آگاه گفته‌اند که قرار است در عرضه اولیه سهام ارامکو، 1 تا 2 درصد از سهام این شرکت سعودی عرضه شود و بر اساس اطلاعات ارائه شده در گزارش آرامکو، این عرضه در روز 17 نوامبر آغاز خواهد شد.   در این دفترچه آرامکو عملا به روند آغاز عرضه اولیه سهام این شرکت پرداخته و این در حالی است که شرکت سعودی پیش‌تر اشتباهاتی را در روند عرضه سهام خود داشته است.   عرضه سهام آرامکو بخشی از برنامه ولیعهد سعودی برای تنوع بخشی به ساختار درآمدی اقتصاد این کشور عربی است و سعودی ها انتظار دارند از محل عرضه سهام آرامکو چند ‌ده میلیارد دلار منابع مالی بدست آورند.   در این گزارش البته به ریسک های خرید سهام آرامکو نیز اشاره شده است که از جمله آنها ریسک حمله یمنی‌ها به تأسیسات این شرکت نیز آمده است.   از دیگر مخاطرات خرید سهام آرامکو این است که خاندان سعودی تعیین کننده میزان تولید نفت این شرکت هستند و البته ممکن است این خاندان شرکت آرامکو را بر آن دارند تا در حوزه هایی غیر از حوزه تخصصش نیز ورود کرده و سرمایه‌گذاری کند.   بر اساس گزارش مذکور، در حالی که پیش‌تر گفته می شد که آرامکو 1 تا 2 درصد از سهام خود را در بورس عربستان عرضه می کند اما حالا قرار است فقط 0.5 درصد سهام شرکت سعودی عرضه شده و دولت عربستان پس از عرضه این میزان سهام یک دوره 1 ساله عرضه بعدی را متوقف خواهد نگهداشت.    بنا به دفترچه منتشر شده، پس از شروع عرضه سهام آرامکو، این شرکت به مدت 2 دوره 6 ماهه اجازه عرضه سهام بیشتر به بازار نخواهد داشت.   در دفترچه آرامکو آمده است که در صورتی که این شرکت سیاست خود را تغییر دهد نیازی نمی‌بیند که جزئیات آن را پیش‌تر به سهام‌داران خرد خود اطلاع دهد.   در گزارش منتشر شده آمده است که سهامداران حقوقی می توانند از روی 17 نوامبر تا 4 دسامبر برای خرید سهام آرامکو اقدام کنند و این مدت برای سهام‌داران حقیقی تنها 17 و 18 نوامبر خواهد بود.   آرامکو مدت‌هاست که در تلاش است تا سرمایه گذاران بزرگ سعودی و صندوق‌های سرمایه‌گذاری ملی کشورهای حوزه خلیج فارس را برآن دارد تا در خرید سهام این شرکت سهیم شوند اما هنوز هیچ سهامدار عمده‌ای در این قضیه توافق نکرده است.   مدیر صندوق سرمایه‌گذاری مستقیم دولتی روسیه نیز اخیرا اعلام کرده است که صندوق سرمایه گذاری روسیه-چین در تلاش است تا سرمایه داران چینی را برای خرید سهام ارامکو تشویق کند.   کارشناسان و مقامات بانکی به دولت عربستان اعلام کرده‌اند که ارزش سهام آرامکو حدود 1.5 تریلیون دلار است که این رقم بسیار کمتر از 2 هزار میلیارد دلاری است که سعودی ها و بخصوص محمد بن سلمان ولیعد روی آن حساب کرده و اعلام کرده‌اند.   پیش‌تر قرار بود 5 درصد سهام آرامکو در عرضه اولیه در بورس داخلی عربستان و بورس‌های بین المللی عرضه شود که به نظر می رسد سعودی‌ها از عرضه این میزان سهم صرف نظر کرده اند.</p>
    </article>
  </body>
</html>