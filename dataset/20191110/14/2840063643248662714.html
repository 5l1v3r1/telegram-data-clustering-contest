<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/intrattenimento/spettacolo/2019/11/10/via-discovery-rubio-spiega-come-stanno-cose_WqBjjsnWv3wM8POYMFT4ZM.html"/>
    <meta property="og:site_name" content="Adnkronos"/>
    <meta property="article:published_time" content="2019-11-10T14:52:00+00:00"/>
    <meta property="og:title" content="Chef Rubio: &quot;Ecco cos'è successo&quot;"/>
    <meta property="og:description" content="Lo chef, per mettere fine alle voci di un suo presunto licenziamento, spiega perché ha deciso di interrompere Camionisti in trattoria: &quot;I motivi sono molteplici&quot;. E sottolinea: &quot;Non avevo più la serenità, le motivazioni e l’energia per continuare a girare qualcosa in cui sentivo di aver già dato tutto&quot;"/>
  </head>
  <body>
    <article>
      <h1>Chef Rubio: "Ecco cos'è successo"</h1>
      <address>
        <time datetime="2019-11-10T14:52:00+00:00">10 Nov 2019, 14:52</time>
      </address>
      <p>"I <b>motivi per cui ho deciso di interrompere Camionisti in trattoria sono molteplici</b> e non starò qui a motivarli visto che di certe cose si parla (e si è già parlato) nelle apposite sedi". <a href="https://www.adnkronos.com/Search/Link/keyword/chef%20Rubio">Rubio</a> interviene sulle storie di Instagram, mentre è in Iran, per <a href="https://www.adnkronos.com/intrattenimento/spettacolo/2019/11/10/rubio-cacciato-discovery-reazione-social_sLygUKyplAUE7eQz8QNW0I.html">mettere fine alle voci di un suo presunto licenziamento da parte di Discovery</a>. "Di certo posso dirvi che è stata l’unica cosa giusta da fare, e per correttezza nei vostri confronti che sempre mi sostenete con fiducia, e per coerenza nei confronti del percorso professionale e di vita che sto facendo", aggiunge.</p>
      <p>"Vi basti sapere però che non avevo più la serenità, le motivazioni e l’energia per continuare a girare qualcosa in cui sentivo di aver già dato tutto", scrive e sottolinea poi: "Continuare a girare per gli ascolti non è mai stata né mai sarà una mia peculiarità e farlo per inerzia mi avrebbe reso infelice e ancor più nervoso di quanto già non fossi alla fine della terza stagione".</p>
      <p>E dopo aver fatto "un grosso in bocca al lupo" e augurare il meglio al suo sostituto, ci tiene a precisare che "da 6 anni a sta parte mi hanno proposto le conduzioni di quasi tutti i programmi televisivi che conoscete e se non me c'avete visto e mai me ce vedrete è solo perché nel nome della coerenza so dire 'NO GRAZIE'".</p>
      <p>"Queste scelte mi hanno fatto rinunciare a na fracca de soldi... ma al contrario vostro me posso guarda ogni giorno allo specchio senza sputammenfaccia - aggiunge - quindi quando parlate di me o vi informate meglio oppure tacete perché altrimenti fate solo delle ricchissime figure dimmerda". "Ah quando non mi vedrete più in tv, sarà solo perché l'avrò voluto io e non IL VOSTRO DIO", si legge al termine di una storia.</p>
    </article>
  </body>
</html>