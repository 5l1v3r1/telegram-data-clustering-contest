<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/nilufer-cocuk-meclisi-yeni-baskanini-secti-214717h.htm"/>
    <meta property="og:site_name" content="OLAY"/>
    <meta property="article:published_time" content="2019-11-10T14:41:24+00:00"/>
    <meta property="og:title" content="Nilüfer Çocuk Meclisi yeni başkanını seçti"/>
    <meta property="og:description" content="Nilüfer Kent Konseyi bünyesinde faaliyet gösteren Çocuk Meclisi'nin yeni başkanı 11 yaşındaki Eda Türkmen oldu."/>
  </head>
  <body>
    <article>
      <h1>Nilüfer Çocuk Meclisi yeni başkanını seçti</h1>
      <h2>Nilüfer Kent Konseyi bünyesinde faaliyet gösteren Çocuk Meclisi'nin yeni başkanı 11 yaşındaki Eda Türkmen oldu.</h2>
      <address>
        <time datetime="2019-11-10T14:41:24+00:00">10 Nov 2019, 14:41</time>
      </address>
      <p>Nilüfer Kent Konseyi Çocuk Meclisi'nin 4. Seçimli Olağan Genel Kurulu, dün Konak Kültürevi'nde gerçekleştirildi. 21 adayın yarıştığı seçimler, önceki dönem başkanı Sevim Eda Arslan'ın faaliyet raporunu sunmasıyla başladı. Görev süresi boyunca yapılan çalışmaları ve projeleri aktaran Arslan, ‘‘Yetişkinlerin, hükümetin ve yerel yönetimlerin sesimizi duymasını, iklim adaletini sağlamak için yarını beklemeden hemen bugün, sorunu çözmek için çalışmalara başlamasını talep ediyoruz'' dedi.</p>
      <p>
        <b>ÇOCUK HAKLARINA ÖNCELİK...</b>
      </p>
      <p>Sunumun ardından Nilüfer Kent Konseyi Başkanı Neslihan Binbaş, çalışmaları ve değerli katkıları için Sevim Eda Arslan'a teşekkür etti. 21 adayın başkanlık için aday olduğu Çocuk Meclisi Genel Kurulu'nda adayların kendilerini tanıtmasının ardından oylamaya geçildi. Oylama sonucunda Eda Türkmen oy çokluğuyla başkan seçildi. Merve Kargı ve Elanur Azman da yürütme kurulunda görev aldı. Meclis'in yeni başkanı 11 yaşındaki Eda Türkmen, ‘‘Çocuk hakları ile ilgili çalışmalarda ve projelerde Nilüferli çocuklarla birlikte fikir sunmaya, karar almaya ve dünyamızın geleceği ile iklim adaleti konularında aktif olarak görev almaya devam edeceğiz'' dedi.</p>
    </article>
  </body>
</html>