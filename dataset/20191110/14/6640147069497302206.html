<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/apple-ios-13-2-2/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-10T14:30:00+00:00"/>
    <meta property="og:title" content="Apple rilascia iOS 13.2.2: risolti i fastidiosi problemi del multitasking"/>
    <meta property="og:description" content="Apple, con iOS 13.2.2, ha risolto alcuni problemi che riguardavano la gestione del multitasking e la connettività: l'aggiornamento è disponibile."/>
  </head>
  <body>
    <article>
      <h1>Apple rilascia iOS 13.2.2: risolti i fastidiosi problemi del multitasking</h1>
      <address><time datetime="2019-11-10T14:30:00+00:00">10 Nov 2019, 14:30</time> by <a rel="author">Biagio Petronaci</a></address>
      <p><b>Apple</b> ha ufficialmente rilasciato<b> iOS 13.2.2</b> e <b>iPadOS 13.2.2</b>, aggiornamenti che correggono un fastidioso e frequente bug che riguarda la gestione del <b>multitasking</b>. Pur essendo un aggiornamento minore, le correzioni sono abbastanza interessanti.</p>
      <p>Sempre più utenti hanno segnalato ad Apple alcuni <b>problemi</b> che riguardano il multitasking anche in iOS 13.2. Il principale bug consiste nella chiusura inaspettata delle schede con il passaggio da un’applicazione a un’altra. Anche app come YouTube e Safari sono vittima di problematiche: le pagine e i video si ricaricano spesso.</p>
      <figure>
        <img src="https://www.tomshw.it/images/images/2019/05/ios-13-34795.768x432.jpg"/>
      </figure>
      <p>La velocità e la frequenza con cui questo avviene è davvero elevata e questo ha infastidito non poco i consumatori, che hanno immediatamente inviato una segnalazione al produttore.</p>
      <p>Proprio per questo motivo, la società di Cupertino ha lavorato per trovare prontamente una <b>soluzione</b>, rilanciando l’attuale aggiornamento. Gli utenti potranno quindi installarlo grazie a una notifica <b>OTA</b> o recandosi nell’apposita sezione del menù “Impostazioni”. Questo update risolve anche delle problematiche di secondaria importanza e poco frequenti: la momentanea <b>perdita della connessione</b> dopo una chiamata e brevi intervalli di tempo in cui è <b>impossibile utilizzare internet</b>.</p>
      <p>Apple ha anche rilasciato la versione <b>beta di iOS 13.3</b>, un aggiornamento senz’altro più importante e con molte più novità, come <i>Communication Limits</i> di Screen Time e una voce che permette di nascondere gli <a href="http://www.tomshw.it/smartphone/mi-moji-in-arrivo-le-animoji-di-xiaomi/">Animoji </a>e <a href="http://www.tomshw.it/smartphone/xiaomi-pubblica-per-errore-lo-spot-apple-sulle-memoji/">Memoji </a>dalla tastiera.</p>
      <blockquote>Honor View 20, con 6 GB di RAM e 128 GB di memoria interna, è disponibile all’acquisto su Amazon. Lo trovate a <a href="https://toms.it/4aLF8">questo indirizzo</a>.</blockquote>
    </article>
  </body>
</html>