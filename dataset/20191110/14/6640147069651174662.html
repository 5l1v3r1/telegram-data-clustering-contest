<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/red-dead-redemption-2-pc-60-fps/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-10T14:22:00+00:00"/>
    <meta property="og:title" content="Red Dead Redemption 2 su PC: Digital Foundry ci illustra i requisiti per i 60 FPS"/>
    <meta property="og:description" content="Red Dead Redemption 2 è da quasi una settimana su PC. Quali sono i requisiti per poterlo giocare a 60 FPS? Ce lo dice Digital Foundry."/>
  </head>
  <body>
    <article>
      <h1>Red Dead Redemption 2 su PC: Digital Foundry ci illustra i requisiti per i 60 FPS</h1>
      <address><time datetime="2019-11-10T14:22:00+00:00">10 Nov 2019, 14:22</time> by <a rel="author">Nicola Armondi</a></address>
      <p><b>Red Dead Redemption 2 è arrivato su PC</b> lo scorso cinque novembre: quasi una settimana che è stata vissuta con qualche difficoltà a seguito di una serie di problemi tecnici legati sia al gioco che al Rockstar Games Launcher. Fortunatamente, gli sviluppatori sono rapidamente venuti in soccorso degli acquirenti e hanno rilasciato <a href="http://www.tomshw.it/videogioco/red-dead-redemption-2-pc-patch-antivirus/">una patch dopo l’altra</a> per eliminare ogni impedimento. Pare quindi che sia arrivato il momento giusto per buttarsi nel gioco senza alcun timore.</p>
      <p>Essendo un gioco abbastanza complesso, non tutti i PC sono in grado di gestirlo alla massima qualità. Quali sono però i requisiti per raggiungere i 60 FPS, un must per ogni giocatore PC? La risposta arriva direttamente da Digital Foundry che ha proposto i risultati della propria analisi nel video che vedere qui sotto.</p>
      <figure>
        <iframe src="https://www.youtube.com/embed/RUrbciPfX6k" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/10/red-dead-redemption-2-pc-55639.768x432.jpg"/>
        </figure>
        <figure>
          <img src="https://www.tomshw.it/images/images/2019/10/red-dead-redemption-2-pc-55638.768x432.jpg"/>
        </figure>
        <figure>
          <img src="https://www.tomshw.it/images/images/2019/10/red-dead-redemption-2-pc-55637.768x432.jpg"/>
        </figure>
      </slideshow>
      <p>Come avete potuto vedere, con un processore <b>Intel Core i7 8700K</b> e una scheda video a scelta tra una <b>NVIDIA GeForce GTX 1060 o una AMD Radeon RX 580</b> è possibile raggiungere i 60 FPS a una risoluzione 1080p, con una qualità visiva simile a quella ottenibile con PS4 e Xbox One. Certo, bisogna giocare un po’ con le impostazioni, con qualche basso e medio, ma con tali componenti <b>si gioca come su console ma al doppio del frame rate</b>.</p>
      <p>Vi ricordiamo che Red Dead Redemption 2 è attualmente disponibile su PC (via Rockstar Games Launcher ed Epic Games Store, a dicembre anche su Steam), PlayStation 4 e Xbox One. Inoltre, a partire dal 19 novembre 2019 sarà disponibile su <a href="http://www.tomshw.it/videogioco/google-stadia/">Google Stadia</a>: dovremo però attenere che il colosso di Mountain View spedisca codici di accesso e l’hardware (Chromecast Ultra e Stadia Controller) prima di poterci lanciare nelle avventure western in versione cloud. Diteci, voi avete già giocato con Red Dead Redemption 2? <b>Quale versione vi interessa maggiormente?</b></p>
      <blockquote>Red Dead Redemption 2 è disponibile da tempo anche su console: potete acquistare la vostra copia a un ottimo prezzo su Amazon, precisamente a <a href="https://toms.it/wL6F6">questo indirizzo</a>.</blockquote>
    </article>
  </body>
</html>