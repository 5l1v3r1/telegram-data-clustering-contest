<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/opinii/oamenii-inalti-voteaza-cu-dreapta-18563561"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T14:20:51+00:00"/>
    <meta property="og:title" content="Oamenii înalţi votează cu dreapta"/>
    <meta property="og:description" content="Opinie Iulian Anghel, editor ZF"/>
  </head>
  <body>
    <article>
      <h1>Oamenii înalţi votează cu dreapta</h1>
      <address><time datetime="2019-11-10T14:20:51+00:00">10 Nov 2019, 14:20</time> by <a rel="author" href="https://www.zf.ro/autor/iulian-anghel" target="_blank">Iulian Anghel</a></address>
      <p>Opinie Iulian Anghel, editor ZF</p>
      <p>Eu nu am văzut prezenţa la vot pe care o laudă televiziunile. Milioanele de oameni încolonaţi – unde sunt, dacă nu-i vad? La şcoala din Drumul Taberei unde am votat, dacă erau doi-trei alegători pe o secţie. Acum, e adevărată, nu mi-am pus ceasul după clopotul bisericii.</p>
      <p>Pentru că am o situaţie mai complicată cu statul – cu statul undeva, nu cu Fiscul lui Florin Cîţu – a trebuit să merg din Obor până în Drumul , ca să votez. O oră şi jumătate din Obor până la şcoala Sfinţii Constantin şi Elena, cu tramvaiul 10 şi cu autobuzul 137. O oră şi jumătate.</p>
      <p>Nu este treaba preşedintelui, desigur, să discute despre drumuri. Dar dacă nu este treaba lui, atunci a cui e?</p>
      <p>În trecut, ca reporter, îi întrebam pe oameni la ieşirea de la secţiile de vot: pentru ce aţi votat?</p>
      <p>Inevitabil, răspunsul era: „Am votat pentru schimbare”, „pentru mai bine”.</p>
      <p>Acum nu mai întreb. Sunt ziarist de aproape 20 de ani. De 20 d ani aud acelaşi farmec al schimbării. Şi mă uimeşte şi mă supără.</p>
      <p>Dar această schimbare există.</p>
      <p>Am citit peste tot că aceste alegeri ar avea o miză colosală. Nu au. Miza nu este partidul, ci societatea.</p>
      <p>De zeci de ani sociologii îşi pun întrebări: de ce votează oamenii cum votează?</p>
      <p>Am citit recent într-o revista franţuzească. Phebe, un studiu savuros care arăta că „oamenii înalţi votează cu dreapta”.</p>
      <p>Am citit, mai apoi, o explicaţie a economiştilor Ilyana Kuziemko (Universitatea Princeton) şi a lui Michael Norton (Universitatea .Harvard) în legătură cu tendinţa oamenilor săraci de a vota cu cei bogaţi.</p>
      <p>Sunt surprins însă - nu sunt sociolog – ceea ce spun este doar o părere a mea, că nimeni nu pune în legătură nivelul de educaţie cu prezenţa la vot.</p>
      <p>O prezenţă crescută la vot arată nivelul educaţiei societăţii. Mai mult decât studiile care surprind acestă bizară realitate: oamenii înalţi voteaz cu dreapta, iar cei mai săraci dintre săraci votează cu bogaţii.</p>
    </article>
  </body>
</html>