<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/boxing/boqt-pulev-bukyr-e-bil-zaplashen-ot-prekratqvane-zaradi-neaktivnost-1404805.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-10T14:33:00+00:00"/>
    <meta property="og:title" content="Боят Пулев-Букър е бил заплашен от прекратяване заради неактивност"/>
    <meta property="og:description" content="Боят между Кубрат Пулев и Райдъл Букър тази сутрин (българско време) в САЩ е бил толкова бавен, че е имало вероятност той да бъде спрян Наложило се е треньорът на американеца - Джими Пол, да напомни на боксьора си, че трябва да направи повече, в противен случай двубоят ще бъде прекъснат"/>
  </head>
  <body>
    <article>
      <h1>Боят Пулев-Букър е бил заплашен от прекратяване заради неактивност</h1>
      <address><time datetime="2019-11-10T14:33:00+00:00">10 Nov 2019, 14:33</time> by <a rel="author">Sportlive.bg</a></address>
      <p>Боят между <b><a href="https://www.sportlive.bg/tags/1593">Кубрат Пулев</a></b> и Райдъл Букър тази сутрин (българско време) в САЩ е бил толкова бавен, че е имало вероятност той да бъде спрян. Наложило се е треньорът на американеца - Джими Пол, да напомни на боксьора си, че трябва да направи повече, в противен случай двубоят ще бъде прекъснат. Българинът също на моменти не е бил достатъчно активен.</p>
      <p>Това съобщи германското издание boxen.de, според което призивите си към Букър треньорът му е отправял многократно през втората половина на мача. Както е известно, двубоят бе спечелен от Пулев с единодушно съдийско решение.</p>
      <p><i>"Особено в ранните етапи на битката срещу Букър, Пулев беше твърде летаргичен. Едва в четвърти рунд той започна да натиска противника си. Но двубоят се влачеше през рундовете, Пулев бе твърде неактивен и невъобразим, Букър нямаше истинско предизвикателство"</i>, пише германското боксово издание.</p>
      <p><i>"Така Пулев остава сигурен претендент за титлата на IBF, но ако представянето му в този двубой се вземе за еталон, 38-годишният българин няма дори най-малък шанс срещу Антъни Джошуа или Анди Руис"</i>, заключава boxen.de. <b><i>Кобрата бе критикуван и от феновете в Туитър. <a href="https://www.sportlive.bg/sport/boxing/V-Twitter-izrignaha-sreshtu-Kobrata-Koj-izobshto-si-e-mislil-che-e-zaplaha-za-golemite-boksxori-v-tezhka-kategoriq-1404777.html">Вижте подробности в този материал</a>.</i></b></p>
      <related>
        <h4>Още по темата</h4>
        <a href="https://www.sportlive.bg/sport/boxing/Kubrat-Pulev-tozi-pyt-ne-podpechata-uspeha-si-s-celuvka-1404794.html"/>
        <a href="https://www.sportlive.bg/sport/boxing/Iznenada-ot-Ukrajna-Kubrat-shte-se-bie-sreshtu-Aleksandyr-Usik-1404785.html"/>
        <a href="https://www.sportlive.bg/sport/boxing/V-Twitter-izrignaha-sreshtu-Kobrata-Koj-izobshto-si-e-mislil-che-e-zaplaha-za-golemite-boksxori-v-tezhka-kategoriq-1404777.html"/>
        <a href="https://www.sportlive.bg/timeout/timeoutother/SNIMKA-Krasiva-trenxorka-be-sred-pyrvite-pozdravili-Kobrata-za-uspeha-1404769.html"/>
        <a href="https://www.sportlive.bg/sport/boxing/BoxingScene-Kubrat-Pulev-pobedi-no-ne-vpechatli-1404753.html"/>
      </related>
    </article>
  </body>
</html>