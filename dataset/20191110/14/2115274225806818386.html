<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/inseguimento_sparatoria_corso_francia_roma-6522326/news/2019-11-10/"/>
    <meta property="og:site_name" content="Agi"/>
    <meta property="article:published_time" content="2019-11-10T14:14:00+00:00"/>
    <meta property="og:title" content="Rubano Rolex e seminano il panico a Roma, due in manette"/>
    <meta property="og:description" content="Due banditi che avevano rubato dei Rolex sono stati inseguiti e catturati dai 'falchi' della polizia"/>
  </head>
  <body>
    <article>
      <h1>Rubano Rolex e seminano il panico a Roma, due in manette</h1>
      <h2>Due banditi che avevano rubato dei Rolex sono stati inseguiti e catturati dai 'falchi' della polizia</h2>
      <address><time datetime="2019-11-10T14:14:00+00:00">10 Nov 2019, 14:14</time> by <a rel="author">AGI - Agenzia Giornalistica Italia</a></address>
      <p>Inseguimento da film su <b>Corso Francia</b> arteria che attraversa i quartieri a nord della Capitale, dove due uomini, dopo aver rubato dei <b>Rolex</b>, sono scappati seminando il panico. Dietro di loro i 'falchi' della Squadra Mobile di Roma e i colleghi del Reparto 'Volanti' che li hanno bloccati. Gli orologi di valore sono stati sequestrati e i due sono stati <b>arrestati</b>. E' andata peggio a due agenti che si sono infortunati nell'inseguimento e hanno dovuto far ricorso alle cure mediche.</p>
      <p>Nel corso dell'<b>inseguimento</b>, avvenuto poco dopo le 12, uno degli agenti avrebbe<b> sparato</b> anche un colpo di pistola in aria. Il colpo di pistola ha spaventato i due rapinatori che, dopo aver perso il controllo dello scooter su cui viaggiavano contromano, sono finiti contro una Volante della polizia di stato. Lì sono stati arrestati dai poliziotti. A causa dell'impatto due agenti sono stati costretti a farsi visitare in ospedale.</p>
    </article>
  </body>
</html>