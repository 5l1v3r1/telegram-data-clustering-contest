<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546207.html/%D8%AC%D8%B1%DB%8C%D9%85%D9%87----%D9%85%DB%8C%D9%84%DB%8C%D9%88%D9%86%DB%8C-%D8%AE%D8%A8%D8%A7%D8%B2%DB%8C-%D9%87%D8%A7%DB%8C-%DA%A9%D9%84%D8%A7%D9%84%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T14:37:00+00:00"/>
    <meta property="og:title" content="جریمه ۱۵ میلیونی خبازی های کلاله"/>
    <meta property="og:description" content="فرماندار کلاله گفت: ۵ پرونده با مبلغ ۱۵ میلیون ریال جریمه جهت تعطیلی و کم فروشی واحد تشکیل و به تعزیرات حکومتی ارجاع و سهمیه آرد آنان کسر شد."/>
  </head>
  <body>
    <article>
      <h1>جریمه ۱۵ میلیونی خبازی های کلاله</h1>
      <h2>به علت تعطیلی و کم فروشی؛</h2>
      <address>
        <time datetime="2019-11-10T14:37:00+00:00">10 Nov 2019, 14:37</time>
      </address>
      <p>فرماندار کلاله گفت: ۵ پرونده با مبلغ ۱۵ میلیون ریال جریمه جهت تعطیلی و کم فروشی واحد تشکیل و به تعزیرات حکومتی ارجاع و سهمیه آرد آنان کسر شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://kalalekhabar.ir/2014-03-02-21-42-36/%D8%A7%D8%AE%D8%A8%D8%A7%D8%B1-%D9%88%DB%8C%DA%98%D9%87/17591-%D8%AC%D8%B1%DB%8C%D9%85%D9%87-15-%D9%85%DB%8C%D9%84%DB%8C%D9%88%D9%86%DB%8C-%D8%AE%D8%A8%D8%A7%D8%B2%DB%8C-%D9%87%D8%A7%DB%8C-%DA%A9%D9%84%D8%A7%D9%84%D9%87">کلاله خبر</a>، علی اصغر بیانی فرماندار و رئیس شورای آردو نان شهرستان کلاله در گفتگو با خبرنگار ما گفت: به محض وصول گزارشات از تخلفات و مشکلات بوجود آمده در زمینه آرد و نان شهرستان، گشت اکیپ بازرسان فرمانداری و صمت در سطح شهر صورت گرفت.</p>
      <p>وی افزود: در این گشت ها، ۷۴ واحد خبازی مورد بازدید و بررسی بازرسان ما قرار گرفت و طی بازدید های مستمر و شبانه روزی این تیم، ۵ پرونده با مبلغ ۱۵ میلیون ریال جریمه جهت تعطیلی و کم فروشی واحد تشکیل و به تعزیرات حکومتی ارجاع و سهمیه آرد آنان کسر شد.</p>
      <p>فرماندار کلاله تاکید کرد: باید با متخلفین برخورد جدی شود و همچنین  بازرسان گزاشات مردمی را جدی گرفته و سریعا نسبت به پیگیری آنها اقدام نمایند.</p>
      <p>بیانی در پایان خاطر نشان کرد: شهروندان کلاله در صورت مشاهده هر گونه گران فروشی، کم فروشی، عدم رعایت دستورالعمل و یا سایر تخلفات صنفی از طریق سامانه ۱۲۴ گزارش دهند.</p>
      <p>گفتنی است برخی از نانوایی ها یک روز قبل از گران شدن نان در شهرستان کلاله، اقدام به تعطیلی نانوایی خود کرده بودند تا همان آرد را در روز بعد با قیمت جدید جهت پخت استفاده کنند.</p>
      <p>انتهای پیام/</p>
    </article>
  </body>
</html>