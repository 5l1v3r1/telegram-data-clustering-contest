<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/oglasil-se-je-titov-vnuk-in-ocrnil-dedkov-okus-247045"/>
    <meta property="og:site_name" content="Slovenske novice"/>
    <meta property="article:published_time" content="2019-11-10T14:45:00+00:00"/>
    <meta property="og:title" content="Oglasil se je Titov vnuk in očrnil dedkov okus"/>
    <meta property="og:description" content="Na meji s Slovenijo leži rojstno mesto Josipa Broza Tita, Kumrovec, kjer stoji rojstna hiša Tita, nedaleč stran pa tudi manjša zidanica s pripadajočim vinogradom, ki ga je maršal osebno posadil,..."/>
  </head>
  <body>
    <article>
      <h1>Oglasil se je Titov vnuk in očrnil dedkov okus</h1>
      <h2>Obiskali so vinograd Josipa Broza Tita in pokusili njegovo vino.</h2>
      <address><time datetime="2019-11-10T14:45:00+00:00">10 Nov 2019, 14:45</time> by <a rel="author">N. Č.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/08/651523.jpg"/>
          <figcaption>Liz Taylor in Richar Burton pri Titu in Jovanki. FOTO: Wikipedia</figcaption>
        </figure>
        <figure>
          <img src="https://www.slovenskenovice.si/images/slike/2019/11/08/1598109.jpg"/>
          <figcaption>Josip Joško Broz. FOTO: Wikipedia</figcaption>
        </figure>
      </slideshow>
      <p>Na meji s Slovenijo leži rojstno mesto <b>Josipa Broza Tita</b>, Kumrovec, kjer stoji rojstna hiša Tita, nedaleč stran pa tudi manjša zidanica s pripadajočim vinogradom, ki ga je maršal osebno posadil, piše portal <i><a href="https://www.espreso.rs/vesti/drustvo/464063/isli-smo-s-joskom-broz-u-titov-vinograd-u-kumrovcu-i-pili-marsalovo-vino-u-podrumu-smo-zatekli-nesto-veoma-cudno">Espreso.rs</a></i>.<br/><br/>Titov vnuk <b>Josip Joško Broz </b>je povedal, da posesti še vedno niso vpisali v zemljiško knjigo, čeprav je jasno, da po smrti njegovega očeta oziroma Titovega brata pripada njemu. Hrvaška namreč »nenehno in brez razloga otežuje vknjižbo«.</p>
      <h3>Titovo vino je slabo</h3>
      <figure>
        <img src="https://www.slovenskenovice.si/images/slike/2019/11/08/1598109.jpg"/>
        <figcaption>Josip Joško Broz. FOTO: Wikipedia</figcaption>
      </figure>
      <p>Zidanica, ki so jo postavili leta 1978, že nekoliko propada, na posestvu pa še vedno pridelujejo slavno Titovo vino, ki pa, kot pravi Joško Broz, ni prav okusno. »Slabo je, bolj je vredna njegova znamka,« je odgovoril na vprašanje novinarja, kaj povedo ljudje, ko pokusijo to vino.<br/><br/>Izvemo še, da je imel Tito rad avtohtono zagorsko vino, a najraje je pil slovenski cviček. »Tukaj je pil roza vino, mešanico črnega in belega grozdja, imenovano cviček. Gre za slovensko pijačo, v kateri je malo alkohola, a polno kisline. To se je pilo takrat in v tem duhu je tudi posadil vinograd. V njem lahko vidite slovensko štajersko penino, frankovko, graševino in kraljevino.«<br/><br/>Za Tita je sicer znano, da je od alkoholnih pijač najraje posegel po viskiju Chivas. Če je že moral piti vino, pa je imel najraje cviček. Ker je imel rad zelo mastne jedi, se je zraven lepo prilegel tudi cviček, ki razgrajuje mast, je povedal njegov vnuk.<br/><br/> </p>
    </article>
  </body>
</html>