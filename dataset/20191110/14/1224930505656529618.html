<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/den-holostyaka-11-listopada-najkrashchi-podarunki-dlya-sebe-kohanogo_n169343"/>
    <meta property="og:site_name" content="Радіо Максимум"/>
    <meta property="article:published_time" content="2019-11-10T14:31:00+00:00"/>
    <meta property="og:title" content="Чому не слід вестись на знижки"/>
    <meta property="og:description" content="До старту шаленого розпродажу всіляких гаджетів і не тільки залишилися лічені години. Радіо МАКСИМУМ розповість, як не витратити всю зарплату на подарунок для себе на День холостяка, а також поділиться кількома секретами, які дозволять не потрапити у тенета хитрих маркетологів!"/>
  </head>
  <body>
    <article>
      <h1>Чому не слід вестись на знижки</h1>
      <address><time datetime="2019-11-10T14:31:00+00:00">10 Nov 2019, 14:31</time> by <a rel="author">Лазур Назарій</a></address>
      <p>
        <b>До старту шаленого розпродажу всіляких гаджетів і не тільки залишилися лічені години. Радіо МАКСИМУМ розповість, як не витратити всю зарплату на подарунок для себе на День холостяка, а також поділиться кількома секретами, які дозволять не потрапити у тенета хитрих маркетологів!</b>
      </p>
      <p>Якщо хтось не знав, то <b><a href="https://maximum.fm/den-holostyaka-lajfhaki-yaki-polegshat-vam-zhittya_n150260">День холостяка</a></b> – азійське свято, яке почали відзначати у 90-х роках минулого століття. У більшості воно асоціюється з шаленими розпродажами та знижками, які дозволять придбати щось хороше для себе коханого (якщо нікому тобі щось дарувати). Втім, ми то знаємо, що безплатний сир лише у мишоловці. Тому й розповімо вам, як не потрапити до неї, а також поділимося кількома секретами, які допоможуть максимально зекономити на покупках.</p>
      <related>
        <h4>І ще:</h4>
        <a href="https://maximum.fm/xiaomi-nastupila-sobi-na-gorlo-ci-smartfoni-odnoznachno-ne-varto-kupuvati_n168279"/>
      </related>
      <p>Практика українських магазинів (про закордонні ми поговоримо трішки пізніше) така, що покупець практично не виграє з шалених знижок. Ви бачите напис великими літерами, який сповіщає про те, що відбувається шалений розпродаж і вже готові витрачати свої кровні на те, аби задовольнити свої гаджетні потреби. Принаймні, вам здається, що ви їх задовольняєте. Насправді ж, у більшості випадків ви купуєте щось, що вам абсолютно не потрібно. Що ж робити, аби не потрапити до тенет хитрих маркетологів?</p>
      <figure>
        <img src="https://maximum.fm/uploads/640w_DIR/media_news/2019/11/5dc7d5cf4295b226837288.jpg"/>
        <figcaption>Перед покупками порівняйте ціни</figcaption>
      </figure>
      <p><b>1. Моніторимо ринок! </b>Якщо на одному майданчику вам обіцяють шалену знижку на певний товар, то слід переконатися, що десь він і без знижки не коштує дешевше. Часто тематичні "розпродажі" мають лише дотичний стосунок до знижок. До прикладу, знижка на День холостяка була ще 3 тижні тому. Ви просто не звертали на це увагу.</p>
      <p><b>2. Складаємо список потреб!</b> Так, уявіть, що ви вийшли з дому не по продукти, а по техніку. Але для того, аби не набрати зайвого у вас має бути перелік тих пристроїв і гаджетів, які вам дійсно необхідні. Якщо ж ви просто хочете обновку – лишайтесь вдома та насолоджуйтесь улюбленим серіалом або книжкою. Користі однозначно буде більше!</p>
      <p><b>3. Узгоджуємо бюджет! </b>Ніяких кредитів, розтермінувань тощо. Якщо ви не можете собі щось дозволити – не купуйте. Це золоте правило дозволить вам заощадити у тих випадках, коли аж свербить чимось гаджетовим себе потішити. Якщо ж мова йде про необхідну побутову техніку або щось інше – пройдіться по першому та другому пунктах. Так ви і зекономите, якщо є така можливість, а також зможете виокремити те, що вам дійсно необхідне.</p>
      <p>Ні, не потрібно купувати собі три чайники про запас лише тому, що на них була шалена знижка! Гаразд?!</p>
      <p><b>4. Користуємось <a href="https://maximum.fm/keshbek-v-ukrayini-najkrashchi-servisi-dlya-pokupok-v-interneti_n145066">кешбеком</a>.</b> Так ви зможете ще кілька відсотків від суми "відбити" на свій рахунок. Єдиний нюанс – вона поширена не на всі онлайн-крамниці, тому не забувайте про порівняння цін, аби визначити максимальну економію!</p>
      <p>Хочете купувати на закордонних інтернет-майданчиках – читайте далі, адже на вас може очікувати не вельми радісна новина.</p>
      <h3>Податки, мита та інше</h3>
      <p>На тих, хто звик замовляти все з-за кордону, у нас є не вельми втішне нагадування. Ви ж пам'ятаєте, що з 1 липня в Україні діє податок на посилки, які перетинають кордон. Якщо вартість вашої покупки перевищує 100 євро – будьте готовими до того, що вам доведеться доплатити за неї. Звичайно ж, цей пункт не засмутить тих, хто планує придбати собі, до прикладу, фітнес-браслет або ще якусь дрібничку. А от фанатів смартфонів з AliExpress таке нововведення може неабияк засмутити.</p>
      <related>
        <h4>Тут ми детальніше розписали про</h4>
        <a href="https://maximum.fm/podatok-na-posilki-z-1-lipnya-chomu-kupuvati-smartfoni-z-za-kordonu-vzhe-ne-vigidno_n162567"/>
      </related>
      <figure>
        <img src="https://maximum.fm/uploads/640w_DIR/media_news/2019/11/5dc7d6088bb05403275406.jpg"/>
        <figcaption>Не забудьте про податки на посилки</figcaption>
      </figure>
      <p>Якщо ж ви досі не передумали з подарунком собі коханому на День холостяка – ловіть ТОП-5 найкращих презентів, які однозначно будуть корисними для вас!</p>
      <h3>Що ж подарувати собі на День холостяка?</h3>
      <p>
        <b># Смарт-годинник</b>
      </p>
      <p>Якщо ви хочете бути в тренді та не пропускати жодного важливого (і не зовсім) сповіщення – задумайтесь над покупкою смарт-годинника. Маєте хороший механічний – візьміть собі фітнес-браслет. Такі гаджети ще й дозволять вам контролювати свій стан здоров'я. До прикладу, деякі моделі вміють точно вимірювати пульс, а також слідкувати за вашою активністю. Ідеальний компаньйон!</p>
      <figure>
        <img src="https://maximum.fm/uploads/640w_DIR/media_news/2019/11/5dc7d63389c19693806877.png"/>
        <figcaption>Фітнес-браслет – найкращий компаньйон</figcaption>
      </figure>
      <p>
        <b># Bluetooth-навушники</b>
      </p>
      <p>Жоден меломан не може обійтися без навушників. Утім, сучасні гаджети все частіше позбуваються 3,5-мм аудіороз'єму, що може неабияк наламати дрова. Звичайно ж, можна слухати музику за допомогою адаптерів, але це не зручно. При виборі <b><a href="https://maximum.fm/ubivcya-apple-airpods-obzor-navushnikiv-redmi-airdots-vid-xiaomi_n164150">Bluetooth-навушників </a></b>зверніть увагу на їхній тип, автономність, а також компактність. Власникам iPhone рекомендуємо задуматися над AirPods, які максимально розкриваються з "яблучними" продуктами.</p>
      <figure>
        <img src="https://maximum.fm/uploads/640w_DIR/media_news/2019/11/5dc7d68a9081a632557476.jpeg"/>
      </figure>
      <p>
        <b># Приставка</b>
      </p>
      <p>Чоловіки завжди залишаються дітьми, тому не дивно, що до нашого рейтингу потрапили саме ці гаджети. Єдине, з чим вам доведеться миритися – ціни на ігри. Звичайно ж, умільці пропонують "ламати" їх, але цього ми наполегливо не рекомендуємо робити!</p>
      <figure>
        <img src="https://maximum.fm/uploads/640w_DIR/media_news/2019/11/5dc7d6a90ba49104007385.jpg"/>
      </figure>
      <p>
        <b># Електросамокат</b>
      </p>
      <p>Хоч сезон уже закінчився, але задуматися над покупкою <b><a href="https://maximum.fm/5-prichin-kupiti-elektrosamokat-oglyad-i-porivnyannya-populyarnih-modelej_n164769">електросамоката</a></b> слід саме зараз. Цілком імовірно, що зараз у вас буде можливість увірвати бажаний транспортний засіб за вигідною ціною.</p>
      <figure>
        <img src="https://maximum.fm/uploads/640w_DIR/media_news/2019/11/5dc7d6db1957d195596372.jpg"/>
      </figure>
      <p>
        <b># Тример для бороди</b>
      </p>
      <p>Для тих, кого природа не обділила рослинністю на обличчі, <b><a href="https://maximum.fm/idealnij-gadzhet-dlya-spravzhnih-borodaniv-oglyad-trimera-vid-philips_n158761">тример для бороди</a></b> – надзвичайно корисний гаджет. Він не лише дозволить за лічені хвилини облагородити все, що виросло за кілька днів, а й привести себе до ладу без потреби навідуватися до дорожезних барбершопів.</p>
      <figure>
        <img src="https://maximum.fm/uploads/640w_DIR/media_news/2019/11/5dc7d6fd3ad9b020837528.jpg"/>
      </figure>
      <p>Що подарувати собі на День холостяка – вирішувати, звичайно ж, тільки вам. Ми ж нагадуємо, що до кожної покупки потрібно підходити з розумом, аби не витратити на дурниці половину, якщо не всю свою зарплату ;)</p>
      <related>
        <h4>Читайте також:</h4>
        <a href="https://maximum.fm/groshi-na-viter-najbilsh-superechlivi-smartfoni-2019-roku_n169015"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/test-yakij-vi-kinoshnij-geroj-leonardo-di-kaprio_n150905"/>
        <a href="https://maximum.fm/rasizm-na-matchi-shahtar--dinamo-tajson-pokazav-fak-i-zvernuvsya-do-faniv_n169379"/>
        <a href="https://maximum.fm/pogoda-v-ukrayini-11-listopada-tochnij-prognoz-po-mistah_n169374"/>
      </related>
    </article>
  </body>
</html>