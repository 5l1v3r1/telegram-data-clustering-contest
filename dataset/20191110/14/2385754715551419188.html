<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596658/okto-pyrkagies-ekdilothikan-simera-stin-pafo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T14:04:00+00:00"/>
    <meta property="og:title" content="Οκτώ πυρκαγιές εκδηλώθηκαν σήμερα στην Πάφο"/>
    <meta property="og:description" content="Μάχη με τις φλόγες δίνουν τα μέλη της πυροσβεστικής υπηρεσίας Πάφου για την κατάσβεση πυρκαγιών στην Επαρχία Πάφου. Σε δηλώσεις του στο ΚΥΠΕ ο..."/>
  </head>
  <body>
    <article>
      <h1>Οκτώ πυρκαγιές εκδηλώθηκαν σήμερα στην Πάφο</h1>
      <address><time datetime="2019-11-10T14:04:00+00:00">10 Nov 2019, 14:04</time> by <a rel="author">sigmalive</a></address>
      <p>Μάχη με τις φλόγες δίνουν τα μέλη της πυροσβεστικής υπηρεσίας Πάφου για την κατάσβεση πυρκαγιών στην Επαρχία Πάφου.</p>
      <p>Σε δηλώσεις του στο ΚΥΠΕ ο Εκπρόσωπος Τύπου της Πυροσβεστικής Υπηρεσίας Κύπρου Ανδρέας Κεττής ανέφερε πως εκτός από την μεγάλων διαστάσεων πυρκαγιά που εκδηλώθηκε στις 10:55 μεταξύ των χωριών Μάρωνας-Αρχιμανδρίτα, πυρκαγιές προκλήθηκαν στην Πόλη Χρυσοχούς, στην Πιττοκόπου , και στην Ακουρδάλεια , στο Στρουμπί, στην Πιταρκού και στην Μηλιά.</p>
      <p>Πυρκαγιά εκδηλώθηκε και σε αγροτική περιοχή της κοινότητας  Αναρίτας .</p>
      <p>Όλες οι πυρκαγιές εκτός αυτής μεταξύ των χωριών Μάρωνα και Αρχιμανδρίτας έχουν τεθεί υπό πλήρη έλεγχο και είναι μικρών διαστάσεων, όπως είπε, προσθέτοντας πως αυτές εκδηλώθηκαν σχεδόν ταυτόχρονα.</p>
      <p>Σε σχέση με την πυρκαγιά που εκδηλώθηκε σήμερα στις 10:55  μεταξύ των χωριών Μάρωνας-Αρχιμανδρίτα, ο κ. Κεττής εκτίμησε πως το έργο της κατάσβεσης βρίσκεται σε καλό δρόμο.</p>
      <p>Τα αίτια της πρόκλησης των πυρκαγιών  θα διερευνηθούν σε κατοπινό στάδιο, κατέληξε.</p>
    </article>
  </body>
</html>