<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10660--neride-indoor-open-2019-vrbensky-double-neziskal-padl-s-favoritem"/>
    <meta property="og:site_name" content="Tenisový svět"/>
    <meta property="article:published_time" content="2019-11-10T14:34:00+00:00"/>
    <meta property="og:title" content="Neridé Indoor Open 2019: Vrbenský double nezískal. Padl s favoritem"/>
    <meta property="og:description" content="Michael Vrbenský na titul z Neridé Indoor Open nedosáhl. Mladý Čech ve finále prohrál s třetím nasazeným Manuelem Guinardem (312.), se kterým padl 6:7(3), 3:6. Po sobotním titulu z deblu tak musel zapomenout na double."/>
  </head>
  <body>
    <article>
      <h1>Neridé Indoor Open 2019: Vrbenský double nezískal. Padl s favoritem</h1>
      <address>
        <time datetime="2019-11-10T14:34:00+00:00">10 Nov 2019, 14:34</time>
      </address>
      <p>
        <b>Michael Vrbenský na titul z Neridé Indoor Open nedosáhl. Mladý Čech ve finále prohrál s třetím nasazeným Manuelem Guinardem (312.), se kterým padl 6:7(3), 3:6. Po sobotním titulu z deblu tak musel zapomenout na double.</b>
      </p>
      <p>Devatenáctiletý Vrbenský se v letošní sezóně dočkal tří titulů z turnajů nižších kategorií. Na dalším podniku hrál zápas o titul. V Praze se tak představil v pátém letošním finále dvouhry, do kterého se dostal bez ztráty setu. V turnaji vyřadil tři krajany Michala Konečného, Andrew Paulsona a v semifinále Marka Gengela.</p>
      <p>Utkání o titul začal lépe český hráč. V šestém gemu se ujal brejku a vedl 4:2. Protihráč však okamžitě dokázal zareagovat. Ve zbytku sady si tenisté již udrželi podání a o osudu rozhodl tiebreak. Ve zkrácené hře měl navrch třetí nasazený Guinard.</p>
      <p>Začátek druhé sady byl podobný té první, hráči si drželi podání do šesté hry. V té ale udeřil Francouz a dostal se do mírného vedení, které vzápětí navýšil. Český hráč již nedokázal na returnu uspět, i přesto si z domácího turnaje odváží cenné finále.</p>
      <p><u>Finále dvouhry</u><br/><b>Manuel Guinard (FRA, 312.)</b> – MICHAEL VRBENSKÝ (446.) 7:6(3), 6:3</p>
      <h3>Turnaj v Praze den po dni</h3>
      <p>9.11.<br/><a href="https://www.tenisovysvet.cz/article/detail/../detail/10654--neride-indoor-open-2019-vrbensky-porazil-gengela-spolu-pak-ziskali-titul-v-deblu%20">Neridé Indoor Open 2019: Vrbenský porazil Gengela, spolu pak získali titul v deblu</a></p>
      <p>8.11.<br/><a href="https://www.tenisovysvet.cz/article/detail/../detail/10646--neride-indoor-open-cesi-vytezili-maximum-vrbensky-a-gengel-slavili-dvakrat">Neridé Indoor Open: Češi vytěžili maximum. Vrbenský a Gengel slavili dvakrát</a></p>
      <p>7.11.<br/><a href="https://www.tenisovysvet.cz/article/detail/../detail/10638--neride-indoor-open-paulson-vyhral-derby-s-nouzou-siniakov-do-premieroveho-ctvrtfinale-neprosel">Neridé Indoor Open: Paulson vyhrál derby s Nouzou. Siniakov do premiérového čtvrtfinále neprošel</a></p>
      <p>6.11.<br/><a href="https://www.tenisovysvet.cz/article/detail/../detail/10635--neride-indoor-open-satral-prehral-safranka-mlady-siniakov-dale-radi">Neridé Indoor Open: Šátral přehrál Šafránka. Mladý Siniakov dále řádí</a></p>
      <p>5.11.<br/><a href="https://www.tenisovysvet.cz/article/detail/../detail/10627--neride-indoor-open-sestnactilety-siniakov-se-kvalifikoval-uspeli-i-gengel-panak-a-stanek">Neridé Indoor Open: Šestnáctiletý Siniakov se kvalifikoval! Uspěli i Gengel, Panák a Staněk</a></p>
      <p>4.11.<br/><a href="https://www.tenisovysvet.cz/article/detail/../detail/10621--neride-indoor-open-siniakov-slavi-prvni-vyhru-mezi-dospelymi-uspel-take-favorizovany-gengel">Neridé Indoor Open: Siniakov slaví první výhru mezi dospělými, uspěl také favorizovaný Gengel</a></p>
      <footer>Radek Štohl, foto: Roman Kučera</footer>
    </article>
  </body>
</html>