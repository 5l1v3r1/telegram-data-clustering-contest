<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/tragikes-stigmes-gia-ton-giorgo-anatolaki-deite-pos-echase-to-spiti-toy-se-pleistiriasmo/"/>
    <meta property="og:site_name" content="europost.gr"/>
    <meta property="article:published_time" content="2019-11-10T14:45:00+00:00"/>
    <meta property="og:title" content="Τραγικές στιγμές για τον Γιώργο Ανατολάκη: Δείτε πως έχασε το σπίτι του σε πλειστηριασμό!"/>
    <meta property="og:description" content="Ο Γιώργος Ανατολάκης μεσουράνησε στο ελληνικό ποδόσφαιρο της δεκαετίες του 90 και του 2000 με την φανέλα του Ολυμπιακού κυρίως, κερδίζοντας δόξα και χρήματα. Στη συνέχεια δοκίμασε την τύχη του και στον πολιτικό στίβο και"/>
  </head>
  <body>
    <article>
      <h1>Τραγικές στιγμές για τον Γιώργο Ανατολάκη: Δείτε πως έχασε το σπίτι του σε πλειστηριασμό!</h1>
      <address>
        <time datetime="2019-11-10T14:45:00+00:00">10 Nov 2019, 14:45</time>
      </address>
      <p>Ο Γιώργος Ανατολάκης μεσουράνησε στο ελληνικό ποδόσφαιρο της δεκαετίες του 90 και του 2000 με την φανέλα του Ολυμπιακού κυρίως, κερδίζοντας δόξα και χρήματα.</p>
      <p>Στη συνέχεια δοκίμασε την τύχη του και στον πολιτικό στίβο και ο Ανατολάκης εξελέγη βουλευτής με το ΛΑΟΣ και μάλιστα πρώτος από όλους στο κόμμα του.</p>
      <p>Οι εποχές αυτές όμως σύμφωνα με τη Realnews έχουν περάσει ανεπιστρεπτί, όπως φαίνεται, για τον πρώην ποδοσφαιριστή και πολιτικό καθώς στα 45 του χρόνια είδε την πολυτελή κατοικία που απέκτησε στη Βούλα, τους κόπους μιας ζωής, να χάνεται λόγω οφειλών.</p>
      <p>Ο Γιώργος Ανατολάκης πριν λίγες ημέρες έχασε το σπίτι του καθώς βγήκε σε πλειστηριασμό και άλλαξε χέρια έναντι 500.000 ευρώ. Τα προβλήματα όμως δεν τελειώσαν για τον άλλοτε διεθνή αμυντικό καθώς το χρέος του προς την τράπεζα είναι πολλαπλάσιο, κάτι που σημαίνει πως ο οικονομικός του Γολγοθάς δεν τελείωσε με την απώλεια του σπιτιού του.</p>
      <p>Ο πλειστηριασμός αφορούσε τη βίλα του στο Πανόραμα Βούλας, συνολικού εμβαδού 333 τ.μ, η οποία πέρασε στα χέρια της τράπεζας καθώς δεν υπήρχε άλλος να πλειοδοτήσει. Το μεγάλο “χαστούκι” για τον Γιώργο Ανατολάκη ήταν ο χωρισμός του πριν από δυο χρόνια με τη επί 15 χρόνια σύζυγό του, Ζάννα Χολέβα με την οποία απέκτησε δυο παιδιά.</p>
      <p>Οι δυο πλευρές πήγαν στα δικαστήρια και σύμφωνα με πληροφορίες της Realnews o Ανατολάκης κλήθηκε να πληρώσει διατροφή αρκετών χιλιάδων ευρώ στην πρώην γυναίκα του για την ανατροφή των παιδιών του.</p>
      <p>Ένα χρηματικό ποσό που αποδείχθηκε κόμπος στην οικονομική θηλιά, η οποία έπνιξε τον πρώην βουλευτή και ποδοσφαιριστή και οδήγησε στον πλειστηριασμό της κατοικίας του.</p>
      <p>Πηγή: Realnews</p>
    </article>
  </body>
</html>