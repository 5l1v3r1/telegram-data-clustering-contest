<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/10/baskan-trump-protesto-etmek-icin-sisirilen-bebek-trumpa-bicakli-saldiri"/>
    <meta property="og:site_name" content="euronews"/>
    <meta property="article:published_time" content="2019-11-10T14:25:26+00:00"/>
    <meta property="og:title" content="'Bebek Trump' balonuna bıçaklı saldırı"/>
    <meta property="og:description" content="Amerika Birleşik Devletleri'nin Alabama eyaletinde bir kişi Başkan Donald Trump'ı protesto etmek için şişirilen 'Bebek Trump' adlı dev balonu bıçaklayarak patlattı."/>
  </head>
  <body>
    <article>
      <h1>'Bebek Trump' balonuna bıçaklı saldırı</h1>
      <address><time datetime="2019-11-10T14:25:26+00:00">10 Nov 2019, 14:25</time> by <a rel="author">Yalcin Ademoglu</a></address>
      <p>Amerika'nın Alabama eyaletinde bir kişi Başkan Donald Trump'ı protesto etmek için şişirilen 'Bebek Trump' adlı dev balonu bıçaklayarak patlattı.</p>
      <p>Protesto balonuna bıçaklı saldırıda bulunan Hoyt Hutchinson adlı saldırganın gözaltına alındığı bildirildi. 32 yaşındaki kişinin böylesi bir saldırıyı neden işlediği açıklanmadı.</p>
      <p>Olay, Başkan Trump'ın Alabama Üniversitesi'ndeki Amerikan futbolu maçını izlediği sırada yaşandı.</p>
      <p>Stat yakınlarındaki bir parkta protestocular tarafından şişirilen 6 metre yüksekliğindeki balona 2 buçuk metrelik bir kesik atılarak söndürüldüğü belirtildi.</p>
      <figure>
        <iframe data-src="https://twitter.com/euronewses/status/1193423231958564866" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>"Bebek Trump Londra'da doğdu"</h3>
      <p>Amerikalı başkanın İngiltere ziyaretini protesto etmek için ilk defa Londra'da üretilen "Bebek Trump" daha sonra ABD'de Cumhuriyetçi lidere karşı birçok protestoda şişirildi. Turuncu renkteki balon Başkan Trump'ı bebek bezi ve elindeki cep telefonu ile karikatürize ediyor.</p>
      <figure>
        <iframe data-src="https://twitter.com/euronewses/status/1193513673064636416" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Amerika'da balonun kopyalarını satın almak için birçok protesto grubu bağış topluyor.</p>
      <ul>
        <li>
          <a href="https://tr.euronews.com/2019/06/04/video-londra-da-trump-protestosu-bu-kez-klozete-oturan-trump-maketi-yaptilar">Londra'da Trump protestosu: Bu kez klozete oturan Trump maketi yaptılar</a>
        </li>
        <li>
          <a href="https://tr.euronews.com/2017/02/04/trump-karsitlari-seyahat-yasagini-protesto-etti">Trump karşıtları seyahat yasağını protesto etti</a>
        </li>
      </ul>
      <p>Ek kaynaklar<b> • AP</b></p>
    </article>
  </body>
</html>