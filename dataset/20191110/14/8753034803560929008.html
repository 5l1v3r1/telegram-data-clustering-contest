<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/kJxzav/hinna-elever-til-finalen-i-first-lego-league"/>
    <meta property="og:site_name" content="Aftenbladet"/>
    <meta property="article:published_time" content="2019-11-10T14:09:42+00:00"/>
    <meta property="og:title" content="Hinna-elever til finalen i First Lego League"/>
    <meta property="og:description" content="Laget Tech Teens fra Hinna skole får delta i den skandinaviske finalen i First Lego League."/>
  </head>
  <body>
    <article>
      <h1>Hinna-elever til finalen i First Lego League</h1>
      <h2>Laget Tech Teens fra Hinna skole får delta i den skandinaviske finalen i First Lego League.</h2>
      <address><time datetime="2019-11-10T14:09:42+00:00">10 Nov 2019, 14:09</time> by <a rel="author">Camilla Bjørheim</a></address>
      <p>26 lag deltok lørdag i den regionale finalen i First Lego League i Stavanger. First Lego League er en kunnskapsturnering for barn og unge mellom 10 og 16 år.</p>
      <p>Vinnerlaget får delta i den skandinaviske finalen i Danmark. Over hele landet ble det lørdag arrangert regionale finaler, og totalt 400 norske lag kjempet om utmerkelser innen innovasjon, forskning og teknologi – og finalebillett til den skandinaviske finalen.</p>
      <p>I en pressemelding heter det at Tech Teens fra Hinna skole vant den gjeve Champions-prisen i sin region i First Lego League 2019. Videre heter det at laget ble tildelt både Championsprisen, Prosjektprisen og ble nominert til Scandinavian Innovation Award.</p>
      <p>Laget får altså representere Stavanger i den skandinaviske finalen.</p>
      <p>Dommerne lot seg imponere av Hinna-lagets innovative løsninger for fremtidens byer.</p>
      <p>
        <b>First Lego League:</b>
      </p>
      <ul>
        <li>Kunnskap- og teknologikonkurranse for barn og unge i alderen 10–16 år</li>
        <li>Første gang arrangert i 2000</li>
        <li>Samarbeid mellom organisasjonen First Scandinavia og talentutviklingsprogrammet Morgendagens Helter der Equinor støtter talenter innenfor idrett, kultur og realfag</li>
        <li>Målet er å øke ungdoms interesse for teknologi og vitenskap</li>
        <li>Årets tema heter City Shaper og handler om å utforske utfordringer i byer og bygder som transport, tilgjengelighet og til og med naturkatastrofer</li>
        <li>Den skandinaviske finalen arrangeres i Roskilde den 30. november</li>
      </ul>
      <aside>
        <a href="https://www.aftenbladet.no/article/sa-9veL39.html">Høyre tilbyr Hadia Tajik kalkulator og lesebriller i sykehuskrangel</a>
      </aside>
      <aside>
        <a href="https://www.aftenbladet.no/article/sa-P9XBW5.html">Ungdomsvolden på Ganddal: Politiet har mottatt flere anmeldelser</a>
      </aside>
    </article>
  </body>
</html>