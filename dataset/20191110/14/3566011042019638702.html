<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546219.html/%D9%BE%D8%B0%DB%8C%D8%B1%D8%B4-7%D9%86%D9%85%D8%A7%DB%8C%D8%B4-%D8%AF%D8%B1-%D9%85%D8%B1%D8%AD%D9%84%D9%87-%D9%86%D9%87%D8%A7%DB%8C%DB%8C-%D8%AC%D8%B4%D9%86%D9%88%D8%A7%D8%B1%D9%87-%D8%A7%D8%B3%D8%AA%D8%A7%D9%86%DB%8C-%D8%AA%D8%A6%D8%A7%D8%AA%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T14:35:00+00:00"/>
    <meta property="og:title" content="پذیرش 7نمایش در مرحله نهایی جشنواره استانی تئاتر"/>
    <meta property="og:description" content="رئیس انجمن تئاتر قم گفت: از 37نمایش نامه دریافتی 21 نمایش نامه به مرحله بازبینی رسیدند که از تعداد 7 نمایش در مرحله نهایی بیست و یکمین جشنواره استانی تئاتر قم پذیرفته شدند."/>
  </head>
  <body>
    <article>
      <h1>پذیرش 7نمایش در مرحله نهایی جشنواره استانی تئاتر</h1>
      <h2>رئیس انجمن تئاتر قم خبر داد؛</h2>
      <address>
        <time datetime="2019-11-10T14:35:00+00:00">10 Nov 2019, 14:35</time>
      </address>
      <p>رئیس انجمن تئاتر قم گفت: از 37نمایش نامه دریافتی 21 نمایش نامه به مرحله بازبینی رسیدند که از تعداد 7 نمایش در مرحله نهایی بیست و یکمین جشنواره استانی تئاتر قم پذیرفته شدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<b> <a href="http://www.qomefarda.ir/"> قم فردا</a>، </b>علی فرحناک پیش از ظهر امروز در کنفرانس مطبوعاتی با عنوان بیست و یکمین جشنواره استانی تئاتر قم با اشاره به اینکه‌ اواخر سال ۹۷ فراخوان این جشنواره اعلام شد اظهار داشت: ۳۷ نمایش نامه به دبیرخانه این جشنواره ارسال شد.<br/><br/>وی ادامه داد: نمایشنامه‌های ارسالی به دبیرخانه این جشنواره بازخوانی و ۲۱ نمایش پس از تمرین توانستند به مرحله بازبینی برسند که از این تعداد نیز ۷ نمایش منتخب برای مرحله نهایی این جشنواره پذیرفته شد.<br/><br/>رئیس انجمن تئاتر قم با اشاره به اینکه هر نمایش ۱۵ شب در ماه‌های اخیر اجرای عمومی انجام دادند، گفت:طبق قانون جشنواره تئاتر درکشور باید نمایش گروه‌های منتخب پیش از مرحله نهایی به نمایش عموم در بیایند.<br/><br/>وی اضافه کرد: توجه به استعدادیابی و آموزش هنروران و علاقه‌مندان مستعد از جمله اولویت‌های این جشنواره است به همین دلیل جلسه های نقد و برسی تمام آثار به نمایش درآمده در قم، بعد از اجرای برگزار می شود.<br/><br/>فرحناک با اشاره به سرفصل های این جشنواره، عنوان داشت:برگزاری مسابقه کتابخوان، برگزاری کارگاه‌های تخصصی آموزشی با موضوع تئاتر کودک و نوجوان، تئاتر اسطوره و درام و همچنین نشانه شناسی تئاتر از جمله سرفصل های آموزشی این جشنواره است.<br/><br/>وی افزود: درحاشیه این جشنواره چهار کارگاه آموزشی در زمینه نمایش نامه‌نویسی، بازیگری و اقتصاد نمایشی برنامه ریزی شده‌است.<br/><br/>دبیر بیست و یکمین جشنواره استانی تئاتر قم با اشاره اینکه مرحله نهایی این جشنواره از ۲۱ آبان ماه در قم آغاز می‌شود، خاطرنشان کرد: بلیت‌های این جشنواره به صورت حضوری و اینترنتی قابل خریداری است ضمن اینکه علاقه‌مندان با خرید بسته‌های ویژه امکان حضور درکارگاه‌های تخصصی این جشنواره را خواهند داشت.<br/><br/>وی افزود: ۲ نمایشگاه تخصصی درحاشیه این جشنواره از جمله نمایشگاه پوستر تئاتر و عکس تئاتر برگزار خواهد شد همچنین ۳۲ اثر عکاسی از عکاسان استان در قالب نمای عکس تئاتر در حاشیه این جشنواره به نمایش درخواهد آمد.<br/><br/>فرحناک اضافه کرد: آئین اختتامیه این جشنواره در روز دوشنبه ساعت ۱۸ در تالار شهید آوینی قم برگزار میشود و در این آئین از برگزیدگان این جشنواره و همچنین جشنواره عکس و پوستر تئاتر این استان تقدیر خواهد شد.<br/><br/>وی با بیان اینکه شعار جشنواره تئاتر امسال، جشن امید به فردایی روشن است گفت: موضوع‌های ارزشی از جمله دفاع مقدس، ارزش های اخلاقی و دینی از جمله نمایش‌های اولویت دار این جشنواره بوده‌است.<br/><br/><b>انتهای پیام/</b></p>
    </article>
  </body>
</html>