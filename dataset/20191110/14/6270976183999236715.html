<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/10/u-sluzi-narodu-nazvaly-oriyentovnyj-chas-provedennya-mistsevyh-vyboriv/"/>
    <meta property="og:site_name" content="Рубрика"/>
    <meta property="article:published_time" content="2019-11-10T14:51:42+00:00"/>
    <meta property="og:title" content="У &quot;Слузі народу&quot; назвали орієнтовний час проведення місцевих виборів"/>
    <meta property="og:description" content="Новопризначений глава партії Слуга народу Олександр Корнієнко заявив про можливе проведення місцевих виборів до осені 2020 року. Про це пише Інтерфакс-Україна. «Ми стоїмо на тому, що місцеві вибори повинні закінчити реформу децентралізації. Якщо реформа децентралізації буде закінчена раніше, ніж за 70 днів до місцевих виборів, як того вимагає Конституція, то, можливо, вони будуть раніше», – сказав […]"/>
  </head>
  <body>
    <article>
      <h1>У "Слузі народу" назвали орієнтовний час проведення місцевих виборів</h1>
      <address><time datetime="2019-11-10T14:51:42+00:00">10 Nov 2019, 14:51</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/05/2019-05-27T110242Z_863451821_RC111D1E6610_RTRMADP_3_UKRAINE-ELECTION-620x420.jpg"/>
      </figure>
      <p>Фото Reuters<br/><b><b>Новопризначений глава партії Слуга народу Олександр Корнієнко заявив про можливе проведення місцевих виборів до осені 2020 року.</b></b></p>
      <p>Про це пише <a href="https://interfax.com.ua/news/political/623706.html">Інтерфакс-Україна</a>.</p>
      <p>«Ми стоїмо на тому, що місцеві вибори повинні закінчити реформу децентралізації. Якщо реформа децентралізації буде закінчена раніше, ніж за 70 днів до місцевих виборів, як того вимагає Конституція, то, можливо, вони будуть раніше», – сказав Корнієнко під час позачергового з’їзду партії в неділю, 10 листопада.</p>
      <p>«Можливо, це буде влітку, можливо, в кінці весни, але не варто сприймати місцеві вибори, як ніби ми хочемо провести їх якомога раніше. Є логіка реформи децентралізації, про яку говорив президент, він давав завдання, і ми всі розуміємо, що її потрібно доробити, бо у нас півкраїни охоплено, півкраїни ні. Потрібно закінчити цей процес і тоді, звичайно, відбудуться місцеві вибори», – додав політик.</p>
      <p>Корнієнко запевнив присутніх, що вибори до місцевих органів самоврядування відбудуться в 2020 році.</p>
      <p>З’їзд партії Слуга народу пройшов в Конгресово-виставковому центрі Парковий в Києві.</p>
      <p>Делегати з’їзду розглянули кадрові та організаційні питання, а також вибори в об’єднані територіальні громади, які повинні відбутися 22 і 29 грудня. У програмі з’їзду також річний звіт про роботу партії.</p>
      <p>Нагадаємо, <a href="https://rubryka.com/2019/11/10/korniyenka-obraly-novym-golovoyu-partiyi-sluga-narodu/">Корнієнка обрали новим головою партії “Слуга народу”.</a></p>
      <p>Раніше повідомлялося, що <a href="https://rubryka.com/2019/11/10/razumkov-sklav-povnovazhennya-lidera-partiyi-sluga-narodu/">Разумков склав повноваження лідера партії “Слуга народу”</a></p>
    </article>
  </body>
</html>