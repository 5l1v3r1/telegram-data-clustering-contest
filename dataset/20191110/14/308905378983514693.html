<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/display-vergelijking-oneplus-7t-vs-galaxy-note-10-vs-google-pixel-4xl-33080"/>
    <meta property="og:site_name" content="Apparata"/>
    <meta property="article:published_time" content="2019-11-10T14:23:00+00:00"/>
    <meta property="og:title" content="Display vergelijking: OnePlus 7T vs Galaxy Note 10+ vs Google Pixel 4XL"/>
    <meta property="og:description" content="De displays van de OnePlus 7T, Samsung Galaxy Note 10+ en Google Pixel 4 XL nemen het tegen elkaar op."/>
  </head>
  <body>
    <article>
      <h1>Display vergelijking: OnePlus 7T vs Galaxy Note 10+ vs Google Pixel 4XL</h1>
      <h2>De displays van de OnePlus 7T, Samsung Galaxy Note 10+ en Google Pixel 4 XL nemen het tegen elkaar op.</h2>
      <address><time datetime="2019-11-10T14:23:00+00:00">10 Nov 2019, 14:23</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Hoewel de <a href="https://www.apparata.nl/nieuws/google-kondigt-pixel-4-en-pixel-4-xl-aan-32781">Google Pixel 4XL</a> bij release eigenlijk niemand echt uit hun stoel deed blazen, kan hetzelfde voor de Galaxy Note 10+ en OnePlus 7T gezegd worden. Daarbij bleek één feature voor alle drie de toestellen ontzettend goed te zijn: het display. Maar welke is de beste?</p>
      <p>Eerder werd het display van de Galaxy Note 10+ al naast dat van de nieuwste toestellen van Huawei en Apple gelegd (dat lees je <a href="https://www.apparata.nl/nieuws/galaxy-note-10-scherm-en-camera-verslaan-apple-en-huawei-32083">in dit artikel</a>). Ook het display van de OnePlus 7T werd in <a href="https://www.apparata.nl/nieuws/oneplus-7t-apparata-review-32627">onze eigen review</a> als een van de grootste pluspunten genoemd. Kan het 90Hz display van de Google Pixel 4XL tegen de twee grote jongens op?</p>
      <p>We kunnen het kort of lang maken, maar de onderzoeken van <a href="https://www.androidauthority.com/google-pixel-4-display-1050174/">AndroidAuthority</a> zijn eenduidig: Google Pixel 4XL’s display is superieur. Het medium testte de drie vermelde smartphones op vijf verschillende vlakken en de Pixel verloor er slechts op één.</p>
      <p>Zowel op het gebied van Resolutie, Kleurtemperatuur, Kleuraccuratesse, en Gamma (gedeelde eerste plek met OnePlus) wint Google het van de de concurrentie. Opvallend is dat Google de andere twee toestellen veelal minstens een halve punt verschil (schaal 1-10) verslaat, maar ontzettend achter valt op het gebied van Schermhelderheid.</p>
      <p>De maximale helderheid van de Pixel 4XL wordt bestempeld met een 5.3, tegenover respectievelijk een 6.7 en 7.2 voor de Galaxy Note 10+ en OnePlus 7T. En precies op dat gebied was de Pixel regelmatig in het nieuws de afgelopen weken.</p>
      <p>90Hz ververssnelheid is namelijk een ware traktatie, maar de manier waarom deze technologie wordt gecombineerd met OLED-displays zorgt ervoor dat de helderheid soms wat rare gevolgen kan hebben voor de gebruikerservaring. In het geval van de Pixel 4XL blijkt het dus dat je Google’s nieuwste high-end smartphone niet op een zonnige dag moet willen gebruiken.</p>
      <p>Voor meer vergelijkingen zit je op Apparata goed. Ze leggen we in <a href="https://www.apparata.nl/nieuws/vergelijking-alle-oneplus-7-toestellen-naast-elkaar-32732">dit artikel</a> alle toestellen uit de OnePlus 7-serie naast elkaar, <a href="https://www.apparata.nl/nieuws/iphone-11-pro-max-vs-galaxy-note-10-batterijtest-32742">check je hier</a> een vergelijking van de batterijen van de Galaxy Note 10+ en iPhone 11 Pro Max. Tot slot <a href="https://www.apparata.nl/nieuws/google-pixel-4-xl-vs-pixel-3xl-zijn-ze-beter-geworden-32852">lees je hier</a> in hoeverre de Pixel 4-serie is veranderd ten opzichte van zijn voorganger.</p>
    </article>
  </body>
</html>