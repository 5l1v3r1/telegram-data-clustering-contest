<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1985196/ruhani-53-milyar-varil-rezerve-sahip-yeni-petrol-sahas%C4%B1-bulduk"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-10T14:45:00+00:00"/>
    <meta property="og:title" content="Ruhani: 53 milyar varil rezerve sahip yeni petrol sahası bulduk"/>
    <meta property="og:description" content="İran Cumhurbaşkanı Hasan Ruhani, ülkenin güneyinde yaklaşık 53 milyar varil ham petrol içeren yeni bir petrol sahası bulunduğunu açıkladı. Ruhani, İran’ın Yezd kentinde yaptığı konuşmada, İran’ın Huzistan eyaletine bağlı Bostan bölgesinden Umidiye ke"/>
  </head>
  <body>
    <article>
      <h1>Ruhani: 53 milyar varil rezerve sahip yeni petrol sahası bulduk</h1>
      <address>
        <time datetime="2019-11-10T14:45:00+00:00">10 Nov 2019, 14:45</time>
      </address>
      <p>İran Cumhurbaşkanı Hasan Ruhani, ülkenin güneyinde yaklaşık 53 milyar varil ham petrol içeren yeni bir petrol sahası bulunduğunu açıkladı.<br/><br/>Ruhani, İran’ın Yezd kentinde yaptığı konuşmada, İran’ın Huzistan eyaletine bağlı Bostan bölgesinden Umidiye kentine kadar uzanan bir alanda 53 milyar varil rezerve sahip yeni petrol sahası bulduklarını söyledi.<br/><br/>Söz konusu yeni keşif, İran'ın kanıtlanmış petrol rezervlerinin üçte bir oranında artacağı anlamına geliyor.<br/><br/>İran, yaklaşık 150 milyar varil kanıtlanmış ham petrol rezervi olduğunu bildirirken, bulunan yeni petrol sahası ile ülkenin ham petrol rezervi 200 milyar varili aştı.<br/><br/>Bu gelişme ile İran, 170 milyar varilden fazla petrol rezervine sahip Kanada’yı geçerek, Venezuela ve Suudi Arabistan’ın ardından dünya petrol rezervleri sıralamasında üçüncü sırada yer aldı.<br/><br/>Tahran’ın enerji endüstrisi, Washington'un 2018 yılında nükleer anlaşmadan çekilmesi ve yaptırımları yeniden uygulamasından olumsuz etkilendi.<br/><br/>ABD, İran’ın ham petrol ihracatını sıfıra düşürmek isterken, İran yurtdışına yapılan ham ihracatının arttığını savunuyor.</p>
    </article>
  </body>
</html>