<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620808/%D8%A8%D9%84%DB%8C%D8%AA-%D9%86%DB%8C%D9%85%E2%80%8C%D8%A8%D9%87%D8%A7%DB%8C-%D9%85%D8%AA%D8%B1%D9%88-%D9%88-%D8%A7%D8%AA%D9%88%D8%A8%D9%88%D8%B3-%D9%88-%D8%A7%D9%81%D8%B2%D8%A7%DB%8C%D8%B4-%D8%B9%D9%88%D8%A7%D8%B1%D8%B6-%D8%B7%D8%B1%D8%AD-%D8%AA%D8%B1%D8%A7%D9%81%DB%8C%DA%A9-%D8%AA%D9%87%D8%B1%D8%A7%D9%86-%D8%A7%D8%B2-%D9%81%D8%B1%D8%AF%D8%A7"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-10T14:27:00+00:00"/>
    <meta property="og:title" content="بلیت نیم‌بهای مترو و اتوبوس و افزایش عوارض طرح ترافیک تهران از فردا"/>
    <meta property="og:description" content="معاون استانداری تهران با اشاره به تداوم آلودگی هوا از افزایش عوارض محدوده طرح ترافیک و نیم بها شدن بلیت حمل و نقل عمومی خبر داد."/>
  </head>
  <body>
    <article>
      <h1>بلیت نیم‌بهای مترو و اتوبوس و افزایش عوارض طرح ترافیک تهران از فردا</h1>
      <h2>معاون استانداری تهران خبر داد</h2>
      <address>
        <time datetime="2019-11-10T14:27:00+00:00">10 Nov 2019, 14:27</time>
      </address>
      <p>
        <i>معاون استانداری تهران با اشاره به تداوم آلودگی هوا از افزایش عوارض محدوده طرح ترافیک و نیم بها شدن بلیت حمل و نقل عمومی خبر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محمد تقی‌زاده صبح امروز در جلسه کمیته اضطرار آلودگی هوای استان تهران گفت: از فردا بلیت وسایل حمل و نقل عمومی به مدت چند روز نیم بها خواهد شد و عوارض ورود به محدوده طرح ترافیک نیز تا ۵۰ درصد افزایش می‌یابد.</p>
      <p>وی افزود: اگر شاخص کیفیت هوای تهران بالاتر از عدد ۱۵۰ رفت و در شرایط ناسالم برای همه افراد قرار گرفت، احتمال تعطیلی مهدکودک‌ها و مدارس در مقاطع پیش‌دبستانی و دبستان طی سه روز آینده وجود دارد.</p>
      <p>به گفته تقی‌زاده، برای جلوگیری از آلودگی بیشتر هوا در تهران از فردا شب، ورود کامیون‌ها به شهر ممنوع می‌شود و پلیس برخورد جدی‌تری با خودروهای دودزا و موتورسیکلت‌ها خواهد داشت.</p>
      <p>معاون استانداری استان تهران تصریح کرد: توصیه ما به مدارس این است که از امروز تا پایان هفته از فعالیت‌های بدنی و ورزش در فضای باز خودداری کنند.</p>
      <p>وی در پایان گفت: با توجه به اینکه آلودگی هوا در جنوب و غرب استان تهران بیش از سایر مناطق است، از فردا تا پایان هفته محدودیت‌هایی برای فعالیت صنایع و معادن در این استان خواهیم داشت.</p>
    </article>
  </body>
</html>