<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/koi-byakha-nay-ekstsentrichnite-kandidati-na-izborite_news708476.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-10T14:55:00+00:00"/>
    <meta property="og:title" content="Кои бяха най-ексцентричните кандидати на изборите?"/>
    <meta property="og:description" content="Финансистка по професия, Роза Николова се включи в кметската надпревара за 9-хилядната Община Бойчиновци с лозунга &quot;Изберете красотата и отговорността!&quot;"/>
  </head>
  <body>
    <article>
      <h1>Кои бяха най-ексцентричните кандидати на изборите?</h1>
      <h2>Финансистка по професия, Роза Николова се включи в кметската надпревара за 9-хилядната Община Бойчиновци с лозунга "Изберете красотата и отговорността!"</h2>
      <address>
        <time datetime="2019-11-10T14:55:00+00:00">10 Nov 2019, 14:55</time>
      </address>
      <p>https://blitz.bg/obshtestvo/koi-byakha-nay-ekstsentrichnite-kandidati-na-izborite_news708476.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573382882-2.jpg"/>
      </figure>
      <p>
        <b>И на тези избори кандидатите за местната власт се надпреварваха да привлекат избиратели с нестандартни послания. Някои се появиха на предизборните си плакати с ексцентрична визия и станаха хит в социалните мрежи, съобщава bTV.</b>
      </p>
      <p>Финансистка по професия, Роза Николова се включи в кметската надпревара за 9-хилядната Община Бойчиновци с лозунга "Изберете красотата и отговорността!"</p>
      <figure>
        <img src="https://img.bg.sof.cmestatic.com/media/images/640x/Nov2019/2112019271.jpg"/>
      </figure>
      <p>„Исках да докажа, че красотата у нас хората са свикнали да я приемат като лигавщина. Тази е красива, тя нищо не разбира, няма акъл. В главата й само моди и такива неща”, каза Роза Николова.</p>
      <p>Експерти по пи ар и политически психолози обясняват по-ексцентричната визия на кандидатите като опит да стигнат до избирателите.</p>
      <figure>
        <img src="https://img.bg.sof.cmestatic.com/media/images/640x/Nov2019/2112019272.jpg"/>
      </figure>
      <p>„Видели сме, че нещо е хубаво или видели сме, че има успех в публичното пространство, но възможностите ни не ни позволяват”, коментира Десислава Бошнакова, преподавател по пи ар в „Нов Български университет”.</p>
      <p>„В тази неадекватност на себеоценката спрямо възприятията на другите се получават смешни, провокативни изяви”, допълни проф. Антоанета Христова, политически психолог.</p>
      <p>На предишните местни избори прическата стана запазена марка на кандидата за кмет на село Гаганица Антоанета Лазарова, но не й осигури победа. Днес тя разказва, че косата й е изместила фокуса от предизборната й платформа.</p>
      <figure>
        <img src="https://img.bg.sof.cmestatic.com/media/images/640x/Nov2019/2112019276.jpg"/>
      </figure>
      <p>Според експертите успешният политик вдъхва доверие у избирателите, а как се постига това - опитите на кандидатите продължават.</p>
    </article>
  </body>
</html>