<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/10/halottak-es-sebesultek-bagdadban"/>
    <meta property="og:site_name" content="euronews"/>
    <meta property="article:published_time" content="2019-11-10T14:54:50+00:00"/>
    <meta property="og:title" content="Halottak és sebesültek Bagdadban"/>
    <meta property="og:description" content="A hetek óta tartó kormányellenes tüntetéshullámnak már több mint 260 halálos áldozata van az iraki fővárosban. Az emberek gazdasági és politikai reformot követelnek, a rendőrség éles lőszerrel oszlatja a tömeget."/>
  </head>
  <body>
    <article>
      <h1>Halottak és sebesültek Bagdadban</h1>
      <address><time datetime="2019-11-10T14:54:50+00:00">10 Nov 2019, 14:54</time> by <a rel="author">Anna Flori</a></address>
      <p>Nem enyhül a feszültség Bagdadban, ahol a tüntetők vasárnap is összecsaptak a biztonságiakkal - hatan meghaltak, és száznál is több a sebesült. A rohamrendőrök éles lőszerrel, könnygázzal és hangbombákkal oszlatják a tömeget. A múlt hónapban kezdődött kormányellenes tiltakozáshullámnak már több mint 260 halálos áldozata van. Az iraki kormány bizonyos időközönként blokkolja az internetet, a közösségi oldalakat pedig elérhetetlenné tette. A lakosság elsősorban a romló gazdasági helyzet és a 2003-as amerikai invázió után kialakult politikai közélet miatt vonult utcára. Az emberek nemcsak kormányváltást, hanem kormányzati reformot is akarnak Irakban.</p>
    </article>
  </body>
</html>