<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-jammu-and-kashmir-encounter-between-terrorists-and-security-personnel-in-bandipura-one-terrorist-killed-2842121.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T14:43:55+00:00"/>
    <meta property="og:title" content="जम्मू-कश्मीर: बांदीपुरा में आतंकवादियों और सुरक्षा बलों के बीच मुठभेड़, एक आतंकी ढेर"/>
    <meta property="og:description" content="उत्तरी कश्मीर के बांदीपुरा जिले के एक गांव में सुरक्षाबलों और आतंकवादियों के बीच रविवार को हुई मुठभेड़ में एक आतंकवादी मारा गया। अधिकारियों ने यह जानकारी दी। उन्होंने बताया कि श्रीनगर से 55 किलोमीटर..."/>
  </head>
  <body>
    <article>
      <h1>जम्मू-कश्मीर: बांदीपुरा में आतंकवादियों और सुरक्षा बलों के बीच मुठभेड़, एक आतंकी ढेर</h1>
      <address><time datetime="2019-11-10T14:43:55+00:00">10 Nov 2019, 14:43</time> by <a rel="author">एजेंसी,श्रीनगर</a></address>
      <p>उत्तरी कश्मीर के बांदीपुरा जिले के एक गांव में सुरक्षाबलों और आतंकवादियों के बीच रविवार को हुई मुठभेड़ में एक आतंकवादी मारा गया। अधिकारियों ने यह जानकारी दी। उन्होंने बताया कि श्रीनगर से 55 किलोमीटर दूर लावदारा गांव में आतंकवादियों और सुरक्षाबलों के बीच मुठभेड़ जारी है। <br/>    <br/>अधिकारियों ने बताया कि मुठभेड़ उस समय शुरू हुई जब सुरक्षा बल लावदारा गांव में कुछ आतंकवादियों की मौजूदगी की विशेष सूचना मिलने के बाद तलाशी अभियान चला रहे थे। उन्होंने बताया कि आतंकवादियों ने सुरक्षा कर्मियों पर गोलीबारी शुरू कर दी जिसके जवाब में चलाई गई गोली में एक आतंकवादी मारा गया। <br/>     <br/>अधिकारियों के अनुसार मारे गए आतंकवादी की पहचान एवं उसके संगठन की पहचान का पता लगाया जा रहा है। बता दें कि इससे पहले 4 नवंबर को जम्मू-कश्मीर के श्रीनगर की हरि सिंह हाई स्ट्रीट पर आतंकियों ने ग्रेनेड से हमला किया था। इस हमले में एक व्यक्ति की मौत गई थी जबकि 25 लोग घायल हो गए थे।</p>
      <figure>
        <iframe data-src="https://twitter.com/ANI/status/1193495073385676801?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>वहीं पिछले महीने के अंत में जम्मू कश्मीर के कुलगाम में एक बड़े आतंकी हमले में पांच बाहरी मजदूरों हत्या कर दी थी और अन्य एक को घायल कर दिया था। कुलगाम के काटरोसू इलाके में अज्ञात बंदूकधारियों ने बाहरी मजदूरों के एक समूह में गोलियां चलायी जिसमें छह मजदूरों को गोलियां लगी और उन्हें तुरंत अस्पताल ले जाया गया जहां डॉक्टरों ने पांच मजदूरों को मृत घोषित कर दिया था।</p>
    </article>
  </body>
</html>