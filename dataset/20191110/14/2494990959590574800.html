<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/sport/2019/11/10/news/gina-maria-schumacher-omaggio-papa-michael-commuove-mondo-web-costume-ferrari-cavallo-premio-elementa-masters-premiere-1238119/"/>
    <meta property="og:site_name" content="Il Tempo"/>
    <meta property="article:published_time" content="2019-11-10T14:26:00+00:00"/>
    <meta property="og:title" content="Come si veste la figlia di Schumacher. Gina Maria commuove tutti"/>
    <meta property="og:description" content="L&amp;rsquo;omaggio di Gina Maria Schumacher al padre Michael fa il giro del mondo e commuove il web. La 22enne figlia del sette volte campione del mondo di F1 e cavallerizza di talento ha vinto l&amp;rsquo;E"/>
  </head>
  <body>
    <article>
      <h6 class="kicker">EMOZIONI</h6>
      <h1>Come si veste la figlia di Schumacher. Gina Maria commuove tutti</h1>
      <address><time datetime="2019-11-10T14:26:00+00:00">10 Nov 2019, 14:26</time> by <a rel="author">Giada Oricchio</a></address>
      <p>L’omaggio di Gina Maria Schumacher al padre Michael fa il giro del mondo e commuove il web. La 22enne figlia del sette volte campione del mondo di F1 e cavallerizza di talento ha vinto l’Elementa Masters Premiere, il reining di Verona e anche la finale in costume. Per l’esibizione in costume, Gina Maria ha indossato una tuta Ferrari come quella del padre e ha bardato il suo cavallo bianco, Libellicimo, come fosse una monoposto con tanto di alettone sulla groppa e luci sui fianchi. Dal Cavallino nero rampante a quello bianco saltellante per uno spettacolo senza precedenti. La figlia di Michael Schumacher ha dichiarato: “Non avrei potuto scegliere altro tema che quello Ferrari per il mio costume. Siamo in Italia, rappresento la famiglia Schumacher e la Ferrari è un mito”. Nessun commento invece sullo stato di salute del padre in riabilitazione dopo la brutta caduta sugli sci di quasi sei anni fa sulle nevi di Meribel in Alta Savoia.</p>
      <related>
        <h4>Articoli Correlati</h4>
        <a href="https://www.iltempo.it/sport/2019/09/11/news/michael-schumacher-cosciente-rivelazione-infermiera-parigi-dimesso-ospedale-georges-pompidou-cura-segreta-trapianto-cellule-staminali-ferrari-1207385/"/>
        <a href="https://www.iltempo.it/sport/2019/09/09/news/michael-schumacher-cura-top-secret-parigi-georges-pompidou-ospedale-trapianto-midollo-1206645/"/>
        <a href="https://www.iltempo.it/sport/2019/04/02/news/mick-schumacher-junior-esordio-bahrain-mamma-corinna-formula-1-1127593/"/>
      </related>
    </article>
  </body>
</html>