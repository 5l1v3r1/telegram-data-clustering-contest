<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/37os-marathonios-dyo-kenyates-kai-enas-ellinas-sto-vathro-deite-ta-episima-apotelesmata/"/>
    <meta property="og:site_name" content="europost.gr"/>
    <meta property="article:published_time" content="2019-11-10T14:00:50+00:00"/>
    <meta property="og:title" content="37ος Μαραθώνιος: Δυο Κενυάτες και ένας Έλληνας στο βάθρο! Δείτε τα επίσημα αποτελέσματα"/>
    <meta property="og:description" content="Με την κατάκτηση της τρίτης θέσης από έναν Έλληνα δρομέα και τις δύο πρωτιές από Κενυάτες, κορυφώθηκαν οι εκδηλώσεις για τον 37ο Αυθεντικό Μαραθώνιο της Αθήνας με τη συμμετοχή δεκάδων χιλιάδων δρομέων. Ο Κωνσταντίνος Γκελαούζος τερμάτισε"/>
  </head>
  <body>
    <article>
      <h1>37ος Μαραθώνιος: Δυο Κενυάτες και ένας Έλληνας στο βάθρο! Δείτε τα επίσημα αποτελέσματα</h1>
      <address>
        <time datetime="2019-11-10T14:00:50+00:00">10 Nov 2019, 14:00</time>
      </address>
      <p>Με την κατάκτηση της τρίτης θέσης από έναν Έλληνα δρομέα και τις δύο πρωτιές από Κενυάτες, κορυφώθηκαν οι εκδηλώσεις για τον 37ο Αυθεντικό Μαραθώνιο της Αθήνας με τη συμμετοχή δεκάδων χιλιάδων δρομέων.</p>
      <p>Ο Κωνσταντίνος Γκελαούζος τερμάτισε τρίτος στον Αυθεντικό Μαραθώνιο της Αθήνας. Με χρόνο 2:19:02. Νικητής στον 37ο Μαραθώνιο της Αθήνας ήταν ο Τζον Κιπκορί Κόμεν από την Κένυα. Δεύτερος τερμάτισε ο Φελισιέν Μουχιτίρα.</p>
      <p>Αναλυτικά, ο Τζον Κιπκορί Κόμεν τερμάτισε πρώτος με χρόνο 2:16:34. Ο 42χρονος Κενυάτης δρομέας έφτασε πρώτος στο Παναθηναϊκό Στάδιο έχοντας προσπεράσει τον συμπατριώτη του, Φελισιέν Μουχιτίρα, μόλις 600 μέτρα πριν τον τερματισμό.</p>
      <figure>
        <iframe src="https://www.youtube.com/embed/HBSotPw0wYM" width="696" height="522" data-service="Youtube" scrolling="no"/>
      </figure>
      <p>Ο Κενυάτης Φελισιέν Μουχιτίρα ήρθε δεύτερος στον 37ο Μαραθώνιο Αθήνας με χρόνο 2:16.43.</p>
      <p>Ο Αυθεντικός Μαραθώνιος ξεκίνησε από τη φυσική του βάση, τον Μαραθώνα, ακριβώς στις 09:00, ενώ νωρίτερα δόθηκε η εκκίνηση για τον Αγώνα των 5 χιλιομέτρων.</p>
      <p>Ο καιρός στην Αττική είναι βροχερός. Σε κάθε περίπτωση τίποτα δεν πτοεί τους δρομείς, αφού μην ξεχνάμε ότι η συμμετοχή είναι εκείνη που μετράει.</p>
      <p>Ο 37ος Αυθεντικός Μαραθώνιος της Αθήνας καταρρίπτει και πάλι τα ρεκόρ, καθώς για πρώτη φορά περισσότεροι από 60.000 δρομείς συμμετέχουν σε όλες τις κατηγορίες.</p>
      <p>Δείτε τα αποτελέσματα:</p>
      <figure>
        <img src="https://europost.gr/wp-content/uploads/2019/11/Screenshot-26-300x234.png"/>
      </figure>
      <p>Τα μετάλλια του 37ου Μαραθωνίου</p>
      <p>Οι δρομείς από φέτος θα κερδίζουν το νέο μετάλλιο του αγώνα στο οποίο θα αναπαρίσταται μια διαφορετική ιστορική στιγμή από το αγώνισμα του Μαραθωνίου, καθώς και οι ελληνικές ρίζες του.</p>
      <p>Στην μια πλευρά θα διακρίνεται το Καλλιμάρμαρο Στάδιο, ενώ στην άλλη τα γεγονότα-ορόσημα από τη γέννηση, την εξέλιξη και σπουδαίες στιγμές του Μαραθωνίου που υπογράφουν σπουδαίοι εικαστικοί όπως οι Κώστας Βαρώτσος, Αλέκος Φασιανός και Γιάννης Ψυχοπαίδης.</p>
      <p>Σημειώνεται ότι τα νέα μετάλλια θα δίνονται από φέτος και για 8 χρόνια.</p>
    </article>
  </body>
</html>