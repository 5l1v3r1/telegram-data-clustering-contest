<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546189.html/%D8%AE%D8%B3%D8%A7%D8%B1%D8%A7%D8%AA-%D9%86%D8%A7%D8%B4%DB%8C-%D8%A7%D8%B2-%D9%88%D9%82%D9%88%D8%B9-%D8%B3%DB%8C%D9%84-250-%D8%AF%D8%B1%D8%B5%D8%AF-%D8%B1%D8%B4%D8%AF-%D8%AF%D8%A7%D8%B4%D8%AA%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T14:36:00+00:00"/>
    <meta property="og:title" content="خسارات ناشی از وقوع سیل 250 درصد رشد داشته است"/>
    <meta property="og:description" content="نماینده استان گلستان در شورای عالی استان‌ها گفت: خسارات ناشی از وقوع سیل در کشور، در دهه اخیر 250 درصد رشد داشته است؛ لذا آموزش مردم می‌تواند در کاهش خسارت‌های ناشی از سیل مؤثر باشد."/>
  </head>
  <body>
    <article>
      <h1>خسارات ناشی از وقوع سیل 250 درصد رشد داشته است</h1>
      <h2>نماینده استان گلستان در شورای عالی استان‌ها؛</h2>
      <address>
        <time datetime="2019-11-10T14:36:00+00:00">10 Nov 2019, 14:36</time>
      </address>
      <p>نماینده استان گلستان در شورای عالی استان‌ها گفت: خسارات ناشی از وقوع سیل در کشور، در دهه اخیر 250 درصد رشد داشته است؛ لذا آموزش مردم می‌تواند در کاهش خسارت‌های ناشی از سیل مؤثر باشد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://kalalekhabar.ir/2014-03-02-21-42-36/%D8%A7%D8%AE%D8%A8%D8%A7%D8%B1-%D9%88%DB%8C%DA%98%D9%87/17590-%D8%AE%D8%B3%D8%A7%D8%B1%D8%A7%D8%AA-%D9%86%D8%A7%D8%B4%DB%8C-%D8%A7%D8%B2-%D9%88%D9%82%D9%88%D8%B9-%D8%B3%DB%8C%D9%84-250-%D8%AF%D8%B1%D8%B5%D8%AF-%D8%B1%D8%B4%D8%AF-%D8%AF%D8%A7%D8%B4%D8%AA%D9%87-%D8%A7%D8%B3%D8%AA">کلاله خبر</a>، تاج محمد بخشی زاده در گفتگو با خبرنگار ما با بیان اینکه در دهه اخیر خسارات ناشی از سیل در کشور 250 درصد رشد داشته است عنوان کرد: آموزش مردم می‌تواند در کاهش خسارت‌های ناشی از سیل مؤثر باشد.</p>
      <p>وی با اشاره به اینکه ۵۵۲ سیل در سال‌های ۹۰ تا ۹۴ در کشور رخ داده است؛ گفت: بسیج و آموزش مردم درباره چگونگی مقابله با سیل ضروری است.</p>
      <p>نماینده استان گلستان در شورای عالی استان‌ها گفت: راهکارهای پیشگیری باعث کاهش خسارات جانی و مالی خواهد شد؛ بنابراین  با توجه به اینکه سیل سالانه چندین قربانی می‌گیرد؛ تغییرات اقلیم در خاورمیانه مشکلات جدی رقم می زند و مشکل آینده کشور سیل و طوفان و خشک‌سالی خواهد بود.</p>
      <p>بخشی زاده در پایان تاکید کرد: با این تفاسیر، لازم است مردم نسبت به این بلایا آموزش‌های لازم را ببینند.</p>
      <p>انتهای پیام/</p>
    </article>
  </body>
</html>