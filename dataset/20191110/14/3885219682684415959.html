<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3322626"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-10T14:18:00+00:00"/>
    <meta property="og:title" content="יום קטלני בדרכים: שני הרוגים בתאונות בשפלה ובכביש הערבה"/>
    <meta property="og:description" content="גבר בן 40 נהרג בתאונה עצמית, כשהידרדר לשולי כביש 40, בסמוך למושב ישרש. בתאונה נוספת שאירעה בכביש 90, נהרג אדם בן 45 ושני..."/>
  </head>
  <body>
    <article>
      <h1>יום קטלני בדרכים: שני הרוגים בתאונות בשפלה ובכביש הערבה</h1>
      <address><time datetime="2019-11-10T14:18:00+00:00">10 Nov 2019, 14:18</time> by <a rel="author">לירן לוי</a></address>
      <figure>
        <img src="https://img.wcdn.co.il/f_auto,w_700,t_18/2/9/4/8/2948215-46.jpg"/>
        <figcaption>הרוג ושני פצועים בינוני-קשה. התאונה בערבה (דוברות מד"א)</figcaption>
      </figure>
      <p>רוכב אופנוע בן 40 נהרג הבוקר (ראשון) בתאונה עצמית בכביש 40, בסמוך למושב ישרש בשפלה. גורמי רפואה קבעו במקום את מותו של רוכב האופנוע והמשטרה בודקת את נסיבות התאונה.</p>
      <p>חובש רפואת חירום רכוב על אופנוע מד"א עדן סיני שהגיע לזירה סיפר כי "רוכב האופנוע שכב בצד הכביש כשהוא מחוסר הכרה, והאופנוע עליו רכב נמצא במרחק גדול ממנו". הוא הוסיף כי "ביצענו בדיקות רפואיות, אך הפציעה שלו הייתה קשה ולא נותר לנו אלא לקבוע את מותו".</p>
      <p>בתאונה נוספת שאירעה היום בכביש 90, בין צומת מנוחה לפארן, נהרג גבר בן 45 לאחר שבתחילה נפצע באורח אנוש, אך מת מפצעיו בדרכו לבית החולים. בתאונה נפצעו שני בני אדם נוספים באורח בינוני עד קשה. חובשים ופרמדיקים של מד"א העניקו להם במקום טיפול רפואי ומסוק מד"א הוזנק למקום כדי לפנות אותם לבית החולים.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3322534">ספר של "בכיר בממשל טראמפ": "רבים הכינו מכתבי התפטרות מראש" </a>
        <a href="https://news.walla.co.il/item/3322617"> "להתגבר על הטרור ולהגיע לפתרון": המסר של רבין ללוחמים נחשף אחרי 27 שנה </a>
        <a href="https://news.walla.co.il/item/3322622"> הקיץ כאן כדי להישאר: שבוע חם מהרגיל לעונה ויבש | התחזית המלאה </a>
        <a href="https://tld.walla.co.il/item/3249021?lm_supplier=16893&amp;lm_bc=18500"> שיטת השחייה החדשנית שעושה שינוי מטורף בחיים תוכן מקודם</a>
      </p>
      <figure>
        <img src="https://img.wcdn.co.il/f_auto,w_700,t_18/1/9/2/2/1922008-46.jpg"/>
        <figcaption>מותו של רוכב האופנוע נקבע במקום (צילום ארכיון: יותם רונן)</figcaption>
      </figure>
      <p>חובש רפואת חירום במד"א גדי גוהר סיפר כי ""כשהגענו למקום ראינו 2 רכבים מעוכים, כשאחד מהם נמצא בתעלה בצד הדרך. אזרחים שהיו במקום ביצעו פעולות החייאה באחד הפצועים". הוא הוסיף כי "המשכנו את הטיפול הרפואי בו, אך הפציעה שלו הייתה קשה מאוד ובהמשך נאלצנו לקבוע את מותו". בהמשך, אמר כי "ברכב השני ישבו גבר ואישה כשהם חבולים בכל הגוף, הענקנו להם טיפול רפואי ופינינו אותם במסוק מד"א לבית החולים".</p>
      <p>בתאונה שאירעה הלילה, נפצע רוכב קורקינט בן 30 באורח קשה מפגיעת רכב ברחוב יהודה הלוי בתל אביב. צוותי מד"א פינו אותו לבית החולים איכילוב בעיר, כשהוא מעורפל הכרה, עם חבלת ראש. אתמול נפצעו גבר בן 50 ואישה בת 26 באורח בינוני בתאונת דרכים שאירעה בצומת נבטים סמוך לבאר שבע. שתי נשים בגיל 30 וילדה בת שנתיים נפצעו באורח קל. הפצועים פונו לבית החולים סורוקה שבבאר שבע.</p>
      <p>(עדכון ראשון 07:49)</p>
    </article>
  </body>
</html>