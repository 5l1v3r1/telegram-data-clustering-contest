<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140553/%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D8%B4%D8%B1%DA%A9%D8%AA-%D9%86%D9%81%D8%AA%DB%8C-%D8%A8%D8%B1%D8%A7%DB%8C-%D8%B9%D8%B1%D8%B6%D9%87-%D8%A7%D9%88%D9%84%DB%8C%D9%87-%D8%AF%D9%81%D8%AA%D8%B1%DA%86%D9%87-%DB%B6%DB%B0%DB%B0-%D8%B5%D9%81%D8%AD%D9%87-%D8%A7%DB%8C%DB%8C-%D9%85%D9%86%D8%AA%D8%B4%D8%B1-%DA%A9%D8%B1%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-10T14:46:00+00:00"/>
    <meta property="og:title" content="بزرگترین شرکت نفتی برای عرضه اولیه دفترچه ۶۰۰ صفحه ایی منتشر کرد"/>
    <meta property="og:description" content="برخی جزئیات و برنامه‌های آرامکو بزرگترین شرکت نفتی جهان برای عرضه اولیه سهام در بورس عربستان در دفترچه‌ ۶۰۰ صفحه‌ای اعلام شد."/>
  </head>
  <body>
    <article>
      <h1>بزرگترین شرکت نفتی برای عرضه اولیه دفترچه ۶۰۰ صفحه ایی منتشر کرد</h1>
      <address>
        <time datetime="2019-11-10T14:46:00+00:00">10 Nov 2019, 14:46</time>
      </address>
      <p>
        <i>برخی جزئیات و برنامه‌های آرامکو بزرگترین شرکت نفتی جهان برای عرضه اولیه سهام در بورس عربستان در دفترچه‌ ۶۰۰ صفحه‌ای اعلام شد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a> به نقل از رویترز، در پی اعلام عرضه اولیه سهام آرامکو در بورس عربستان و بورس های جهانی ، دفترچه‌ 600 صفحه‌ای و حاوی برخی جزئیات و برنامه‌ها منتشر شد و قرار است 17 نوامبر (27 آبان) به جای واگذاری یک تا دو درصدی ، تنها نیم درصد از سهام بزرگترین شرکت نفتی جهان به سرمایه گذاران داخلی داده شود .</p>
      <p>براساس این گزارش، زمان ثبت سفارش خرید سهامداران حقیقی 17 و 18 نوامبر و سرمایه گذاران حقوقی 17 نوامبر تا 4 دسامبر تعیین شده و دولت پس از تا یک سال سهمی را روانه بازار نخواهد کرد و پس از شروع عرضه ، آرامکو طی  دو دوره 6 ماهه اجازه عرضه سهام بیشتر را نخواهد داشت. خریداران هم تا یک سال اجازه فروش را ندارند .</p>
      <p>همچنین در دفترچه ، ریسک حمله یمنی‌ها به تأسیسات این شرکت قید و اعلام شده خاندان سعودی تعیین کننده میزان تولید نفت آرامکو هستند و  ممکن است شرکت وارد حوزه هایی غیر تخصصی شود و در صورت تغییر سیاست ها هم نیازی به اعلام جزئیات به سهامداران خرد نخواهد بود .</p>
      <p>سود شش ماه اول سال میلادی این شرکت هم حدود ۴۷ میلیارد دلار برآورد شده است.</p>
      <p>مدیر صندوق سرمایه‌گذاری مستقیم دولتی روسیه نیز اخیرا اعلام کرده است که صندوق سرمایه گذاری روسیه-چین در تلاش است تا سرمایه داران چینی را برای خرید سهام ارامکو تشویق کند.</p>
      <p>کارشناسان و مقامات بانکی به دولت عربستان اعلام کرده‌اند که ارزش سهام آرامکو حدود 1.5 تریلیون دلار است که این رقم بسیار کمتر از 2 هزار میلیارد دلاری است که سعودی ها و بخصوص محمد بن سلمان ولیعد روی آن حساب کرده و اعلام کرده‌اند. پیش‌تر قرار بود 5 درصد سهام آرامکو در عرضه اولیه در بورس داخلی عربستان و بورس‌های بین المللی عرضه شود که به نظر می رسد سعودی‌ها از عرضه این میزان سهم صرف نظر کرده اند. انتهای پیام</p>
    </article>
  </body>
</html>