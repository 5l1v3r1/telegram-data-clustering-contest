<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-shilpa-shetty-return-in-bollywood-after-13-years-this-is-the-reason-behind-2842157.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T14:59:08+00:00"/>
    <meta property="og:title" content="शिल्पा शेट्टी ने 13 साल तक फिल्मों से दूर रहने की बताई वजह"/>
    <meta property="og:description" content="अभिनेत्री शिल्पा शेट्टी का कहना है कि 13 साल तक फिल्मों से दूरी बनाने का फैसला उनका खुद का था और ऐसा उन्होंने सोच-समझकर ही किया था। शिल्पा, शब्बीर खान की एक्शन फिल्म 'निकम्मा' से एक्टिंग..."/>
  </head>
  <body>
    <article>
      <h1>शिल्पा शेट्टी ने 13 साल तक फिल्मों से दूर रहने की बताई वजह</h1>
      <address><time datetime="2019-11-10T14:59:08+00:00">10 Nov 2019, 14:59</time> by <a rel="author">लाइव हिन्दुस्तान टीम,नई दिल्ली</a></address>
      <p>अभिनेत्री शिल्पा शेट्टी का कहना है कि 13 साल तक फिल्मों से दूरी बनाने का फैसला उनका खुद का था और ऐसा उन्होंने सोच-समझकर ही किया था।</p>
      <p>शिल्पा, शब्बीर खान की एक्शन फिल्म 'निकम्मा' से एक्टिंग की दुनिया में वापसी करने जा रही हैं।</p>
      <p>इस 13 साल लंबे ब्रेक के बारे में बात करते हुए शिल्पा ने कहा, मैं इस इंडस्ट्री का हिस्सा पहले भी रही हूं और अभी भी कहीं न कहीं मैं इसका हिस्सा बनी रही हूं। जब आप लाइमलाइट में नहीं रहते हैं तो आप इस चीज को मिस करते हैं, आपको लगने लगता है कि आप फेम से दूर होते जा रहे हैं, लोग आपको भूलते जा रहे हैं। मैंने इसे कभी मिस नहीं किया, क्योंकि मैं तभी भी टेलीविजन में काम कर रही थी। ब्रेक लेने का निर्णय मेरा खुद का और यह सोचा-समझा था।</p>
      <p>साल 2007 में आई फिल्म 'लाइफ इन ए मेट्रो' और 'अपने' में शिल्पा आखिरी बार बड़े पर्दे पर नजर आई थीं।</p>
      <p>एक्टिंग में अपने अब तक के सफर को पीछे मुड़कर देखते हुए शिल्पा कहती हैं, एक्टर बनना किस्मत में था। 15 साल की थी तब एक इवेंट में गई हुई थी वहां एक आदमी ने मुझे देखा और मुझे अपनी तस्वीरें खिंचवाने को कहा। अगले दिन, एक शो के सेट पर उन तस्वीरों को बांट दिया गया और तब मुझे काम मिलना शुरू हुआ।</p>
      <p>
        <b>
          <a href="https://www.livehindustan.com/entertainment/story-indian-idol-11-neha-kakkar-falls-while-dancing-with-aditya-narayan-know-what-happened-next-2841983.html">Indian Idol 11: आदित्य नारायण के साथ डांस करते हुए स्टेज पर Oops मोमेंट का शिकार हुईं नेहा कक्कड़, जानें फिर क्या हुआ...</a>
        </b>
      </p>
      <p>
        <b>
          <a href="https://www.livehindustan.com/entertainment/story-bigg-boss-13-devoleena-bhattacharjee-s-mother-was-worried-after-her-daughter-didnt-reached-home-2841879.html">Bigg Boss 13 से बाहर होने के बाद भी घर नहीं पहुंची थीं देवोलीना, मां ने कहा कि...</a>
        </b>
      </p>
      <p>शिल्पा ने 'लव, लाफ, लाइव शो' के एक एपिसोड में अपने करियर और अपनी निजी जिंदगी का खुलासा किया है।</p>
    </article>
  </body>
</html>