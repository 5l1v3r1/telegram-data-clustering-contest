<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/740943"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T22:07:00+00:00"/>
    <meta property="og:title" content="เริ่มแล้ว! 100เดียวเที่ยวทั่วไทยเปิดลงทะเบียน11 พ.ย.นี้"/>
    <meta property="og:description" content="ใครอยากไปเที่ยวยกมือขึ้น! ททท.เปิดให้ลงทะเบียนรับสิทธิ์ 100 เดียวเที่ยวทั่วไทยวันที่ 11 พ.ย.นี้วันแรกเริ่ม 06.00-24.00 น.จำนวน 10,000 สิทธิ์ใครมาก่อนได้ก่อน "/>
  </head>
  <body>
    <article>
      <h1>เริ่มแล้ว! 100เดียวเที่ยวทั่วไทยเปิดลงทะเบียน11 พ.ย.นี้</h1>
      <address>
        <time datetime="2019-11-10T22:07:00+00:00">10 Nov 2019, 22:07</time>
      </address>
      <p>
        <b>ใครอยากไปเที่ยวยกมือขึ้น! ททท.เปิดให้ลงทะเบียนรับสิทธิ์ 100 เดียวเที่ยวทั่วไทยวันที่ 11 พ.ย.นี้วันแรกเริ่ม 06.00-24.00 น.จำนวน 10,000 สิทธิ์ใครมาก่อนได้ก่อน </b>
      </p>
      <p>นายนพดล ภาคพรต รองผู้ว่าการด้านตลาดในประเทศ  การท่องเที่ยวแห่งประเทศไทย(ททท.) เปิดเผยว่า โครงการร้อยเดียวเที่ยวทั่วไทย กำหนดให้ลงทะเบียนรับสิทธิ์ซื้อสินค้าและบริการในราคา 100 บาทต่อรายการ และสามารถซื้อได้ 1 รายการต่อ 1 คน โดยจะเปิดให้ลงทะเบียน 4 วันคือ วันที่ 11-12 พ.ย.และวันที่ 11-12 ธ.ค.  ผ่านเว็บไซต์ www.tourismthailand.org/ร้อยเดียวเที่ยวทั่วไทย หรือ www.ร้อยเดียวเที่ยวทั่วไทย.com ตั้งแต่เวลา 06.00 – 24.00 น. ของแต่ละวันหรือจนกว่าสินค้าจะหมด กำหนดให้วันละ 10,000 สิทธิ์ หรือ10,000 รายการเท่านั้น โดยผู้ที่สนใจร่วมแคมเปญ ต้องมีสัญชาติไทย อายุไม่ต่ำกว่า 18 ปีบริบูรณ์ (ณ วันลงทะเบียน) สามารถทำธุรกรรมทางการเงินผ่านอินเตอร์เน็ตแบงก์กิ้ง และมีเบอร์โทรศัพท์มือถือเพื่อใช้ประกอบการลงทะเบียนได้   พร้อมชำระค่าบริการผ่านระบบพร้อมเพย์ บัตรเครดิต บัตรเดบิต หรือ การโอนเงินผ่านระบบอิเล็กทรอนิกส์ หลังจากนั้นรอรับอีเมล์ยืนยันจากโครงการ และต้องเดินทางภายใน 31 ธ.ค. 62  </p>
      <figure>
        <img src="https://www.dailynews.co.th/admin/upload/20191110/news_TLWSjQlnKg153446_533.jpg?v=20191111086?v=7987"/>
      </figure>
      <p>ทั้งนี้ได้แบ่งหมวดหมู่ผลิตภัณฑ์ออกเป็น 5 หมวด รวม 40,000 รายการ  1. การเดินทาง (ตั๋วเครื่องบินไป-กลับ สำหรับ 1 ท่าน) โดย Bangkok Airways เปิดขาย 11-12 พ.ย. 2562 (จำกัดจำนวน 1,000 ใบ/รอบ)  และ Air Asia เปิดขาย 11-12 ธ.ค. 2562 (จำกัดจำนวน 500 ใบ/รอบ)  2. หมวดที่พัก  (2 วัน 1 คืนจำนวน 1 ห้อง เข้าพักได้ 2 ท่าน) โดยเงื่อนไขการเข้าพักเป็นไปตามที่โรงแรมกำหนด ซึ่งมีโรงแรม Luxury 5 ดาว + โรงแรม 4 ดาว + โรงแรม 3 ดาว กว่า 100 แห่งทั่วประเทศ   3. หมวดอาหารและเครื่องดื่มร้านค้าที่ร่วมรายการทั่วประเทศ เช่น  ภาคกลาง โรงแรมแกรนด์ไดมอนด์ สวีท กรุงเทพฯ  ร้านดูโอ คูซินา กรุงเทพฯ  ภาคตะวันออก ร้านแม่เจริญ จ.ชลบุรี  ภาคใต้ ร้านโอต๊ะ คาเฟ่ จ.ภูเก็ต 4. แพ็กเกจทัวร์ต่างๆ  <br/><br/>5. แหล่งท่องเที่ยว กิจกรรมนันทนาการ และอื่นๆ เช่น ภาคเหนือ  เชียงใหม่ ไนท์ ซาฟารี  มิราเคิล คาบาเรต์ แกรนด์ แคนยอน วอเตอร์ ปาร์ค ภาคกลาง  สยามเลเซอร์ เกมส์ กทม.  มหานคร สกายวอล์ค กทม.เรือไวท์ ออร์คิด ริเวอร์ ครูซส์ กทม. สวนสนุก ไลน์ วิลเลจ กทม.ภาคตะวันออก  อาณาจักรน้ำแข็ง พัทยา จ.ชลบุรี  ภาคใต้แอฟโฟร์ไดท์ คาบาเรต์โชว์ จ. ภูเก็ต  ไซม่อนคาบาเรต์โชว์  นอกจากนี้ ททท.มอบของขวัญพิเศษให้กับผู้ลงทะเบียนในลำดับที่ 6,000 อันดับ 7,000 อันดับ 8,000 อันดับ 9,000 และอันดับ 10,000 รายในแต่ละวันอีกด้วย<br/> </p>
    </article>
  </body>
</html>