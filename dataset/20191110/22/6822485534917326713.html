<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819193.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T22:26:00+00:00"/>
    <meta property="og:title" content="فعالسازی رمز پویا از ابتدای دی اجباری می‌شود"/>
    <meta property="og:description" content="به گزارش ایسنا، مهران محرمیان با اشاره به موضوع فیشینگ و کلاهبرداری‌های اینترنتی گفت: فعال کردن رمز دوم یکبار مصرف می‌تواند امنیت تراکنش‌های اینترنتی را افزایش دهد. وی افزود این رمزها فقط ۶۰ ثانیه اعتبار دارد و امنیت تراکنش‌ها را افزایش می‌دهد."/>
  </head>
  <body>
    <article>
      <h1>فعالسازی رمز پویا از ابتدای دی اجباری می‌شود</h1>
      <address>
        <time datetime="2019-11-10T22:26:00+00:00">10 Nov 2019, 22:26</time>
      </address>
      <p>معاون فناوری های نوین بانک مرکزی با بیان اینکه فعال کردن رمز دوم یکبار مصرف می‌تواند امنیت تراکنش‌های اینترنتی را افزایش دهد، گفت: فعالسازی رمز پویا از ابتدای دی ماه اجباری خواهد بود.</p>
      <p>به گزارش ایسنا، مهران محرمیان با اشاره به موضوع فیشینگ و کلاهبرداری‌های اینترنتی گفت: فعال کردن رمز دوم یکبار مصرف می‌تواند امنیت تراکنش‌های اینترنتی را افزایش دهد. وی افزود این رمزها فقط ۶۰ ثانیه اعتبار دارد و امنیت تراکنش‌ها را افزایش می‌دهد.</p>
      <p>معاون فناوری‌های نوین بانک مرکزی افزود: رمز دوم یکبار مصرف یا رمز پویا را قسمت عمده شبکه بانکی پیاده سازی کرده اند و از ابتدای دی امسال برای کاربران شبکه بانکی و تراکنش‌های بدون کارت اجباری خواهد بود و رمز دوم ایستا (ثابت) غیر فعال خواهد شد.</p>
      <p>محرمیان با بیان اینکه روش‌های مختلفی برای ارائه رمز دوم یکبار مصرف به مشتریان در نظر گرفته شده است گفت: دارندگان تلفن‌های همراه هوشمند می‌توانند از اپلیکیشن‌های بانکی طراحی شده استفاده کنند و برای شهروندانی که تلفن همراه غیر هوشمند دارند، سامانه‌ای مبتنی بر پیامک برنامه ریزی شده که برای فعال سازی یا نحوه استفاده از آن در وب سایت بانک‌ها اطلاع رسانی شده است.</p>
      <p>معاون فناوری های نوین بانک مرکزی گفت: نحوه دریافت رمز دوم پویا برای بانک‌های مختلف متفاوت است و مشتریان می‌توانند با مراجعه به وب سایت بانک موردنظر خود، از نحوه دریافت رمز مطلع شوند.</p>
    </article>
  </body>
</html>