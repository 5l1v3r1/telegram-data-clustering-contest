<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819199.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T22:54:00+00:00"/>
    <meta property="og:title" content="حمله بی‌رحمانه معلم آمریکایی به یک دانش‌آموز"/>
    <meta property="og:description" content="به گزارش فارس، ویدئویی که روز شنبه در شبکه‌های اجتماعی منتشر شده، نشان می‌دهد که یک معلم آمریکایی به شکل بی‌رحمانه‌ای یکی از دانش‌آموزان را با مشت و لگد مورد ضرب و شتم قرار می‌دهد."/>
  </head>
  <body>
    <article>
      <h1>حمله بی‌رحمانه معلم آمریکایی به یک دانش‌آموز</h1>
      <address>
        <time datetime="2019-11-10T22:54:00+00:00">10 Nov 2019, 22:54</time>
      </address>
      <p>ویدئویی که در شبکه‌های اجتماعی منتشر شده، نشان می‌دهد که معلم مدرسه‌ای در ایالت «تگزاس» آمریکا، یک دانش‌آموز را به شکل بی‌رحمانه‌ای مورد ضرب و شتم قرار می‌دهد.</p>
      <p>به گزارش فارس، ویدئویی که روز شنبه در شبکه‌های اجتماعی منتشر شده، نشان می‌دهد که یک معلم آمریکایی به شکل بی‌رحمانه‌ای یکی از دانش‌آموزان را با مشت و لگد مورد ضرب و شتم قرار می‌دهد.</p>
      <p>در این ویدئو، معلم ابتدا چندین مشت به صورت دانش‌آموز می‌کوبد و سپس وی را از روی صندلی به زمین انداخته و با لگد به سر او می‌کوبد. سپس در حالی که این دانش‌آموز روی زمین افتاده و ظاهرا گریه می‌کند، معلم عصبی بالای سر وی ایستاده و بر سر وی فریاد می‌کشد.</p>
      <figure>
        <video src="https://media.farsnews.com/Uploaded/Files/Video/1398/08/19/13980819001240_360P.mp4"/>
      </figure>
      <p>بر اساس اطلاعاتی که در رسانه‌های آمریکایی منتشر شده، این حادثه عصر روز جمعه در مدرسه‌ای در شهر «کایل» ایالت «تگزاس» آمریکا رخ داده است.</p>
      <p>در پی این حادثه، دانش‌آموزان پلیس را در جریان قرار داده‌اند و این معلم زن ۳۲ ساله، که «تیفانی شیدل لنکفورد» معرفی شده، به اتهام حمله خشن بازداشت شده است. در پی انتشار ویدئوی این حادثه، مدرسه اعلام کرده است که این معلم را اخراج کرده است.</p>
      <p>دانش‌آموز ۱۵ ساله‌ای که مورد حمله قرار گرفته، به بیمارستان منتقل شده است. در مورد دلیل این اقدام خشونت‌آمیز معلم اطلاعاتی منتشر نشده است.</p>
    </article>
  </body>
</html>