<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819198.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T22:47:00+00:00"/>
    <meta property="og:title" content="حزب الله عراق: ایران به عراقی‌ها در مبارزه با داعش کمک کرد"/>
    <meta property="og:description" content="به گزارش تسنیم، جعفر الحسینی سخنگوی گردان‌های حزب الله عراق گفت که آمریکا به دنبال کشاندن گروه‌های مقاومت به درگیری داخلی است."/>
  </head>
  <body>
    <article>
      <h1>حزب الله عراق: ایران به عراقی‌ها در مبارزه با داعش کمک کرد</h1>
      <address>
        <time datetime="2019-11-10T22:47:00+00:00">10 Nov 2019, 22:47</time>
      </address>
      <p>سخنگوی حزب الله عراق گفت که ایران به مردم این کشور در مبارزه با داعش کمک کرد.</p>
      <p>به گزارش تسنیم، جعفر الحسینی سخنگوی گردان‌های حزب الله عراق گفت که آمریکا به دنبال کشاندن گروه‌های مقاومت به درگیری داخلی است.</p>
      <p>وی افزود: ایران همپیمان اصلی عراق است و همسایه‌ای است که به عراقی‌ها در مبارزه با داعش کمک کرد.</p>
      <p>الحسینی اظهار داشت: تظاهرات‌ها در عراق بر خلاف ادعای آمریکا سیاسی نیست بلکه این تظاهرات‌ها به دلیل مطالبات مردمی است.</p>
      <p>سخنگوی گردان‌های حزب الله عراق با بیان اینکه بسته اصلاحات مطرح شده خوب است گفت: آنچه لازم است محاکمه فاسدان در عراق است.</p>
      <p>الحسینی گفت که آمریکایی‌ها  روی خاموش کردن صدای مرجعیت دینی در عراق حساب کرده بودند.</p>
      <p>این شخصیت عراقی اظهار داشت که واشنگتن برای ایجاد شکاف بین دستگاه‌های امنیتی عراق و حشد شعبی و گروه‌های مقاومت و ملت تلاش می‌کند.</p>
      <p>الحسینی گفت: آمریکایی‌ها تلاش کردند که بین نیروهای امنیتی و تظاهرکنندگان در عراق اختلاف ایجاد کنند.</p>
      <p>سخنگوی گردان‌های حزب الله عراق گفت که شواهد ملموسی مبنی بر دخالت‌های آمریکایی‌ها بعد از آغاز تظاهرات‌های خودجوش در عراق وجود دارد.</p>
      <p>وی تاکید کرد که برخی طرف‌ها در عراق نمی‌خواهند نخست‌وزیر بسته اصلاحات را اجرایی کند.</p>
      <p>الحسینی در ادامه تصریح کرد: تظاهرات‌ها پروژه آمریکا را که بزرگتر از پروژه داعش بود به شکست کشاند.</p>
      <p>وی گفت که آمریکا مسئول همه آثار منفی ناشی از اشغالگری در عراق است.</p>
    </article>
  </body>
</html>