<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cucina.corriere.it/racconti-di-cucina/cards/polpette-verza-salsa-pomodoro/varieta-cavolo_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-10T22:00:00+00:00"/>
    <meta property="og:title" content="Polpette in verza con salsa al pomodoro"/>
    <meta property="og:description" content="La Cucina del Corriere della Sera ti offre migliaia di ricette, una guida per scegliere i migliori vini e consigli per cucinare in modo sano e gustoso."/>
  </head>
  <body>
    <article>
      <h1>Polpette in verza con salsa al pomodoro</h1>
      <address><time datetime="2019-11-10T22:00:00+00:00">10 Nov 2019, 22:00</time> by <a rel="author">Angela Frenda</a></address>
      <p>La verza è uno degli ortaggi protagonisti dell’inverno. Assieme al cavolo verza, al cavolo cappuccio, ma anche al cavolo nero, riccio o cavolfiore. In questo periodo rappresentano una famiglia di verdure che la fa da padrone sulla tavola. Esistendone di vari tipi, c’è solo l’imbarazzo della scelta su quale mettere in tavola e con quale ricetta cucinarlo.La verza in particolare è ricca di proprietà nutritive ed è particolarmente adatta alle diete ipocaloriche. Attenzione, perché ne esistono di diversi tipi. C’è quella rosa con le foglie esterne ben aperte, oppure senza foglie esterne e a forma di palla. Questo tipo è conosciuto come cavolo di Milano o Sabauda, dato che è protagonista di molte ricette tipiche come la cassoeula, i pizzoccheri e gli involtini. La verza viene confusa talvolta con il cavolo cappuccio. Entrambi appartengono alla famiglia delle brassicacee, ma il cavolo ha le foglie lisce, una sola nervatura centrale più spessa e, a differenza della verza, si può consumare anche crudo in insalata.</p>
      <figure>
        <img src="https://cucina.corriere.it/methode_image/2019/11/07/Cucina/Foto%20Cucina%20-%20Trattate/polpette%20in%20verza4-koi-RNDLBZFLSllsgmpjiVyoH3O-590x445@Corriere-Web-Sezioni.jpg?v=201911111346"/>
      </figure>
      <p>Foto di Laura Spinelli, food styling di Alessandra Avallone. Mestolo e cucchiai Fané Decorations, tovaglietta Society Limonta. Ha collaborato Martina Barbero.</p>
      <aside>Scheda 1 di 6<br/><br/>INDIETRO<a href="https://cucina.corriere.it/racconti-di-cucina/cards/polpette-verza-salsa-pomodoro/ricetta.shtml"> AVANTI</a></aside>
    </article>
  </body>
</html>