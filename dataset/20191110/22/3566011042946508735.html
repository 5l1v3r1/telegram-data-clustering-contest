<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546283.html/%D8%A8%D8%A7%D8%B2%D8%B3%D8%A7%D8%B2%DB%8C---%D9%BE%D9%84-%D8%AA%D8%AE%D8%B1%DB%8C%D8%A8%DB%8C-%D8%AF%D8%B1-%D8%A8%D8%B1%D9%88%D8%AC%D8%B1%D8%AF-%D8%AF%D8%B1-%D8%AF%D8%B3%D8%AA%D9%88%D8%B1-%DA%A9%D8%A7%D8%B1-%D9%82%D8%B1%D8%A7%D8%B1-%DA%AF%D8%B1%D9%81%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T22:39:00+00:00"/>
    <meta property="og:title" content="بازسازی ۴ پل تخریبی در بروجرد در دستور کار قرار گرفت"/>
    <meta property="og:description" content="رئیس اداره راهداری و حمل و نقل جاده‌ای بروجرد با بیان اینکه بازسازی 4 پل تخریبی در بروجرد در دستور کار قرار گرفت گفت: برای زیر گذر پادگان مهندسی بروجرد 2 میلیارد و 300 میلیون تومان در نظر گرفته شده است."/>
  </head>
  <body>
    <article>
      <h1>بازسازی ۴ پل تخریبی در بروجرد در دستور کار قرار گرفت</h1>
      <h2>رئیس اداره راهداری و حمل و نقل جاده‌ای بروجرد:</h2>
      <address>
        <time datetime="2019-11-10T22:39:00+00:00">10 Nov 2019, 22:39</time>
      </address>
      <p>رئیس اداره راهداری و حمل و نقل جاده‌ای بروجرد با بیان اینکه بازسازی 4 پل تخریبی در بروجرد در دستور کار قرار گرفت گفت: برای زیر گذر پادگان مهندسی بروجرد 2 میلیارد و 300 میلیون تومان در نظر گرفته شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<a href="http://safiraflak.ir/?p=1440"> سفیر افلاک</a>، امین گودرزی عصر امروز در جمع خبرنگاران این شهرستان اظهار داشت: در سیل امسال خسارت‌هایی به حوزه راهداری و پل‌های روستایی وارد شد که چهار پل در روستاهای بروجرد به صورت کامل تخریب شد.</p>
      <p>وی با بیان اینکه پل روستای عباس آباد در دست ساخت است و تاکنون ۳۰ درصد پیشرفت فیزیکی دارد افزود: سه پل دیگر در دستور کار قرار دارند تا بازسازی شوند.</p>
      <p>رئیس اداره راهداری و حمل و نقل جاده‌ای بروجرد تصریح کرد: روشنایی و لکه گیری در حوزه بروجرد انجام شده و برای فصل سرما نیز شن و نمک به میزان مورد نیاز خریداری شده است.</p>
      <p>وی گفت: برای زیر گذر پادگان مهندسی بروجرد ۲ میلیارد و ۳۰۰ میلیون تومان در نظر گرفته شده تا این پروژه انجام شود.</p>
      <p>عبدالعلی گیوه کی رئیس اداره تعاون، کار و رفاه اجتماعی بروجرد نیزاظهار داشت: برای ایجاد شغل جویندگان کار بسته‌های تشویقی در نظر گرفته شده که کارورزی، یارانه دستمزد از جمله این طرح‌ها است.</p>
      <p>وی عنوان کرد: در راستای بیمه رایگان افرادی که جذب کار شوند ۱۲ نفر را بیمه کردیم که این اقدام تشویقی برای کارفرمایان است.</p>
      <p>رئیس اداره تعاون، کار و رفاه اجتماعی بروجرد بیان کرد: در طرح یارانه دستمزد یک سوم هزینه دستمزد کارگر توسط اداره کار پرداخت می‌شود که در بروجرد با اجرای این طرح ۵۳ نفر منشغول به کار شده‌اند.</p>
      <p>وی با اشاره به این که تعاونی‌ها در اقتصاد کشور نقش مهمی دارند گفت: در بروجرد ۳۳۹ تعاونی فعال وجود دارد که تعهدات و وظایف مشخصی دارند و باید تعاونی‌ها نسبت به تعهداتی که می‌دهند پاینبد باشند.</p>
      <p>گیوه کی تصریح کرد: امسال ۸۳۰ دادخواست از سوی کارگران به اداره کار صورت گرفته که کارگران برای پیگیری به اداره کار مراجعه کرده‌اند.</p>
      <p>انتهای پیام/</p>
    </article>
  </body>
</html>