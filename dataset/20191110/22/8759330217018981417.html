<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903296/kvm-dient-standard-eerste-thuisnederlaag-toe-en-hijst-zich-naar-de-derde-plaats.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-10T22:01:00+00:00"/>
    <meta property="og:title" content="KVM dient Standard eerste thuisnederlaag toe en hijst zich naar de derde plaats"/>
    <meta property="og:description" content="Standard en KV Mechelen kregen de eer om speeldag 15 in de Jupiler Pro League af te sluiten. KV Mechelen ging uiteindelijk met de volle buit lopen. Standard mist zo de kans om dichter bij Club Brugge te sluipen, en ziet Mechelen naast zich komen op de derde plek."/>
  </head>
  <body>
    <article>
      <h1>KVM dient Standard eerste thuisnederlaag toe en hijst zich naar de derde plaats</h1>
      <address>
        <time datetime="2019-11-10T22:01:00+00:00">10 Nov 2019, 22:01</time>
      </address>
      <p>
        <b>Standard en KV Mechelen kregen de eer om speeldag 15 in de Jupiler Pro League af te sluiten. KV Mechelen ging uiteindelijk met de volle buit lopen. Standard mist zo de kans om dichter bij Club Brugge te sluipen, en ziet Mechelen naast zich komen op de derde plek.</b>
      </p>
      <p>Zowel Standard als KV Mechelen konden een zaakje doen door de drie punten te pakken. Dat hadden de supporters ook begrepen. Sclessin was volledig uitverkocht, terwijl KVM maar liefst 1260 fans meenam naar Luik. Oude bekende Junior Edmilson werd uit Qatar teruggehaald om de aftrap te geven.</p>
      <p>Standard begon vol aanvallende intenties aan de wedstrijd en voetbalde enkele hoekschoppen bij elkaar. Grote kansen kwamen daar echter niet uit voort. Aan de overkant was het wel meteen raak. Rob Schoofs draaide een vrijeschop enig mooi de winkelhaak in. Zou hij afgelopen week naar Messi hebben zitten kijken?</p>
      <p>Het openingsdoelpunt luide aanvalsgolven langs beide kanten in. Standard verzamelde nog wat meer hoekschoppen en KVM voetbalde aardig mee. Beide ploegen kwamen echter niet meer tot scoren en zo gingen de spelers rusten met een 0-1 stand op het bord.</p>
      <p>Er waren nog maar enkele minuten in de tweede helft verstreken en Standard kreeg ei zo na een stevige opdoffer te verwerken. De Camargo kopte een voorzet tegen de lat. Het was echter enkel uitstel van executie. In de 65ste minuut zette De Camargo zijn misser recht met een laag schot. De Braziliaanse Belg werd moederziel alleen gelaten in de zestien en trof raak.</p>
      <figure>
        <iframe data-src="https://twitter.com/kvmechelen/status/1193625879726960647?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Standard moest nu wel vol aan de bak om een thuisnederlaag te vermijden. Dat resulteerde echter niet meteen in grote kansen. De defensie van KVM stond als een huis. Vijf minuten voor affluiten slaagde de ingevallen Selin Amallah er dan toch in om de KVM defensie te verschalken. Hij was nog maar net ingevallen maar zorgde met een verschroeiend schot voor de aansluitingstreffer.</p>
      <p>Het doelpunt gaf de Luikse fan hoop en even leek Standard zich ook helemaal langszij Mechelen te knokken. Het was opnieuw Amallah die tot scoren kwam maar het feestje ging finaal niet door. De VAR had handsspel gezien. KVM kraakte uiteindelijk niet meer in een zenuwslopend slot en pakt zo de drie punten mee uit Luik. Mechelen hijst zich door de drie punter naast Standard op de derde plek. Standard verliest voor het eerst dit seizoen in eigen huis.</p>
      <aside>Lees meer<br/><a href="https://www.voetbalprimeur.be/nieuws/903056/-inter-blijft-standard-sterkhouder-vanheusden-volgen-en-denkt-aan-transfer-.html?itm_source=www.voetbalprimeur.be&amp;itm_medium=highlighted-content">'Vanheusden mag dromen, Inter zet Standard-sterkhouder hoog op lijstje'</a></aside>
    </article>
  </body>
</html>