<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/10/romanya-da-cumhurbaskanligi-secimleri-ikinci-tura-kaldi"/>
    <meta property="og:site_name" content="euronews"/>
    <meta property="article:published_time" content="2019-11-10T22:37:30+00:00"/>
    <meta property="og:title" content="Romanya'da cumhurbaşkanlığı seçimleri ikinci tura kaldı"/>
    <meta property="og:description" content="Romanya'da sona eren seçimlerde, hiçbir adayın cumhurbaşkanı seçilebilmek için gerekli olan yüzde 50+1'i oy oranını yakalamaması nedeniyle halk 24 Kasım'da ikinci defa sandık başına gidecek."/>
  </head>
  <body>
    <article>
      <h1>Romanya'da cumhurbaşkanlığı seçimleri ikinci tura kaldı</h1>
      <address><time datetime="2019-11-10T22:37:30+00:00">10 Nov 2019, 22:37</time> by <a rel="author">euronews </a></address>
      <p>Romanya'da sona eren cumhurbaşkanı seçiminde adaylar yeterli oy alamadığı için 24 Kasım'da seçimin ikinci turu yapılacak.</p>
      <p>Romanya Seçim Kurulu'ndan yapılan yazılı açıklamaya göre, seçimlerde 14 aday yarıştı. 18 milyon seçmenin bulunduğu ülkede, seçimlere katılım yüzde 47 oldu.</p>
      <p>Resmi olmayan sonuçlara göre, ilk turda, seçimin en güçlü iki ismi Ulusal Liberal Parti (PNL) adayı ve mevcut Cumhurbaşkanı Klaus Iohannis yüzde 39 oy, Sosyal Demokrat Partinin adayı Viorica Dancila ise yüzde 22,5 oy aldı.</p>
      <p>Seçimde yarışan hiçbir adayın cumhurbaşkanı seçilebilmek için gerekli olan yüzde 50+1'i oy oranını yakalamaması nedeniyle 24 Kasım'da halk ikinci defa sandık başına gidecek.</p>
      <ul>
        <li>
          <a href="https://tr.euronews.com/2019/08/27/romanya-da-cumhurbaskanlig-secimlerine-iki-ay-kala-koalisyon-hukumeti-dagildi">Romanya'da Cumhurbaşkanlığı seçimlerine iki ay kala koalisyon hükümeti dağıldı</a>
        </li>
        <li>
          <a href="https://tr.euronews.com/2019/08/03/romanya-egitim-bakani-genc-kiz-cinayeti-yorumu-sonrasi-gorevden-alindi">Romanya Eğitim Bakanı genç kız cinayeti yorumu sonrası görevden alındı</a>
        </li>
        <li>
          <a href="https://tr.euronews.com/2019/07/28/romanyada-binler-kacirilan-15-yasindaki-kiz-icin-sokaklarda">Romanya'da binler kaçırılan 15 yaşındaki kız için sokaklarda</a>
        </li>
      </ul>
    </article>
  </body>
</html>