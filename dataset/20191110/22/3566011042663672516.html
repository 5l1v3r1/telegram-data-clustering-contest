<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546273.html/%D8%A7%D9%86%D9%82%D9%84%D8%A7%D8%A8%DB%8C-%DA%AF%D8%B1%DB%8C-%D9%88-%D8%AD%D9%81%D8%B8-%D8%A7%D8%B3%D8%AA%D9%82%D9%84%D8%A7%D9%84--%D8%AA%D9%86%D9%87%D8%A7-%D8%B1%D8%A7%D9%87-%DA%A9%D8%B4%D9%88%D8%B1-%D9%BE%DB%8C%D8%B4%D8%B1%D9%81%D8%AA-%D8%A7%D8%B3%D8%AA--%DA%AF%D9%81%D8%AA%D9%85%D8%A7%D9%86-%D8%B3%D8%A7%D8%B2%DB%8C-%D8%A7%D9%82%D8%AA%D8%B5%D8%A7%D8%AF-%D9%85%D9%82%D8%A7%D9%88%D9%85%D8%AA%DB%8C-%D8%A7%D8%B2-%D9%88%D8%B8%D8%A7%DB%8C%D9%81-%D9%86%D8%AE%D8%A8%DA%AF%D8%A7%D9%86-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T22:40:00+00:00"/>
    <meta property="og:title" content="انقلابی گری و حفظ استقلال، تنها راه کشور پیشرفت است/ گفتمان سازی اقتصاد مقاومتی از وظایف نخبگان است"/>
    <meta property="og:description" content="معاون آموزشی سازمان پدافند غیرعامل کشور با بیان اینکه گفتمان سازی اقتصاد مقاومتی از وظایف نخبگان است به نقد تئوری نرمالیزاسیون وابستگان داخلی پرداخت و گفت: انقلابی گری و حفظ استقلال، تنها راه ایجاد امنیت، رفاه و آسایش مردم است."/>
  </head>
  <body>
    <article>
      <h1>انقلابی گری و حفظ استقلال، تنها راه کشور پیشرفت است/ گفتمان سازی اقتصاد مقاومتی از وظایف نخبگان است</h1>
      <h2>معاون آموزشی سازمان پدافند غیرعامل کشور؛</h2>
      <address>
        <time datetime="2019-11-10T22:40:00+00:00">10 Nov 2019, 22:40</time>
      </address>
      <p>معاون آموزشی سازمان پدافند غیرعامل کشور با بیان اینکه گفتمان سازی اقتصاد مقاومتی از وظایف نخبگان است به نقد تئوری نرمالیزاسیون وابستگان داخلی پرداخت و گفت: انقلابی گری و حفظ استقلال، تنها راه ایجاد امنیت، رفاه و آسایش مردم است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sabalanema.ir/">سبلان‌ما</a>، سردار غلام عسگر کریمیان معاون آموزشی سازمان پدافند غیرعامل کشور  پیش از ظهر امروز در یادواره شهدای دانشجوی شهرستان گرمی که در دانشگاه پیام نور این شهرستان برگزار شد به تبیین راهبردهای نظام برای مقابله با توطئه های دشمنان پرداخت و گفت: دانشجویان پیام گیر و پیام رسان انقلاب و شهدا در جامعه هستند.</p>
      <p>وی با بیان اینکه پیام رسانی خون شهید وظیفه همه بازماندگان دوران طلایی دفاع مقدس است، به مبانی انقلاب اسلامی اشاره کرد و گفت: اساس انقلاب اسلامی ما بر مبنای استکبار ستیزی شکل گرفته است بطوریکه یکی از اهداف اساسی انقلاب ما، باز تعریف روح توحید و  برقراری عدالت بوده است.</p>
      <p>کریمیان در ادامه سخنان خود به بیانات رهبر معظم انقلاب اسلامی در خصوص تمدن نوین اسلامی اشاره کرد و گفت: انقلاب اسلامی، نظام اسلامی، دولت اسلامی، جامعه اسلامی و بعد تمدن اسلامی آرمان بزرگ انقلاب ما است که در تحقق آن همه باید تلاش کنند.</p>
      <p>وی به 4 دهه از عمر پربرکت انقلاب اسلامی اشاره کرد و گفت: بعد از 4 دهه هنوز در آغاز راه هستیم چراکه موفق به برقراری عدالت مورد نظر انقلاب اسلامی نشدیم و دلیل اصلی آن هم این است که ما نتوانستیم آنگونه که باید دولت اسلامی تشکیل بدهیم تا  نظام اسلامی تشکیل شود.</p>
      <p>
        <b>رزمندگان جبهه نرم، سرافرازان جهاد کبیرند</b>
      </p>
      <p>معاون آموزشی سازمان پدافند غیرعامل به مبانی راه برای رسیدن به  هدفگذاری های مسیر حرکت اشاره کرد و گفت: در بحث جهاد اصغر که همان دفاع مقدس بود ملت ما با محوریت و علمداری جوانان سربلند بیرون امد.</p>
      <p>وی به بیان آمار جمعیتی شهدای دوران دفاع مقدس پرداخت و گفت: تعداد شهدای میان سال و کهنسل ما در مقایسه با شهدای جوان کم است بطوریکه جامعه شهید پرور ایران اسلامی 36هزار شهید دانش اموز تقدیم نظام و انقلاب کردند.</p>
      <p>کریمیان به جبهه پیش روی کشور پرداخت و گفت: ولی در بحث جهاد اکبر و جهاد کبیر باید بیشتر تلاش کنیم تا به موفقیت های چشمگیر دست پیدا کنیم.</p>
      <p>
        <b>عدم تبعیت از امیال دشمن، خود نوعی جهاد کبیر است</b>
      </p>
      <p>وی حرکت در جبهه جهاد اکبر و کبیر را دارای ابعاد فردی و اجتماعی توصیف کرد و گفت: درست است که جامعه تاثیر مستقیم در جهاد اکبر دارد ولی جنبه فردی نیز جبهه بسیار مهم است که ان هم جز با توکل به خدا و پاکسازی درون و از بین بردن موانع افزایش معنویت و ارتقای  عناصر شکل دهنده معنویت در جسم و جان است  ممکن نیست.</p>
      <p>این یادگار دوران دفاع مقدس با بیان اینکه همه باید به خودسازی بپردازند تا بتوانند در برابر شیطان درون و اکبر ایستادگی کنند، مباحث مطرح شده توسط رهبر معظم انقلاب اسلامی در خصوص جهاد کبیر را متذکر شد و گفت: عدم تبعیت از امیال دشمن، خود نوعی جهاد کبیر است.</p>
      <p>وی با بیان اینکه در عرصه نبرد با دشمنان درونی و بیرونی سه عرصه نبرد وجود دارد، گفت: در بحث جهاد کبیر با توجه به اثربخشی حرکت های دشمن در عرصه نبرد نرم ،دشمن جای پا گرفته و سرپل ایجاد کرده و در حال مقابله با جبهه انقلاب اسلامی است.</p>
      <p>فرمانده سابق سپاه عاشورا  به مسئولیت خطیر جوانان در عرصه جهاد کبیر اشاره کرد و گفت: امروز جوانان ما جبهه ای به وسعت جهان اسلام پیش رو دارند چراکه راهبری قضیه بر عهده ایران است و جوانان ما امروز مسئولیت عظیم و بسیار سنگینی بر عهده دارند که شهدا بر عهده آنها گذاشته اند در این عرصه نباید عقب بنشینیم و ایستادگی کنیم چراکه امر الهی است و در سفارشات شهدا،امام راحل و رهبر انقلاب اسلامی نیز بارها آمده است.</p>
      <p>قطع وابستگی به بیگانگان، تضعیف استکبار جهانی را به دنیال دارد</p>
      <p>وی در ادامه سخنان خود به جبهه مقابل پیش روی جبهه اسلام یعنی جبهه استکبار اشاره کرد و گفت: امروز  جبهه ما جبهه حسینیان زمان با یزیدیان زمان  و در حقیقت جبهه حق علیه باطل است و جوانان با طرح انقلاب اسلامی و اسلام ناب این جبهه را باز کرده اند.</p>
      <p>کریمیان با بیان اینکه نظام سلطه در تلاش است وابستگی ما به آنها را مستمر کند، گفت: قطع وابستگی به دشمن با تضعیف جبهه استکبار جهانی برابر است، به همین دلیل امروز دشمنان به دنبال تغییر اندیشه ها هستند تا نسل های ما آنگونه فکر کنند که آنها می خواهند چراکه به وضوح دریافته اند اگر ملت ما وابسته نباشد در حقیقت حیات آنها به خطر خواهد افتاد و این اصلی ترین هدف دشمن است تا ما مقاومت نداشته باشیم و همراهی نیز کنیم.</p>
      <p> وی به تشریح  وضعیت فعلی نظام سلطه نو و سلطه فرا نو  پرداخت و گفت: در وضعیت فعلی در ظاهر ردپایی از نظام سلطه وجود ندارد ولی فکر و اندیشه آنها در جوامع ساری و جاری است  که در واقع  این عرصه نرم به جنگ نیابتی نیز موسوم است.</p>
      <p>معاون آموزشی سازمان پدافند غیرعامل به راه های مقابله با نظام سلطه در جنگ نیابتی اشاره کرد و گفت: در مقابل سلطه یکی از شعار ما بحث استقلال است یعنی اینکه روی پای خودمان بایستیم و این روی پا ایستادن هزینه دارد چون نظام سلطه نمی پذیرد در منطقه راهبردی خاورمیانه، یک نظام مستقل برابر آنها قرارگرفته و به فکر صدور فکر استقلال طلبی نیز باشد.</p>
      <p>
        <b>استقلال طلبی تنها راه نجات کشور </b>
      </p>
      <p>وی در ادامه سخنان خود به تلاش های دشمنان در این خصوص اشاره کرد و گفت: دشمنان با طرح توطئه های پیچیده در کنترل و مهار انقلاب بودند و می خواهند ما را در درون مرزهای خودمان  متوقف کنند بطوریکه وقتی تثبیت نظام را دیدند دست به توطئه های تجذیه طلبانه زدند و وقتی از گروهک ها نا امید شدند تلاش  کردند تا با راه اندازی جنگ های نیابتی  به اهداف خود برسند که صدام نیز آنها را نا امید کرد.</p>
      <p>کریمان با بیان اینکه استقلال طلبی تنها راه نجات کشور در عبور از بحران ها است گفت: در بحث استقلال شعار کفایت نمی کند و ما باید به دنبال استقلال در همه ابعاد ان باشیم به طوریکه رهبر معظم انقلاب اسلامی نیز می فرمایند کشوری که استقلال اقتصادی ندارد، استقلال سیاسی هم نخواهد داشت و کشوری که استقلال سیاسی ندارد شعارهایش عملی نخواهد شد.</p>
      <p>وی افزود: امروز دشمن با ابزاری به نام نبرد اقتصادی، ما را وارد نبرد دیگری کرده است، تا بتواند با تزریق روح نا امیدی  به اهداف خود برسد که در این نبرد نیز رهبر معظم انقلاب نسخه شفابخشی به نام اقتصاد مقاومتی تجویز کردند که با تحقق ان نقشه دشمنان در این جنگ نیز برباد خواهد رفت.</p>
      <p>وی به راه های تحقق اقتصاد مقاومتی نیز اشاره کرد و گفت: با اینکه جبهه مبارزه در نبرد کنونی مشخص شده و راهکار مقابله نیز تجویز شده است ولی تا تحقق کامل آن راه زیادی داریم و باید نخبگان و دانشجویان وارد عمل شوند تا با تبیین گفتمان اقتصاد مقاومتی در جامعه و مطالبه گری از مسئولین این نسخه عملیاتی تر شود.</p>
      <p>این رزمنده دوران دفاع مقدس در ادامه سخنان خود به چگونگی مقابله با سلطه گری دشمنان پرداخت و گفت: اختلافات ما با دشمن ماهوی و اساسی و ریشه ای است و هرگز حق علیه باطل کوتاه نخواهد آمد همانطور که هیچگاه نور در کنار ظلمت قرار نخواهد گرفت و  امکان ندارد تا وقتی که ما از استقلال طلبی و حق خواهی دست برنداریم این درگیری نیز همچنان ادامه دارد.</p>
      <p>وی در ادامه به تبیین روش های دشمنان برای مقابله با انقلاب اسلامی پرداخت  و گفت: یکی از روش های دشمن برای ایجاد نظام سلطه در جهان به خصوص منطقه، ایجاد بحران هویت، مشروعیت و مقبولیت در نظام ما است تا با ایجاد بحران هویت توانمندی های مارا زیر سئال ببرد و مردم را سردرگم کند.</p>
      <p>این تحلیلگر مسائل نظامی بیانات رهبر معظم انقلاب اسلامی در خصوص مقابله با نظام سلطه را یادآور شد و گفت:  همانگونه که رهبر معظم انقلاب اسلامی فرمودند، تنها با مقاومت، تولید قدرت و سد نفوذ در برابر دشمن می توان ایستادگی کرد و دشمن را به عقب راند  همانطور که در 4 دهه گذشته و در نبردهای ترکیبی تنها با مقاومت پیروز شدیم.</p>
      <p>
        <b>تشکیل بسیج جهانی اسلام، آرزوی دیرینه امام(ره) بود</b>
      </p>
      <p>وی با بیان اینکه در بحث مقاومت ما به نقطه خوبی رسیدیم از تحقق یکی از آروزهای دیرینه امام خمینی(ره) خبرداد و گفت: تشکیل بسیج جهانی اسلام  که از آرزوهای امام راحل بود، امروز محقق شده است و در جبهه ی مقاومت نیز  قدرت این بسیج به عینه مشاهده شد چراکه پاکستانی ها و افغانستانی ها در کنار برادران ایرانی، عراقی، لبنانی،سوری و سایر کشورها در یک جبهه و زیر یک پرچم و فرماندهی واحد در کنار هم علیه دشمن نبرد کردند و با پیروی از فرماندهی واحد و تبعیت از ولایت در کنار هم خون دادن تا  دشمنان اسلام را منهدم کنند.</p>
      <p>وی گفت: در این جبهه که حضور در آن هم بسیار سخت است و جوانان رشید زیادی از جهان اسلام از دست رفت و مصیبت های بسیار رخ داد ولی  چون امر ولایت در میان بود و فرهنگ حاکم نیز فرهنگ علوی و حسینی بود پیروزی های زیادی حاصل شد.</p>
      <p>
        <b> انقلاب اسلامی واقعی ترین رفاه، امنیت و آسایش را برای کشور به ارمغان آورده است</b>
      </p>
      <p>معاون آموزشی سازمان پدافند غیرعامل در بخش دیگری از سخنان خود به نظریه رفاه طلیان اعتدال گرا نیز اشاره کرد و گفت: افرادی که امروز دم از آسایش و رفاه مردم می زنند و معتقدند با آرمان های انقلابی گری نمی تواند به رفاه رسید، بدانند که انقلاب اسلامی و انقلابی گری واقعی ترین رفاه و امنیت و آسایش را برای کشور به ارمغان آورده است.</p>
      <p>وی بیانات رهبر معظم انقلاب اسلامی در این خصوص را متذکر شد و گفت: ما مخالف ارتباط گیری با هیچ کشور و ملتی نیستیم واگر روزی آمریکایی ها هم دست از شرارت و دشمنی و رفتارهای مستبدانه خود بردارند و معقولانه و انسانی رفتار کنند  با آنها هم ارتباط برقرار خواهد شد ولی تاریخ گواه است که دشمن هیچگاه قابل اعتماد نیست.</p>
      <p>
        <b> ما هوشمندانه در صحنه ها حاضریم</b>
      </p>
      <p>معاون آموزشی سازمان پدافند غیرعامل در ادامه سخنان خود خطاب به کسانیکه ایدئولوژی انقلاب را قبول ندارند نیز گفت: انها که نگاه انقلابی گری را مخالف رفاه و معیشت و صمیمیت گری می دانند بدانند که اصل مهربانی که منجر به ایثار و فداکاری می شود در جبهه های ما شکل گرفته است و اصل صداقت، اخلاص، رفاقت و دوستی در سایه آرمان های انقلاب محقق می شود بطوریکه در دوران جنگ دیدیم برادری جان خود را از دست داد تا جان ایرانی ها و مسلمین  امروز به خطر نیافتد.</p>
      <p>
        <b>نظریه نرمالیزاسیون وابستگان داخلی، همان تئوری لیبرالیسم است</b>
      </p>
      <p>وی به بازتعریف تئوری نرمالیزاسیون که برخی وابستگان داخلی امروز به آن دامن می زنند نیز پرداخت و گفت: تعریف وابستگان از نرمالیزاسیون همان طرز تفکر لیبرالیستی است در حالیکه در نرمالیزاسیون واقعی خبری از افراط و تفریط و وادادگی نیست و اسلام هم مخالف هرگونه افراط و تفریط است.</p>
      <p>کریمیان به اثرات تهاجم فرهنگی اشاره کرد و گفت: شبیخون فرهنگی گام به گام اثرات خود را نشان می دهد و این ایده جدید وابستگان داخلی نیز همان اثرات تهاجم فرهنگی دشمنان است.</p>
      <p>
        <b>دانشجویان پیام گیر و پیام رسان انقلاب هستند</b>
      </p>
      <p>وی با بیان اینکه دانشجویان پیام گیر و پیام رسان انقلاب هستند، به تبیین چرایی فقدان گفتمان اساسی و یا کم دوامی این گفتمان ها در کشور پرداخت و گفت: علت این کم تحرکی در پای کار نیامدن نخبگان است چراکه اگر نخبگان جامعه وارد میدان شوند و به تبیین گفتمان هایی چون  اقتصاد مقاومتی  در جامعه بپردازند و از طرف دیگر دانشجویان نیز از مسئولین مطالبه گری کنند، اتفاقات خوب و مهمی در کشور رخ خواهد داد.</p>
      <p>این کارشناس مسائل نظامی در بخش پایانی سخنان خود به ترفندهای جدید دشمنان اشاره کرد و گفت: امروز دشمنان با علم کردن برجام 2 می خواهند قدرت دفاعی را از ملت ما بگیرند.</p>
      <p>وی گفت: فارغ از نتایج برجام یک، امروز دشمنان به دنبال ایجاد برجام 2 هستند تا با گرفتن قدرت دفاعی کشور، ما را خلع سلاح کرده و به اهداف خود برسند.</p>
      <p>کریمیان با بیان اینکه قدرت بازدارندگی مهمترین عامل مواجه مستقیم با دشمن است، گفت: قدرت بازدارندگی ایجاد نخواهد شد مگر اینکه اقتدار در کشور تولید شود و هیچ اقتداری بوجود نخواهد آمد مگر اینکه ارکان قدرت ملی در مملکت تقویت شود و قدرت دفاعی یکی از این ارکان است.</p>
      <p>وی ولایت، تبعیت از رهبری و مرجعیت را یکی از پایه های ارکان قدرت دانست و گفت: امروز دشمن به دنبال از بین بردن قدرت دفاعی کشور است تا با حمله به مرجعیت و ایجاد تفرقه و دودستگی در ملت به اهداف خود برسد.</p>
      <p>کریمیان انسجام ملی را  یکی از پایه های اساسی قدرت ملی دانست و گفت: قدرت، تولید اقتدار می کند و اقتدار مساوی با تولید قدرت بازدارندگی است که در اینصورت دشمن جرات چپ نگاه کردن به ملت را ندارد و این همان رفاه و آسایش و امنیت است.</p>
      <p>وی با بیان اینکه قدرت اقتصادی و سیاسی از جمله قدرت هایی است که مورد تهاجم و تهدید دشمن قرار کرفته است، گفت: دشمنان می خواهند ملت ما را گوشه نشین کند</p>
      <p>
        <b>جامعه ای که سرمایه اجتماعی نداشته باشد رو به افول است</b>
      </p>
      <p>معاون آموزشی سازمان پدافند غیرعامل به تبیین سرمایه اجتماعی در کشورها پرداخت و با بیان اینکه هر جامعه ای سرمایه اجتماعی نداشته باشد ان جامعه رو به افول است، گفت: سرمایه اجتماعی همانی است که  مردم به مسئولین اعتماد داشته و میزان امید در مردم نیز افزایش پیدا کند </p>
      <p>وی با بیان اینکه  نبرد ما و دکترین ما بر مبنای یگان های مردم پایه است، گفت:ما ارکان قدرت را با چنگ و دندان حفظ کردیم و در در این راه نیز هزینه دادیم و با اتصال به دریای بیکران رحمت الهی این قدرت را تا آخر حفظ خواهیم کرد.</p>
      <p>
        <b>شهادت حماسه ای است که ملت ها را بیدار تر می کند</b>
      </p>
      <p> در ابتدای این مراسم  افسر روحی رئیس دانشگاه پیام نور استان اردبیل ضمن گرامی داشت یاد و خاطره شهدای دانشجوی شهرستان گرمی به تبیین ویژگی های امین نوری از  شهدای علمی کشور پرداخت و گفت: شهید نوری بعد از جنگ تحمیلی در حالی که مفتخر به جانبازی در راه اسلام  و انقلاب بود عمر خود را وقف خدمت به جوانان کرد تا با تخصص مثال زدنی خود در حوزه آموزشی دانشگاه پیام نور کشور به همراه صبر و حوصله و اخلاق ستودنی اش در سال های پر مشغله و آشوب سیستم آموزشی کشور ، این دانشگاه را از پیچ های سخت عبور دهد.</p>
      <p>وی افزود: شهید نوری تا پایان عمر شریفش از هیچ تلاشی برای  سامان دهی سیستم متنوع و چالش زای آن زمان فرو گذار نکرد.</p>
      <p>روحی در ادامه سخنان خود به قرائت پیام محمدرضا زمانی رئیس دانشگاه پیام نور کشور پرداخت و گفت:شهید امین نوری یادآور دوران 8 سال دفاع مقدس و وقایع آن در قامت مجاهدان فی سبیل الله  است که با ایثار و فداکاری و از خود گذشتگی  توانستند استقلال و تمامیت ارزی کشور و انقلاب و نظام اسلامی را در طوفان توطئه ها و هجمه های اردوگاه دشمن حفظ کنند .</p>
      <p>وی گفت: شهادت حماسه ای است که ملت ها را بیدار تر می کند و افق های روشن و راه رسیدن به آن را برای همه ترسیم می کند.</p>
      <p>انتهای پیام/ج</p>
    </article>
  </body>
</html>