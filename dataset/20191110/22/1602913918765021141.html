<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-hi-tech/multiplan-electronics-targu-mures-afaceri-de-65-9-mil-lei-in-2018-plus-32-18562909"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T22:00:00+00:00"/>
    <meta property="og:title" content="Multiplan Electronics Târgu-Mureş, afaceri de 65,9 mil. lei în 2018, plus 32%"/>
    <meta property="og:description" content="Compania Multiplan Electronics SRL din Târgu-Mureş, specializată în importul şi distribuţia de echipamente IT&amp;C recondiţionate, a avut anul trecut o cifră de afaceri netă de 65,9 milioane lei (14,1 mil. euro), cu 32% mai mare decât în 2017, când afacerile sale s-au situat la 49,8 milioane lei, potrivit datelor de la Ministerul de Finanţe."/>
  </head>
  <body>
    <article>
      <h1>Multiplan Electronics Târgu-Mureş, afaceri de 65,9 mil. lei în 2018, plus 32%</h1>
      <address><time datetime="2019-11-10T22:00:00+00:00">10 Nov 2019, 22:00</time> by <a rel="author" href="https://www.zf.ro/autor/ioana-nita" target="_blank">Ioana Nita</a></address>
      <p>Compania Multiplan Electronics SRL din Târgu-Mureş, specializată în importul şi distribuţia de echipamente IT&amp;C recondiţionate, a avut anul trecut o cifră de afaceri netă de 65,9 milioane lei (14,1 mil. euro), cu 32% mai mare decât în 2017, când afacerile sale s-au situat la 49,8 milioane lei, potrivit datelor de la Ministerul de Finanţe.</p>
      <p>Profitul net a înregistrat însă o creştere şi mai mare, de 47%, până la 4,6 milioane lei, în timp ce marja de profit s-a situat la 7%. În cee ace priveşte numărul mediu de angajaţi, Multiplan Electronics a avut 93 de salariaţi în 2018, cu 9 mai mult comparativ cu 2017. Multiplan Electronics a fost înfiinţat în anul 1994 având ca domeniu principal de activitate importarea şi recondiţionarea echipamentelor IT&amp;C. Din 1999 compania s-a axat însă preponderent pe distribuţia echipamentelor recondiţionate IT&amp;C. Compania este controlată de Tibor Kolozsvari, care are o participaţie de 70%, restul acţiunilor fiind deţinute de Kolozsvari Kinga. </p>
    </article>
  </body>
</html>