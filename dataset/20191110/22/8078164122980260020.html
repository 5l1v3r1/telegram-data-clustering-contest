<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/cards/alex-schwazer-doping-tutto-quello-che-c-sapere-caso-giudiziario-politico-piu-intricato-sport-italiano/caso_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-10T22:00:00+00:00"/>
    <meta property="og:title" content="Alex Schwazer e il doping: tutto quello che c’è da sapere sul caso giudiziario-politico più intricato dello sport italiano"/>
    <meta property="og:description" content="Squalificato fino al 2024 dopo un controllo controverso e al centro di una guerra legale, torna ad allenarsi. Sperando in Tokyo 2020"/>
  </head>
  <body>
    <article>
      <h1>Alex Schwazer e il doping: tutto quello che c’è da sapere sul caso giudiziario-politico più intricato dello sport italiano</h1>
      <address><time datetime="2019-11-10T22:00:00+00:00">10 Nov 2019, 22:00</time> by <a rel="author">Marco Bonarrigo</a></address>
      <p>La notizia bomba quindi – l’ennesima di un caso che divide ferocemente innocentisti e colpevolisti - è che <a href="https://www.corriere.it/sport/19_novembre_09/alex-schwazer-torna-ad-allenarsi-vuole-gare-spera-squalifica-doping-venga-revocata-a533a574-030f-11ea-99f9-9c588e5b4be4.shtml">Alex Schwazer a inzio novembre ha lasciato la sua Racines ed è tornato a Roma ad allenarsi</a>. Dietro al gesto clamoroso del marciatore bolzanino (35 anni, una figlia), squalificato per recidiva di doping fino al 2024, c’è la sua rabbiosa protesta contro le lentezze dell’indagine penale che vuole scoprire se la scioccante positività al testosterone del gennaio 2016 sia stata o meno provocata un complotto ordito dalla federazione internazionale di atletica leggera, nemica giurata sua (ne ha denunciato i medici) e del tecnico Sandro Donati che evidenzia da anni ignavia e incompetenza dei vertici. «Auspichiamo – spiegano Donati e l’avvocato Brandstaetter, legale del marciatore - saggezza e senso di responsabilità da parte di chi oggi dirige le istituzioni, affinché si spezzi la catena di brutti e gravemente illeciti accadimenti, rendendosi conto che a Schwazer è stata già, ingiustamente, impedita la partecipazione all’Olimpiade di Rio de Janeiro, dove avrebbe avuto chiarissime chance di conquistare medaglie e che le istituzioni interessate si assumerebbero una responsabilità ancora maggiore, se il loro comportamento conducesse ad impedire ad Alex di partecipare anche ai Giochi Olimpici di Tokio». Quello di Schwazer è di certo il più complicato caso giudiziario-politico di doping dello sport italiano. Riassumiamolo.</p>
      <figure>
        <img src="https://images2.corriereobjects.it/methode_image/2019/11/10/Sport/Foto%20Sport%20-%20Trattate/16.0.87193319-U43050320167451bFG-U3150757440549WvE-593x443@Corriere-Web-Sezioni.jpg?v=201911110911"/>
        <figcaption>(Ansa)</figcaption>
      </figure>
      <aside>Scheda 1 di 7<br/><br/>INDIETRO<a href="https://www.corriere.it/sport/cards/alex-schwazer-doping-tutto-quello-che-c-sapere-caso-giudiziario-politico-piu-intricato-sport-italiano/2007-2011-pechino-carolina-kostner-mondo-suoi-piedi.shtml"> AVANTI</a></aside>
    </article>
  </body>
</html>