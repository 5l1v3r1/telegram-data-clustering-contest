<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/cards/come-vestirsi-nero-testa-piedi-le-regole-meghan-markle/look-appropriato_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-10T22:00:00+00:00"/>
    <meta property="og:title" content="Come vestirsi di nero dalla testa ai piedi, con le regole di Meghan Markle"/>
    <meta property="og:description" content="Alle celebrazioni per la Rimembranza la duchessa di Sussex ha dimostrato che il total black non deve essere per forza banale e noioso"/>
  </head>
  <body>
    <article>
      <h1>Come vestirsi di nero dalla testa ai piedi, con le regole di Meghan Markle</h1>
      <address><time datetime="2019-11-10T22:00:00+00:00">10 Nov 2019, 22:00</time> by <a rel="author">Simona Marchetti</a></address>
      <p>Per tradizione reale, ci sono determinate occasioni in cui l'outfit nero non è solo consentito, ma è proprio obbligatorio e il Remembrance Day è una di quelle. Il che significa che il cappotto nero con cintura di Stella McCartney indossato da Meghan Markle alla cerimonia al Cenotafio di domenica era adattissimo alla solennità dell'evento. E lo stesso si potrebbe dire anche per l'abito da sera in broccato di Erdem che la duchessa di Sussex aveva sfoggiato la sera prima alla Royal Albert Hall, sebbene in quel caso il nero non fosse tassativo (per dire, Kate Middleton era vestita di blu scuro).</p>
      <figure>
        <img src="https://images2.corriereobjects.it/methode_image/2019/11/11/Moda/Foto%20Moda%20-%20Trattate/00%20-%20meg-kCXG-Rk6H8vQYaJ20fuS1FvJKsfM-590x445@Corriere-Web-Sezioni.jpg?v=201911111923"/>
        <figcaption>(Getty)</figcaption>
      </figure>
      <aside>Scheda 1 di 6<br/><br/>INDIETRO<a href="https://www.corriere.it/moda/news/cards/come-vestirsi-nero-testa-piedi-le-regole-meghan-markle/scelta-infallibile.shtml"> AVANTI</a></aside>
    </article>
  </body>
</html>