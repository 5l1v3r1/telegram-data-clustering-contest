<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/19_novembre_11/leonardo-dicaprio-compie-45-anni-carriera-dell-eterno-ragazzo-titanic-fbf63944-045e-11ea-83e5-874bd48f0bf6.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-10T22:00:00+00:00"/>
    <meta property="og:title" content="Leonardo DiCaprio compie 45 anni: la carriera dell’eterno ragazzo di «Titanic»"/>
    <meta property="og:description" content="Amato dai grandi registi, impegnato nella causa ambientalista, l’attore premio Oscar resta però per molti un’icona amatissima degli anni Novanta"/>
  </head>
  <body>
    <article>
      <h1>Leonardo DiCaprio compie 45 anni: la carriera dell’eterno ragazzo di «Titanic»</h1>
      <h2>Amato dai grandi registi, impegnato nella causa ambientalista, l’attore premio Oscar resta però per molti un’icona amatissima degli anni Novanta</h2>
      <address><time datetime="2019-11-10T22:00:00+00:00">10 Nov 2019, 22:00</time> by <a rel="author">Redazione Online</a></address>
      <p>Nonostante il successo, gli infiniti ruoli e l’agognato Oscar, per molti Leonardo DiCaprio resta e resterà il ragazzo dagli occhi colore del ghiaccio che faceva innamorare perdutamente la sofisticata Kate Winslet — e, con lei, migliaia di altri che non trattenevano i gridolini al cinema, non appena lo inquadravano in «Titanic». Eppure, oggi il divo compie 45 anni e, di fatto, entra di diritto nella cosiddetta «mezza età».</p>
      <slideshow>
        <figure>
          <img src="https://images2.corriereobjects.it/methode_image/2017/07/28/Spettacoli/Foto%20Gallery/reunion_MGTHUMB-INTERNA.JPG"/>
          <figcaption>Titanic: venti anni dopo DiCaprio, Winslet e Zane di nuovo insieme</figcaption>
        </figure>
        <figure>
          <img src="https://images2.corriereobjects.it/methode_image/2017/07/28/Spettacoli/Foto%20Gallery/titanic_2_MGTHUMB-INTERNA.JPG"/>
          <figcaption>Titanic: venti anni dopo DiCaprio, Winslet e Zane di nuovo insieme</figcaption>
        </figure>
        <figure>
          <img src="https://images2.corriereobjects.it/methode_image/2017/07/28/Spettacoli/Foto%20Gallery/titanic_MGTHUMB-INTERNA.JPG"/>
          <figcaption>Titanic: venti anni dopo DiCaprio, Winslet e Zane di nuovo insieme</figcaption>
        </figure>
        <figure>
          <img src="https://images2.corriereobjects.it/methode_image/2017/07/28/Spettacoli/Foto%20Gallery/4329.0.648362004_MGTHUMB-INTERNA.jpg"/>
          <figcaption>Titanic: venti anni dopo DiCaprio, Winslet e Zane di nuovo insieme</figcaption>
        </figure>
        <figure>
          <img src="https://images2.corriereobjects.it/methode_image/2017/07/28/Spettacoli/Foto%20Gallery/SPE01F2_6596388F1_18365_MGTHUMB-INTERNA.jpg"/>
          <figcaption>Titanic: venti anni dopo DiCaprio, Winslet e Zane di nuovo insieme</figcaption>
        </figure>
        <figcaption>Titanic: venti anni dopo DiCaprio, Winslet e Zane di nuovo insieme</figcaption>
      </slideshow>
      <h4>Gli inizi</h4>
      <p>Nato a Los Angeles, l’11 novembre del 1974, appunto, Leonardo Wilhelm DiCaprio ha iniziato a lavorare giovanissimo. Bambino, anzi. Prima per diversi spot pubblicitari, quindi per la tv: aveva 16 anni quando ottenne la parte nella serie televisiva «Genitori in blue jeans». Poi è arrivato il grande amore: il cinema. La scelta dei suoi ruoli è stata di fatto la base per una carriera di grande successo. Il primo, importantissimo, è arrivato nel 1994 con« Buon compleanno Mr. Grape»: il ragazzo disabile che interpreta nel film di Lasse Hallström gli vale una candidatura ai Golden Globe e la prima candidatura agli Oscar come migliore attore non protagonista.</p>
      <slideshow>
        <figure>
          <img src="https://images2.corriereobjects.it/methode_image/2019/05/07/Spettacoli/Foto%20Spettacoli/11.png"/>
        </figure>
        <figure>
          <img src="https://images2.corriereobjects.it/methode_image/2019/05/07/Spettacoli/Foto%20Spettacoli/2.jpg"/>
        </figure>
        <figure>
          <img src="https://images2.corriereobjects.it/methode_image/2019/05/07/Spettacoli/Foto%20Spettacoli/1.jpg"/>
        </figure>
        <figcaption>"Il grande Gatsby", sei anni dopo: ecco 10 cose che non sapete sul film con Leonardo DiCaprio</figcaption>
      </slideshow>
      <h4>La vita sentimentale</h4>
      <p>Ma i primi cuori inizia a infrangerli due anni più tardi, nel 1996, con «Romeo + Giulietta» in cui William Shakespeare viene rivisitato in chiave moderna dell’australiano Baz Luhrmann. Ma il successo planetario arriva un anno dopo con «Titanic». Il suo ruolo dell’artista scapestrato e romantico Jack Dawson lo impone come nuovo divo globale. Da lì una carriera basata su sodalizi (Scorsese, Tarantino) e scelte d’autore, alternata al suo impegno — decisamente precoce — nello sposare la causa ambientalista. DiCaprio è anche noto per le sue svariate love story, praticamente tutte con donne bellissime, da Gisele Bundchen a Bar Rafaeli. Il premio Oscar come migliore attore per lui è arrivato nel 2016 con il film «Revenant - Redivivo», diretto da Alejandro González Iñárritu.</p>
    </article>
  </body>
</html>