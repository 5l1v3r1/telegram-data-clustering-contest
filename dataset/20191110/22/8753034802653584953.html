<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/jdxJEb/soerloth-fraktet-til-sykehuset-etter-hodesmell"/>
    <meta property="og:site_name" content="Aftenbladet"/>
    <meta property="article:published_time" content="2019-11-10T22:24:01+00:00"/>
    <meta property="og:title" content="Sørloth fraktet til sykehuset etter hodesmell"/>
    <meta property="og:description" content="På overtid i kampen mot Alanyaspor ble Alexander Sørloth fraktet av banen på båre med hodesmerter."/>
  </head>
  <body>
    <article>
      <h1>Sørloth fraktet til sykehuset etter hodesmell</h1>
      <h2>På overtid i kampen mot Alanyaspor ble Alexander Sørloth fraktet av banen på båre med hodesmerter.</h2>
      <address><time datetime="2019-11-10T22:24:01+00:00">10 Nov 2019, 22:24</time> by <a rel="author">Truls Fenre</a></address>
      <p>Deretter ble han kjørt til sykehus for å sjekke skadene. Resultatene ga gode svar.</p>
      <p>– Han fikk et slag mot i hodet under kampen og ble fraktet til sykehuset for å undersøke skadene. Testene viste ingen negative funn, sier klubblegen i en uttalelse på <a href="https://www.trabzonspor.org.tr/tr/haberler/guncel-haberler/alexander-sorlothun-saglik-durumuyla-ilgili-aciklama-10-11-2019">klubbens hjemmesider</a>.</p>
      <p>Faren, Gøran Sørloth, bekrefter også at sønnen ikke fikk noen alvorlige skader.</p>
      <p>– Alex pådro seg en smell i hodet. Han var litt groggy rett etter støtet, men har det etter forholdene bra.</p>
      <aside>
        <a href="https://www.aftenbladet.no/article/sa-6jejVQ.html">Sørloth markerte seg nok en gang i Tyrkia</a>
      </aside>
      <aside>
        <a href="https://www.aftenbladet.no/article/sa-rA32zK.html">Sørloth herjer sammen med tidligere Liverpool-stjerne</a>
      </aside>
      <p>Trabzonspor vant kampen 1–0 og Alexander Sørloth skrev «Viktig seier» på Instagram etter kampslutt.</p>
      <p>Bilder fra tyrkiske medier viser at han ble båret av banen mens han holdt en ispose til hodet.</p>
      <p>Sørloth er tatt ut i landslagstroppen som skal møte Færøyene og Malta til uken. Om han blir klar til landslagssamling er foreløpig ikke klart.</p>
    </article>
  </body>
</html>