<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89224"/>
    <meta property="og:site_name" content="Denník politika"/>
    <meta property="article:published_time" content="2019-11-10T22:35:09+00:00"/>
    <meta property="og:title" content="Video: Kucka sa tešil z triumfu Parmy nad AS Rím, Juventus tesne zdolal AC Miláno"/>
    <meta property="og:description" content="10.11.2019 (Webnoviny.sk) – Slovenský futbalista Juraj Kucka sa v nedeľu tešil z triumfu jeho Parmy nad AS Rím v zápase 12. kola Serie A. „Vlci“ na pôde súpera prehrali 0:2, keď po zmene strán skórovali Sprocati a v nadstavenom čase aj Cornelius."/>
  </head>
  <body>
    <article>
      <h1>Video: Kucka sa tešil z triumfu Parmy nad AS Rím, Juventus tesne zdolal AC Miláno</h1>
      <address><time datetime="2019-11-10T22:35:09+00:00">10 Nov 2019, 22:35</time> by <a rel="author">Webnoviny</a></address>
      <p>10.11.2019 (Webnoviny.sk) – Slovenský futbalista Juraj Kucka sa v nedeľu tešil z triumfu jeho Parmy nad AS Rím v zápase 12. kola Serie A. „Vlci“ na pôde súpera prehrali 0:2, keď po zmene strán skórovali Sprocati a v nadstavenom čase aj Cornelius.</p>
      <p>Ďalší rímsky zástupca v talianskej najvyššej futbalovej súťaži v nedeľu nezaváhal. Lazio v divokom zápase zdolalo Lecce 4:2. Slovák Denis Vavro v zostave domácich chýbal. Ešte o jeden gól viac videli fanúšikovia v Cagliari, kde domáci tím porazil Fiorentinu 5:2.</p>
      <p>Vo večernom súboji zvíťazil majstrovský Juventus nad AC Miláno 1:0, keď o triumfe „starej dámy“ v 77. minúte rozhodol Paulo Dybala.</p>
      <h3>Serie A 2019/2020 – 12. kolo</h3>
      <p>nedeľa</p>
      <p><b>Cagliari – Fiorentina 5:2 (3:0)</b><br/><b>Góly:</b> 17. Rog, 27. Pisacane, 34. Simeone, 55. J. Pedro, 65. Nainggolan – 75. a 87. Vlahovič</p>
      <p><b>Lazio – US Lecce 4:2 (1:1)</b><br/><b>Góly:</b> 30. Correa, 62. S. Milinković-Savič, 78. Immobile (z pok. kopu), 80. Correa – 40. Lapadula, 85. La Mantia<br/>* Denis Vavro (Lazio) nenastúpil.</p>
      <p><b>Sampdoria – Atalanta Bergamo 0:0</b><br/><b>ČK:</b> 74. Malinovskyj (Atalanta)</p>
      <p>
        <b>Udinese Calcio – Spal 0:0</b>
      </p>
      <p><b>Parma – AS Rím 2:0 (0:0)</b><br/><b>Góly:</b> 68. Sprocati, 90.+ Cornelius<br/>* Juraj Kucka (Parma) odohral celý zápas.</p>
      <p><b>Juventus – AC Miláno 1:0 (0:0)<br/>Góly: </b>77. P. Dybala</p>
      <p>Viac k témam: <a href="https://www.webnoviny.sk/tag/serie-a/"><u>Serie A</u></a><br/>Zdroj: Webnoviny.sk – <a href="https://www.webnoviny.sk/video-kucka-sa-tesil-z-triumfu-parmy-nad-as-rim-juventus-tesne-zdolal-ac-milano/"><u>Video: Kucka sa tešil z triumfu Parmy nad AS Rím, Juventus tesne zdolal AC Miláno</u></a> © SITA Všetky práva vyhradené.</p>
    </article>
  </body>
</html>