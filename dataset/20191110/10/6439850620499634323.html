<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459937/%E0%A7%A7%E0%A7%A7-%E0%A6%98%E0%A6%A3%E0%A7%8D%E0%A6%9F%E0%A6%BE-%E0%A6%AA%E0%A6%B0-%E0%A6%A6%E0%A7%8C%E0%A6%B2%E0%A6%A4%E0%A6%A6%E0%A6%BF%E0%A7%9F%E0%A6%BE-%E0%A6%AA%E0%A6%BE%E0%A6%9F%E0%A7%81%E0%A6%B0%E0%A6%BF%E0%A7%9F%E0%A6%BE%E0%A7%9F-%E0%A6%AB%E0%A7%87%E0%A6%B0%E0%A6%BF-%E0%A6%9A%E0%A6%B2%E0%A6%BE%E0%A6%9A%E0%A6%B2-%E0%A6%B6%E0%A7%81%E0%A6%B0%E0%A7%81"/>
    <meta property="og:site_name" content="Daily Janakantha"/>
    <meta property="article:published_time" content="2019-11-10T10:29:00+00:00"/>
    <meta property="og:title" content="১১ ঘণ্টা পর দৌলতদিয়া-পাটুরিয়ায় ফেরি চলাচল শুরু"/>
    <meta property="og:description" content="অনলাইন রিপোর্টার ॥ ঘূর্ণিঝড় বুলবুলের প্রভাবে দীর্ঘ প্রায় ১১ ঘণ্টা বন্ধ থাকার পর দৌলতদিয়া-পাটুরিয়া নৌরুটে ফেরি চলাচল শুরু হয়েছে। রবিবার সকাল পৌনে ৯টার দিকে এ রুটে ফেরি চলাচল শুরু হয়। তবে এখন পর্যন্ত শুরু হয়নি লঞ্চ চলাচল। দীর্ঘ সময় ফেরি চলাচল বন্ধ থাকায় দৌলতদিয়া প্রান্তে নদী ..."/>
  </head>
  <body>
    <article>
      <h1>১১ ঘণ্টা পর দৌলতদিয়া-পাটুরিয়ায় ফেরি চলাচল শুরু</h1>
      <address>
        <time datetime="2019-11-10T10:29:00+00:00">10 Nov 2019, 10:29</time>
      </address>
      <figure>
        <img src="http://www.dailyjanakantha.com/files/201911/1573385337_01.jpg"/>
      </figure>
      <p>অনলাইন রিপোর্টার ॥ ঘূর্ণিঝড় বুলবুলের প্রভাবে দীর্ঘ প্রায় ১১ ঘণ্টা বন্ধ থাকার পর দৌলতদিয়া-পাটুরিয়া নৌরুটে ফেরি চলাচল শুরু হয়েছে। রবিবার সকাল পৌনে ৯টার দিকে এ রুটে ফেরি চলাচল শুরু হয়। তবে এখন পর্যন্ত শুরু হয়নি লঞ্চ চলাচল।</p>
      <p>দীর্ঘ সময় ফেরি চলাচল বন্ধ থাকায় দৌলতদিয়া প্রান্তে নদী পারের অপেক্ষায় আটকা পড়েছে কয়েকশ যানবাহন। এতে চরম ভোগান্তিতে পড়েছেন চালক ও যাত্রীরা।</p>
      <p>এর আগে ঘূর্ণিঝড় বুলবুলের প্রভাবে গতকাল বিকেল থেকে নৌ দুর্ঘটনা এড়াড়ে এ রুটে লঞ্চ এবং রাত ১০টা থেকে ফেরি চলাচল বন্ধ করে দেয় কর্তৃপক্ষ।</p>
      <p>বিআইডব্লিউটিএ’র দৌলতদিয়া ঘাট ব্যবস্থাপক (বাণিজ্য) মো. আবু আব্দুল্লাহ রনি জানান, ঘূর্ণিঝড় বুলবুলের কারণে দৌলতদিয়া-পাটুরিয়া নৌরুটে গতকাল রাত ১০টা থেকে ফেরি চলাচল বন্ধ রাখা হয়েছিল। আবহাওয়ার কিছুটা ভালো হওয়ায় সকাল পৌনে ৯টার দিক থেকে আবার ফেরি চলাচল শুরু করা হয়েছে। বর্তমানে এ রুটে ১৭ টি ফেরি চলাচল করছে। স্বাভাবিকভাবে ফেরিগুলো চলাচল করলে সিরিয়ালে থাকা যানবাহনের চাপ দ্রুত কমে যাবে।</p>
    </article>
  </body>
</html>