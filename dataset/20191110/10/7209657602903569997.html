<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/modena/politica/salvini-oggi-1.4878351"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-10T10:17:21+00:00"/>
    <meta property="og:title" content="Salvini a Carpi. &quot;Qui in Emilia Romagna cadrà il secondo Muro di Berlino&quot;"/>
    <meta property="og:description" content="Il leader della Lega accolto da applausi, selfie e una cinquantina di contestatori che hanno esposto uno striscione polemico"/>
  </head>
  <body>
    <article>
      <h1>Salvini a Carpi. "Qui in Emilia Romagna cadrà il secondo Muro di Berlino"</h1>
      <h2>Il leader della Lega accolto da applausi, selfie e una cinquantina di contestatori che hanno esposto uno striscione polemico</h2>
      <address><time datetime="2019-11-10T10:17:21+00:00">10 Nov 2019, 10:17</time> by <a rel="author">il Resto del Carlino</a></address>
      <figure>
        <video src="https://vr-media.storage.googleapis.com/video/cre_80/encoded/9b6cf291-54ac-43f7-8885-5f6ef0c579be.mp4"/>
        <figcaption>Salvini a Carpi, comizio in piazza. Il video&amp;pub_custom_params=department=modena</figcaption>
      </figure>
      <p>Carpi (Modena), 10 novembre 2019 - "Se ci date una mano <b>a vincere qui in Emilia</b>, vi assicuro <b>che torniamo al governo</b>. Ora al governo c'è gente che <b>scherza con i posti di lavoro</b>, stanno massacrando la nostra economia, non glielo permetteremo". Lo ha affermato il leader della Lega, <b>Matteo Salvini</b>, parlando in piazza a Carpi (<a href="https://www.ilrestodelcarlino.it/modena/politica/video/salvini-carpi-1.4878372"><b>video</b></a>) insieme alla candidata <b>Lucia Borgonzoni</b>, su un palco vicino al municipio, davanti a qualche centinaio di suoi sostenitori, in vista delle elezioni regionali che si terranno il 26 gennaio 2020.</p>
      <p>"Ogni dittatura, <b>nera, rossa, nazista, comunisti</b>, è la stessa schifezza, è lo stesso passato - ha sottolineato Salvini -. Sono dei <b>fuori di testa</b> quelli che negano l'Olocausto e minacciano gli ebrei. Sono dei fuori di testa quelli che negano i crimini di Stalin".</p>
      <figure>
        <embed-post data-src="https://www.instagram.com/p/B4riHniozKf" data-service="Instagram"/>
      </figure>
      <p>
        <b>LEGGI ANCHE <a href="https://www.ilrestodelcarlino.it/reggio-emilia/politica/salvini-1.4877901">Salvini a Reggio con la Borgonzoni</a></b>
      </p>
      <p>Ma non erano presenti solo fan della Lega in piazza a <b>Carpi</b>. Infatti, come annunciato nei giorni scorsi, <b>una cinquantina di contestatori ha fischiato</b> gli interventi di Salvini e Borgonzoni, tra gli stand della manifestazione ‘Cioccolato in piazza’. E il loro striscione ha tratto spunto proprio da questa coincidenza: "Non confondiamo il cioccolato con la ....".</p>
      <p><b>Fischi, urla, scambi di offese,</b> ma scontro solo verbale. Nessun tafferuglio. Tra chi stava dietro lo striscione, alcuni avevano al collo una sciarpa rossa, con su ricamata la scritta: "<b>Carpi non si Lega. Bonaccini Presidente</b>". E tra loro anche due bandiere, una del vecchio Pci e una della Fgci, l'organizzazione giovanile del partito di Berlinguer. Contro di loro i sostenitori dell'ex ministro hanno replicato gridando "Buffoni, buffoni", "Lega, Lega". "<b>Qui cadrà il secondo muro di Berlino</b>, per questo sono tristi e arrabbiati, <b>vanno capiti.</b>..", ha replicato Salvini ai contestatori.</p>
      <p>Il leader della Lega era arrivato stamattina a Carpi, intorno alle 10. Ad accoglierlo <b>applausi</b> e persone che hanno chiesto di fare <b>un selfie con lui.</b></p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4878980.1573399574%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Matteo Salvini a Carpi (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4878981.1573399574%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>'Qui in Emilia Romagna cadrà il secondo Muro di Berlino' (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4878982.1573399575%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=333&amp;h=500&amp;fmt=jpg"/>
          <figcaption>L'arrivo di Salvini in piazza a Carpi (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4878983.1573399575%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il discorso di Salvini davanti ad un centinaio di sostenitori (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4878984.1573399575%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>'Se ci date una mano a vincere qui in Emilia, vi assicuro che torniamo al governo' (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4878985.1573399575%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>I contestatori (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4878986.1573399575%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>La campagna elettorale a Carpi in vista delle elezioni (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4878988.1573399575%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=433&amp;fmt=jpg"/>
          <figcaption>Salvini a Ferrara con Borgonzoni e Fabbri (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4878989.1573399576%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=444&amp;fmt=jpg"/>
          <figcaption>Selfie per Salvini (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4878990.1573399576%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=455&amp;fmt=jpg"/>
          <figcaption>Il leader della Lega è arrivata a Ferrara dopo aver fatto tappa a Carpi (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4878991.1573399576%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>L'arrivo di Lucia Borgonzoni (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4878992.1573399576%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=470&amp;fmt=jpg"/>
          <figcaption>Il brindisi (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4878993.1573399576%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=431&amp;fmt=jpg"/>
          <figcaption>Salvini a Ferrara con la Borgonzoni (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4878994.1573399576%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=445&amp;fmt=jpg"/>
          <figcaption>Con Nicola Lodi e Alan Fabbri (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4878995.1573399576%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=441&amp;fmt=jpg"/>
          <figcaption>Salvini arriva a Ferrara per la quarta volta da inizio anno (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4878996.1573399577%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=329&amp;h=500&amp;fmt=jpg"/>
          <figcaption>Salvini e i cappellacci (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4878997.1573399577%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=423&amp;fmt=jpg"/>
          <figcaption>Il leader della Lega ha incontrato i simpatizzanti nella sala mensa del petrolchimico (foto Businesspress)</figcaption>
        </figure>
        <figcaption>
          <a href="https://www.ilrestodelcarlino.it/politica/foto/salvini-borgonzoni-1.4878998">Salvini e Borgonzoni, tour in Emilia Romagna. Foto</a>
        </figcaption>
      </slideshow>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/modena/politica/video/salvini-carpi-1.4878372"/>
        <a href="https://www.ilrestodelcarlino.it/politica/foto/salvini-borgonzoni-1.4878998"/>
        <a href="https://www.ilrestodelcarlino.it/ferrara/politica/salvini-1.4878730"/>
        <a href="https://www.ilrestodelcarlino.it/reggio-emilia/politica/salvini-1.4877901"/>
      </related>
    </article>
  </body>
</html>