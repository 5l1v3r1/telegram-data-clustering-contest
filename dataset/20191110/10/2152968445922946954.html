<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/10/polezni-li-sa-ovesenite-iadki-po-vreme-na-dieta.429025"/>
    <meta property="og:site_name" content="Dnes.bg"/>
    <meta property="article:published_time" content="2019-11-10T10:15:00+00:00"/>
    <meta property="og:title" content="Полезни ли са овесените ядки по време на диета?"/>
    <meta property="og:description" content="В много от тях има глутен | Dnes.bg"/>
  </head>
  <body>
    <article>
      <h1>Полезни ли са овесените ядки по време на диета?</h1>
      <h2>В много от тях има глутен</h2>
      <address><time datetime="2019-11-10T10:15:00+00:00">10 Nov 2019, 10:15</time> by <a rel="author" href="https://www.dnes.bg/author/226" target="_blank">Екип на Tialoto.bg</a></address>
      <p>Овесените ядки са сред най-здравословните закуски за тези, които се опитват да отслабнат. Тази зърнена култура засища бързо и съдържа полезни вещества. И все пак – като всяка храна и тази може да има обратен ефект, ако не се консумира правилно.</p>
      <p> <br/>Като за начало, смесена неподходящо, тя може да повиши кръвната ви захар и в крайна сметка да навреди на талията ви. <br/> <br/>Ето и най-често допусканите грешки при консумация на овесени ядки/каша:<br/><b><br/></b><b>Добавяте прекалено много захар<br/></b> <br/>Сами по себе си ядките не са вкусни, затова се нуждаят от допълнителен подсладител без значение дали ги напоявате с мляко, вода или сок. <br/> <br/>Внимавайте колко захар (мед/кленов сироп) добавяте, за да не се окаже, че поемате калорийна бомба. <br/><b><br/></b><b>Купувате овесени ядки с аромати и добавки<br/></b> <br/>Много пакети „мюсли“ съдържат овесени ядки със шоколад, сушени плодове, други ядки. Ако и вашият е такъв, трябва да поемате по-малко количество и да не слагате допълнителни подсладители.<br/> <br/><b>Не мерите количеството<br/></b> <br/> <br/>На око слагате ½ или 1 чаша овесени ядки и смятате, че тъй като са здравословни, няма нужда да мерите. Не забравяйте че те са калорични и че поемат вода и в по-големи количества редовен прием може да утежнят на стомаха ви.<br/> <br/><b>Прекалявате с добавките<br/></b> <br/>Ако вашите овесени ядки не съдържат екстри, а са напълно чисти, вероятно добавяте някакви съставки като топинг, сироп, плодове, шоколадови парченца. Внимавайте! Това са празни калории, захар, която само ще увеличи апетита ви и ще добави калории към дневното ви меню.<br/> <br/><b>Още съвети за здравословно хранене и диети</b><i><b><a href="https://www.tialoto.bg/c/2-zdrave-i-tonus"> четете в Tialoto.bg <br/></a></b></i> </p>
    </article>
  </body>
</html>