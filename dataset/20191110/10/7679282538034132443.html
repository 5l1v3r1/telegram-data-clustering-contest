<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-man-killed-over-clash-on-2-rs-in-andhra-pradesh-2841629.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T10:35:07+00:00"/>
    <meta property="og:title" content="आंध्र प्रदेश: मात्र 2 रुपए को लेकर हुई बहस में शख्स की रॉड से मारकर की हत्या"/>
    <meta property="og:description" content="आंध्र प्रदेश के पूर्वी गोदावरी जिले में एक ऐसा मामला सामने आया है जहां पर मात्र दो रुपए के लिए एक शख्स की हत्या कर दी गई। पुलिस से मिली जानकारी के मुताबिक हत्या होने से पहले जिस व्यक्ति की हत्या हुई..."/>
  </head>
  <body>
    <article>
      <h1>आंध्र प्रदेश: मात्र 2 रुपए को लेकर हुई बहस में शख्स की रॉड से मारकर की हत्या</h1>
      <address><time datetime="2019-11-10T10:35:07+00:00">10 Nov 2019, 10:35</time> by <a rel="author">एजेंसी,नई दिल्ली</a></address>
      <p>आंध्र प्रदेश के पूर्वी गोदावरी जिले में एक ऐसा मामला सामने आया है जहां पर मात्र दो रुपए के लिए एक शख्स की हत्या कर दी गई। पुलिस से मिली जानकारी के मुताबिक हत्या होने से पहले जिस व्यक्ति की हत्या हुई और जिसने की उसके बीच में 2 रुपए को लेकर बहस हुई थी। पुलिस ने यह जानकारी दी। यह घटना काकीनाडा ग्रामीण ब्लॉक के वलासपकला गांव में शनिवार देर हुई। पुलिस के अनुसार, सुवणार्राजू (24) एक साइकिल की दुकान पर अपने साइकिल के टायर में हवा भराने गया था। </p>
      <p>उसके पास दो रुपये नहीं थे, इसे लेकर उसकी दुकान के मालिक सांबा से बहस हुई। सुवणार्राजू मजदूरी करता है। सांबा के उसे गाली दिए जाने पर उसने कथित तौर पर उससे मारपीट की। इससे नाराज होकर सांबा के दोस्त अप्पा राव ने एक लोहे की रॉड उठाई और स्वणार्राजू के सिर पर मार दी। </p>
      <p>स्थानीय लोगों ने स्वणार्राजू को काकीनाडा  के सरकारी अस्पताल में ले गए, जहां उसकी इलाज के दौरान मौत हो गई। पुलिस ने सांबा व अप्पा राव पर हत्या का एक मामला दर्ज किया है। पुलिस ने सांबा को गिरफ्तार कर लिया, जबकि मुख्य आरोपी फरार है। मुख्य आरोपी को पकड़ने के लिए पुलिस छापेमारी कर रही है और उसकी गिरफ्तारी जल्द ही होने की संभावना है।</p>
    </article>
  </body>
</html>