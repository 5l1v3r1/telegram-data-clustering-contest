<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119131-demonstranti-u-boliviji-zauzeli-dva-drzavna-medija?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-10T10:00:09+00:00"/>
    <meta property="og:title" content="Demonstranti u Boliviji zauzeli dva državna medija"/>
    <meta property="og:description" content="Protivnici predsednika Bolivije Eva Moralesa zauzeli su zgrade dva državna medija, televizije Bolivija i radija Patrija nueva, i naterali zaposlene da napuste radna mesta, rekao je jedan zvaničnik.&quot;Na silu smo isterani nakon što su nam okupljene osobe pretile&quot;, rekao je direktor Patrija nueva Ivan Maldonado.Više desetina zaposlenih je napustilo zgradu držeći se za ruke dok ih je oko 300 demonstranata vredjalo.Otkako su u zgrade ušli demonstranti, okupirani radio i televizija emituju samo muziku.Evo Morales je osudio zauzimanje medija.&quot;Oni kažu da brane demokratiju ali se ponašaju kao diktatura&quot;, naveo je on na Tviteru.Opozicija odbija da prizna reizbor Moralesa jer smatra da su izbori 20. oktobra pokradeni.Ubrzo nakon upada u dva državna medija, demonstranti su upali i u radio u vlasništvu seljačkog sindikata CSUCTB.&quot;Kao član CSUCTB, vitalne organizacije za autohtoni i seljački pokret, osudjujem kukavički i divljački napad na radio te konfederacije. Pučisti napadaju prostorije sindikata u stilu vojnih diktatura&quot;…"/>
  </head>
  <body>
    <article>
      <h1>Demonstranti u Boliviji zauzeli dva državna medija</h1>
      <address>
        <time datetime="2019-11-10T10:00:09+00:00">10 Nov 2019, 10:00</time>
      </address>
      <slideshow>
        <figure>
          <img src="https://static.beta.rs/thumbs/7d29f41f.563x371.jpg"/>
        </figure>
        <figure>
          <img src="https://static.beta.rs/thumbs/d067a5c9.543x371.jpg"/>
        </figure>
        <figure>
          <img src="https://static.beta.rs/thumbs/00b242ed.582x371.jpg"/>
        </figure>
      </slideshow>
      <p><b>Protivnici predsednika Bolivije Eva Moralesa zauzeli su zgrade dva državna medija, televizije Bolivija i radija Patrija nueva, i naterali zaposlene da napuste radna mesta, rekao je jedan zvaničnik.</b><br/><br/>"Na silu smo isterani nakon što su nam okupljene osobe pretile", rekao je direktor Patrija nueva Ivan Maldonado.<br/><br/>Više desetina zaposlenih je napustilo zgradu držeći se za ruke dok ih je oko 300 demonstranata vredjalo.<br/><br/>Otkako su u zgrade ušli demonstranti, okupirani radio i televizija emituju samo muziku.<br/><br/>Evo Morales je osudio zauzimanje medija.<br/><br/>"Oni kažu da brane demokratiju ali se ponašaju kao diktatura", naveo je on na Tviteru.<br/><br/>Opozicija odbija da prizna reizbor Moralesa jer smatra da su izbori 20. oktobra pokradeni.<br/><br/>Ubrzo nakon upada u dva državna medija, demonstranti su upali i u radio u vlasništvu seljačkog sindikata CSUCTB.<br/><br/>"Kao član CSUCTB, vitalne organizacije za autohtoni i seljački pokret, osudjujem kukavički i divljački napad na radio te konfederacije. Pučisti napadaju prostorije sindikata u stilu vojnih diktatura", napisao je predsednik Bolivije.</p>
    </article>
  </body>
</html>