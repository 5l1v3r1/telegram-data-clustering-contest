<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/klaus-iohannis-a-ajuns-duminica-la-sediul-pnl-18562584"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T10:25:50+00:00"/>
    <meta property="og:title" content="Klaus Iohannis a ajuns duminică la sediul PNL"/>
    <meta property="og:description" content="Preşedintele Klaus Iohannis a ajuns, duminică, la sediul liberalilor, el fiind întâmpinat de premierul Ludovic Orban şi de câţiva lideri liberali. Şeful statului a făcut o fotografie cu membrii PNL."/>
  </head>
  <body>
    <article>
      <h1>Klaus Iohannis a ajuns duminică la sediul PNL</h1>
      <address><time datetime="2019-11-10T10:25:50+00:00">10 Nov 2019, 10:25</time> by <a rel="author" href="https://www.zf.ro/autor/alexandru-costea" target="_blank">Alexandru Costea</a></address>
      <p>Preşedintele Klaus Iohannis a ajuns, duminică, la sediul liberalilor, el fiind întâmpinat de premierul Ludovic Orban şi de câţiva lideri liberali. Şeful statului a făcut o fotografie cu membrii PNL.</p>
      <p>Klaus Iohannis a ajuns la sediul central al PNL în jurul orei 12.00. El a fost întâmpinat de premierul Ludovic Orban, preşedintele partidului, împreună cu alţi câţiva lideri PNL.</p>
      <p>Şeful statului a făcut o fotografie cu membrii de partid, după care s-a retras, alături de liderii PNL în sediu.</p>
      <p>În curtea sediului central al PNL a fost montată o scenă, care va fi folosită pentru declaraţiile de duminică seara, după ce procesul electoral va fi declarat încheiat.</p>
      <p>Preşedintele Klaus Iohannis, candidatul PNL la alegerile prrezidenţiale, a votat, duminică, la o secţie organizată la Liceul Jean Monnet, fiind însoţit de lideri PNL, printre care Alina Gorghiu şi Dan Motreanu. ”Am votat pentru România normală. Este o zi extrem de importantă”, a mai spus el.</p>
    </article>
  </body>
</html>