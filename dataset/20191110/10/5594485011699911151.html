<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/angliya/bitka-s-privkus-na-voyna-klop-ili-guardiola-livrpul-ili-siti_442800.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-10T10:48:00+00:00"/>
    <meta property="og:title" content="Битка с привкус на война! Клоп или Гуардиола, Ливърпул или Сити?"/>
    <meta property="og:description" content="Прокоба сякаш тегне над мърсисайдци, когато се борят за трофея от Висшата лига"/>
  </head>
  <body>
    <article>
      <h1>Битка с привкус на война! Клоп или Гуардиола, Ливърпул или Сити?</h1>
      <h2>Прокоба сякаш тегне над мърсисайдци, когато се борят за трофея от Висшата лига</h2>
      <address>
        <time datetime="2019-11-10T10:48:00+00:00">10 Nov 2019, 10:48</time>
      </address>
      <figure>
        <img src="https://static.blitz.bg/documents/thumbnails/sport/780/201911/1573310033gettyimages-1166036740.jpg"/>
        <figcaption>Getty Images/Guliver</figcaption>
      </figure>
      <p>Ливърпул и Манчестър Сити се срещат тази вечер от 18:30 часа в първото дерби между двата тима от новия сезон на Висшата лига. Битката обещава да е зрелищна, да предложи много положения, а и голове. По този повод БЛИЦ СПОРТ предлага на читателите си всичко най-интересно около срещата, дуела между мениджърите Клоп и Гуардиола и историята около сблъсъците между двата тима в последните години.<br/><br/><a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/"><b>Winbet - удвои тръпката от играта! (18+)</b></a></p>
      <figure>
        <img src="http://static.blitz.bg/documents/editor/15733100934f40b5.jpg"/>
      </figure>
      <p><b>Дуелът Клоп - Гуардиола</b> Няма спор, че германецът и испанецът са едни от най-добрите мениджъри в света в момента, ако не и найд-добрите. Самите те сипят суперлативи един към друг, твърдейки именно, че другият е най-добър в професията към дадения момент. Какъв обаче е балансът между двамата треньори, които пренесоха съперничеството си от Германия в Англия. Отговорът е повече от любопитен - равен! Клоп и Гуардиола са се срещали общо 16 пъти един срещу друг, като победите за тимовете на испанеца (Байерн и Сити) и германеца (Ливърпул и Дортмунд) са по точно 7, а равенствата са само 2.</p>
      <figure>
        <img src="http://static.blitz.bg/documents/editor/15733101743bf6c1.jpg"/>
      </figure>
      <p><b>В Германия </b><br/>Ноември 2013 (Бундеслига), Борусия (Дортмунд) - Байерн (Мюнхен) 0:3  <br/>Април 2014 (Бундеслига), Байерн - Борусия 0:3<br/>Май 2014 (Купа на Германия), Борусия - Байерн (0:2)<br/>Август 2014 (Суперкупа на Германия), Дортмунд - Байерн 2:0<br/>Ноември 2014 (Бундеслига), Байерн - Борусия 2:1<br/>Април 2015 (Бундеслига), Дортмунд - Байерн 0:1<br/>Април 2015 (Купа на Германия), Байерн - Дортмунд 1:1 (0:2 след дузпи)</p>
      <p><b>Общ баланс в Германия:</b> Клоп - Гуардиола 3:4</p>
      <p><b>В Англия </b><br/>Декември 2016 (Висша лига), Ливърпул - Манчестър Сити 1:0<br/>Март 2017 (Висша лига), Сити - Ливърпул 1:1<br/>Септември 2017 (Висша лига), Сити - Ливърпул 5:0<br/>Януари 2018 (Висша лига), Ливърпул - Сити 4:3<br/>Април 2018 (Шампионска лига), Ливърпул - Сити 3:0<br/>Април 2018 (Шампионска лига), Сити - Ливърпул 1:2<br/>Октомври 2018 (Висша лига), Ливърпул - Сити 0:0<br/>Януари 2019 (Висша лига), Сити - Ливърпул 2:1<br/>Август 2019 (Къмюнити Шийлд), Ливърпул - Сити 1:1 (4:5 на дузпи)</p>
      <figure>
        <img src="http://static.blitz.bg/documents/editor/1573310283cbb15a.jpg"/>
      </figure>
      <p><b>Общ баланс в Англия:</b> Клоп - Гуардиола 4:3<br/><br/><b>Историята Ливърпул - Манчестър Сити</b><br/>В последните години съперничеството между двата най-добри тима в Англия в момента се превърна в изключително оспорвано и предлагащо зрелище както на Албиона, така и в Европа. Освен, че те се борят за титлата във Висшата лига, преди около година и половина мърсисайдци и манчестърци се срещнаха и в Шампионската лига. Тогава категоричен победител в сблъсъците излезе Ливърпул на Юрген Клоп, печелейки безапелационно в двете срещи с общ резултат 5:1.</p>
      <figure>
        <img src="http://static.blitz.bg/documents/editor/15733102297e7d81.jpg"/>
      </figure>
      <p>През същия сезон този сезон обаче нещата не стояха по този начин и в Премиър лийг. Около Коледно-новогодишните празници "червените" притежаваха 7 точки преднина, но позволиха в края на сезона тя да бъде стопена и в крайна сметка шампион на Англия отново се оказаха "сините" от Манчестър.</p>
      <p>Ако се върнем още няколко години по-назад във времето, ще стигнем и до сезон 2013/2014. Тогава отново тези два тима си оспорваха титлата в Англия, като мърсисайдци пак бяха в много добра позиция и сами позволиха в края на сезона да бъдат наваксани и изпреварени. Разковничето тогава се оказа Челси с Жозе Моуриньо, който победи на "Анфийлд" с 2:0, след което сезонът за Ливърпул се срина и Сити стана първенец.</p>
      <p>Така може да се каже, че "червените" към момента са тимът, над който тегне прокоба около крайния изход от битките с "гражданите" за трофея във Висшата лига със загубени 2 от 2 такива.</p>
      <p><b>Липсващи фигури</b><br/><b>Ливърпул</b><br/>Юрген Клоп няма особено много главоболия край домакинството срещу шампионите, като единствено триото Матип, Шакири и Натаниел Клайн ще отсъстват.</p>
      <p><b>Манчестър Сити</b><br/>Безспорно по-голямата липсва е в състава на "гражданите", които ще излязат на "Анфийлд" без някои сериозни фигури. В срещата няма да играят поради травми Едерсон, Родри, Давид Силва, Зинченко, Лирой Сане и Лапорт.</p>
      <p><b>Миналото и настоящето</b><br/><b>Съставите от миналата година</b><br/><b>Ливърпул:</b> Алисон, Ловрен, Ван Дайк, Робъртсън, Гомес, Милнър, Вайналдум, Хендерсън, Фирмино, Салах, Мане<br/><b>Резерви:</b> Кейта, <b>Стъридж</b>, Фабиньо, <b>Миньоле</b>, Матип, Александър-Арнолд</p>
      <p><b>Манчестър Сити:</b> Едерсон, Уокър, Менди, Лапорт, Стоунс, Давид Силва, Фернандиньо, Бернардо Силва, Агуеро, Марез, Стърлинг<br/><b>Резерви:</b> Жезус, Сане, <b>Данило</b>, <b>Компани</b>, Отаменди, Фодън, <b>Мурич</b></p>
      <p><b>Заб.</b> - болднатите имена вече не са част от отбора.</p>
      <p><b>Вероятните състави днес</b><br/><b>Ливърпул:</b> Алисон, Ловрен, Ван Дайк, Александър Арнолд, Робъртсън, Фабиньо, Хендерсън, Вайналдум, Салах, Мане, Фирмино</p>
      <p><b>Манчестър Сити:</b> Браво, Стоунс, Уокър, Фернандиньо, Кансело, Менди, Гюндоган, Де Бройне, Марез, Стърлинг Агуеро<br/><br/>След всичките тези факти едно е сигурно - двубоят е с абсолютно непредвидим край. Неслучайно и ставките на водещите букмейкъри са такива, че не дават никакво предимство на един от двата тима. На нас пък ни остава единствено да настроим погледи към "Анфийлд"  и да наблюдаваме сблъсъка тази вечер.</p>
    </article>
  </body>
</html>