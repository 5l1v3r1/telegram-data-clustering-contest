<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2028598/macherose-68chronos-stelnontas-ton-sto-nosokomio.html"/>
    <meta property="og:site_name" content="News.gr"/>
    <meta property="article:published_time" content="2019-11-10T10:26:31+00:00"/>
    <meta property="og:title" content="Μαχαίρωσε 68χρονος στέλνοντας τον στο νοσοκομείο"/>
    <meta property="og:description" content="Έρευνες για τον εντοπισμό του δράστη"/>
  </head>
  <body>
    <article>
      <h1>Μαχαίρωσε 68χρονος στέλνοντας τον στο νοσοκομείο</h1>
      <address>
        <time datetime="2019-11-10T10:26:31+00:00">10 Nov 2019, 10:26</time>
      </address>
      <h3>Έρευνες για τον εντοπισμό του δράστη</h3>
      <p>Με αμείωτο ρυθμό συνεχίζονται οι έρευνες για τον εντοπισμό του 42χρονου από τις αστυνομικές Αρχές, μετά από την αιματηρή επίθεση σε βάρος ενός 68χρονου, στην περιοχή του Καστελίου<a href="https://www.news.gr/tag/krhth"> Κρήτης</a>.<br/>Την ώρα που το ηλικιωμένο θύμα πήρε εξιτήριο από το Βενιζέλειο νοσοκομείο, στο οποίο και νοσηλεύτηκε για να του παρασχεθούν οι πρώτες βοήθειες, οι αστυνομικοί ερευνούν την υπόθεση.<br/>Σύμφωνα με πληροφορίες, το περιστατικό αυτό αποτελεί ένα ακόμη επεισόδιο από αυτά που έχουν συμβεί στο παρελθόν ανάμεσα στις δύο πλευρές. Η υπόθεση ερευνάται με προσοχή από την ΕΛ.ΑΣ., άνδρες της οποίας αναζητούν τα ακριβή αίτια.</p>
      <p>Υπενθυμίζεται οτι όλα έγιναν το απόγευμα του Σαββάτου. Οι δύο άνδρες τσακώθηκαν έντονα με αποτέλεσμα ο ένας εκ των δύο, σύμφωνα με πληροφορίες του <a href="https://www.cretapost.gr/523857/anazitoun-to-drasti-meta-to-macheroma/">cretapost</a>, να τραυματιστεί με δύο μαχαιριές στον μηρό και να μεταφερθεί αρχικά στο Κέντρο Υγείας Καστελίου κι έπειτα στο Βενιζέλειο Νοκοκομείο Ηρακλείου.</p>
      <p>Είναι ένα συμβάν που έχει αναστατώσει την μικρή κοινωνία του Καστελίου και έρχεται να προστεθεί στα άλλα περιστατικά που στο παρελθόν έχει δώσει η ευρύτερη περιοχή.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2024588/epichirisi-tou-limenikou-meta-to-s-o-s-pou-exepempse-thalamigos-anatolika-tis-kritis.html"/>
        <a href="https://www.news.gr/ellada/article/2023990/mana-ke-kori-sto-nosokomio-apo-tin-treli-poria-ich.html"/>
        <a href="https://www.news.gr/ellada/article/2023811/telos-stin-katalipsi-tou-politechniou-kritis.html"/>
      </related>
    </article>
  </body>
</html>