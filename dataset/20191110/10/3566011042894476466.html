<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546034.html/%D8%A8%D9%87%D8%B1%D9%87-%D8%A8%D8%B1%D8%AF%D8%A7%D8%B1%DB%8C-%D8%A7%D8%B2-9-%D9%BE%D8%B1%D9%88%DA%98%D9%87-%D8%B5%D9%86%D8%B9%D8%AA-%D8%A2%D8%A8-%D9%88-%D8%A8%D8%B1%D9%82-%D8%AF%D8%B1-%D8%B3%D9%81%D8%B1-%D8%B1%DB%8C%D8%A7%D8%B3%D8%AA-%D8%AC%D9%85%D9%87%D9%88%D8%B1%DB%8C-%D8%A8%D9%87-%DB%8C%D8%B2%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T10:20:00+00:00"/>
    <meta property="og:title" content="بهره‌برداری از 9 پروژه صنعت آب و برق در سفر ریاست جمهوری به یزد"/>
    <meta property="og:description" content="مدیرعامل شرکت آب منطقه‌ای یزد اظهار داشت: در حوزه صنعت آب و برق 9 پروژه به ارزش سرمایه‌گذاری هزار و 200 میلیارد ریال به بهره‌برداری خواهد رسید؛ همچنین عملیات اجرایی پروژه آب‌رسانی به روستاهای استان به ارزش سرمایه‌گذاری سه هزار و 550 میلیارد ریال آغاز خواهد شد."/>
  </head>
  <body>
    <article>
      <h1>بهره‌برداری از 9 پروژه صنعت آب و برق در سفر ریاست جمهوری به یزد</h1>
      <h2>مدیرعامل شرکت آب منطقه‌ای یزد عنوان کرد</h2>
      <address>
        <time datetime="2019-11-10T10:20:00+00:00">10 Nov 2019, 10:20</time>
      </address>
      <p>مدیرعامل شرکت آب منطقه‌ای یزد اظهار داشت: در حوزه صنعت آب و برق 9 پروژه به ارزش سرمایه‌گذاری هزار و 200 میلیارد ریال به بهره‌برداری خواهد رسید؛ همچنین عملیات اجرایی پروژه آب‌رسانی به روستاهای استان به ارزش سرمایه‌گذاری سه هزار و 550 میلیارد ریال آغاز خواهد شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمدمهدی جوادیان زاده در گفتگو با خبرنگار <a href="http://yazdrasa.ir/">یزدرسا</a>، با اشاره به افتتاح پروژه‌های مختلف حوزه صنعت آب و برق در سفر ریاست جمهوری به استان یزد اظهار داشت: مجموع میزان سرمایه‌گذاری در این پروژه‌ها  چهار هزار و 750 میلیارد ریال  است.</p>
      <p>وی تصریح کرد: در حوزه صنعت آب و برق 9 پروژه به ارزش سرمایه‌گذاری هزار و 200 میلیارد ریال به بهره‌برداری خواهد رسید؛ همچنین عملیات اجرایی پروژه آب‌رسانی به روستاهای استان به ارزش سرمایه‌گذاری سه هزار و 550 میلیارد ریال آغاز خواهد شد.</p>
      <p>مدیرعامل شرکت آب منطقه‌ای یزد ادامه داد: یک پست 32 کیلوولت در ابرکوه نیز در جریان این سفر توسط وزیر نیرو افتتاح خواهد شد.</p>
      <p>جوادیان زاده عنوان کرد: ایجاد 110 مترمکعب مخزن و بهره‌برداری از اولین سد استان از مصوبات سفر قبلی  رئیس‌جمهور به یزد بوده است که قرار شده تعهدات لازم برای تکمیل آن تا پایان سال 99 انجام شود و این پروژه‌ها نیز به مرحله بهره‌برداری برسد.</p>
      <p>وی اظهار داشت: طبق پیگیری‌های انجام‌شده در برنامه این سفر اعتبار لازم برای تکمیل و ایجاد مخازن جدید و همچنین اعتبار موردنیاز برای مقاوم‌سازی خط اول انتقال آب به یزد مصوب خواهد شد تا آب پایداری به یزد برسد و امیدواریم با این اعتبارات وضعیت آب استان به سمت پایداری و استمرار حرکت کند.</p>
      <p>انتهای پیام/</p>
    </article>
  </body>
</html>