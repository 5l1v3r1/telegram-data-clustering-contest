<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639168/%D8%AA%D8%B1%D8%B3%DB%8C-%D8%A7%D8%B2-%D8%A7%D8%AE%D8%B1%D8%A7%D8%AC-%D9%86%D8%AF%D8%A7%D8%B1%D9%85-%D9%85%D8%B7%D8%B1-%DA%98%D8%A7%D9%88%DB%8C-%D8%A8%D9%87-%D8%AF%D8%B1%D8%AF-%D8%A7%D9%84%D8%B3%D8%AF-%D9%86%D9%85%DB%8C%E2%80%8C%D8%AE%D9%88%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T10:43:00+00:00"/>
    <meta property="og:title" content="ترسی از اخراج ندارم/ مطر: ژاوی به درد السد نمی‌خورد"/>
    <meta property="og:description" content="سرمربی اسپانیایی تیم فوتبال السد به دنبال ادامه شکست‌های تیمش در لیگ ستارگان قطر اعلام کرد ترسی از اخراج ندارد."/>
  </head>
  <body>
    <article>
      <h1>
        <a href="https://www.bultannews.com/fa/news/639168/%D8%AA%D8%B1%D8%B3%DB%8C-%D8%A7%D8%B2-%D8%A7%D8%AE%D8%B1%D8%A7%D8%AC-%D9%86%D8%AF%D8%A7%D8%B1%D9%85-%D9%85%D8%B7%D8%B1-%DA%98%D8%A7%D9%88%DB%8C-%D8%A8%D9%87-%D8%AF%D8%B1%D8%AF-%D8%A7%D9%84%D8%B3%D8%AF-%D9%86%D9%85%DB%8C%E2%80%8C%D8%AE%D9%88%D8%B1%D8%AF">ترسی از اخراج ندارم/ مطر: ژاوی به درد السد نمی‌خورد</a>
      </h1>
      <h2>سرمربی اسپانیایی تیم فوتبال السد به دنبال ادامه شکست‌های تیمش در لیگ ستارگان قطر اعلام کرد ترسی از اخراج ندارد.</h2>
      <address><time datetime="2019-11-10T10:43:00+00:00">10 Nov 2019, 10:43</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، ژاوی پس از شکست شب گذشته السد برابر تیم قطر اس سی در چارچوب هفته دهم لیگ ستارگان قطر با نتیجه 3 بر صفر گفت: از اتفاق‌های این بازی به ویژه در نیمه اول که بسیار بد بودند ناامید شدم. در نیمه دوم بازگشت بهتری داشتیم اما توپ‌های زیادی را از دست دادیم. این شکست به معنای پایان لیگ برای ما نیست و السد هنوز هم مدعی است.</p>
      <p>سرمربی اسپانیایی السد ادامه داد: وقفه لیگ ستارگان قطر می‌تواند باعث آمادگی بهتر ما شود و بازیکنان نیز کمی استراحت خواهند کرد. مشکل اصلی تیم فنی نیست و بازیکنان خسته هستند. نمی‌خواهم کسی را متهم کنم اما امیدوارم بازیکنان ملی‌پوش پس از بازگشت در شرایط خوبی باشند. ترسی هم از اخراج ندارم اما مطمئن هستم شرایط تیم السد بهتر خواهد شد.</p>
      <p>در همین حال حسن مطر، بازیکن پیشین السد درباره شکست‌های متوالی این تیم با هدایت ژاوی و حذف از لیگ قهرمانان آسیا گفت: ژاوی خیلی اشتباه می‌کند و به درد السد نمی‌خورد. نمی‌توانم بازی‌های السد را نگاه کنم زیرا تفاوت‌های زیادی با تیمی که می‌شناختیم، دارد. مدیران باشگاه السد باید خیلی سریع به این مسئله ورود کنند و راه‌حلی بیابند. اشتباهات در سه یا چهار بازی تکرار می‌شوند و نتایج به دست آمده فاجعه‌بار هستند. السد با هدایت ژاوی شخصیت خود را از دست داده است.</p>
    </article>
  </body>
</html>