<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639171/%D9%85%D8%B3%DB%8C-%D8%A8%D9%87-%D8%B1%DA%A9%D9%88%D8%B1%D8%AF-%D8%B1%D9%88%D9%86%D8%A7%D9%84%D8%AF%D9%88-%D8%B1%D8%B3%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T10:52:00+00:00"/>
    <meta property="og:title" content="مسی به رکورد رونالدو رسید"/>
    <meta property="og:description" content="کاپیتان آرژانتینی تیم فوتبال بارسلونا با سه گلی که در پیروزی خانگی آبی‌و‌اناری‌ها مقابل سلتاویگو زد به رکورد همتای پرتغالی‌اش در یوونتوس رسید."/>
  </head>
  <body>
    <article>
      <h1>
        <a href="https://www.bultannews.com/fa/news/639171/%D9%85%D8%B3%DB%8C-%D8%A8%D9%87-%D8%B1%DA%A9%D9%88%D8%B1%D8%AF-%D8%B1%D9%88%D9%86%D8%A7%D9%84%D8%AF%D9%88-%D8%B1%D8%B3%DB%8C%D8%AF">مسی به رکورد رونالدو رسید</a>
      </h1>
      <h2>کاپیتان آرژانتینی تیم فوتبال بارسلونا با سه گلی که در پیروزی خانگی آبی‌و‌اناری‌ها مقابل سلتاویگو زد به رکورد همتای پرتغالی‌اش در یوونتوس رسید.</h2>
      <address><time datetime="2019-11-10T10:52:00+00:00">10 Nov 2019, 10:52</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، تیم فوتبال بارسلونا شب گذشته (شنبه) میهمان خود سلتاویگو را با نتیجه 4 بر یک شکست داد که سه گل نخست این تیم را لیونل مسی به ثمر رساند. مسی با گل‌های خود به تیمش کمک کرد که به صدر جدول رده‌بندی برگردد اما علاوه بر آن او یک رکورد فردی ارزشمند هم برای خودش کسب کرد.</p>
      <p>این سی‌و‌چهارمین هت‌تریک مسی در لالیگای اسپانیا بود و حالا از این حیث او با کریستیانو رونالدو برابر است. با توجه خروج رونالدو از لالیگا، حالا مسی این فرصت را دارد که به تنهایی در صدر جدول بازیکنان دارای بیشترین هت‌تریک در لیگ دسته اول فوتبال اسپانیا قرار بگیرد، اتفاقی که انتظار می‌رود دیر یا زود به وقوع بپیوندد.</p>
      <p>مسی در حالی به رکورد رونالدو برای هت‌تریک در لالیگا رسید که پیش از این هم رکورد همتای پرتغالی‌اش برای گلزنی در رده باشگاهی را شکسته بود. مسی اکنون 612 گل باشگاهی دارد و رونالدو 607.</p>
    </article>
  </body>
</html>