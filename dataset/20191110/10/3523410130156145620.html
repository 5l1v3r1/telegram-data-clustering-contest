<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639172/%D9%86%D8%A7%D9%85%DA%AF%D8%B0%D8%A7%D8%B1%DB%8C-%D8%A8%D9%84%D9%88%D8%A7%D8%B1-%D9%81%D8%B1%D8%AF%D9%88%D8%B3-%D8%BA%D8%B1%D8%A8-%D8%A8%D9%87-%D9%86%D8%A7%D9%85-%D9%86%D8%A7%D8%B5%D8%B1-%D8%AD%D8%AC%D8%A7%D8%B2%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T10:54:00+00:00"/>
    <meta property="og:title" content="نامگذاری بلوار فردوس غرب به نام ناصر حجازی"/>
    <meta property="og:description" content="اعضای شورای شهر تهران به نامگذاری بلوار فردوس غرب به نام ناصر حجازی رای مثبت دادند."/>
  </head>
  <body>
    <article>
      <h1>
        <a href="https://www.bultannews.com/fa/news/639172/%D9%86%D8%A7%D9%85%DA%AF%D8%B0%D8%A7%D8%B1%DB%8C-%D8%A8%D9%84%D9%88%D8%A7%D8%B1-%D9%81%D8%B1%D8%AF%D9%88%D8%B3-%D8%BA%D8%B1%D8%A8-%D8%A8%D9%87-%D9%86%D8%A7%D9%85-%D9%86%D8%A7%D8%B5%D8%B1-%D8%AD%D8%AC%D8%A7%D8%B2%DB%8C">نامگذاری بلوار فردوس غرب به نام ناصر حجازی</a>
      </h1>
      <h2>اعضای شورای شهر تهران به نامگذاری بلوار فردوس غرب به نام ناصر حجازی رای مثبت دادند.</h2>
      <address><time datetime="2019-11-10T10:54:00+00:00">10 Nov 2019, 10:54</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، حجت نظری در جریان یکصد و هفتاد و پنجمین جلسه شورای شهر تهران با اشاره به تصویب نامگذاری بلوار فردوس غرب به نام زنده یاد ناصر حجازی اظهار کرد: مدتی قبل در نامه‌ای به کمیسیون نامگذاری شورای شهر تهران درخواست دادم تا مصوبه بلوار فردوس غرب به دلیل قرار گرفتن کمپ باشگاه استقلال در این معبر به نام ناصر حجازی تغییر کند.</p>
      <p>وی ادامه داد: از طرفی دیگر هیچ مصوبه‌ای برای نامگذاری بلوارفردوس غرب وجود نداشت و این بلوار پس از نامگذاری بلوار فردوس و تاسیس به تبع نام خیابان قبلی که در امتدادش قرار داشت بلوارفردوس شناخته شد.</p>
      <p>حجت نظری ادامه داد: با این مصوبه بلوار فردوس غرب به نام زنده یاد ناصر حجازی نامگذاری می‌شود و بلوار فردوس شرق نیز با همان نام بلوارفردوس که سالهاست از سوی مردم شناخته می‌شود، باقی خواهد ماند.</p>
      <p>عضو شورای شهر تهران افزود: در جلسه امروز شورا این این مسئله به رای گذاشته شد که از ۱۶ نفر حاضر ۱۱ نفر با آن موافقت کرده و بر این اساس بلوار فردوس غرب به نام ناصر حجازی تغییر نام خواهد بود.</p>
      <p>به گفته نظری، میدان و خیابان پیروزان نیز به دلیل قرارگیری باشگاه پرسپولیس در این محدوده به نام پرسپولیس نام‌گذاری خواهد شد.</p>
    </article>
  </body>
</html>