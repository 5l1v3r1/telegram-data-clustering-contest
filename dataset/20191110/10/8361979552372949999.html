<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/dmitro-razumkov-sklav-povnovazhennya-lidera-partiji-sluga-narodu-novini-ukrajini-50052661.html"/>
    <meta property="og:site_name" content="НВ"/>
    <meta property="article:published_time" content="2019-11-10T10:52:00+00:00"/>
    <meta property="og:title" content="Разумков склав повноваження лідера партії Слуга народу"/>
    <meta property="og:description" content="Спікер Верховної Ради Дмитро Разумков склав повноваження лідера партії Слуга народу."/>
  </head>
  <body>
    <article>
      <h1>Разумков склав повноваження лідера партії Слуга народу</h1>
      <h2>Спікер Верховної Ради Дмитро Разумков склав повноваження лідера партії Слуга народу.</h2>
      <address>
        <time datetime="2019-11-10T10:52:00+00:00">10 Nov 2019, 10:52</time>
      </address>
      <p>Таке рішення підтримали учасники з'їзду партії.</p>
      <p>Раніше глава парламентської фракції Слуга народу Давид Арахамія повідомив, що <a href="https://nv.ua/ukr/ukraine/politics/novim-liderom-slugi-narodu-oberut-korniyenka-novini-ukrajini-50052656.html">новим лідером партії оберуть першого заступника керівника фракції СН у Верховній Раді Олександра Корнієнка</a>.</p>
      <p>Разумков заявляв, що має намір піти з посади глави політичної сили, тому що як у спікера парламенту у нього багато роботи і поєднувати її з роботою голови партії неможливо.</p>
      <p>Разумков очолив партію Слуга народу в травні 2019 року. До нього цю посаду обіймав Іван Баканов, який 22 травня указом президента Володимира Зеленського був призначений першим заступником голови СБУ — начальником головного управління по боротьбі з корупцією і оргзлочинністю центрального управління СБУ.</p>
      <p>З'їзд партії Слуга народу проходить у Конгресово-виставковому центрі Парковий у Києві.</p>
      <p>Делегати з'їзду розглянуть кадрові та організаційні питання, а також вибори в об'єднані територіальні громади, які повинні відбутися 22 і 29 грудня. У програмі з'їзду також річний звіт про роботу партії.</p>
    </article>
  </body>
</html>