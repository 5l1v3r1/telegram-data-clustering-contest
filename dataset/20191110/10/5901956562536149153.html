<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/voznika-ozivljali-a-je-umrl-nekaj-minut-po-polnoci-247351"/>
    <meta property="og:site_name" content="Slovenske novice"/>
    <meta property="article:published_time" content="2019-11-10T10:15:00+00:00"/>
    <meta property="og:title" content="Ljubljančan pri izstopanju zgrmel 50-60 metrov v globino"/>
    <meta property="og:description" content="VINTARJEVEC – Na cesti Vintarjevec–Ravni Osredek v občini Šmartno pri Litiji je danes nekaj minut po polnoči voznik osebnega avtomobila zapeljal z vozišča. Vozilo je obstalo naslonjeno na dre..."/>
  </head>
  <body>
    <article>
      <h1>Ljubljančan pri izstopanju zgrmel 50-60 metrov v globino</h1>
      <h2>Zgodilo se je danes nekaj minut po polnoči.</h2>
      <address><time datetime="2019-11-10T10:15:00+00:00">10 Nov 2019, 10:15</time> by <a rel="author">S. U.</a></address>
      <p>VINTARJEVEC – Na cesti Vintarjevec–Ravni Osredek v občini Šmartno pri Litiji je danes nekaj minut po polnoči voznik osebnega avtomobila zapeljal z vozišča. Vozilo je obstalo naslonjeno na drevo. Gasilci so ob prihodu voznika našli v globeli. Reševalci so poškodovanega voznika oživljali, a je ta umrl, so sporočili iz državnega centra za obveščanje. Gasilci prostovoljnih gasilskih društev Litija in Kostrevnica so zavarovali kraj prometne nesreče in vozilo povlekli na vozišče.</p>
      <h3>50-60 metrov v globino</h3>
      <p>Medtem so se oglasili tudi s PU Ljubljana: «Včeraj, nekaj pred 23. uro, smo bili obveščeni o dogodku v kateri je umrl 77-letni moški iz okolice Ljubljane. Po do sedaj zbranih obvestilih, je z osebnim vozilom znamke Nissan Qashqai, vozil po makedamski gozdni cesti od kraja Kot proti kraju Ravni Osredek. Pri tem je vozilo na razmočenem vozišču zdrselo preko levega roba vozišča čez previs in obstalo naslonjeno na drevo. Pri izstopanju je voznik padel po strmem pobočju približno 50-60 metrov v globino. Zaradi poškodb ob padcu je na kraju umrl.«</p>
      <h3>Ni šlo za kaznivo dejanje</h3>
      <p>Po do sedaj zbranih obvestilih dogodek nima znakov kaznivega dejanja.<br/><br/> </p>
    </article>
  </body>
</html>