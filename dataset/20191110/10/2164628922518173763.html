<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42737_Zlochinne-uhrupuvannya-do-skladu-yakoho-vkhodili-bukovintsi-zatrimali-za-nezakonniy-eksport-derevini"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-10T10:08:00+00:00"/>
    <meta property="og:title" content="Злочинне угрупування, до складу якого входили буковинці, затримали за незаконний експорт деревини"/>
    <meta property="og:description" content="Діяльність групи ділків з Івано-Франківщини та Буковини, які експортували незаконно вирубану деревину, блокувала Служба безпеки Україн"/>
  </head>
  <body>
    <article>
      <h1>Злочинне угрупування, до складу якого входили буковинці, затримали за незаконний експорт деревини</h1>
      <address>
        <time datetime="2019-11-10T10:08:00+00:00">10 Nov 2019, 10:08</time>
      </address>
      <p><b>Діяльність групи ділків з Івано-Франківщини та Буковини, які експортували незаконно вирубану деревину, блокувала Служба безпеки України та попередила завдання мільйонних збитків економіці держави.</b><br/><br/>Оперативники спецслужби встановили, що зловмисники протягом 2019 року протиправно переправили за кордон понад дві тисячі кубометрів деревини хвойних порід. Для легалізації незаконно вирубаного лісу вони використовували вкрадені у реальних підприємців або підроблені товарно-транспортні накладні про походження продукції. На їх основі виготовлялися сертифікати для оформлення митної документації. Частина деревини вивозилась за кордон поза митним контролем.<br/><br/>Під час низки обшуків правоохоронці вилучили документацію, підготовлену для легалізації та вивезення за межі нашої країни незаконно зрубаної деревини на суму понад 3 мільйони гривень.</p>
      <figure>
        <img src="https://promin.cv.ua/uploads/posts/2019-11/thumbs/1573307275_n_6695_96842883.jpg"/>
      </figure>
      <figure>
        <img src="https://promin.cv.ua/uploads/posts/2019-11/1573307296_n_6695_21459815.jpg"/>
      </figure>
      <p>
        <i>Фото СБУ</i>
      </p>
    </article>
  </body>
</html>