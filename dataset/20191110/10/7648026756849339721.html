<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%94%d7%97%d7%9c-%d7%9e%d7%94%d7%97%d7%95%d7%93%d7%a9-%d7%aa%d7%92%d7%91%d7%95%d7%a8%d7%99%d7%9d-%d7%95%d7%a9%d7%99%d7%a0%d7%95%d7%99%d7%99%d7%9d-%d7%91%d7%a7%d7%95%d7%95%d7%99-%d7%90%d7%95%d7%98%d7%95%d7%91%d7%95%d7%a1%d7%99%d7%9d-%d7%a9%d7%9c-%d7%90%d7%a4%d7%99%d7%a7%d7%99%d7%9d-%d7%95%d7%93%d7%9f-%d7%91%d7%a4%d7%aa%d7%97-%d7%aa%d7%a7%d7%95%d7%94-416796/3"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-10T10:20:00+00:00"/>
    <meta property="og:title" content="החל מהחודש: תגבורים ושינויים בקווי אוטובוסים של אפיקים ודן בפתח תקוה"/>
    <meta property="og:description" content="בשורה לנוסעי התחבורה הציבורית בפתח תקוה: במהלך חודש נובמבר יתוגברו וישתנו קווי אוטובוסים מרכזיים בעקבות תוספת תקציבית. מדובר על קווים 292, 23, 97, 10, 16א, 16, 62, 29 ואחרים. כל הפרטים לפניכם"/>
  </head>
  <body>
    <article>
      <h1>החל מהחודש: תגבורים ושינויים בקווי אוטובוסים של אפיקים ודן בפתח תקוה</h1>
      <h2>בשורה לנוסעי התחבורה הציבורית בפתח תקוה: במהלך חודש נובמבר יתוגברו וישתנו קווי אוטובוסים מרכזיים בעקבות תוספת תקציבית. מדובר על קווים 292, 23, 97, 10, 16א, 16, 62, 29 ואחרים. כל הפרטים לפניכם</h2>
      <address><time datetime="2019-11-10T10:20:00+00:00">10 Nov 2019, 10:20</time> by <a rel="author">מתן דויטש</a></address>
      <figure>
        <img src="https://cdn.isnet.co.il/dyncontent/2019/9/24/ebae5079-a4ca-4bc5-872d-1a0b4e9ecc6a.PNG"/>
        <figcaption>המסוף בשניידר. צילום: מתן דויטש</figcaption>
      </figure>
      <p>עיריית פתח תקוה ומשרד התחבורה והבטיחות בדרכים סיכמו על תוספת תקציבית להרחבת שירותי התחבורה הציבורית ברחבי העיר פתח תקוה.</p>
      <p>במסגרת הרחבת הפעילות מופעלים קווים חדשים מאצטדיון המושבה לערי השרון, האוטובוסים מונעים בגז טבעי וידידותיים לסביבה. כמו כן התווספו אוטובוסים חדשים לקווי השירות במטרה להעלות את תדירות הקווים.</p>
      <p>ראש העירייה רמי גרינברג: "אנו ממשיכים במהפכת התחבורה בעיר ולא משאירים שום שכונה ושום אזור ללא מענה תחבורתי הולם. הגענו להבנות עם משרד התחבורה לתוספת תקציבית שמאפשרת הרחבת שירותי התחבורה הציבורית ומתן מענה מקיף. אני רוצה להודות לשר התחבורה בצלאל סמוטריץ' שנתן אישור עקרוני לתקצב תכנית נוספת לקידום התחבורה הציבורית בשכונות נוספות בעיר".</p>
      <p>
        <b>ברחבי העיר יתוגבר השירות בשכונות הבאות:</b>
      </p>
      <p><b>קו 292 </b>של חברת דן - תוספת של שלושה אוטובוסים מפרקיים חדשים לשכונת הדר גנים שיתגברו את הקווים שעד כה היו בהם אוטובוסים קטנים יותר. לאור זאת יותר תושבים ייהנו מחוויית נסיעה נעימה.</p>
      <p><b>קו 23</b> - יתוגבר בשכונות שעריה, אחדות, המרכז השקט ומחנה יהודה.</p>
      <p><b>קו 97</b> - יתוגבר מתחנת הרכבת בקריית אריה לשכונת הדר גנים דרך שכונת כפר אברהם, ויורחבו שעות הפעילות עד לשעה 22.00</p>
      <p><b>קו 10</b> ביוספטל - יורחבו שעות הפעילות (הקו שעבד עד כה עד השעה 10.00 בבוקר יורחב ברצף עד שעות הערב ע"י תוספת אוטובוסים במסלול 10א מקריית אריה) .</p>
      <p><b>קו 16א</b> - יעבור בבקרים דרך שכונת קריית אלון בשעות 06.00, 06.30, 07.00) על מנת לתגבר את השירות לכל הנוסעים משכונת קירית אלון לרחבי פתח תקוה (עד שניידר ברחוב קפלן).</p>
      <p><b>קווים 16, 62</b> - היוצאים ממסוף שניידר שיצאו עד כה במקביל יחלו לצאת לסירוגן (ולא באותה עת), לאור זאת, לכך זמן ההמתנה לנוסעים למרכז העיר יתקצר באופן משמעותי.</p>
      <p><b>קו 29</b> שיוצא מראש העין - לכיוון אוניברסיטת בר אילן, דרך אזורי התעשייה, יעבור כעת גם דרך שכונת אם המושבות החדשה והוותיקה.</p>
      <p>השינויים יחולו בהדרגה במהלך חודש נובמבר. כל הקווים הינם של חברת אפיקים (למעט אם כתוב אחרת). לפרטים נוספים אפיקים 6686*, דן 3456*.</p>
    </article>
  </body>
</html>