<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/d20dcb8632395a54/milioane-de-oameni-evacuati-din-fata-ciclonului-bulbul-care-a-lovit-india-si-bangladesh.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-10T10:09:08+00:00"/>
    <meta property="og:title" content="MILIOANE de oameni evacuaţi din faţa ciclonului Bulbul care a lovit India şi Bangladesh"/>
    <meta property="og:description" content="Peste 2 milioane de persoane din India şi Bangladesh au fost evacuate din cauza ciclonului Bulbul care a lovit Golful Bengal la miezul nopţii, iar mai mulţi oameni au murit, informează BBC."/>
  </head>
  <body>
    <article>
      <h1>MILIOANE de oameni evacuaţi din faţa ciclonului Bulbul care a lovit India şi Bangladesh</h1>
      <address><time datetime="2019-11-10T10:09:08+00:00">10 Nov 2019, 10:09</time> by <a rel="author">Jurnal.md</a></address>
      <p>
        <b>Peste 2 milioane de persoane din India şi Bangladesh au fost evacuate din cauza ciclonului Bulbul care a lovit Golful Bengal la miezul nopţii, iar mai mulţi oameni au murit, informează BBC.</b>
      </p>
      <p>Presa locală scrie că activitatea mai multor porturi şi aeroporturi a fost sistată şi că trei oameni au murit.</p>
      <p>Două cele mai mari porturi din Bangladesh, Mongla şi Chittagong, au fost închise, iar zborurile de pe aeroportul Chittagong, anulate.</p>
      <p>Viteza vântului va ajunge la 120 km/h, cu rafale de până la 150 km/h, şi va produce creştere ale nivelului mării şi râurilor. Este aşteptat ca ciclonul să provoace valuri de până la 2 metri.</p>
      <p>Secretarul de stat Shah Kamal a spus că rezidenţii din Bangladesh evacuaţi au fost plasaţi în mai mult de 5.500 de adăposturi.</p>
      <p>Mamata Banerjee, ministru al statului indian West Bengal, a făcut apel la calm. „Vă rog, nu vă panicaţi”, a scris ea pe Twitter. „Rămâneţi calmi şi cooperaţi cu administraţia în eforturile ei de salvare”.</p>
      <p>Previziunile arată că ciclonul va înainta spre nord şi va scădea în intensitate, scrie News.ro.</p>
      <p>Autorităţile indiene au transmis că vase de armată şi avioane sunt destinate urgenţelor.</p>
    </article>
  </body>
</html>