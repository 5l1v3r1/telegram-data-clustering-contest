<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/elore-megjosolt-technikai-vivmanyok-amik-jelen-vannak-napjainkban/186202"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-10T10:30:00+00:00"/>
    <meta property="og:title" content="Előre megjósolt technikai vívmányok, amik jelen vannak napjainkban"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Előre megjósolt technikai vívmányok, amik jelen vannak napjainkban</mark>
      </h1>
      <address><time datetime="2019-11-10T10:30:00+00:00">10 Nov 2019, 10:30</time> by <a rel="author">Csanálosi Beáta</a></address>
      <p>
        <b>Az időutazásra vagy alakváltásra ugyan még várni kell, ám néhány sci-finek már bejött a jóslata. Az alkotók néha évtizedekkel is megelőzték a korukat, és – megdöbbentően pontosan – látták a jövőt. </b>
        <b>Az időutazásra vagy alakváltásra ugyan még várni kell, ám néhány sci-finek már bejött a jóslata. Az alkotók néha évtizedekkel is megelőzték a korukat, és – megdöbbentően pontosan – látták a jövőt.</b>
      </p>
      <p>3D-s nyomtatás</p>
      <p>Na jó, ez egy kissé merész összevetés, hiszen a Különös kísérlet című 1985-ös filmben két különc iskolás egy Frankenstein-film megnézése után komputeranimáció és egy Barbie-baba segítségével életre kelt egy hús-vér bombázót.</p>
      <figure>
        <img src="http://media.borsonline.hu/cikk/20/191769/gallery-picture/645w/2018265_kulonos-kiserlet-3d-afp.jpg"/>
        <figcaption>© afp, imdb</figcaption>
      </figure>
      <p>Ha embert nem is, testrészeket – például fül, orr, csontok stb. – már lehetséges nyomtatni, amit aztán emberi szövettel bevonva felhasználhatnak. Nem is beszélve a művégtagokról.</p>
      <p>VR-szemüveg</p>
      <p>A virtuális világba jelentő belépőt, vagyis ezt a spéci szemüveget már az 1989-es Vissza a jövőbe második részében láthattuk.</p>
      <figure>
        <img src="http://media.borsonline.hu/cikk/20/191769/gallery-picture/645w/2018251_vissa-a-jovobe-robotpincer.jpg"/>
        <figcaption>© afp, imdb</figcaption>
      </figure>
      <p>Igaz, még nem volt olyan hiper-szuper kinézetű, mint a mára megvalósult kütyü, de azért így is felismerhető.</p>
      <p>Génmanipuláció</p>
      <p>Remélhetőleg nem jut el oda a tudomány, mint az 1986-os A légy című horrorban, ahol a főhős a teleportáló gépét kipróbálva szörnyeteggé alakul, miután összekeveredik a génállománya egy berepülő légyével.</p>
      <figure>
        <img src="http://media.borsonline.hu/cikk/20/191769/gallery-picture/645w/2018249_a-legy-film-afp.jpg"/>
        <figcaption>© afp, imdb</figcaption>
      </figure>
      <figure>
        <img src="http://media.borsonline.hu/cikk/20/191769/gallery-picture/645w/2018261_imagescms-image-004703739.jpg"/>
        <figcaption>© afp, imdb</figcaption>
      </figure>
      <p>A génmanipuláció egyébként ma már nem sci-fi, de szerencsére hazánkban tiltják a génmódosított növények termesztését.</p>
      <p>Flyboard</p>
      <p>A Tűzgolyó című 1965-ös James Bond-filmben feltűnő „rakétaember” igazi csodának számított.</p>
      <figure>
        <img src="http://media.borsonline.hu/cikk/20/191769/gallery-picture/645w/2018257_tuzgolyo-james-bond.jpg"/>
        <figcaption>© afp, imdb</figcaption>
      </figure>
      <p>Ma már szinte bárki kipróbálhatja a repkedést a szabadidejében, ha benevez egy flyboardozásra, igaz, ehhez víz is szükséges, hiszen egy jetski motorjához kell csatlakoztatni a tömlőjét.</p>
      <p>Okosóra</p>
      <p>Már az 1982-ben rajtoló Knight Rider-sorozatban ezen keresztül kommunikál David Hasselhoff az autójával.</p>
      <figure>
        <img src="http://media.borsonline.hu/cikk/20/191769/gallery-picture/645w/2018255_knight-rider-afp.jpg"/>
        <figcaption>© afp, imdb</figcaption>
      </figure>
      <p>De ennél sokkal fantasztikusabb, hogy a 30-as évek Dick Tracy képregényeiben szintén felbukkant a nyomozó csuklóján. Később ezt az 1990-es mozifilmben meg is mutatta a címszerepet alakító Warren Beatty.</p>
      <p>Mozgás- és gesztusalapú érintőképernyő</p>
      <p>Rendkívül látványos volt 2002-ben, amint Tom Cruise egy kesztyűt felvéve hókuszpókuszolt a levegőben a Különvélemény című moziban.</p>
      <figure>
        <img src="http://media.borsonline.hu/cikk/20/191769/gallery-picture/645w/2018247_erintokepernyo-kulonvelemeny.jpg"/>
        <figcaption>© afp, imdb</figcaption>
      </figure>
      <p>Mára ez már a valóság, hiszen az érintőképernyőt mindany-nyian használjuk az okoseszközeinken.</p>
      <p>Digitális hirdetőtáblák</p>
      <p>A 1982-es Szárnyas fejvadászban nagyon jól mutattak a házfalnyi reklámtáblák, ami akkor még messze állt a realitástól.</p>
      <figure>
        <img src="http://media.borsonline.hu/cikk/20/191769/gallery-picture/645w/2018253_szarnyas-fejvadasz-digitalis-reklam-afp.jpg"/>
        <figcaption>© afp, imdb</figcaption>
      </figure>
      <p>Most viszont már a városkép része Tokiótól New Yorkig a világ minden nagyvárosában.</p>
      <p>Táblagép</p>
      <p>Stanley Kubrick rendező igazi látnok volt, hiszen az 1968-as 2001: Űrodüsszeiában már feltűnt a tablet, vagy legalábbis az elődje.</p>
      <figure>
        <img src="http://media.borsonline.hu/cikk/20/191769/gallery-picture/645w/2018263_2001urodusszeia-tablet-afp.jpg"/>
        <figcaption>© afp, imdb</figcaption>
      </figure>
      <p>Az iPad valójában 2010-ben jelent meg, azaz Kubrick 42 évvel előzte meg a korát.</p>
      <p>Önvezető autó</p>
      <p>Az Arnold Schwarzenegger főszereplésével 1990-ben készült Total Recall – Az emlékmás című filmben kissé viccesen fest a robotsofőr.</p>
      <figure>
        <img src="http://media.borsonline.hu/cikk/20/191769/gallery-picture/645w/2018245_onvezeto-auto-total-recall.jpg"/>
        <figcaption>© afp, imdb</figcaption>
      </figure>
      <p>Ma már szerencsére nincs szükség arra, hogy a gyártók a fejlesztés alatt álló önvezető autóknál ténylegesen beültessenek egy gépembert a kormány mögé…</p>
      <p>Teljes megfigyelés</p>
      <p>Már George Orwell 1984 című regénye – amit 1949-ben írt, és 1984-ben filmesítettek meg – is vizionálta a mindent látó Nagy Testvért.</p>
      <figure>
        <img src="http://media.borsonline.hu/cikk/20/191769/gallery-picture/645w/2018259_-george-orwell-1984.jpg"/>
        <figcaption>© afp, imdb</figcaption>
      </figure>
      <p>A teljes megfigyelés aztán számos további alkotásban feltűnt, krimiben, mint például a Közellenség (1998), vagy vígjátékban, mint a később elharapódzó valóságshow-k árnyoldalát bemutató Truman show (1998). Sajnos Kínában már kísérleti szakaszban van, és a hírek szerint 2020-tól élesben is beindul az utcán felszerelt, 24 órában működő okoskamerákkal, s a lakosságot ezek alapján pontozzák. Szép új világ?</p>
    </article>
  </body>
</html>