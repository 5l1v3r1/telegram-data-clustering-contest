<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89156"/>
    <meta property="og:site_name" content="Denník politika"/>
    <meta property="article:published_time" content="2019-11-10T10:35:11+00:00"/>
    <meta property="og:title" content="Bratislavská Rača sa popasovala s čiernymi skládkami, vyzbierala zhruba 25 ton odpadu"/>
    <meta property="og:description" content="10.11.2019 (Webnoviny.sk) – Bratislavská mestská časť Rača odstránila z viac ako 100 čiernych skládok približne 25 ton odpadu. „Podarilo sa nám identifikovať 108 lokalít s väčším výskytom odpadu vo forme menších (3-19 vriec odpadu) alebo väčších (20 a viac vriec) čiernych skládok. Tie sa nachádzali najmä v lokalitách Žabí majer či Na Pántoch, ale aj v návštevnícky obľúbených račianskych vinohradoch alebo v okolí Knížkovej doliny i ďalších miestach,“ uviedla Rača na svojich internetových stránkach."/>
  </head>
  <body>
    <article>
      <h1>Bratislavská Rača sa popasovala s čiernymi skládkami, vyzbierala zhruba 25 ton odpadu</h1>
      <address><time datetime="2019-11-10T10:35:11+00:00">10 Nov 2019, 10:35</time> by <a rel="author">Webnoviny</a></address>
      <p>10.11.2019 (Webnoviny.sk) – Bratislavská mestská časť Rača odstránila z viac ako 100 čiernych skládok približne 25 ton odpadu. <i>„Podarilo sa nám identifikovať 108 lokalít s väčším výskytom odpadu vo forme menších (3-19 vriec odpadu) alebo väčších (20 a viac vriec) čiernych skládok. Tie sa nachádzali najmä v lokalitách Žabí majer či Na Pántoch, ale aj v návštevnícky obľúbených račianskych vinohradoch alebo v okolí Knížkovej doliny i ďalších miestach,“</i> uviedla Rača na svojich internetových stránkach.</p>
      <p>Pri idenfitikácií a čistení skládok využila metská časť portálu Odkazprestarostu.sk, svoje interné kapacity inšpektorov verejného poriadku alebo strediska čistoty.</p>
      <p>S odstraňovaním odpadu tiež pomohol dodávateľ odstraňovania čiernych skládok a využili takisto možnosť spolupracáce s firemnými dobrovoľníkmi i miestnymi obyvateľmi.</p>
      <p><i>„Vďaka spoločnému nasadeniu sa nám podarilo vyčistiť spomínaných 108 lokalít od objemného, komunálneho a čiastočne aj stavebného odpadu,“</i> informovala Rača.</p>
      <p><i>„Naša práca v rámci témy čiernych skládok sa týmto nekončí, ale iba začína. Všetkých 108 lokalít budeme pravidelne, minimálne na štvrťročnej báze, kontrolovať prostredníctvom inšpektorov verejného poriadku,“</i> dodala mestská časť.</p>
      <p>Vedenie Rače chce taktiež v lokalitách s čiernymi skládkami vysadiť novú zeleň, inštalovať na ich mieste fotopasce, alebo inštalovať fyzické zábrany pri prístupe k už znečisťovaným lokalitám.</p>
      <p>Viac k témam: <a href="https://www.webnoviny.sk/tag/nelegalne-skladky/"><u>nelegálne skládky</u></a>, <a href="https://www.webnoviny.sk/tag/odpad/"><u>odpad</u></a><br/>Zdroj: Webnoviny.sk – <a href="https://www.webnoviny.sk/bratislavska-raca-sa-popasovala-s-ciernymi-skladkami-vyzbierala-zhruba-25-ton-odpadu/"><u>Bratislavská Rača sa popasovala s čiernymi skládkami, vyzbierala zhruba 25 ton odpadu</u></a> © SITA Všetky práva vyhradené.</p>
    </article>
  </body>
</html>