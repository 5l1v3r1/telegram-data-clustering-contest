<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Bratut-na-Rachkov-si-tursi-zhena-vuv-feisbuk-912597"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-10T10:21:00+00:00"/>
    <meta property="og:title" content="Братът на Рачков си търси жена във фейсбук"/>
    <meta property="og:description" content="По-малкият брат на Димитър Рачков – Петър, е възобновил социалния си живот и вече е горд притежател ..."/>
  </head>
  <body>
    <article>
      <h1>Братът на Рачков си търси жена във фейсбук</h1>
      <address>
        <time datetime="2019-11-10T10:21:00+00:00">10 Nov 2019, 10:21</time>
      </address>
      <p>По-малкият брат на Димитър Рачков – Петър, е възобновил социалния си живот и вече е горд притежател на профил във "Фейсбук“. Петър, който се прочу с редовното си присъствие в криминалните хроники, решил да излезе от ъндърграунда и да потърси нова любов и приятели в интернет пространството.</p>
      <p>В профила си той е написал, че е родом от Бургас и все още живее там. Допълнил е, че е завършил средното си образование в СОУ "Иван Вазов“, както и че се е дипломирал в Бургаския свободен университет, в неизвестно каква специалност. Снимката, с която по-малкият брат на комика е решил да се представи пред света, обаче е повече от страховита. На селфито очите му са кристалносини, а зад него бушуват пламъци. Въпреки това женският интерес към по-младия от братята Рачкови е засилен, макар да не е упоменал семейния си статус.</p>
      <p>За него се знае, че отдавна е разведен с голямата си любов от детството Димитрина, с която се ожениха на пищна сватба през 2006 г. Водещи на партито тогава бяха брат му и Зуека. Семейният им живот не потръгнал цветущо от самото начало, защото Петър редовно се прибирал пребит посред нощ, разказват познати на двойката. Година по-късно сватбеният им подарък от семейството на Димитрина – голям апартамент, бил заложен от него при лихвари. Нервите на красавицата не издържали и тя поискала развод, а към днешна дата не щяла да чуе за бившия си мъж, който въпреки обещанията не спрял да се занимава с незаконни дела.</p>
      <p>За последно Петър се изправи пред съда преди месеци, когато се размина с условна присъда за пласиране на дрога. Братът на Рачков се призна за виновен и сключи споразумение с прокуратурата за 1 година и 11 месеца с изпитателен срок от 4 години. Той бе хванат няколко месеца по-рано от бургаските криминалисти, които разкриха, че криел дрогата в запалки в дома си в морския град. Освен това Петър Рачков многократно е хващан да шофира без книжка, за което е глобяван. В досието му фигурира и случай от февруари 2014 г., когато е задържан заедно с 20-годишния Виктор Вучев за притежание на фалшиви долари, пише Шоу блиц.</p>
    </article>
  </body>
</html>