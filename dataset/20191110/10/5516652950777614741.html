<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425547/h-enothta-gia-to-kalo-twn-nhsiwn-mas-anadeixthhke-stis-ekloges-ths-ped"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-10T10:30:02+00:00"/>
    <meta property="og:title" content="Η ενότητα για το καλό των νησιών μας αναδείχθηκε στις εκλογές της ΠΕΔ"/>
    <meta property="og:description" content="Το μήνυμα της ενότητας για την πρόοδο των νησιών του Νοτίου Αιγαίου, κυριάρχησε στη γενική συνέλευση της Περιφερειακής Ένωσης Δήμων (ΠΕΔ) που πραγματοποιήθηκε χθες, Σάββατο, μέχρι αργά το απόγευμα, σε κεντρικό ξενοδοχείο της Αθήνας, για την ανάδειξη νέας Διοίκησης, εκπροσώπων στην ΚΕΔΕ και των υπόλοιπων οργάνων."/>
  </head>
  <body>
    <article>
      <h1>Η ενότητα για το καλό των νησιών μας αναδείχθηκε στις εκλογές της ΠΕΔ</h1>
      <h2>Νέος πρόεδρος του κορυφαίου οργάνου των αυτοδιοικητικών ο δήμαρχος Ρόδου, Αντώνης Καμπουράκης</h2>
      <address>
        <time datetime="2019-11-10T10:30:02+00:00">10 Nov 2019, 10:30</time>
      </address>
      <p>
        <b>Το μήνυμα της ενότητας για την πρόοδο των νησιών του Νοτίου Αιγαίου, κυριάρχησε στη γενική συνέλευση της Περιφερειακής Ένωσης Δήμων (ΠΕΔ) που πραγματοποιήθηκε χθες, Σάββατο, μέχρι αργά το απόγευμα, σε κεντρικό ξενοδοχείο της Αθήνας, για την ανάδειξη νέας Διοίκησης, εκπροσώπων στην ΚΕΔΕ και των υπόλοιπων οργάνων.</b>
      </p>
      <p>Ο Δήμαρχος Ρόδου, Αντώνης Καμπουράκης, ο οποίος κατήλθε επικεφαλής ενός ενωτικού ψηφοδελτίου, αναδείχθηκε νέος Πρόεδρος της Περιφερειακής Ένωσης Δήμων (ΠΕΔ) Νοτίου Αιγαίου για την καινούργια θητεία, όπως ήταν αναμενόμενο άλλωστε.<br/>Σημειώνεται ότι ξεχωριστό ψηφοδέλτιο κατέθεσε η «Λαϊκή Συσπείρωση» ενώ υπήρξαν και μεμονωμένες υποψηφιότητες για το Διοικητικό Συμβούλιο.</p>
      <p>Η γενική συνέλευση της ΠΕΔ, στην οποία μετέχουν 125 αυτοδιοικητικοί από τους οποίους οι 34 είναι οι Δήμαρχοι και οι 91 δημοτικοί σύμβουλοι, ξεκίνησε μετά τις 11:00 το πρωί και γύρω στη 1:30 ξεκίνησε η ψηφοφορία η οποία διήρκεσε λίγο πάνω από μία ώρα.</p>
      <p>Στη γ.σ. παρέστησαν ο Υπουργός Εργασίας κ. Βρούτσης και ο Περιφερειάρχης κ. Γιώργος Χατζημάρκος. Στην αρχή της διαδικασίας, χαιρετισμούς απηύθυναν αρκετοί. Ο Υπουργός δήλωσε ότι ως νησιώτης (σ.σ. βουλευτής Κυκλάδων) θα είναι δίπλα τους. Ο Περιφερειάρχης, από την πλευρά του, μεταξύ άλλων, τόνισε ότι πρέπει να συνεχιστεί το έργο που υλοποιεί η Περιφέρεια στα νησιά.</p>
      <p>Στο χαιρετισμό του ο κ. Καμπουράκης μίλησε με πνεύμα ενότητας, δίνοντας έμφαση στο ότι όλοι μαζί θα πρέπει να συνεργαστούν για το καλό των νησιών μας.</p>
      <p><b>Ποιοι εκλέγονται</b><br/>Το Διοικητικό Συμβούλιο της ΠΕΔ Νοτίου Αιγαίου είναι 21μελές και αποτελείται από 13 Δημάρχους και 8 δημοτικούς συμβούλους.</p>
      <p>Από τους 125 εγγεγραμμένους ψήφισαν 117. Το ενιαίο ψηφοδέλτιο έλαβε 87 ψήφους και παίρνει 18 έδρες στο Δ.Σ. Εκλέγονται όλοι οι Δήμαρχοι και οι 5 από τους 8 δημοτικούς συμβούλους που ήταν υποψήφιοι με το ενιαίο ψηφοδέλτιο, ενώ από μία έδρα παίρνουν στο Δ.Σ. οι δ.σ. και πρώην Δήμαρχοι Κω κ. Γιώργος Κυρίτσης και Σύρου-Ερμούπολης κ. Γιώργος Μαραγκός αντίστοιχα που κατέθεσαν μεμονωμένες υποψηφιότητες, και ο κ. Νίκος Καϊλής από τη «Λαϊκή Συσπείρωση», δ.σ. Σύρου-Ερμούπολης.</p>
      <p>Αναλυτικά, η νέα σύνθεση των οργάνων και οι ψήφοι:</p>
      <p><b>ΔΙΟΙΚΗΤΙΚΟ ΣΥΜΒΟΥΛΙΟ ΠΕΔ ΝΟΤΙΟΥ ΑΙΓΑΙΟΥ<br/>Συνδυασμός «Το Αιγαίο ενωμένο»<br/><br/>ΔΗΜΑΡΧΟΙ</b><br/>Καμπουράκης Αντώνης, Δήμαρχος Ρόδου: 53 ψήφοι</p>
      <p>Βεντούρης Κωνσταντίνος, Δήμαρχος Κιμώλου: 39 ψήφοι</p>
      <p>Κουκάς Κωνσταντίνος, Δήμαρχος Μυκόνου: 38 ψήφοι</p>
      <p>Κόλιας Μιχάλης, Δήμαρχος Λέρου: 38 ψήφοι</p>
      <p>Διακομιχάλης Δημήτρης, Δήμαρχος Καλύμνου: 37 ψήφοι</p>
      <p>Κωβαίος Μάρκος, Δήμαρχος Πάρου: 37 ψήφοι</p>
      <p>Νικηταράς Θεοδόσης, Δήμαρχος Κω: 36 ψήφοι</p>
      <p>Λειβαδάρας Νίκος, Δήμαρχος Σύρου-Ερμουπολης: 35 ψήφοι</p>
      <p>Μάγγος Φώτης, Δήμαρχος Λειψών: 34 ψήφοι</p>
      <p>Σιγάλας Αντώνης, Δήμαρχος Θήρας: 32 ψήφοι</p>
      <p>Σιώτος Γιάννης, Δήμαρχος Τήνου: 28 ψήφοι</p>
      <p>Κορωναίος Χριστοφής, Δήμαρχος Νισύρου: 27 ψήφοι</p>
      <p>Λιανός Δημήτρης, Δήμαρχος Νάξου και Μικρών Κυκλάδων: 27 ψήφοι</p>
      <p><b>ΔΗΜΟΤΙΚΟΙ ΣΥΜΒΟΥΛΟΙ</b><br/>Πόκκιας Γιώργος, δ.σ. Ρόδου: 38 ψήφοι</p>
      <p>Καμπούρης Τηλέμαχος, δ.σ. Ρόδου: 33 ψήφοι</p>
      <p>Μανέττας Βασίλης, δ.σ. Ρόδου:30 ψήφοι</p>
      <p>Καρίκης Στράτος, δ.σ. Ρόδου: 28 ψήφοι</p>
      <p>Κιαχαγιά-Μαγιόγλου Τσαμπίκα, δ.σ. Ρόδου: 28 ψήφοι</p>
      <p>(Σ.Σ. Δεν εκλέγονται ο κ. Γαλουζής Ιωάννης, δ.σ. Καλύμνου με 19 ψήφους, ο κ. Ζώρζος Αναστάσιος-Νικόλαος, δ.σ. Θήρας και ο κ. Σουσούδης Ιωάννης, δ.σ. Άνδρου με 18 ψήφους).</p>
      <p><b>ΜΕΜΟΝΩΜΕΝΟΙ ΥΠΟΨΗΦΙΟΙ</b><br/>(δημοτικοί σύμβουλοι)</p>
      <p>Μαραγκός Γιώργος, δ.σ. Σύρου-Ερμούπολης: 10 ψήφοι</p>
      <p>Κυρίτσης Γιώργος, δ.σ. Κω: 7 ψήφοι</p>
      <p>(Σ.Σ. Δεν εκλέγονται οι μεμονωμένοι υποψήφιοι κ.κ. Κροντηράς Παναγιώτης, δ.σ. Τήνου με 4 ψήφους και Καπάκης Ιωάννης, δ.σ. Άνδρου με 3 ψήφους)</p>
      <p><b>Συνδυασμός «Λαϊκής Συσπείρωσης»</b><br/>Καϊλής Νίκος, δ.σ. Σύρου-Ερμούπολης: 6 ψήφους</p>
      <p><b>ΕΚΠΡΟΣΩΠΟΙ ΣΤΗΝ Κ.Ε.Δ.Ε.</b><br/>Χατζηδιάκος Φώτης, δ.σ. Ρόδου: 50 ψήφοι</p>
      <p>Σπανός Τάσος, δ.σ. Ρόδου: 34 ψήφοι</p>
      <p>Φωτείνιάς Νίκος, δ.σ. Σύρου-Ερμούπολης: 34 ψήφοι</p>
      <p>Ταρασλιάς Κώστας, δ.σ. Ρόδου: 32 ψήφοι</p>
      <p>Πράσινος Δημήτρης, δ.σ. Νάξου και Μικρών Κυκλάδων: 17 ψήφοι</p>
      <p><b>ΓΙΑ ΤΟ ΕΠΟΠΤΙΚΟ ΣΥΜΒΟΥΛΙΟ ΤΗΣ Π.Ε.Δ.</b><br/>Καραμαρίτης Νίκος, δ.σ. Ρόδου</p>
      <p>Ρούσσος Ιάκωβος, Δήμαρχος Ανάφης</p>
      <p>Φραγκάκης Ευάγγελος, Δήμαρχος Χάλκης.</p>
      <p>
        <b>Πανηγυρική εκλογή του Αντώνη Καμπουράκη στην Προεδρία της ΠΕΔ</b>
      </p>
      <p>Σε ανακοίνωση που εξέδωσε χθες ο Δήμαρχος Ρόδου αναφέρει τα εξής:<br/>Με την πανηγυρική εκλογή του Δημάρχου Ρόδου Αντώνη Καμπουράκη στη θέση του Προέδρου της Περιφερειακής Ένωσης Δήμων (ΠΕΔ) Νοτίου Αιγαίου, ολοκληρώθηκαν το απόγευμα του Σαββάτου, σε κεντρικό ξενοδοχείο της Αθήνας, οι αρχαιρεσίες για την ανάδειξη της νέας 21μελούς διοίκησης της Ένωσης.</p>
      <p>Κεντρικό χαρακτηριστικό της εκλογικής διαδικασίας στην ΠΕΔ Ν. Αιγαίου υπήρξε το γεγονός της συγκρότησης ενωτικού και πολυσυλλεκτικού ψηφοδελτίου, με επικεφαλής τον Δήμαρχο Ρόδου Αντώνη Καμπουράκη, με στόχο την υπέρβαση πολιτικών και κομματικών διαφορών, την αντιπροσωπευτική εκπροσώπηση όλων των νησιών της Δωδεκανήσου και των Κυκλάδων και την ακηδεμόνευτη λειτουργία του θεσμικού οργάνου.</p>
      <p>Σε σχετική δήλωσή του ο νεοεκλεγείς Πρόεδρος της ΠΕΔ Ν. Αιγαίου και Δήμαρχος Ρόδου Αντώνης Καμπουράκης τονίζει:</p>
      <p>«Η αυτοδιοικητική ισχύς βρίσκεται στην ενότητα και τη συστράτευση. Αυτό αποδείξαμε έμπρακτα, βάζοντας τα θεμέλια για μια ισχυρή τοπική αυτοδιοίκηση στις Κυκλάδες και τα Δωδεκάνησα. Η εμπιστοσύνη των αιρετών συναδέλφων στο πρόσωπό μου και στο ενωτικό ψηφοδέλτιό μας συνιστά μεγάλη τιμή αλλά και μεγάλη ευθύνη, καθώς μας ενώνει όλους ένας κοινός αδιαπραγμάτευτος στόχος: Να δουλέψουμε σήμερα για να κερδίσουμε με το σπαθί μας το αύριο! Για να ανεβάσουμε τα νησιά μας ακόμη πιο ψηλά και να διασφαλίσουμε την ποιότητα ζωής και την ευημερία που αξίζουν οι συμπολίτες μας».</p>
      <figure>
        <img src="https://www.rodiaki.gr/medias/2019/11/09/241fb3c645a73b9d97ca0a8dece1768c.jpg"/>
      </figure>
      <figure>
        <img src="https://www.rodiaki.gr/medias/2019/11/09/4a72f8f8ae00a60f87a3a3c828d00ba5.jpg"/>
      </figure>
      <figure>
        <img src="https://www.rodiaki.gr/medias/2019/11/09/81092ea1b78aca8afafbdc8bbd9be638.jpg"/>
      </figure>
    </article>
  </body>
</html>