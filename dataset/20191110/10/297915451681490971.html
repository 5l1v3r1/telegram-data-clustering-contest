<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prazsky.denik.cz/nehody/mladik-letenske-sady-vykonat-potrebu-pad-bezvedomi-policie-zachranka-20191110.html"/>
    <meta property="og:site_name" content="Pražský deník"/>
    <meta property="article:published_time" content="2019-11-10T10:20:00+00:00"/>
    <meta property="og:title" content="Mladík šel na Letné vykonat potřebu. Spadl dolů a skončil v bezvědomí"/>
    <meta property="og:description" content="/FOTOGALERIE, VIDEO/ V sobotu večer vyrazily k Letenskému tunelu posádky pražské zdravotnické záchranné služby i policie. Mladý muž se tady těžce zranil po pádu z výšky. Záchranáři mladíka po resuscitaci odvezli do nemocnice."/>
  </head>
  <body>
    <article>
      <h1>Mladík šel na Letné vykonat potřebu. Spadl dolů a skončil v bezvědomí</h1>
      <address><time datetime="2019-11-10T10:20:00+00:00">10 Nov 2019, 10:20</time> by <a rel="author">Michael Bereň</a></address>
      <p>„Mladý muž potřeboval na záchod, v Letenských sadech ale došlo k jeho pádu z výšky. Podle informací z místa měl mladík spadnout ze zídky, nebo ze schodů,” řekl Novinkám policejní mluvčí Jan Rybanský. </p>
      <figure>
        <iframe src="https://www.youtube.com/embed/-vQZswrtE6c" width="630" height="354" data-service="Youtube" scrolling="no"/>
      </figure>
      <p>Nešťastník zřejmě při vykonání potřeby zavrávoral a zřítil se dolů k Nábřeží Edvarda Beneše. „Mladý muž musel být resuscitován. Po zaléčení byl za asistence policistů transportován do sanitky, kterou byl následně převezen do jedné z pražských nemocnic,” uvedl Týdeník policie.</p>
      <h3>Žena vypadla z okna</h3>
      <p>Podle Blesk.cz došlo k podobnému případu v sedmé městské části i v Heřmanově ulici, kde v neděli okolo půl sedmé ráno vypadla z okna jednoho z domů žena. „Pádem z vyššího patra si způsobila vážná zranění a musela být převezena do nemocnice. Okolnosti, které mu předcházely, policisté zjišťují,“ citoval server mluvčího Rybanského.</p>
      <figure>
        <img src="https://g.denik.cz/63/a0/nehodasmichovpes6_denik-150-3x2.jpg"/>
      </figure>
      <aside>
        <a href="https://prazsky.denik.cz/nehody/tragicka-nehoda-motorkar-srazil-zenu-uhynul-pes-doprava-smichov-policie-20191108.html">Při tragické nehodě motorkář srazil ženu, uhynul i její pes. Tvořily se kolony Přečíst článek ›</a>
      </aside>
    </article>
  </body>
</html>