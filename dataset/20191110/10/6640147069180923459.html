<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/honor-v30-potrebbe-arrivare-in-europa/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-10T10:19:00+00:00"/>
    <meta property="og:title" content="Honor V30: l’atteso top di gamma arriverà anche in Europa?"/>
    <meta property="og:description" content="Honor V30, il prossimo top di gamma del sub-brand di Huawei, potrebbe arrivare anche in Europa: ecco le prime indiscrezioni."/>
  </head>
  <body>
    <article>
      <h1>Honor V30: l’atteso top di gamma arriverà anche in Europa?</h1>
      <address><time datetime="2019-11-10T10:19:00+00:00">10 Nov 2019, 10:19</time> by <a rel="author">Biagio Petronaci</a></address>
      <p><b>Honor V30</b>, ovvero un nuovo smartphone di punta con il SoC <a href="https://www.tomshw.it/smartphone/huawei-kirin-990-caratteristiche/">Kirin 990 5G</a>,  potrebbe ufficialmente arrivare anche in Europa. Questa è la tesi emersa successivamente alla registrazione di alcuni <b>brevetti</b> presso l’<i>European Union Intellectual Property Office</i>.</p>
      <p><b>Honor</b>, il sub-brand di Huawei, è quasi pronto a lanciare un nuovo smartphone che sembrerebbe avere tutte le caratteristiche per soddisfare le esigenze degli utenti anche nell’oramai prossimo 2020. Fino a questo momento, non vi erano moltissime prove che avrebbero potuto confermare che il device sarebbe arrivato anche nei paesi europei.</p>
      <figure>
        <img src="https://www.tomshw.it/images/images/2019/11/honor-v30-61838.768x432.jpg"/>
      </figure>
      <p>Durante le scorse ore, però, sono emersi alcuni brevetti registrati da Huawei presso l’<b>EUIPO</b>, stiamo parlando delle funzionalità <i><b>Camera Matrix</b></i> e <b>Cine Lens</b>. Inizialmente, esse erano state pensate per Huawei Mate 30 e <a href="http://www.tomshw.it/smartphone/huawei-mate-30-pro-recensione/">Huawei Mate 30 Pro</a>. Nei documenti non si fa espressamente riferimento al prossimo top di gamma Honor, ma le probabilità che sia proprio questo dispositivo ad accogliere le funzioni sono concrete.</p>
      <figure>
        <img src="https://www.tomshw.it/images/images/2019/11/honor-v30-61837.768x432.jpg"/>
        <figcaption>Il brevetto di Camera Matrix.</figcaption>
      </figure>
      <p>Honor V30, infatti, ha un <b>comparto fotografico molto curato</b>, dato che si parla addirittura di una <b>quad camera </b>posteriore, di cui il sensore principale potrebbe arrivare a 60 MP, una dual camera anteriore e alcune funzionalità ancora sconosciute. Molti sono convinti che potrebbe trattarsi proprio di <i>Camera Matrix</i> e <i>Cine Lens</i> e che, di conseguenza, questo vero e proprio <b>top di gamma</b> possa arrivare anche in <b>Europa</b>.</p>
      <blockquote>Honor View 20, con 6 GB di RAM e 128 GB di memoria interna, è disponibile all’acquisto su Amazon. Lo trovate a <a href="https://toms.it/4aLF8">questo indirizzo</a>.</blockquote>
    </article>
  </body>
</html>