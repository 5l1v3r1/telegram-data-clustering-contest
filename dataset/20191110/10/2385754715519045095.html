<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596622/mantsester-siti-ypo-to-fovo-tis-ypodoxis-tou-2018"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T10:48:00+00:00"/>
    <meta property="og:title" content="Μάντσεστερ Σίτι: Υπό το φόβο της... υποδοχής του 2018"/>
    <meta property="og:description" content="Η Μάντσεστερ Σίτι έχει λάβει τα μέτρα της για να βρεθεί φυσιολογικά και δίχως το παραμικρό πρόβλημα στο «Άνφιλντ» το πούλμαν της ομάδας, υπό το φόβο..."/>
  </head>
  <body>
    <article>
      <h1>Μάντσεστερ Σίτι: Υπό το φόβο της... υποδοχής του 2018</h1>
      <address><time datetime="2019-11-10T10:48:00+00:00">10 Nov 2019, 10:48</time> by <a rel="author">Sigmalivesports</a></address>
      <p>Η Μάντσεστερ Σίτι έχει λάβει τα μέτρα της για να βρεθεί φυσιολογικά και δίχως το παραμικρό πρόβλημα στο «Άνφιλντ» το πούλμαν της ομάδας, υπό το φόβο επανάληψης περιστατικών όπως αυτά της... υποδοχής του 2018.<br/> <br/>Οι «πολίτες», στο πρώτο από τα δύο παιχνίδια με τη Λίβερπουλ στα προημιτελικά του Champions League της σεζόν 2017-2018, είχαν ηττηθεί 3-0 στο Μέρσεϊσαϊντ και εν συνεχεία αποκλείστηκαν με νέα νίκη των «κόκκινων» στο «Etihad» με το τελικό 2-1.<br/> <br/>Το πούλμαν των Πρωταθλητών Αγγλίας, φτάνοντας στο «Άνφιλντ», ήρθε αντιμέτωπο με τους οπαδούς της Λίβερπουλ, με αποτέλεσμα από τα πράγματα που εκσφενδονίστηκαν, να θρυμματιστεί ένα από τα τζάμια, δίχως όμως να υπάρξει ο παραμικρός τραυματισμός.<br/> <br/>Τότε, ο Κλοπ είχε αναγκαστεί ν' απολογηθεί δημόσια και ο Πεπ να τα βάλει με την Αστυνομία για την έλλειψη μέτρων ώστε ν' αποφευχθούν όλα αυτά.<br/> <br/>Σήμερα, η Σίτι φτάνει στο πιο... θερμό «Άνφιλντ» των τελευταίων ετών για ντέρμπι τίτλου και οι μνήμες επανέρχονται...<br/> <br/>Πηγή: gazzetta.gr</p>
    </article>
  </body>
</html>