<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620759/%d9%85%d8%ad%d8%b3%d9%86-%d9%85%d9%84%da%a9%db%8c-%d8%b9%d8%b6%d9%88-%d8%b3%d8%a7%d8%a8%d9%82-%d8%b4%d9%88%d8%b1%d8%a7%db%8c-%d8%b4%d9%87%d8%b1-%da%a9%d8%b1%d9%85%d8%a7%d9%86%d8%b4%d8%a7%d9%87-%d8%a8%d9%87-%d9%82%d8%aa%d9%84-%d8%b1%d8%b3%db%8c%d8%af"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-10T10:32:00+00:00"/>
    <meta property="og:title" content="محسن ملکی، عضو سابق شورای شهر کرمانشاه به قتل رسید"/>
    <meta property="og:description" content="دادستان عمومی و انقلاب کرمانشاه گفت: تحقیقات بیشتر پیرامون موضوع مرگ عضو اسبق شورای شهر کرمانشاه کماکان ادامه دارد، از همین روی از هر قسم گمانه‌زنی‌های فاقد مبنا در این خصوص اجتناب شود."/>
  </head>
  <body>
    <article>
      <h1>محسن ملکی، عضو سابق شورای شهر کرمانشاه به قتل رسید</h1>
      <address>
        <time datetime="2019-11-10T10:32:00+00:00">10 Nov 2019, 10:32</time>
      </address>
      <p>
        <i>دادستان عمومی و انقلاب کرمانشاه گفت: تحقیقات بیشتر پیرامون موضوع مرگ عضو اسبق شورای شهر کرمانشاه کماکان ادامه دارد، از همین روی از هر قسم گمانه‌زنی‌های فاقد مبنا در این خصوص اجتناب شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محسن ملکی عضو پیشین شورای اسلامی شهر کرمانشاه و رئیس اتحادیه املاک، عصر روز گذشته به علت اصابت گلوله مجروح و در بیمارستان امام حسین (ع) به‌علت شدت جراحات درگذشت.</p>
      <p>در پی اعلام فوت یکی از اعضا سابق شورای شهر کرمانشاه در اثر اصابت گلوله محمدحسین صادقی، دادستان عمومی و انقلاب کرمانشاه عصر دیروز در حالی که بازپرس ویژه قتل و گروهی از مامورین انتظامی وی را همراهی می‌کردند از محل واقعه منتهی به فوت محسن ملکی بازدید و معاینه به‌عمل آورده و بر روند تحقیقات میدانی بازپرس از نزدیک نظارت کردند، متعاقبا و به فوریت گروهی از کارشناسان متشکل از پزشکی قانونی و کارشناس رسمی رشته سلاح، مهمات و کارآکاهان پلیس آگاهی به دستور دادستان بلافاصله ارزیابی‌های دقیق فنی و کارشناسی را انجام دادند.</p>
      <figure>
        <img src="https://aftabnews.ir/files/fa/news/1398/8/19/357393_990.jpg"/>
      </figure>
      <p>دادستان کرمانشاه ضمن تایید فوت ناشی از اصابت گلوله، اظهار داشت: تا این مرحله شواهدی حاکی از حدوث واقعه جنایی (قتل) به‌دست نیامده است و قراین موید وقوع حادثه (عدم رعایت جوانب احتیاط به هنگام حمل یا تنظیف سلاح) است.</p>
      <p>صادقی افزود: به اذعان اولیا دم جان‌باخته سلاح به‌کار گرفته شده دارای پروانه مجاز حمل است تحقیقات بیشتر پیرامون موضوع کماکان ادامه دارد، از همین روی شایسته است از هر قسم گمانه‌زنی‌های فاقد مبنا در این خصوص اجتناب شود.</p>
    </article>
  </body>
</html>