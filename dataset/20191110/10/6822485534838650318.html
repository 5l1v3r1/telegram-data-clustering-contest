<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819063.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T10:57:00+00:00"/>
    <meta property="og:title" content="توضیحات فنی کمالوندی درباره تزریق گاز در فردو"/>
    <meta property="og:description" content="به گزارش ایسنا، بهروز کمالوندی سخنگوی سازمان انرژی اتمی در یک برنامه تلویزیونی با ارائه توضیحات فنی درباره تزریق گاز به 1044 سانتریفیوژ در فردو اظهار کرد: در فردو دو آبشار که هر کدام ۱۷۴ سانتریفیوژ است به ایزوتوپ پایدار اختصاص دارد، ایزوتوپ پایدار هم یک تکنولوژی بسیار پیشرفته در ارتباط با جداسازی عناصر سبک است که مهم‌تر از حتی جدا سازی عناصر سنگین یعنی اورانیوم می‌باشد."/>
  </head>
  <body>
    <article>
      <h1>توضیحات فنی کمالوندی درباره تزریق گاز در فردو</h1>
      <address>
        <time datetime="2019-11-10T10:57:00+00:00">10 Nov 2019, 10:57</time>
      </address>
      <p>سخنگوی سازمان انرژی اتمی با ارائه توضیحات فنی درباره تزریق گاز به سانتریفیوژها در فردو اظهارکرد: امروز بازرسان آژانس بین‌المللی انرژی اتمی نمونه‌گیری انجام شده را راستی آزمایی کرده و مرحله نهایی که برداشت محصول است را اعلام خواهند کرد.</p>
      <p>به گزارش ایسنا، بهروز کمالوندی سخنگوی سازمان انرژی اتمی در یک برنامه تلویزیونی با ارائه توضیحات فنی درباره تزریق گاز به 1044 سانتریفیوژ در فردو اظهار کرد: در فردو دو آبشار که هر کدام ۱۷۴ سانتریفیوژ است به ایزوتوپ پایدار اختصاص دارد، ایزوتوپ پایدار هم یک تکنولوژی بسیار پیشرفته در ارتباط با جداسازی عناصر سبک است که مهم‌تر از حتی جدا سازی عناصر سنگین یعنی اورانیوم می‌باشد.</p>
      <p>وی افزود: لذا ما قرار نیست به آن دو آبشار دست بزنیم ولی بقیه آبشارها که حدودا 700 سانتریفیوژ می‌شود تحت گاز قرار گرفتند. این  یک فرآیند طولانی است و اقدامات مربوط به خلاء و ... نیز انجام شده است و اکنون داریم اورانیوم غنی شده 4.5 درصد می‌گیریم. </p>
      <p>سخنگوی سازمان انرژی اتمی همچنین بیان کرد: امروز هم قرار است که بازرسان آژانس نمونه‌گیری را راستی آزمایی کرده و اعلام کنند. اقداماتی که مرحله اول اتفاق افتاد را اعلام کردند و مرحله نهایی که برداشت محصول است را امروز آژانس اعلام خواهد کرد. </p>
    </article>
  </body>
</html>