<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/vellappally-syatement-about-cpim-dailure-in-aroor111.html"/>
    <meta property="og:site_name" content="DoolNews"/>
    <meta property="article:published_time" content="2019-11-10T10:23:00+00:00"/>
    <meta property="og:title" content="അരൂരില്‍ സിറ്റിങ് സീറ്റ് നഷ്ടപ്പെടാന്‍ കാരണം സി.പി.ഐ.എമ്മിന്റെ വിഭാഗിയത; ഷാനിമോള്‍ ജയിച്ചത് സഹതാപ തരംഗം മൂലം- വെള്ളാപ്പള്ളി"/>
    <meta property="og:description" content="Aroor CPIM Sndp Vellappally Nadeshan Kerala തിരുവനന്തപുരം: അരൂരില്‍ സിറ്റിങ് സീറ്റ് നഷ്ടപ്പെടാന്‍ കാരണം സി.പി.എമ്മിന്റെ വിഭാഗിയതയെന്ന് എസ്.എന്‍.ഡി.പി യോഗം ജനറല്‍ സെക്രട്ട"/>
  </head>
  <body>
    <article>
      <h1>അരൂരില്‍ സിറ്റിങ് സീറ്റ് നഷ്ടപ്പെടാന്‍ കാരണം സി.പി.ഐ.എമ്മിന്റെ വിഭാഗിയത; ഷാനിമോള്‍ ജയിച്ചത് സഹതാപ തരംഗം മൂലം- വെള്ളാപ്പള്ളി</h1>
      <address><time datetime="2019-11-10T10:23:00+00:00">10 Nov 2019, 10:23</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: അരൂരില്‍ സിറ്റിങ് സീറ്റ് നഷ്ടപ്പെടാന്‍ കാരണം സി.പി.എമ്മിന്റെ വിഭാഗിയതയെന്ന് എസ്.എന്‍.ഡി.പി യോഗം ജനറല്‍ സെക്രട്ടറി വെള്ളാപ്പള്ളി നടേശന്‍. ഷാനിമോള്‍ ഉസ്മാന്റെ വിജയത്തിനു കാരണം സഹതാപ തരംഗമാണെന്നും വെള്ളാപ്പള്ളി പറഞ്ഞു.</p>
      <p>അരൂരില്‍ വികസനം നടത്തിയെന്നത് വെറും പുകമറയാണെന്നും സി.പി.ഐ.എമ്മിന് കെട്ടിവച്ച കാശെങ്കിലും തിരിച്ചുകിട്ടാന്‍ കാരണം ജി. സുധാകരന്റെ പ്രവര്‍ത്തനമാണെന്നും വെള്ളാപ്പള്ളി പറഞ്ഞു.</p>
      <p>എസ്.എന്‍.ഡി.പി യോഗത്തിന്റെ താത്പര്യത്തിന് എതിരായി സ്ഥാനാര്‍ത്ഥിയെ നിര്‍ത്തിയത് അരൂരില്‍ തിരിച്ചടിയായെന്ന് സി.പി.ഐ.എം ജില്ലാ കമ്മിറ്റി വിലയിരുത്തിയിരുന്നു. സ്ഥാനാര്‍ത്ഥി നിര്‍ണ്ണയത്തില്‍ പാളിച്ച പറ്റിയെന്ന് വെള്ളാപ്പള്ളിയും സി.പി.ഐ.എമ്മിനെ കുറ്റപ്പെടുത്തി. പാര്‍ട്ടി ഹിന്ദു സ്ഥാനാര്‍ത്ഥിയെ നിര്‍ത്തുമെന്ന് തന്നെ അറിയിച്ചിരുന്നു.</p>
      <related>
        <a href="https://www.doolnews.com/bdjs-plans-to-quit-from-nda-soon-113.html?utm_source=doolnews&amp;utm_medium=related"/>
      </related>
      <p>അതിന്റെ അടിസ്ഥാനത്തിലാണ് പരസ്യമായി ഇക്കാര്യം അറിയിച്ചത്. സി.പി.ഐ.എമ്മിലെ ഭിന്നതയും ഗ്രൂപ്പിസവുമാണ് പരാജയത്തിന്റെ പ്രധാന കാരണം. അരൂര്‍ സി.പി.ഐ.എമ്മിന് ബാലികേറാമലയല്ല. പാര്‍ട്ടിയിലെ പ്രശ്‌നങ്ങള്‍ പരിഹരിച്ചാല്‍ മണ്ഡലം തിരിച്ച് പിടിക്കാനാകുമെന്നും വെള്ളാപ്പള്ളി പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>അരൂരിലും കോന്നിയിലും ഹിന്ദുസ്ഥാനാര്‍ത്ഥികളാണ് വേണ്ടതെന്ന് വെള്ളാപ്പള്ളി നടേശന്‍ നേരത്തെ പറഞ്ഞിരുന്നു. അരൂരില്‍ ഭൂരിപക്ഷ സമുദായം ഹിന്ദുക്കളാണെന്നും അതിനാല്‍ സ്ഥാനാര്‍ത്ഥി നിര്‍ണയത്തില്‍ ഹിന്ദുക്കളെ പരിഗണിക്കണമെന്നതുമാണ് വെള്ളാപ്പള്ളി നടേശന്‍ ആവശ്യപ്പെട്ടിരുന്നത്</p>
      <related>
        <a href="https://www.doolnews.com/aroor-and-konni-need-hindu-candidates-vellappally-natesan258.html?utm_source=doolnews&amp;utm_medium=related"/>
      </related>
      <p>സി.പി.ഐ.എമ്മിന്റെ എടാ പോടാ ശൈലിക്ക് മാറ്റം വരുത്തണം . സംഘടനാപരമായി എല്‍.ഡി.എഫിന് ശക്തിയുണ്ടെങ്കിലും ശൈലി മാറ്റിപിടിക്കണമെന്നും വെള്ളാപ്പള്ളി നേരത്തെ പറഞ്ഞിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
    </article>
  </body>
</html>