<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/596613/kypello-elladas-promitheas-kai-panathinaikos-gia-to-teleftaio-eisitirio"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T10:03:00+00:00"/>
    <meta property="og:title" content="Κύπελλο Ελλάδας: Προμηθέας και Παναθηναϊκός για το τελευταίο εισιτήριο"/>
    <meta property="og:description" content="Στην Πάτρα κρίνεται το τέταρτο εισιτήριο για τα ημιτελικά του Κυπέλλου Ελλάδας. Προμηθέας και Παναθηναϊκός είναι έτοιμοι για μεγάλη μάχη.   Το..."/>
  </head>
  <body>
    <article>
      <h1>Κύπελλο Ελλάδας: Προμηθέας και Παναθηναϊκός για το τελευταίο εισιτήριο</h1>
      <address><time datetime="2019-11-10T10:03:00+00:00">10 Nov 2019, 10:03</time> by <a rel="author">Sigmalivesports</a></address>
      <p>Στην Πάτρα κρίνεται το τέταρτο εισιτήριο για τα ημιτελικά του Κυπέλλου Ελλάδας. Προμηθέας και Παναθηναϊκός είναι έτοιμοι για μεγάλη μάχη.<br/> <br/>Το απόγευμα της Κυριακής (18:15, LIVE BLOG στο Sport24.gr) ολοκληρώνεται η προημιτελική φάση του Κυπέλλου Ελλάδας, με τον Προμηθέα να υποδέχεται στην Πάτρα τον Παναθηναϊκό για το τέταρτο και τελευταίο εισιτήριο για τα ημιτελικά. Εκεί βρίσκονται ήδη ο Διαγόρας Δρυοπιδέων που νίκησε τον ΠΑΟΚ, η ΑΕΚ που νίκησε το Ρέθυμνο και το Περιστέρι που νίκησε τον Ήφαιστο Λήμνου.<br/> <br/>Ο φιλόδοξος Προμηθέας προέρχεται από νίκη επί της Μακάμπι Ρισόν, έχει ρεκόρ 5-1 στο EuroCup και αντιμετωπίζει τον σημερινό αγώνα ως μια μεγάλη πρόκριση που ουσιαστικά μπορεί να τον στείλει κοντά στην κατάκτηση του Κυπέλλου. Οι Πατρινοί ξέρουν πως σε περίπτωση νίκης επί του Παναθηναϊκού δεν θα έχουν κάτι να φοβούνται στη συνέχεια της διοργάνωσης, με τον Μάκη Γιατρά να έχει μόνο αγωνιστικό πρόβλημα αυτό του Δημήτρη Αγραβάνη.<br/> <br/>Οι πράσινοι, από την άλλη, προέρχονται από την επικράτηση επί της Βαλένθια και έχουν μπροστά τους ακόμη έναν απαιτητικό αγώνα. Ο Αργύρης Πεδουλάκης ξέρει τι θα αντιμετωπίσουν οι παίκτες του, ξέρει ότι νίκη στην Πάτρα θα τον φέρει ακόμη πιο κοντά σε άλλο ένα τρόπαιο, ενώ σύμφωνα με τον προγραμματισμό της Ελληνικής Ομοσπονδίας Καλαθοσφαίρισης οι ημιτελικοί θα γίνουν την Τετάρτη 12 Δεκεμβρίου.<br/> <br/>sport24.gr</p>
    </article>
  </body>
</html>