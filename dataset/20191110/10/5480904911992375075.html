<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/v-rumunsku-se-otevrely-volebni-mistnosti-k-prezidentskym-volbam/1819242?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-10T10:28:00+00:00"/>
    <meta property="og:title" content="V Rumunsku se otevřely volební místnosti k prezidentským volbám"/>
    <meta property="og:description" content="Bukurešť - K volebním urnám v Rumunsku dnes ráno přišli první voliči, kteří rozhodují o příštím prezidentovi. Podle údajů volební komise za prvních pár hodin od otevření volebních místností odvolilo téměř 11 procent voličů. Rumuni vybírají mezi favorizovanou stávající hlavou státu, Klausem Iohannisem, a 13 dalšími kandidáty, podle průzkumů mají však reálnou šanci do druhého kola postoupit pouze tři z nich."/>
  </head>
  <body>
    <article>
      <h1>V Rumunsku se otevřely volební místnosti k prezidentským volbám</h1>
      <address><time datetime="2019-11-10T10:28:00+00:00">10 Nov 2019, 10:28</time> by <a rel="author" href="http://www.ctk.cz/" target="_blank">ČTK</a></address>
      <p>Bukurešť - K volebním urnám v Rumunsku dnes ráno přišli první voliči, kteří rozhodují o příštím prezidentovi. Podle údajů volební komise za prvních pár hodin od otevření volebních místností odvolilo téměř 11 procent voličů. Rumuni vybírají mezi favorizovanou stávající hlavou státu, Klausem Iohannisem, a 13 dalšími kandidáty, podle průzkumů mají však reálnou šanci do druhého kola postoupit pouze tři z nich.</p>
      <h3>Fotogalerie</h3>
      <slideshow>
        <figure>
          <img src="https://i3.cn.cz/6/1486475884_P201702070650801.jpg"/>
        </figure>
        <figure>
          <img src="https://i3.cn.cz/6/1573377229_P201911100210601.jpg"/>
        </figure>
        <figure>
          <img src="https://i3.cn.cz/6/1573377712_P201911100217601.jpg"/>
        </figure>
      </slideshow>
      <figure>
        <img src="https://i3.cn.cz/3/1573377229_P201911100210601.jpg"/>
      </figure>
      <p>Od otevření volebních místností přišli k volbám již přes dva miliony Rumunů, zatím nejvyšší účast hlásí župy na jihu země. K volbám dnes může přijít až 18,2 milionu voličů, včetně několika milionů Rumunů, kteří žijí v zahraničí. V posledních dvou prezidentských volbách se účast v prvním kole pohybovala těsně pod 55 procenty.</p>
      <p>Jasným favoritem prvního kola je podle průzkumů současný prezident Iohannis. Kandidát vládní Národní liberální strany (PNL), by mohl podle průzkumů v prvním kole dostat kolem 45 procent hlasů.</p>
      <p>Z druhého místa do druhého kola s největší pravděpodobností postoupí buď donedávna úřadující premiérka Viorica Dancialová, jež stojí v čele Sociálnědemokratické strany (PSD), nestraník, herec a bývalý europoslanec Mircea Diaconu či poslanec za opoziční Svaz záchrany Rumunska (USR) Dan Barna.</p>
      <p>Volební místnosti se uzavřou dnes ve 20:00 SEČ, krátce poté budou k dispozici první odhady výsledků na základě průzkumů mezi voliči. Oficiální výsledky se očekávají v pondělí ráno. Pokud žádný z kandidátů nezíská nadpoloviční většinu hlasů, rozhodne se mezi dvěma kandidáty ve druhém kole, jež je stanoveno na 24. listopadu.</p>
    </article>
  </body>
</html>