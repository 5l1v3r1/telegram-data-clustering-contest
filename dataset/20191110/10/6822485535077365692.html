<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819053.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T10:21:00+00:00"/>
    <meta property="og:title" content="واکنش محسن هاشمی به صحبت‌های قالیباف"/>
    <meta property="og:description" content="به گزارش فارس، محسن هاشمی رئیس شورای شهر تهران در یک صد و هفتاد و پنجمین جلسه شورای شهر تهران اظهار داشت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ جوامع اسلامی در گیر جنگ‌های داخلی و خشونت ناشی از تحجر و کج‌فهمی از قرآن شده‌اند و بیش از هر زمان دیگری امت اسلامی تشنه وحدت نبوی هستند تا کینه و خشونت به الفت و مدارا تبدیل شود و این مسئله در هفته وحدت بسیار حائز اهمیت است."/>
  </head>
  <body>
    <article>
      <h1>واکنش محسن هاشمی به صحبت‌های قالیباف</h1>
      <address>
        <time datetime="2019-11-10T10:21:00+00:00">10 Nov 2019, 10:21</time>
      </address>
      <p>رئیس شورای شهر تهران با بیان اینکه اظهارات اخیر شهردار اسبق تهران زیبنده نبود، گفت: مسؤولان شهری به جای مجادلات کلامی پیگیری حقوق مردم را سرلوحه قرار دهند تا شرایط برای مردم دشوارتر نشود.</p>
      <p>به گزارش فارس، محسن هاشمی رئیس شورای شهر تهران در یک صد و هفتاد و پنجمین جلسه شورای شهر تهران اظهار داشت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ جوامع اسلامی در گیر جنگ‌های داخلی و خشونت ناشی از تحجر و کج‌فهمی از قرآن شده‌اند و بیش از هر زمان دیگری امت اسلامی تشنه وحدت نبوی هستند تا کینه و خشونت به الفت و مدارا تبدیل شود و این مسئله در هفته وحدت بسیار حائز اهمیت است.</p>
      <p>هاشمی به سخنان محمدباقر قالیباف در برنامه تلویزیونی اشاره کرد و گفت: این سخنان در آستانه هفته وحدت زیبنده نبود و رویه بنده در اداره شورای شهر جلوگیری از تنش‌زدایی و صرف شدن انرژی همکارانم در مدیریت شهری در مباحث مربوط به گذشته و اختلافات ناشی از آن بوده است و همین انتظار را از مدیران شهری گذشته نیز داریم.</p>
      <p>وی خاطرنشان کرد: قضاوت در مورد پرونده‌های گذشته در حوزه اختیارات مقام قضایی است اما مدیریت شهری دفاع از حقوق شهروندان را پیگیری می‌کند.</p>
      <p>رئیس شورای شهر تهران تصریح کرد: شهروندان تهرانی با رای به شورای پنجمی‌ها خواستار تحول در وضعیت اداره شهر و توقف روندهای نادرست تصمیم‌گیری شده‌اند. اگرچه مدیریت شهری برای اجرای مطالبات به حق کامل نتوانسته به موقفیت برسد، اما این به معنای تایید سیاست‌های گذشته نیست.</p>
      <p>هاشمی خاطرنشان کرد: از مسئولان گذشته و فعلی مدیریت شهری خواستار هستیم به جای مجادلات کلامی، پیگیری از حقوق مردم را سرلوحه رفتارهای خود قرار دهد تا تحمل شرایط سخت کنونی برای مردم دشوارتر نشود.</p>
    </article>
  </body>
</html>