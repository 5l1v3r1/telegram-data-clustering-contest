<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-53-billion-barrels-of-new-oil-reserves-discovered-in-iran-southern-region-2841652.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T10:49:33+00:00"/>
    <meta property="og:title" content="ईरान के दक्षिणी क्षेत्र में 53 अरब बैरल के नये तेल भंडार की खोज"/>
    <meta property="og:description" content="ईरान के दक्षिणी हिस्से में कच्चे तेल का एक नया भंडार मिला है। राष्ट्रपति हसन रूहानी ने रविवार को घोषणा की कि यहां 53 अरब बैरल का कच्चा तेल होने की संभावना है। इससे ईरान के कच्चा तेल भंडार में एक..."/>
  </head>
  <body>
    <article>
      <h1>ईरान के दक्षिणी क्षेत्र में 53 अरब बैरल के नये तेल भंडार की खोज</h1>
      <address><time datetime="2019-11-10T10:49:33+00:00">10 Nov 2019, 10:49</time> by <a rel="author">एजेंसी,तेहरान</a></address>
      <p>ईरान के दक्षिणी हिस्से में कच्चे तेल का एक नया भंडार मिला है। राष्ट्रपति हसन रूहानी ने रविवार को घोषणा की कि यहां 53 अरब बैरल का कच्चा तेल होने की संभावना है। इससे ईरान के कच्चा तेल भंडार में एक तिहाई से अधिक की वृद्ध होने की उम्मीद है।</p>
      <p>सरकारी टीवी पर अपने संबोधन में रूहानी ने कहा कि नया तेल भंडार ईरान के खुजेस्तान प्रांत में मिला है। यह 2,400 वर्ग किलोमीटर के दायरे में फैला है। यह क्षेत्र करीब 200 किलोमीटर की दूरी में 80 मीटर गहराई तक फैले हैं।</p>
      <p>उन्होंने कहा, '' यह सरकार की ओर से ईरान के लोगों को एक छोटा-सा तोहफा है। इस खोज के बाद ईरान की स्थापित कच्चा तेल भंडार क्षमता में 34 प्रतिशत का इजाफा होगा। अब ईरान की स्थापित कच्चा तेल भंडार क्षमता 155.6 अरब बैरल होने का अनुमान है। वैश्विक शक्तियों के साथ अपने परमाणु कार्यक्रम को लेकर किसी समझौते पर पहुंचने में विफल रहने के बाद अमेरिकी प्रतिबंधों के चलते ईरान का ऊर्जा उद्योग बुरी तरह प्रभावित हुआ है।</p>
    </article>
  </body>
</html>