<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740949"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T10:00:00+00:00"/>
    <meta property="og:title" content="&quot;ตุ่มน้ำพอง&quot;โรคแปลก ที่'วินัย-ไกรบุตร'ต้องต่อสู้"/>
    <meta property="og:description" content="'โรคตุ่มน้ำพอง' หรือ 'โรคเพมฟิกอยด์' ไม่ใช่โรคหายาก ไม่ใช่โรคติดต่อ ชี้มีทางรักษา แนะวิธีสังเกตอาการ!"/>
  </head>
  <body>
    <article>
      <h1>"ตุ่มน้ำพอง"โรคแปลก ที่'วินัย-ไกรบุตร'ต้องต่อสู้</h1>
      <address>
        <time datetime="2019-11-10T10:00:00+00:00">10 Nov 2019, 10:00</time>
      </address>
      <p>
        <b>"โรคตุ่มน้ำพอง" หรือ "โรคเพมฟิกอยด์" ไม่ใช่โรคหายาก ไม่ใช่โรคติดต่อ ชี้มีทางรักษา แนะวิธีสังเกตอาการ!</b>
      </p>
      <p>จากกรณีดารารุ่นใหญ่<b> 'เมฆ-วินัย ไกรบุตร' </b> ป่วยหนักจาก<b> "โรคตุ่มน้ำพอง"</b> จนกระทั่งรักษาจนอาการดีขึ้นตามลำดับ และสามารถกลับมาทำกิจกรรมที่รักได้อีกครั้ง นั้นก็คือการวิ่ง แต่แล้วเพราะความประมาทในการใช้ชีวิต ทำให้โรคนี้กลับมาอีกครั้ง วันนี้ "เดลินิวส์ออนไลน์" เลยจะพาไปทำความรู้จักกับ <b>"โรคตุ่มน้ำพอง"</b> ที่ <b>'เมฆ วินัย'</b> กำลังป่วย พร้อมอาการของโรค และแนวทางการรักษา</p>
      <figure>
        <img src="https://www.dailynews.co.th/admin/upload/20191110/news_jJtxHByESE155441_533.jpg?v=20191111085?v=9517"/>
      </figure>
      <p><b>โรคตุ่มน้ำพอง</b> หรือ <b>เพมพิกอยด์ </b>สามารถพบได้ ทั้งชายหญิง และไม่ใช่โรคหายากอย่างที่เข้าใจ โรคนี้เกิดจากภูมิต้านทานของร่างกายทำงานผิดพลาดเล็กน้อย ทำให้ผิวหนังเกิดการแยกตัวเป็นตุ่มน้ำใสๆ ส่วนใหญ่โรคนี้เกิดในคนที่มีอายุมาก เนื่องจากกปกติของคนที่เริ่มมีอายุมากขึ้นระบบการทำงานของภูมิคุ้มกันร่างกายมักจะรวน ส่วนสาเหตุของการเกิดโรคแม้จะยังไม่สามารถบอกได้ แต่ที่ชัดเจน คือไม่เกี่ยวกับการใช้ร่างกายหักโหม การออกกำลังมาก หรือรวมทั้งการรับประทานอาหาร การแพ้อาหาร ไม่เกี่ยวกับไฟไหม้ น้ำร้อนลวก ไม่ใช่โรคทางพันธุกรรม และไม่ใช่โรคติดต่อ ไม่ใช่โรคอันตรายที่ทำให้เสียชีวิตได้  <br/><br/>สำหรับอาการของโรคที่ชัดเจนคือ จะมีตุ่มน้ำพองขนาดต่าง ๆ เกิดขึ้นที่ผิวหนัง บางรายอาจเกิดที่เยื่อบุต่าง ๆ ร่วมด้วย เมื่อตุ่มน้ำแตกจะเกิดแผล หรือรอยถลอก ทำให้มีอาการเจ็บ ถ้าเกิดตุ่มน้ำพองหรือแผลในปากจะทำให้เจ็บแสบ กลืนอาหารไม่สะดวก บางรายผิวหนังที่ถลอกหรือเป็นแผล อาจเกิดการติดเชื้อแบคทีเรียเป็นหนอง ถ้าเป็นรุนแรง เชื้อโรคอาจเข้าสู่กระแสเลือดทำให้มีไข้ หรืออาการอื่น ๆ ได้<br/><br/>ปัจจุบัน <b>โรคตุ่มน้ำพอง </b>สามารถรักษาให้หายได้ การรักษามีวิธีการใหม่ๆ ที่มีประสิทธิภาพมากขึ้น ทั้งการให้ยากดภูมิคุ้มกันเพื่อให้โรคสงบ ร่วมกับยาแก้อักเสบ แต่ปัจจุบันมียาให้ที่ช่วยให้รักษาหาย คือ การให้ยาที่เปลี่ยนการทำงานของเซลล์ ซึ่งระยะเวลาการรักษาให้หายขาดแตกต่างกันไป บางรายใช้เวลาไม่นาน บางรายนานนับปี ขึ้นอยู่กับโรคและอาการว่ามีมากน้อยแค่ไหน<br/><br/><b>โรคตุ่มน้ำพอง ไม่ใช่โรคที่น่ากลัวอย่างที่หลายคนคิด หากดูแลสุขภาพ และแผลอย่างถูกวิธี ก็จะช่วยให้โรคสงบได้เร็วขึ้น ทำให้ผู้ป่วยสามารถดำรงชีวิตได้เหมือนคนปกติทั่วไป ไม่มีรอยโรคใหม่เกิดขึ้น<br/></b><br/><br/><b>ข่าวที่เกี่ยวข้อง</b><br/><b>-  อัพเดท'เมฆ'ตุ่มน้ำพองกำเริบ พบหมอดีขึ้นแผลเริ่มแห้ง<br/>-<a href="https://www.dailynews.co.th/entertainment/740909"> 'เมฆ'อัพเดทแพ้น้ำตุ่มน้ำพองกำเริบ ดีขึ้นแต่ยังระบมหนัก</a></b></p>
    </article>
  </body>
</html>