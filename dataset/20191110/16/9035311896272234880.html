<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/10/irak-ta-hukumet-karsiti-protestolarda-301-kisi-oldu"/>
    <meta property="og:site_name" content="euronews"/>
    <meta property="article:published_time" content="2019-11-10T16:00:43+00:00"/>
    <meta property="og:title" content="Irak'ta hükümet karşıtı protestolarda 301 kişi öldü"/>
    <meta property="og:description" content="Irak: Hükümet karşıtı protestolarda toplam ölü sayısı 301'e yükseldi"/>
  </head>
  <body>
    <article>
      <h1>Irak'ta hükümet karşıtı protestolarda 301 kişi öldü</h1>
      <address>
        <time datetime="2019-11-10T16:00:43+00:00">10 Nov 2019, 16:00</time>
      </address>
      <p>Irak'ta işsizlik, yolsuzluk ve kamu hizmeti yetersizliğini protesto eden hükümet karşıtı gösterilerde, 301 gösterici hayatını kaybetti.</p>
      <p>Irak Meclisine bağlı İnsan Hakları Komisyonunca yapılan yazılı açıklamada, 1 Ekim'den bu yana ülkede devam eden gösterilerde yaralı sayısının da 15 bine ulaştığı ifade edildi.</p>
      <p>Uluslararası Af Örgütü, Iraklı yetkililere göstericilere karşı ölümcül güç kullanılmasına son verilmesi çağrısı yapmıştı. Ülkenin çeşitli bölgelerinde düzenlenen gösterilere güvenlik güçlerinin gaz, ses bombaları ve gerçek kurşunlarla müdahalede bulunduğu belirtiliyor.</p>
      <p>Ülkede, 1 Ekim'de harekete geçen eylemciler, Erbain törenleri nedeniyle ara verdikleri gösterilere 25 Ekim'de yeniden başlamıştı.</p>
      <ul>
        <li>
          <a href="https://tr.euronews.com/2019/11/06/irakta-protestolar-suruyor-guvenlik-gucleri-gostericileri-dagitmak-icin-havaya-ates-acti">Irak’ta protestolar sürüyor, güvenlik güçleri göstericileri dağıtmak için havaya ateş açtı</a>
        </li>
        <li>
          <a href="https://tr.euronews.com/2019/11/02/irak-ve-lubnan-daki-hukumet-karsiti-gosteriler-neden-iran-rahatsiz-ediyor">Irak ve Lübnan'daki hükümet karşıtı gösteriler neden İran'ı rahatsız ediyor?</a>
        </li>
        <li>
          <a href="https://tr.euronews.com/2019/11/02/irakta-hukumet-karsiti-protestolarin-ana-merkezi-turk-lokantas-oldu-video">Irak'ta hükümet karşıtı protestoların ana merkezi 'Türk Lokantası' oldu</a>
        </li>
      </ul>
    </article>
  </body>
</html>