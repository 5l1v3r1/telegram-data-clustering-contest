<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/10/iraq-cinque-militari-italiani-feriti-nello-scoppio-di-un-ordigno?utm_term=Autofeed&amp;utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-10T16:42:54+00:00"/>
    <meta property="og:title" content="Iraq, cinque militari italiani feriti nello scoppio di un ordigno"/>
    <meta property="og:description" content="Tre sono gravi, ma non sarebbero in pericolo di vita. I militari erano impegnati nell'addestramento di personale a Kirkuk, nell'Iraq settentrionale"/>
  </head>
  <body>
    <article>
      <h1>Iraq, cinque militari italiani feriti nello scoppio di un ordigno</h1>
      <address><time datetime="2019-11-10T16:42:54+00:00">10 Nov 2019, 16:42</time> by <a rel="author">Euronews </a></address>
      <p>Cinque militari italiani sono rimasti feriti nell'<b>esplosione di un ordigno a Kirkuk</b>, nell'Iraq settentrionale.</p>
      <p>L'attentato è avvenuto in mattinata, quando una bomba rudimentale è detonata al passaggio di un team misto di Forze speciali italiane in Iraq.</p>
      <p><b>Tre dei militari,</b> che versano in <b>gravi condizioni</b>, hanno riportato lesioni alle gambe. Per uno di loro si è resa necessaria l'<b>amputazione parziale</b></p>
      <p>Il team stava svolgendo <b>attività di addestramento</b> ("mentoring and training") in favore delle forze di sicurezza irachene impegnate nella lotta all'Isis. I cinque militari coinvolti dall'esplosione sono stati subito soccorsi, evacuati con elicotteri statunitensi appartenenti alla coalizione internazionale di stanza nel paese e trasportati in un ospedale mobile dove stanno ricevendo le cure del caso.</p>
    </article>
  </body>
</html>