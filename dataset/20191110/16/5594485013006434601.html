<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/borisov-s-izvnredni-danni-za-proekt-koyto-mozhe-da-donese-miliardi-za-blgariya-video_news708508.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-10T16:30:00+00:00"/>
    <meta property="og:title" content="Борисов с извънредни данни за проект, който може да донесе милиарди за България ВИДЕО"/>
    <meta property="og:description" content="След като работихме последователно за ускоряване на подготвителните дейности и за осигуряване на необходимото финансиране на проекта, строителните дейности по п"/>
  </head>
  <body>
    <article>
      <h1>Борисов с извънредни данни за проект, който може да донесе милиарди за България ВИДЕО</h1>
      <h2>След като работихме последователно за ускоряване на подготвителните дейности и за осигуряване на необходимото финансиране на проекта, строителните дейности по проекта напредват, написа премиерът</h2>
      <address>
        <time datetime="2019-11-10T16:30:00+00:00">10 Nov 2019, 16:30</time>
      </address>
      <p>https://blitz.bg/ikonomika/borisov-s-izvnredni-danni-za-proekt-koyto-mozhe-da-donese-miliardi-za-blgariya-video_news708508.html Blitz.bg</p>
      <figure>
        <img src="https://static.blitz.bg/documents/thumbnails/730/201910/1572176567-20191027130639-img-0390.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Изграждането на интерконектора Гърция-България е сред ключовите приоритети на българското правителство в енергийния сектор. Реализацията на междусистемната газова връзка е от стратегическо значение не само за двете страни, а и за цяла Европа. </b><br/><br/>Това написа премиерът Бойко Борисов на страницата си във фейсбук. <br/><br/>"Проектът е включен в 7-те топ приоритетни проекта на Европейския съюз в областта на енергетиката. Той ще доведе до реална диверсификация на маршрутите и източниците на снабдяване през Гърция чрез доставки Каспийския регион, Близкия изток и Източното Средиземноморие чрез съществуващи и нови терминали в Гърция и Турция", добави той.<br/><br/>"След като работихме последователно за ускоряване на подготвителните дейности и за осигуряване на необходимото финансиране на проекта, строителните дейности по проекта напредват.<br/><br/>Мобилизирана е необходимата техника, стартираха изкопните дейности и е извършена доставка на тръбите за първия километър от трасето на газопровода", написа още Борисов. </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fboyko.borissov.7%2Fvideos%2F2581870655374322%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>