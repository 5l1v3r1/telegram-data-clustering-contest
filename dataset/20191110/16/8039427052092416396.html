<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=951396"/>
    <meta property="og:site_name" content="Andhrajyothy"/>
    <meta property="article:published_time" content="2019-11-10T16:42:30+00:00"/>
    <meta property="og:title" content="రోహిత్‌శర్మ రికార్డును బద్దలుగొట్టిన టీమిండియా ఓపెనర్ షెఫాలీ వర్మ"/>
    <meta property="og:description" content="ADVT"/>
  </head>
  <body>
    <article>
      <h1>రోహిత్‌శర్మ రికార్డును బద్దలుగొట్టిన టీమిండియా ఓపెనర్ షెఫాలీ వర్మ</h1>
      <address>
        <time datetime="2019-11-10T16:42:30+00:00">10 Nov 2019, 16:42</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>సెయింట్ లూసియా</b>: టీమిండియా స్టార్ బ్యాట్స్‌మన్ రోహిత్‌శర్మ రికార్డును భారత మహిళా జట్టు ఓపెనర్ షెఫాలీవర్మ బద్దలుగొట్టింది. ఐదు మ్యాచ్‌ల టీ20 సిరీస్‌లో భాగంగా శనివారం ఇక్కడ జరిగిన తొలి టీ20లో భారత్ మహిళల జట్టు 84 పరుగుల భారీ తేడాతో విజయం సాధించింది. ఈ మ్యాచ్‌లో టీమిండియా ఓపెనర్ షెఫాలీ వర్మ చెలరేగి ఆడింది. 49 బంతుల్లో 6 ఫోర్లు, నాలుగు సిక్సర్లతో 73 పరుగులు చేసింది. దీంతో అంతర్జాతీయ టీ20ల్లో అర్ధ సెంచరీ సాధించిన అతి పిన్న వయస్కురాలైన భారత క్రికెటర్‌గా షెఫాలీ రికార్డులకెక్కింది. ఈ క్రమంలో రోహిత్‌శర్మ రికార్డు బద్దలైంది. రోహిత్ 20 సంవత్సరాల 143 రోజుల వయసులో అర్ధ సెంచరీ సాధించగా, షెఫాలీ 15 సంవత్సరాల 285 రోజుల్లోనే ఆ ఘనత సాధించింది. యూఏఈకి చెందిన ఎగోడాజ్ 15 ఏళ్ల 267 రోజుల్లోనే అర్ధ సెంచరీ సాధించి ఈ జాబితాలో అగ్రస్థానంలో ఉండగా, షెఫాలీ వర్మ రెండో స్థానంలో నిలిచింది.</p>
      <p> </p>
      <p>ఇక, ఈ మ్యాచ్‌లో తొలుత బ్యాటింగ్ చేసిన భారత మహిళల జట్టు నిర్ణీత 20 ఓవర్లలో నాలుగు వికెట్లు మాత్రమే కోల్పోయి 185 పరుగులు చేసింది. షెఫాలీ వర్మ 73, స్మతి మంధాన 67, కెప్టెన్ హర్మన్‌ప్రీత్ కౌర్ 21 పరుగులు చేశారు.</p>
      <p> </p>
      <p>అనంతరం 186 పరుగుల విజయ లక్ష్యంతో బ్యాటింగ్ ప్రారంభించిన విండీస్ మహిళల జట్టు 20 ఓవర్లలో 9 వికెట్లు కోల్పోయి 101 పరుగులు మాత్రమే చేసి ఓటమి పాలైంది. ఆ జట్టులో షెమైన్ క్యాంప్‌బెల్ చేసిన 33 పరుగులే అత్యధికం. మిగతా ఆటగాళ్లలో ఒక్కరంటే ఒక్కరు కూడా పట్టుమని 15 పరుగులు చేయలేకపోయారు. షెఫాలీ వర్మకు ‘ప్లేయర్ ఆఫ్ ద మ్యాచ్’ అవార్డు దక్కింది.</p>
    </article>
  </body>
</html>