<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-chirag-paswan-says-ljp-ready-to-contest-37-seats-on-its-own-in-jharkhand-2842292.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T16:25:12+00:00"/>
    <meta property="og:title" content="झारखंड चुनाव पर चिराग पासवान बोले- लोजपा अपने दम पर 37 सीटों पर चुनाव लड़ने को तैयार"/>
    <meta property="og:description" content="लोक जनशक्ति पाटीर् (लोजपा) के राष्ट्रीय अध्यक्ष चिराग पासवान ने आज कहा कि झारखंड में हो रहे विधानसभा के चुनाव में उनकी पाटीर् 37 सीटों पर अपने दम पर चुनाव लड़ने को तैयार है। लोजपा का राष्ट्रीय अध्यक्ष..."/>
  </head>
  <body>
    <article>
      <h1>झारखंड चुनाव पर चिराग पासवान बोले- लोजपा अपने दम पर 37 सीटों पर चुनाव लड़ने को तैयार</h1>
      <address><time datetime="2019-11-10T16:25:12+00:00">10 Nov 2019, 16:25</time> by <a rel="author">एजेंसी,पटना</a></address>
      <p>लोक जनशक्ति पाटीर् (लोजपा) के राष्ट्रीय अध्यक्ष चिराग पासवान ने आज कहा कि झारखंड में हो रहे विधानसभा के चुनाव में उनकी पाटीर् 37 सीटों पर अपने दम पर चुनाव लड़ने को तैयार है। लोजपा का राष्ट्रीय अध्यक्ष बनने के बाद पहली बार यहां पहुंचे बिहार के जमुई से सांसद चिराग पासवान ने पत्रकारों से बातचीत में कहा कि केंद्र और बिहार की तरह ही उनकी पाटीर् झारखंड में भी राष्ट्रीय जनतांत्रिक गठबंधन (राजग) में रहकर ही चुनाव लड़ना चाहती है। </p>
      <p>हालांकि झारखंड की लोजपा इकाई का अपने दम पर चुनाव लड़ने का आलाकमान पर बढ़ा दबाव है। चिराग पासवान ने कहा कि झारखंड में लोजपा 37 सीटों पर अपने दम पर चुनाव लड़ने को तैयार है। वह चाहते हैं कि गठबंधन में रहकर ही चुनाव लड़ा जाए। उन्होंने आशा व्यक्त की है कि अगले एक से दो दिनों में झारखंड में सीटों का मामला सुलझा लिया जाएगा।</p>
      <p>लोजपा अध्यक्ष ने अयोध्या मामले पर उच्चतम न्यायालय के फैसले का स्वागत किया और कहा कि इस निर्णय के बाद ऐसे मामलों पर होने वाली राजनीति पर भी लगाम लगेगा। उन्होंने कहा कि जब भी चुनाव आता था राम मंदिर तथा अनुच्छेद-37० जैसे मामले सामने आ जाते थे लेकिन अब विकास की बात होगी। </p>
      <p>बता दें कि झारखंड विधानसभा चुनाव के लिए तारीखों का ऐलान पहले ही हो चुका है। राज्य में इस बार 81 विधानसभा सीटों के लिए पांच चरणों के लिए चुनाव होंगे। जबकि वोटों की गिनती 23 दिसंबर को होगी। चुनाव आयोग से मिली जानकारी के मुताबिक पहले चरण में 30 नवंबर को 13 सीटों पर, दूसरे चरण में 7 दिसंबर को 20 सीटों पर, तीसरे चरण में 12 दिसंबर को 17 सीटों पर, चौथे चरण के लिए 16 दिसंबर को 15 सीटों पर और पांचवे चरण के लिए 20 दिसंबर को 16 सीटों पर मतदान होगा।</p>
    </article>
  </body>
</html>