<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/monki-wszedl-do-sklepu-i-zazadal-pieniedzy-policja-szuka-napastnika,984386.html"/>
    <meta property="og:site_name" content="TVN24"/>
    <meta property="article:published_time" content="2019-11-10T16:46:00+00:00"/>
    <meta property="og:title" content="Wszedł do sklepu w Mońkach i zażądał pieniędzy. Policja szuka napastnika"/>
    <meta property="og:description" content="Napad na sklep monopolowy nagrała jedna z kamer monitoringu. Jak informuje policja: - Trudno określić wiek i wygląd człowieka, który był zakapturzony i miał twarz zasłoniętą szalikiem. Domyślamy si..."/>
  </head>
  <body>
    <article>
      <h1>Wszedł do sklepu w Mońkach i zażądał pieniędzy. Policja szuka napastnika</h1>
      <address><time datetime="2019-11-10T16:46:00+00:00">10 Nov 2019, 16:46</time> by <a rel="author">nina</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/da6a832b-fead-451d-ae6b-d3094b21d65e-480p.mp4"/>
          <figcaption>Groził ekspedientce przedmiotem przypominającym broń</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/645098b086d2f9e1e0e939c27f9f2d6f/0175005c-8fab-4a80-ad63-4bdf5f3549d0-480p.mp4"/>
          <figcaption>Udaremniony napad na sklep</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/442cde81694ca09a626eeddefd1b74ca/bdcc26da-c6f9-4dc8-98e8-dea18f5c35a3-480p.mp4"/>
          <figcaption>Napad na sklep</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/15231a7ce4ba789d13b722cc5c955834/de3bfb18-a718-4ff4-a2b2-4fee8298cae1-360p.mp4"/>
          <figcaption>Napad na sklep w Mławie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/806beafe154032a5b818e97b4420ad98/5ae6b985-e474-46fb-b14c-f73f8a63b9d9-360p.mp4"/>
          <figcaption>Napad na sklep w Gliwicach</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/a2cc63e065705fe938a4dda49092966f/9f460004-980c-4d48-b48d-0c8a2c66ca13-480p.mp4"/>
          <figcaption>Napad na sklep</figcaption>
        </figure>
        <figcaption>Mężczyzna groził ekspedientce przedmiotem przypominającym broń<cite>Foto: KPP Mońki | Video: KPP Mońki</cite></figcaption>
      </slideshow>
      <h3>Napad na sklep monopolowy nagrała jedna z kamer monitoringu. Jak informuje policja: - Trudno określić wiek i wygląd człowieka, który był zakapturzony i miał twarz zasłoniętą szalikiem. Domyślamy się, że to dosyć młoda osoba. Dotychczas napastnik nie został zatrzymany.</h3>
      <related>
        <a href="https://tvnwarszawa.tvn24.pl/informacje,news,napad-z-bronia-na-taksowkarza-dwa-zarzuty-i-areszt-dla-36-latka,298862.html"/>
      </related>
      <p>Wydział Kryminalny Komendy Powiatowej Policji w Mońkach (województwo podlaskie) poszukuje sprawcy rozboju. To młody mężczyzna, który 6 listopada około godziny 17.20 próbował okraść jeden ze sklepów przy ulicy Wyzwolenia.</p>
      <h3>Groził ekspedientce</h3>
      <p>Kiedy mężczyzna pojawił się w sklepie, wskazał ekspedientce towar, który chciał kupić. Jednak nie zamierzał za niego zapłacić.</p>
      <p>- Groził pracownicy przedmiotem przypominającym broń palną i zażądał pieniędzy – wyjaśnia Izabela Malinowska, oficer prasowa komendy powiatowej.</p>
      <p>Ekspedientka nie spanikowała. Schyliła się, chwyciła za telefon i chciała połączyć się z policją. Wtedy napastnik wystraszył się, zabrał towar z lady i uciekł ze sklepu. Trudno powiedzieć, czy był to mieszkaniec miasteczka lub powiatu. Policjanci wciąż sprawdzają wszystkie okoliczności, które mogą doprowadzić do zidentyfikowania mężczyzny.</p>
      <related>
        <a href="https://www.tvn24.pl/katowice,51/napad-z-bronia-na-stacje-paliw-monitoring,893662.html"/>
      </related>
      <p>Napastnik wciąż poszukiwany</p>
      <p>Choć do napadu doszło kilka dni temu, a sytuację nagrała kamera sklepowego monitoringu, sprawca wciąż jest nieuchwytny.</p>
      <p>- Trudno określić wiek i wygląd człowieka, który był zakapturzony i miał twarz zasłoniętą szalikiem. Domyślamy się, że to dosyć młoda osoba. Dotychczas napastnik nie został zatrzymany – podkreśla oficer prasowa policjantów z Moniek.</p>
      <p>Wszystkich, którzy mogą udzielić informacji w związku z napadem, policjanci  proszą o kontakt z Dyżurnym Komendy Powiatowej Policji w Mońkach pod numerem 85 670 37 00 lub pod numer alarmowy 112.</p>
    </article>
  </body>
</html>