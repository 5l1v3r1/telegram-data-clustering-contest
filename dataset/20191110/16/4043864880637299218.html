<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/10/7231559/"/>
    <meta property="og:site_name" content="Українська правда"/>
    <meta property="article:published_time" content="2019-11-10T16:32:38+00:00"/>
    <meta property="og:title" content="ООС: у неділю травмовано 4 військових"/>
    <meta property="og:description" content="З початку доби неділі мінно-вибухові травми внаслідок обстрілів отримали чотири військовослужбовці Об’єднаних сил."/>
  </head>
  <body>
    <article>
      <h1>ООС: у неділю травмовано 4 військових</h1>
      <address>
        <time datetime="2019-11-10T16:32:38+00:00">10 Nov 2019, 16:32</time>
      </address>
      <p>З початку доби неділі мінно-вибухові травми внаслідок обстрілів отримали чотири військовослужбовці Об'єднаних сил.</p>
      <p><b>Джерело</b>: вечірнє зведення <a href="https://www.facebook.com/pressjfo.news/posts/708809512945001?__tn__=K-R">пресцентру ООС</a></p>
      <p><b>Дослівно</b>: "Впродовж поточної доби мінно-вибухові травми внаслідок обстрілів отримали чотири військовослужбовці Об'єднаних сил. Пошкоджено автомобіль. Загрози життю українських захисників немає. Їх оперативно доправлено до лікувального закладу".</p>
      <p><b>Деталі</b>: Загалом з початку доби збройні формування РФ 5 разів порушили режим припинення вогню.</p>
      <p>2 обстріли окупаційні війська здійснили у районі відповідальності оперативно-тактичного угруповання "Північ": біля Майорська – із зенітної установки ЗУ-23-2, ручних і станкових протитанкових гранатометів та великокаліберних кулеметів; неподалік Новотошківського – з гранатометів різних систем та стрілецької зброї.</p>
      <p>В районі відповідальності оперативно-тактичного угруповання "Схід" противник здійснив 3 обстріли по позиціях Об'єднаних сил: двічі поблизу Новогнатівки – з протитанкового ракетного комплексу; біля Красногорівки – з автоматичних гранатометів та великокаліберних кулеметів.</p>
      <footer>Українська правда</footer>
    </article>
  </body>
</html>