<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/volontari-di-protezione-civile-iniziato-il-nuovo-corso"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-10T16:18:53+00:00"/>
    <meta property="og:title" content="Volontari di Protezione Civile, iniziato il nuovo corso"/>
    <meta property="og:description" content="La prima lezione è stata tenuta dal viceprefetto aggiunto Cristina Lanini"/>
  </head>
  <body>
    <article>
      <h1>Volontari di Protezione Civile, iniziato il nuovo corso</h1>
      <h2>La prima lezione è stata tenuta dal viceprefetto aggiunto Cristina Lanini</h2>
      <address>
        <time datetime="2019-11-10T16:18:53+00:00">10 Nov 2019, 16:18</time>
      </address>
      <p>Giovedì 7 novembre, alla presenza del Responsabile del Servizio della Protezione Civile Città di Biella, Maurizio Lometti, ha preso il via il corso per Volontari di Protezione Civile, promosso dal Servizio di Protezione Civile della Città di Biella.</p>
      <p>Una ventina i partecipanti, di cui alcuni iscritti al Gruppo Comunale della Città di Biella, altri provenienti anche da altri Gruppi comunali ed associazioni di volontariato della provincia.</p>
      <h3>Il viceprefetto aggiunto Cristina Lanini ha tenuto la prima lezione</h3>
      <p>La prima delle 24 lezioni in programma è stata tenuta dalla dottoressa Cristina Lanini, viceprefetto aggiunto della Provincia di Biella, che ha illustrato ai corsisti la struttura della Protezione Civile e il ruolo della Prefettura nella gestione delle emergenze.</p>
      <h3>L’11 febbraio l’esame finale</h3>
      <p>Il corso vedrà il suo epilogo martedì 11 febbraio con l’esame finale, dopo avere toccato temi quali la sicurezza negli ambienti di lavoro, i rischi e gli obiettivi della Protezione Civile, il ruolo dei vigili del fuoco, cenni di geologia, modalità di ricerca persone, i cantieri in emergenza, l’incendio e la sua prevenzione, le responsabilità civile e penali del volontario, cenni di primo soccorso e telecomunicazioni.</p>
      <p>Un corso a tutto tondo per formare dei volontari operativi. Si ricorda che il Gruppo Comunale della Città di Biella prosegue la sua formazione costantemente con due appuntamenti fissi settimanali, dove i volontari affinano l’uso delle attrezzature e delle varie modalità di gestione delle emergenze.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/nuovo-bando-per-il-servizio-civile-universale-e-aperto-fino-al-10-ottobre"/>
        <a href="https://laprovinciadibiella.it/attualita/caro-bus-urbano-quanto-ci-piaci"/>
        <a href="https://laprovinciadibiella.it/attualita/video-corri-o-cammina-su-e-giu-per-la-bartamellina-2019"/>
      </related>
    </article>
  </body>
</html>