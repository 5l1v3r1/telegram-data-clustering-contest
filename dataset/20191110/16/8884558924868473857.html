<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/potniski-vlak-do-smrti-zbil-kolesarja"/>
    <meta property="og:site_name" content="Primorske novice"/>
    <meta property="article:published_time" content="2019-11-10T16:06:06+00:00"/>
    <meta property="og:title" content="Potniški vlak do smrti zbil kolesarja"/>
    <meta property="og:description" content="Potniški vlak je danes nekaj pred 13. uro na prehodu čez železniško progo ob Goriški cesti v Ljubljani do smrti zbil kolesarja, piše na spletni strani uprave za zaščito in reševanje. Kot so sporočili s Policijske uprave Ljubljana, identiteta kolesarja še ni znana."/>
  </head>
  <body>
    <article>
      <h1>Potniški vlak do smrti zbil kolesarja</h1>
      <address><time datetime="2019-11-10T16:06:06+00:00">10 Nov 2019, 16:06</time> by <a rel="author">STA</a></address>
      <p>
        <b>Potniški vlak je danes nekaj pred 13. uro na prehodu čez železniško progo ob Goriški cesti v Ljubljani do smrti zbil kolesarja, piše na spletni strani uprave za zaščito in reševanje. Kot so sporočili s Policijske uprave Ljubljana, identiteta kolesarja še ni znana.</b>
      </p>
      <figure>
        <img src="https://static.primorske.si/foto/highres/gnweb/719078_255-iztir.jpg"/>
        <figcaption>Fotografija je simbolična. Foto: Slovenske železnice</figcaption>
      </figure>
      <p><b>LJUBLJANA</b> &gt; Po doslej zbranih podatkih se mlajši moški ni ustavil pred prehodom čez železniško progo, ko so svetlobni in zvočni signali naznanjali prihod vlaka. Vanj pa je trčil potniški vlak, ki je peljal v smeri Medvod. Moški je v nesreči umrl.</p>
      <p>Policisti nadaljujejo z zbiranjem obvestil o nesreči. O vseh ugotovitvah pa bodo obvestili pristojno okrožno državno tožilstvo, so še sporočili ljubljanski policisti.</p>
    </article>
  </body>
</html>