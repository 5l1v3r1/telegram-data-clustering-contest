<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/final-fantasy-vii-remake-evocazioni/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-10T16:21:00+00:00"/>
    <meta property="og:title" content="Final Fantasy VII Remake, un breve video spiega come funzioneranno le evocazioni"/>
    <meta property="og:description" content="In un breve video Yoshinori Kitase spiega come funzionano le evocazioni in Final Fantasy VII Remake. Il gioco uscirà il 4 marzo 2020 su PlayStation 4."/>
  </head>
  <body>
    <article>
      <h1>Final Fantasy VII Remake, un breve video spiega come funzioneranno le evocazioni</h1>
      <address><time datetime="2019-11-10T16:21:00+00:00">10 Nov 2019, 16:21</time> by <a rel="author">Luca Salerno</a></address>
      <p>Chi ha giocato alla versione originale ai tempi della prima PlayStation ricorderà bene la prima volta che ha usato una Materia per evocare<b> Shiva</b>, la prima vera summon del gioco. Proprio questo aspetto è tra quelli che incuriosisce di più in <b>Final Fantasy VII Remake</b>. Qualche informazione era stata già diffusa nel corso del <b>Tokyo Game Show 2019</b> e adesso un tweet dell’account ufficiale del gioco precisa ulteriormente come sarà possibile portare in battaglia le evocazioni.</p>
      <p>In una breve clip il producer <b>Yoshinori Kitase</b> si ricollega proprio alla dimostrazione di Ifrit avvenuta nel corso del TGS 2019. I requisiti per le evocazioni in Final Fantasy VII Remake saranno ovviamente l’aver <b>equipaggiato la Summon Materia</b> sul personaggio e poi affrontare combattimenti contro i <b>boss</b> o altri <b>nemici particolarmente forti</b>. Quando la barra viola sopra a quelle del party si sarà riempita sarà allora possibile evocare la summon.</p>
      <figure>
        <iframe data-src="https://twitter.com/finalfantasyvii/status/1192804213362954240?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/11/final-fantasy-vii-61886.768x432.jpg"/>
        </figure>
        <figure>
          <img src="https://www.tomshw.it/images/images/2019/11/final-fantasy-vii-61882.768x432.jpg"/>
        </figure>
        <figure>
          <img src="https://www.tomshw.it/images/images/2019/11/final-fantasy-vii-61884.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/hideo-kojima-guinness-world-records/">Hideo Kojima è stato premiato dai Guinness World Records</a></p>
      <p>Una volta evocate, le summon combatteranno al fianco del party restando sul campo di battaglia. Ogni volta che la <b>barra ATB</b> del personaggio che ha castato l’evocazione <b>sarà piena</b> si potrà scegliere una delle <b>abilità speciali</b> particolarmente potenti, nel caso di Ifrit ci sono <b>Flare Burst</b> e <b>Crimson Dive</b>. La summon resterà finché <b>la barra viola non si sarà esaurita</b> e a quel punto userà l’attacco finale che nel video del TGS era come sempre <b>Hellfire</b> .</p>
      <p>Si tratta, evidentemente, di un sistema che ricorda molto da vicino gli Esper visti nel <b>dodicesimo capitolo</b> della serie. La spiegazione di Yoshinori Kitase fa ovviamente riferimento a Ifrit ma sarà valida anche per tutte le altre summon, anche se non ci sentiamo di escludere possibili variazioni sul tema. L’uscita del primo episodio di <b>Final Fantasy VII Remake</b> è prevista su PlayStation 4 per il <b>3 marzo 2020</b>.</p>
      <blockquote>Final Fantasy VII Remake per PlayStation 4 si può già ordinare anche nella sua versione Deluxe Edition <a href="https://toms.it/1s9hv">su Amazon</a>.</blockquote>
    </article>
  </body>
</html>