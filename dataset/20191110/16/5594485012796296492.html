<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/ubitiyat-pri-zverskiya-ekshn-v-kyustendil-bil-izvesten-biznesmen_news708502.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-10T16:00:00+00:00"/>
    <meta property="og:title" content="Убитият при зверския екшън в Кюстендил бил известен бизнесмен"/>
    <meta property="og:description" content="Припомняме, че 45-годишният мъж е убит тази нощ след скандал възникнал в заведение на ул. &quot;Пролет&quot;"/>
  </head>
  <body>
    <article>
      <h1>Убитият при зверския екшън в Кюстендил бил известен бизнесмен</h1>
      <h2>Припомняме, че 45-годишният мъж е убит тази нощ след скандал възникнал в заведение на ул. "Пролет"</h2>
      <address>
        <time datetime="2019-11-10T16:00:00+00:00">10 Nov 2019, 16:00</time>
      </address>
      <p>https://blitz.bg/kriminalni/prestplenie/ubitiyat-pri-zverskiya-ekshn-v-kyustendil-bil-izvesten-biznesmen_news708502.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573394168-74369451-545472339619428-7891438017632534528-n-result-765x510.jpg"/>
      </figure>
      <p><b>Починалият мъж при жестокото убийство в кюстендилския кв."Герена" е собственик на пункт за залагания. Това съобщава струма.бг, позовавайки се на местни жители.</b><br/><br/>Припомняме, че 45-годишният мъж е убит тази нощ след скандал възникнал в заведение на ул. "Пролет". <br/><br/>Мъжът е починал от смъртоносна рана с нож в гърдите. За да се защити, мъжът е възпроизвел изстрел с газов пистолет.</p>
      <p>По първоначална информация причината за убийството са неуредени финансови взаимоотношения. Жертвата е дължала пари на убиеца.</p>
      <p>Според полицията има трима задържани мъже, сред които извършителят и неговият син. Образувано е досъдебно производство. Уведомен е дежурен прокурор. <br/><br/>Както БЛИЦ съобщи, в рамките на около 24 часа това е второ убийство в областта. В същото време 62-годишен мъж беше открит мъртъв в бобовдолското село Мламолово. Най-вероятно и в този случай се касае за убийство, като тепърва аутопсия ще установява точните причини за настъпване на смъртта.<br/><br/> </p>
    </article>
  </body>
</html>