<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Boiko-Borisov-razkri-podrobnosti-za-megaproekt-v-energiiniya-sektor-912653"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-10T16:41:00+00:00"/>
    <meta property="og:title" content="Бойко Борисов разкри подробности за мегапроект в енергийния сектор"/>
    <meta property="og:description" content="Бойко Борисов разкри интересни подробности за един от 7-те топ проекта на Европейския съюз в областт..."/>
  </head>
  <body>
    <article>
      <h1>Бойко Борисов разкри подробности за мегапроект в енергийния сектор</h1>
      <address>
        <time datetime="2019-11-10T16:41:00+00:00">10 Nov 2019, 16:41</time>
      </address>
      <p>Бойко Борисов разкри интересни подробности за един от 7-те топ проекта на Европейския съюз в областта на енергетиката, в който ще участва и България. Ето какво написа премиерът във Фейсбук страницата си:</p>
      <p>"Изграждането на интерконектора Гърция-България е сред ключовите приоритети на българското правителство в енергийния сектор. Реализацията на междусистемната газова връзка е от стратегическо значение не само за двете страни, а и за цяла Европа.</p>
      <p>Проектът е включен в 7-те топ приоритетни проекта на Европейския съюз в областта на енергетиката. Той ще доведе до реална диверсификация на маршрутите и източниците на снабдяване през Гърция чрез доставки Каспийския регион, Близкия изток и Източното Средиземноморие чрез съществуващи и нови терминали в Гърция и Турция.</p>
      <p>След като работихме последователно за ускоряване на подготвителните дейности и за осигуряване на необходимото финансиране на проекта, строителните дейности по проекта напредват. Мобилизирана е необходимата техника, стартираха изкопните дейности и е извършена доставка на тръбите за първия километър от трасето на газопровода."</p>
    </article>
  </body>
</html>