<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/10/7231557/"/>
    <meta property="og:site_name" content="Українська правда"/>
    <meta property="article:published_time" content="2019-11-10T16:00:33+00:00"/>
    <meta property="og:title" content="&quot;Нормандська зустріч&quot; може відбутися 24 або 26 листопада — ЗМІ"/>
    <meta property="og:description" content="Зустріч “нормандської четвірки” на найвищому рівні може відбутися 24 або 26 листопада."/>
  </head>
  <body>
    <article>
      <h1>"Нормандська зустріч" може відбутися 24 або 26 листопада — ЗМІ</h1>
      <address>
        <time datetime="2019-11-10T16:00:33+00:00">10 Nov 2019, 16:00</time>
      </address>
      <p>Зустріч "нормандської четвірки" на найвищому рівні може відбутися 24 або 26 листопада.</p>
      <p>Про це стало відомо <a href="https://dt.ua/">DT.UA</a> від близького до Банкової джерела, пише "<a href="https://www.eurointegration.com.ua/news/2019/11/10/7102865/">Європейська правда</a>".</p>
      <p>Якщо зустріч у ці дати не відбудеться, то, за словами джерела, до кінця року лідери вже не зможуть зібратися, і тоді навряд чи можна сподіватися, що зустріч "четвірки" колись взагалі відбудеться.</p>
      <p>Якщо зустріч відбудеться, на ній планують обговорити виконання Мінських угод, "формулу Штайнмаєра", особливий статус Донбасу, український контроль над кордоном з РФ і місцеві вибори в ОРДЛО.</p>
      <p><b>Передісторія</b>:</p>
      <ul>
        <li>Напередодні глава МЗС Німеччини Гайко Маас <a href="https://www.eurointegration.com.ua/news/2019/11/8/7102793/">заявив</a>, що саміт у нормандському форматі відбудеться протягом найближчих кількох тижнів.</li>
        <li>Наприкінці жовтня президент Володимир Зеленський сказав, що Україна зі свого боку <a href="https://www.eurointegration.com.ua/news/2019/10/31/7102481/">виконує всі</a> умови для проведення зустрічі лідерів країн "нормандської четвірки".</li>
        <li>Прессекретар президента РФ Дмитрій Пєсков раніше заявляв, що підготовка до організації саміту в "нормандському форматі" фактично <a href="https://www.eurointegration.com.ua/news/2019/10/22/7102145/">призупинилася</a>, "оскільки вимоги однієї зі сторін постійно змінюються".</li>
      </ul>
      <related>
        <a href="https://www.pravda.com.ua/news/2019/11/10/7231553/"/>
        <a href="https://www.pravda.com.ua/news/2019/11/10/7231522/"/>
        <a href="https://www.pravda.com.ua/news/2019/11/9/7231475/"/>
      </related>
    </article>
  </body>
</html>