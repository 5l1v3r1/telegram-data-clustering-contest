<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/dimosia-igeia/596677/afti-einai-kalyteri-ora-na-gymnazomaste"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T16:35:00+00:00"/>
    <meta property="og:title" content="Αυτή είναι καλύτερη ώρα να γυμναζόμαστε"/>
    <meta property="og:description" content="Μελέτες έχουν δείξει ότι η πιο αποδοτική ώρα για να κάνει κάποιος γυμναστική είναι το πρωί και μάλιστα πριν φάει οτιδήποτε, εκτός από νερό.   Όπως..."/>
  </head>
  <body>
    <article>
      <h1>Αυτή είναι καλύτερη ώρα να γυμναζόμαστε</h1>
      <address><time datetime="2019-11-10T16:35:00+00:00">10 Nov 2019, 16:35</time> by <a rel="author">SigmaLive</a></address>
      <p>Μελέτες έχουν δείξει ότι η πιο αποδοτική ώρα για να κάνει κάποιος γυμναστική είναι το πρωί και μάλιστα πριν φάει οτιδήποτε, εκτός από νερό.</p>
      <p>Όπως αποδείχθηκε, το ανθρώπινο σώμα καίει μεγαλύτερο ποσοστό λίπους, όταν βρίσκεται σε κατάσταση νηστείας.</p>
      <p>Μάλιστα η πρωινή γυμναστική με άδειο στομάχι, βοηθά και στη χαμηλή συσσώρευση λίπους, συγκριτικά με τη γυμναστική, που γίνεται σε άλλες ώρες.</p>
      <p>Τα αποτελέσματα, για απώλεια βάρους, θα είναι ορατά εάν η άσκηση ξεπερνά τα 30' την ημέρα, ενώ τα γεύματα που ακολουθήσουν, περιλαμβάνουν σταδιακά περισσότερες πρωτεΐνες και λιγότερους υδατάνθρακες.</p>
      <p>Βέβαια, αν κάποιος έχει χρόνο και κουράγιο να κάνει κάποια μορφή άσκησης και αργότερα μέσα στην ημέρα, τότε θα δει άμεσα αποτελέσματα στη διάθεσή του, στην ψυχολογία του και στα επίπεδα του στρες, το οποίο συσσώρευσε στην προσπάθειά του να ανταπεξέλθει στο καθημερινό επαγγελματικό και οικογενειακό πρόγραμμα.</p>
      <p>Πηγή: newsbeast.gr </p>
    </article>
  </body>
</html>