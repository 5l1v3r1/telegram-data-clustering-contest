<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546244.html/%D9%BE%D9%84-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D8%B1%D9%88%D8%AD%D8%A7%D9%86%DB%8C-%D8%A7%D8%B2-%D9%BE%D8%A7%D8%B3%D8%AA%D9%88%D8%B1-%D8%A8%D9%87-%D8%A8%D9%87%D8%A7%D8%B1%D8%B3%D8%AA%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T16:12:00+00:00"/>
    <meta property="og:title" content="پل انتخاباتی روحانی از پاستور به بهارستان"/>
    <meta property="og:description" content="امروز در حالی روحانی به قوه قضاییه حمله کرده است که عملکرد رقیب انتخاباتی اش در دستگاه قضا نشان می‌دهد هجمه‌های سال 96 وی و اسحاق جهانگیری علیه رئیسی برای ترس از شکست و منحرف کردن ذهن مردم بوده است."/>
  </head>
  <body>
    <article>
      <h1>پل انتخاباتی روحانی از پاستور به بهارستان</h1>
      <address>
        <time datetime="2019-11-10T16:12:00+00:00">10 Nov 2019, 16:12</time>
      </address>
      <p>امروز در حالی روحانی به قوه قضاییه حمله کرده است که عملکرد رقیب انتخاباتی اش در دستگاه قضا نشان می‌دهد هجمه‌های سال 96 وی و اسحاق جهانگیری علیه رئیسی برای ترس از شکست و منحرف کردن ذهن مردم بوده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<a href="http://www.mojerasa.ir/"> </a><a href="http://www.dana.ir/">موج رسا;</a> این روزها هرچه به انتخابات مجلس یازدهم نزدیک تر می‌شویم شاهد اظهارنظرهای تند دولتی ها خواهیم بود، در این ماه ها خبر رسیده که سفر روحانی به برخی از استانها انجام خواهد شد در حالی که روحانی مدتی را فقط در پاستور پشت میزش حضور داشت اکنون با داغ شدن تنور انتخابات وی نیز برای کمک به جریان اصلاحات و حامیانش برای پیروزی در انتخابات به آب و آتش خواهد زد.</p>
      <p>عملکرد ناموفق دولت روحانی در دو دوره ریاست جمهوری و دستان خالی اصلاح طلبان برای انتخابات مجلس باعث شده تا روحانی همان تاکتیک قدیمی خود را پیش بگیرد اما این بار وی این تاکتیک را برای خود به کار نمی‌برد بلکه به دنبال این است تا دین خود را به اصلاح طلبان و کسانی که باعث پیروزی وی در انتخابات شدند، ادا کند.</p>
      <p>در این میان روحانی تنها می‌تواند به افراد و نهادهایی حمله کند که عزم خدمت گذاری و برخورد با فساد را پیش گرفته اند، اینک روحانی این روزها با عصبانیت به عملکرد قوه قضاییه حمله می‌کند نشان از این دارد که اولا از برخورد قوه قضاییه با فساد با نزدیکانش مخالف است و هم ترس این را دارد که همان وعده های پوچش در انتخابات سال 92 و 96 و حمله هایی ناجوانمردانه ای که به رئیسی در انتخابات ریاست جمهوری داشت کار دست همفکرانش در انتخابات بدهد.</p>
      <p>اظهارنظرهای برخی نزدیکان دولت از جمله اکبر ترکان که گفته بود در هر قوه به فردی مانند رئیسی نیاز داریم نشان می‌دهد که حتی دوستان روحانی هم به این نتیجه رسیده اند که حمایت شان از شیخ مذاکره بیهوده بوده و به نوعی پشیمان‌اند.</p>
      <p>پیش بینی های خود اصلاح طلبان نیز این را نشان می‌دهد که آنها برای انتخابات مجلس چیزی برای عرضه ندارند و دیگر دعوتهای رئیس دولت اصلاحات برای رای دادن به فلان لیست نیز کارساز نخواهد بود چرا که عملکرد نمایندگان لیست امید نیز باعث نارضایتی مردم شده و از طرفی دولت نیز فقط به مردم وعده داده و باعث این مشکلات اقتصادی است که به خاطر سالها معطلی برای مذاکره با آمریکا و برجام به وجود آمده است، حال اگر عملکرد ناموفق مدیریت شهری در تهران را هم کنار این موضوع بگذاریم طبیعی است که روحانی برای انحراف افکار عمومی به قوه قضاییه حمله کند.</p>
      <p>اما روحانی چرا با این عصبانیت به قوه قضاییه حمله می‌کند؟ حکم حسین فریدون برادرش و همچنین برخی نزدیکان دولت و وزرا نشان می‌دهد که دولت و به خصوص رئیس جمهور چندان دلخوشی از برخوردهای قاطع قاضی القضات با فساد ندارند و به هر طریقی می‌خواهند این برخوردها را سیاسی جلوه دهند.</p>
      <p>دولت و حامیانش به نوعی به این موضوع رسیده اند که شکست در انتخابات مجلس شکست در انتخابات 1400 را در پی خواهد داشت و به هر طریقی با هر روشی به دنبال این هستند تا بر رقیب حمله کنند.</p>
      <p>روحانی که در سال 92 وعده می‌داد که چنان رونق اقتصادی ایجاد خواهد که هیچ کس نیازی به یارانه نقدی نداشته باشند باید به مردم توضیح دهد که چه بلایی بر سر اقتصادی کشور آورد که ارزش آن 45 هزار تومان چنان پایین آمد که به واقع تاثیری در زندگی خانوارها نداشته باشد.</p>
      <p>روحانی به جای حمله به برخوردهای قوه قضاییه با فساد باید پاسخگوی وعده های اشتغال، تولید و رونق اقتصادی در زمان انتخابات باشد.</p>
      <p>انتهای پیام/</p>
    </article>
  </body>
</html>