<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/595670/%DB%B7-%D9%88%DB%8C%DA%98%DA%AF%DB%8C-%D9%85%D9%87%D9%85-%D8%A8%D8%B1%D8%A7%DB%8C-%D8%A7%D9%86%D8%AA%D8%AE%D8%A7%D8%A8-%DB%8C%DA%A9-%D8%B3%D8%A7%D8%B9%D8%AA-%D9%85%DA%86%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-10T16:32:00+00:00"/>
    <meta property="og:title" content="۷ ویژگی مهم برای انتخاب یک ساعت مچی"/>
    <meta property="og:description" content="جنس صفحه ساعت مچی معمولا از چهار گزینه تلق، شیشه، پلاستیک و کریستال تهیه می‌شود که هر کدام مزایا و معایب خودشان را دارند:"/>
  </head>
  <body>
    <article>
      <h1>۷ ویژگی مهم برای انتخاب یک ساعت مچی</h1>
      <h2>آگهی</h2>
      <address>
        <time datetime="2019-11-10T16:32:00+00:00">10 Nov 2019, 16:32</time>
      </address>
      <p>
        <i>جنس صفحه ساعت مچی معمولا از چهار گزینه تلق، شیشه، پلاستیک و کریستال تهیه می‌شود که هر کدام مزایا و معایب خودشان را دارند:</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>مچی امروزه بیشتر از آنکه یادآور زمان باشند، یکی از آیکون‌های مهم دنیای مد به حساب می‌آیند که نقشی بسیار مهم در جذابیت استایل افراد و نشان دادن سلیقه آن‌ها بازی می‌کنند. برای اینکه بتوانید یک ساعت مچی با کیفیت و در عین حال بسیار شیک را انتخاب کنید، این مقاله به شما کمک خواهد کرد.</p>
      <p>
        <b>1- انتخاب ساعت مچی بر اساس جنس صفحه</b>
      </p>
      <figure>
        <img src="https://aftabnews.ir/files/fa/news/1398/8/19/357573_904.jpg"/>
      </figure>
      <p>جنس صفحه ساعت مچی معمولا از چهار گزینه تلق، شیشه، پلاستیک و کریستال تهیه می‌شود که هر کدام مزایا و معایب خودشان را دارند:</p>
      <p>• تلق: قیمت ساعت‌هایی با این جنس معمولا پایین‌تر است؛ اما کیفیت بالایی ندارند و زود خش می‌افتند.</p>
      <p>• پلاستیک: پلاستیک هم مثل تلق است؛ با این تفاوت که مقاومت بیشتری دارد و ممکن است دیرتر خط بیفتد.</p>
      <p>• شیشه: جنس شیشه‌ای برای ساعت کیفیت خوبی دارد؛ اما بزرگترین مشکل آن این است که بر اثر ضربه محکم می‌شکند.</p>
      <p>• کریستال: بهترین انتخاب برای جنس صفحه بیرونی ساعت است که خط و خش برنمی‌دارد و به راحتی هم شکسته نمی‌شود؛ اما قیمت آن بالاست.</p>
      <p>
        <b>2- ساخت کدام کشور باشد؟</b>
      </p>
      <p>احتمالا می‌دانید که بهترین ساعت‌ها ساخته شرکت‌های سوئیسی معتبری هستند که سال‌هاست در زمینه تولید ساعت فعالیت دارند. این برندها آنقدر ساعت‌های با کیفیتی دارند که برای مسابقه‌های ورزشی هم از آن‌ها استفاده می‌شود؛ اما کشورهای دیگری مثل فرانسه هم در زمینه تولید اکسسوری و به ویژه ساعت موفق عمل کرده‌اند. <a href="https://www.digistyle.com/swatch-brand/">ساعت های سوئیسی سواچ</a> از آن دسته برندهایی است که کیفیت بالای آن و قیمت مناسبش، آن را به انتخابی ایده‌آل برای انواع ساعت دخترانه، مردانه و زنانه تبدیل کرده است، همچنین برند کارتیه نیز یکی از بهترین برندهای فرانسوی است.</p>
      <p>
        <b>3- توجه به قاب و بند ساعت</b>
      </p>
      <figure>
        <img src="https://aftabnews.ir/files/fa/news/1398/8/19/357575_685.jpg"/>
      </figure>
      <p>بند ساعت معمولا از جنس فلز (مثل طلا، روی، استیل، نقره، تیتانیوم، آلومینیوم و ...) تهیه می‌شود؛ یا سرامیکی، چرمی، پارچه‌ای و حتی چوبی است. قاب ساعت هم آن قسمتی است که دور صفحه را گرفته و به بند متصل می‌شود. این بخش هم معمولا فلزی است. بهترین فلز برای ساعت که قیمت مناسبی هم دارد و ضد خوردگی است، استیل است و گرانترین فلز هم طلاست که معمولا به عنوان ساعت عروسی به زوج‌ها هدیه داده می‌شود. بعد از آن نقره ارزش بالایی دارد و تیتانیوم از مقاومت خوبی برخوردار است.</p>
      <p>• افراد معمولا برای انتخاب بند ساعت یا سراغ استیل می‌روند یا از چرم استفاده می‌کنند. نمی‌توان گفت کدامیک از این دو جنس بهتر هستند؛ اما نکته مهمی که شاید به انتخاب بهتر شما کمک کند این است که بند چرمی معمولا زودتر فرمش را از دست می‌دهد و در بخش‌هایی دچار ساییدگی می‌شود؛ به ویژه اگر چرم آن اصل نباشد و به صورت مداوم مورد استفاده قرار گیرد.</p>
      <p>• اگر به فلزات حساسیت دارید، قبل از خرید ساعت با بند فلزی از ضد حساسیت بودن آن کاملا مطمئن شوید؛ گاهی بعضی از ساعت‌های مچی بر خلاف نوشته رویشان که ادعا می‌کند ضد حساسیت هستند؛ حساسیت زایی می‌کنند؛ بنابراین حتما از فروشگاه‌های معتبر با اجناس اصل خرید کنید. اگر ساعت چرمی تهیه می‌کنید، دقت داشته باشید که دستتان به پشت صفحه ساعت و سگک‌ها حساسیت ندهد.</p>
      <p>
        <b>4- دیجیتال بهتر است یا آنالوگ؟</b>
      </p>
      <p>ساعت‌ها بر اساس اینکه عقربه‌ای باشند یا نه؛ به دو دسته دیجیتال و آنالوگ تقسیم می‌شوند؛ بعضی‌ها هم ممکن است ترکیبی از این دیجیتال و آنالوگ باشند. واقعیت این است که برندهای معتبر زیادی در حال طراحی ساعت‌های لوکس دیجیتال هستند؛ اما هنوز هم که هنوز است ساعت‌های آنالوگ رسمیت بیشتری نسبت به ساعت‌های دیجیتال دارند. بنابراین وقتی پای انتخاب بهترین وسط می‌آید؛ بهتر است با توجه به نیازتان دست به انتخاب بزنید و اگر نیازتان درخشیدن در مهمانی‌های رسمی است، حتما از ساعت‌های مچی آنالوگ کمک بگیرید؛ چون به دست داشتن یک کارتیه معمولی در جشن عروسی به مراتب رسمی‌تر از به دست انداختن آخرین مدل اپل واچ است. همچنین می‌توانید یک مطلب در رابطه با روش ست کردن ساعت با توجه به استایل خود را <a href="https://www.realmenrealstyle.com/match-watch-to-outfit/">در اینجا مطالعه نمایید</a>.</p>
      <p>
        <b>5- به سایز ساعت توجه کنید</b>
      </p>
      <figure>
        <img src="https://aftabnews.ir/files/fa/news/1398/8/19/357574_332.jpg"/>
      </figure>
      <p>بهترین ساعت برای شما گزینه‌ای که دوستش دارید و به دستتان می‌آید. برای اینکه مطمئن شوید ساعتتان به دستتان می‌آید، به پهنای بند و اندازه صفحه دقت کنید. اگر مچ دستتان باریک است و دستان ظریفی دارید، بهتر است سراغ بندهای خیلی پهن و صفحه‌های خیلی بزرگ نروید؛ مگر اینکه قصد داشته باشید با این انتخاب استایل متفاوتی برای خودتان ایجاد کنید. بندهای ظریف و صفحه‌های کوچک انتخابی ایده‌آل برای شما هستند. درست بر خلاف کسانی که مچ دست پهن دارند؛ این افراد باید تا جایی که امکان دارد سراغ ساعت‌هایی با بندهای ظریف و صفحه‎‌های کوچک نروند.</p>
      <p>به خاطر داشته باشید اگر قصد هدیه دادن ساعت را دارید، به سن طرف مقابل توجه کنید. صفحه‌های کوچک و عقربه‌های ریز اغلب برای افراد مسن گزینه‌های خوبی محسوب نمی‌شوند؛ چون به چشمشان فشار می‌آورند.</p>
      <p>
        <b>6- مربع یا دایره؛ مسئله این است؟</b>
      </p>
      <p>جالب است بدانید فرم صفحه ساعت هم با رسمیت آن ارتباط دارد. معمولا ساعت‌هایی با گوشه‌های تیز و زاویه‌دار مثل ساعت‌های مربعی رسمیت بیشتری دارند و صفحه‌های دایره‌ای صمیمیت بیشتری در خودشان جا داده‌اند که ممکن است از میزان رسمیت آن‌ها کم کند. همچنین بعضی اعتقاد دارند ساعت فلزی رسمیت بیشتری نسبت به ساعت با بند چرمی دارد. بنابراین برند مورد نظرتان را به دنبال طرح مورد نظر با رسمیت کافی به خوبی جستجو کنید. برای مثال <a href="https://www.digistyle.com/tissot-brand/">تیسوت یکی از بهترین برندهای ساعت</a> است که امکان خرید از بین انواع مدل‌های ساعت مچی زنانه را به شما می‌دهند. بند چرمی و فلزی هم در بین مدل‌هایشان پیدا می‌شود که خرید را برایتان آسانتر خواهد کرد.</p>
      <p>
        <b>7- به نگین‌ها توجه داشته باشید</b>
      </p>
      <p>بهترین ساعت‌ها از بهترین نگین‌ها ساخته می‌شوند؛ بنابراین جنس نگین به کار رفته در اطراف قاب یا داخل صفحه مهم است. اگر دوست دارید بهترین را هدیه دهید یا برای خودتان تهیه کنید، می‌توانید سراغ ساعت مچی با نگین‌های برلیان بروید یا اگر قصد دارید کمتر هزینه کنید می‌توانید سراغ کریستال‌های معروف برند سواروسکی بروید که درخششان دست کمی از جواهرات ندارد.</p>
    </article>
  </body>
</html>