<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596671/anavalletai-prosorina-i-egxeirisi-tou-levantofski"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T16:00:00+00:00"/>
    <meta property="og:title" content="Αναβάλλεται προσωρινά η εγχείρηση του Λεβαντόφσκι"/>
    <meta property="og:description" content="Η προγραμματισμένη επέμβαση του Ρόμπερτ Λεβαντόφσκι στη βουβωνική χώρα μεταφέρεται πιθανότατα για λίγο πριν τη χειμερινή διακοπή των υποχρεώσεων της Μπάγερν..."/>
  </head>
  <body>
    <article>
      <h1>Αναβάλλεται προσωρινά η εγχείρηση του Λεβαντόφσκι</h1>
      <address><time datetime="2019-11-10T16:00:00+00:00">10 Nov 2019, 16:00</time> by <a rel="author">Sigmalive.Sports</a></address>
      <p>Η προγραμματισμένη επέμβαση του Ρόμπερτ Λεβαντόφσκι στη βουβωνική χώρα μεταφέρεται πιθανότατα για λίγο πριν τη χειμερινή διακοπή των υποχρεώσεων της Μπάγερν Μονάχου.<br/> <br/>Και απέναντι στην Μπορούσια Ντόρτμουντ, χθες, ο Ρόμπερτ Λεβαντόφσκι έκανε την… δουλειά. Σαν να μην συμβαίνει τίποτα, ο Πολωνός στράικερ πέτυχε δύο γκολ στον… περίπατο της Μπάγερν Μονάχου με 4-0, πιάνοντας και πάλι σπουδαία απόδοση!<br/> <br/>Καμία ένδειξη για πρόβλημα στην βουβωνική του χώρα, καμία ανάγκη και για να περάσει ο Λεβαντόφσκι άμεσα την πόρτα του χειρουργείου… Το πρόβλημα του 31χρονου άσου, που είχε παραπονεθεί για ενοχλήσεις πρόσφατα, αναμένεται να διευθετηθεί λοιπόν αργότερα.<br/> <br/>Πιθανότατα, λίγο πριν την χειμερινή διακοπή των υποχρεώσεων των Βαυαρών, προκειμένου ο Λεβαντόφσκι να έχει τον απαιτούμενο χρόνο για την αποκατάσταση. Η οποία υπολογίζεται γύρω στις 10 ημέρες.</p>
    </article>
  </body>
</html>