<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/10/vertenza-lufthansa-sindacati-e-azienda-tornano-a-trattare"/>
    <meta property="og:site_name" content="euronews"/>
    <meta property="article:published_time" content="2019-11-10T16:39:07+00:00"/>
    <meta property="og:title" content="Vertenza Lufthansa: sindacati e azienda tornano a trattare"/>
    <meta property="og:description" content="Vertenza Lufthansa: sindacati e azienda tornano a trattare. Lo sciopero di 48 ore indetto per giovedì e venerdì ha costretto la compagnia aerea a cancellare 1.500 voli, con disagi per circa 200 mila passeggeri."/>
  </head>
  <body>
    <article>
      <h1>Vertenza Lufthansa: sindacati e azienda tornano a trattare</h1>
      <address><time datetime="2019-11-10T16:39:07+00:00">10 Nov 2019, 16:39</time> by <a rel="author">Salvatore Falco</a></address>
      <figure>
        <img src="https://static.euronews.com/articles/stories/04/29/19/96/773x435_cmsv2_41041c11-2264-5a12-91ba-b2f850933dcc-4291996.jpg"/>
      </figure>
      <p>Il sindacato degli assistenti di volo della Lufthansa torna al tavolo delle trattative con l'azienda in un luogo tenuto riservato.</p>
      <p>L'annuncio è arrivato questa domenica dopo una settimana campale per il trasporto aereo tedesco. Lo sciopero di 48 ore indetto per giovedì e venerdì ha costretto la compagnia aerea a cancellare 1.500 voli, con disagi per circa 200 mila passeggeri.</p>
      <p>La vertenza del sindacato Ufo riguarda la retribuzione di 21.000 membri del personale di cabina.</p>
      <p>In caso di mancato accordo non sono escluse ulteriori astensioni dal lavoro che questa volta potrebbero coinvolgere - oltre al brand principale - anche le quattro controllate tedesche di Lufthansa: Germanwings, Eurowings Germany, Lufthansa City Line e SunExpress Germany.</p>
    </article>
  </body>
</html>