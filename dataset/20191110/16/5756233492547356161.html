<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620832/%D8%A8%DB%8C%D8%B3%D8%AA%E2%80%8C-%D9%88-%DA%86%D9%87%D8%A7%D8%B1%D9%85%DB%8C%D9%86-%D9%87%D9%81%D8%AA%D9%87-%D8%A7%D8%B2-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D9%87%D9%86%DA%AF%E2%80%8C%DA%A9%D9%86%DA%AF-%D9%88-%D8%B4%D9%84%DB%8C%DA%A9-%DA%AF%D8%A7%D8%B2-%D8%A7%D8%B4%DA%A9%E2%80%8C%D8%A2%D9%88%D8%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-10T16:57:00+00:00"/>
    <meta property="og:title" content="بیست‌ و چهارمین هفته از اعتراضات هنگ‌کنگ و شلیک گاز اشک‌آور"/>
    <meta property="og:description" content="پلیس هنگ‌کنگ در بیست و چهارمین هفته مداوم از اعتراضات امروز (یکشنبه) از گاز اشک‌آور علیه معترضان استفاده کرد."/>
  </head>
  <body>
    <article>
      <h1>بیست‌ و چهارمین هفته از اعتراضات هنگ‌کنگ و شلیک گاز اشک‌آور</h1>
      <address>
        <time datetime="2019-11-10T16:57:00+00:00">10 Nov 2019, 16:57</time>
      </address>
      <p>
        <i>پلیس هنگ‌کنگ در بیست و چهارمین هفته مداوم از اعتراضات امروز (یکشنبه) از گاز اشک‌آور علیه معترضان استفاده کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> معترضان یک ایستگاه قطار را در شهر "شا تین" و یک روز پس از به آتش کشیدن موانع پلاستیکی و دو هفته پیش از برگزاری انتخابات شورای منطقه‌ای تخریب کردند. انتخابات قرار است ۲۴ نوامبر (3 آذر) برگزار شود.</p>
      <p>به گزارش خبرگزاری رویترز، معترضان بابت اقدامات خشونت‌آمیز پلیس و مداخله پکن در هنگ‌کنگ خشمگین هستند. دولت چین مداخله در امور این دولت‌شهر را رد می‌کند و کشورهای غربی را مسئول تحریک اقدامات در این منطقه می‌داند. معترضان همچنین خواستار اعتصاب سراسری روز دوشنبه شده و از مردم خواسته‌اند تا از حمل و نقل عمومی استفاده نکنند.</p>
      <p>معترضان به سوی پلیس که از گاز اشک آور، اسپری فلفل، آب پرفشار، گلوله‌های پلاستیکی و مهمات واقعی استفاده کرده، کوکتل مولوتف و سنگ پرتاب کرده‌اند.</p>
      <p>اعتراضات در هنگ کنگ در پی مطرح شدن لایحه استرداد مظنونان به چین برای دادگاهی و محاکمه آغاز شد و در نهایت به درخواست‌هایی برای برکناری کری لام، رئیس اجرایی این دولت‌شهر منتهی شد؛ این لایحه در نهایت کنار گذاشته شد اما معترضان همچنان در دفاع از خودمختاری بیشتر در منطقه به فعالیت و جنبش اعتراضی خود ادامه می‌دهند.</p>
    </article>
  </body>
</html>