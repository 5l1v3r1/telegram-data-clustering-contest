<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546276.html/%D8%A7%D8%AF%D8%B9%D8%A7%DB%8C-%D9%86%D8%A7%DB%8C%D8%A8-%D8%B1%DB%8C%DB%8C%D8%B3-%D9%85%D8%AC%D9%84%D8%B3-%D8%AF%D8%B1%D8%A8%D8%A7%D8%B1%D9%87-%D9%86%D8%A7%D9%85%D8%B2%D8%AF%DB%8C-%D9%82%D8%A7%D9%84%DB%8C%D8%A8%D8%A7%D9%81-%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T16:23:00+00:00"/>
    <meta property="og:title" content="ادعای نایب رییس مجلس درباره نامزدی قالیباف در انتخابات"/>
    <meta property="og:description" content="نائب رئیس‌ مجلس شورای اسلامی گفت که روز گذشته از آقای قالیباف درباره نامزدی‌اش در انتخابات مجلس سوال کرده و آقای قالیباف گفته است که قصدی برای حضور در این انتخابات ندارد."/>
  </head>
  <body>
    <article>
      <h1>ادعای نایب رییس مجلس درباره نامزدی قالیباف در انتخابات</h1>
      <address>
        <time datetime="2019-11-10T16:23:00+00:00">10 Nov 2019, 16:23</time>
      </address>
      <p>نائب رئیس‌ مجلس شورای اسلامی گفت که روز گذشته از آقای قالیباف درباره نامزدی‌اش در انتخابات مجلس سوال کرده و آقای قالیباف گفته است که قصدی برای حضور در این انتخابات ندارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ در حالی که برخی رسانه‌ها خبر از قطعی شدن نامزدی محمد باقر قالیباف داده و اعلام کرده بودند او در صورت حضور سرلیست احتمالی اصولگرایان در تهران خواهد بود، نایب رییس مجلس در خبری اعلام کرده است که عضو مجمع تشخیص مصلحت قصدی برای شرکت در انتخابات ندارد.</p>
      <p>عبدالرضا مصری نایب رییس مجلس خبر از ملاقات خود با محمد باقر قالیباف داده است.   این نماینده مجلس درباره این دیدار گفت: طی دیداری که روز گذشته با دکتر  قالیباف داشتم درباره اخبار مطرح شده درباره نامزدی‌اش در انتخابات سوال کردم که ایشان  با بر شمردن برخی دغدغه‌ها و نکات و مسایل پیرامون شرایط جاری اعلام کرد که قصدی برای حضور در این انتخابات ندارد.   هفته گذشته بعد از اعلام حضور احتمالی قالیباف در انتخابات مجلس برخی چهره های اصولگرا از این حضور استقبال کرده و خواهان سرلسیتی او شده بودند.   منبع: تسنیم</p>
    </article>
  </body>
</html>