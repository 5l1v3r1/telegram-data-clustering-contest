<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/fortnite-server-hack-legde-game-wereldwijd-plat-33082"/>
    <meta property="og:site_name" content="Apparata"/>
    <meta property="article:published_time" content="2019-11-10T16:06:00+00:00"/>
    <meta property="og:title" content="Fortnite server hack legde game wereldwijd plat"/>
    <meta property="og:description" content="Hackers zouden een gerichte aanval hebben uitgevoerd op Fortnite."/>
  </head>
  <body>
    <article>
      <h1>Fortnite server hack legde game wereldwijd plat</h1>
      <h2>Hackers zouden een gerichte aanval hebben uitgevoerd op Fortnite.</h2>
      <address><time datetime="2019-11-10T16:06:00+00:00">10 Nov 2019, 16:06</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p><a href="https://www.apparata.nl/nieuws/populaire-fortnite-pro-cheat-op-camera-wordt-verbannen-video-33022">Fortnite</a> lag gisteren een tijdje plat vanwege vermeende hackers die de servers van de gigantisch populaire game ‘gijzelden’. De aanval werd uitgevoerd door een groep hackers die onder de vlag Lizard Squad vaart. De virtuele terroristen/vrijheidsstrijders claimen de aanval via Twitter.</p>
      <p>Nadat Lizard Squad hun aanval met botnets testte op de servers van Fortnite meldde een onbekend aantal spelers van over de hele wereld <a href="https://twitter.com/yepElectro/status/1193296013160861696">op Twitter</a> dat ze inderdaad niet in de game kunnen komen. De hack lijkt daadwerkelijk te hebben plaatsgevonden maar het zou ook goed kunnen dat dit een toevallige server-faal was en dat Lizard Squad snel hun betrokkenheid probeert te propageren.</p>
      <p>Wat de situatie ook is, het lijkt erop alsof zelfs professionele spelers (zoals de <a href="https://www.apparata.nl/nieuws/zoveel-verdiende-de-grootste-fortnite-streamer-van-2018-29571">steenrijke Ninja</a>) last hadden van het incident. Tijdens de Fortnite Championship Series zouden spelers niet in staat zijn geweest om de game in te komen.</p>
      <figure>
        <iframe data-src="https://twitter.com/Ninja/status/1193304086000615425?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Epic Games heeft nog niet gereageerd op het voorval maar het is niet de eerste keer dat Lizard Squad een aanval heeft uitgevoerd op grote games en individuen. Het kanaal beledigt, kleineert en daagt instanties als de CIA, FBI en in dit geval Epic Games regelmatig uit en hoewel er geen enkel bewijs is dat de beweringen juist zijn, waren de servers van Fortnite in elk geval een tijdje onbereikbaar.</p>
      <p>Iets later gingen de servers weer online en geeft de groep hackers toe dat Epic Games goede beveiliging heeft.</p>
      <figure>
        <iframe data-src="https://twitter.com/UGLegion/status/1193296460193906688?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Via: <a href="https://www.dexerto.com/fortnite/fortnite-report-worldwide-outage-server-hack-1232812">Dexerto</a></p>
      <p>Lees ook: <a href="https://www.apparata.nl/nieuws/jongen-18-opgepakt-voor-xbox-en-playstation-hack-11159">Jongen (18) opgepakt voor Xbox- en Playstation-hack</a></p>
    </article>
  </body>
</html>