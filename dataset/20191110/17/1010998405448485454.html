<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/botev-plovdiv-hlazna-levski-v-komatevo.html"/>
    <meta property="og:site_name" content="bTV Новините"/>
    <meta property="article:published_time" content="2019-11-10T17:02:00+00:00"/>
    <meta property="og:title" content="&quot;Ботев&quot; Пловдив хлъзна &quot;Левски&quot; в &quot;Коматево&quot;"/>
    <meta property="og:description" content="&quot;Жълто-черните&quot; с минимален успех"/>
  </head>
  <body>
    <article>
      <h1>"Ботев" Пловдив хлъзна "Левски" в "Коматево"</h1>
      <h2>"Жълто-черните" с минимален успех</h2>
      <address>
        <time datetime="2019-11-10T17:02:00+00:00">10 Nov 2019, 17:02</time>
      </address>
      <p>"Ботев" Пловдив победи "Левски" с 1:0 като домакин в мач от 16-ия кръг на родния футболен шампионат.</p>
      <p>След грешната стъпка в "Коматево" "сините" остават на третото място с актив от 35 точки - една по-малко от втория "Локомотив" Пловдив и на 4 зад лидера "Лудогорец", който е с 39 и мач по-малко. "Ботев" пък се изкачи до 10-ата позиция с 16 точки.</p>
      <p>Единственото попадение в Пловдив бе дело на Александър Тонев в 47', когато Тодор Неделев проби отляво и пусна хубав пас към юношата на ЦСКА, а той не сбърка от чиста позиция.</p>
      <p>"Ботев" бе близо и до втори гол в 55'. Тогава Неделев изведе Станислав Шопов сам срещу Милан Миятович, но младокът не съумя да реализира. Впоследствие гостите се активизираха, Паулиньо на два пъти, както и Дени Алар обаче направиха пропуски.</p>
      <p>В следващия кръг "Левски" приема "Царско село", докато "Ботев" е домакин на "Етър".</p>
      <p>
        <b>Съставите</b>
      </p>
      <p><b>"Ботев":</b> Янко Георгиев, Филип Филипов, Кристиан Димитров, Димитър Пиргов, Лазар Марин, Лъчезар Балтанов, Радослав Терзиев, Тодор Неделев, Станислав Шопов, Александър Тонев, Фернандо Виана</p>
      <p>"Левски": Милан Миятович, Живко Миланов, Нуно Рейш, Холмар Ейолфсон, Иван Горанов, Кали Тиам, Мартин Райнов, Станислав Иванов, Паулиньо, Здравко Димитров, Дени Алар</p>
    </article>
  </body>
</html>