<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport5.co.il/articles.aspx?FolderID=252&amp;docID=327776&amp;lang=HE"/>
    <meta property="og:site_name" content="Sport5.co.il"/>
    <meta property="article:published_time" content="2019-11-10T17:55:00+00:00"/>
    <meta property="og:title" content="קפצה למקום ה-7: 1:3 ליונייטד על ברייטון"/>
    <meta property="og:description" content="פריירה, פרופר (עצמי) ורשפורד כבשו. 1:2 לוולבס על וילה"/>
  </head>
  <body>
    <article>
      <h1>קפצה למקום ה-7: 1:3 ליונייטד על ברייטון</h1>
      <h2>פריירה, פרופר (עצמי) ורשפורד כבשו. 1:2 לוולבס על וילה</h2>
      <address><time datetime="2019-11-10T17:55:00+00:00">10 Nov 2019, 17:55</time> by <a rel="author">מערכת אתר ערוץ הספורט</a></address>
      <p>עוד לפני משחק העונה בפרמייר ליג בין ליברפול למנצ'סטר סיטי שיסגור את המחזור ה-12 באנגליה, שני משחקים נוספים נערכו היום (ראשון) עם ניצחונות של מנצ'סטר יונייטד (1:3 על <a href="http://www.sport5.co.il/team.aspx?FolderID=7883&amp;lang=HE">ברייטון</a>) ו-<a href="http://www.sport5.co.il/team.aspx?FolderID=2245&amp;lang=HE">וולבס</a> (1:2 על <a href="http://www.sport5.co.il/team.aspx?FolderID=2235&amp;lang=HE">אסטון וילה</a>) שעזרו לשתיהן לקפוץ למקומות 7-8 בטבלה.</p>
      <p><b>מנצ'סטר יונייטד - <a href="http://www.sport5.co.il/team.aspx?FolderID=7883&amp;lang=HE">ברייטון</a> 1:3</b><br/>השדים האדומים לא יציבים העונה, זה כבר לא סוד. אבל מדי פעם מגיע ניצחון מספיק משכנע שמראה כמה כישרון יש לקבוצה של אולה גונאר סולשיאר. זהו הניצחון הרביעי בלבד העונה מתוך 12 משחקים, אחרי שיונייטד כבר רשמה גם ארבעה הפסדים וארבע תוצאות תיקו. בצד השני, <a href="http://www.sport5.co.il/team.aspx?FolderID=7883&amp;lang=HE">ברייטון</a> נעצרה אחרי שני ניצחונות רצופים בליגה.</p>
      <p>אנדראס פריירה פתח עם שער בדקה ה-17, ושתי דקות מאוחר יותר המארחת הכפילה את היתרון בזכות שער עצמי של לדייבי פרופר. לואיס דאנק צימק בדקה ה-64, אך שוב עברו שתי דקות עד לשער הבא, ומרכוס רשפורד קבע את תוצאת הסיום עם מהלך אישי מרשים.</p>
      <figure>
        <iframe data-src="https://twitter.com/ManUtd/status/1193554055236390916?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b><a href="http://www.sport5.co.il/team.aspx?FolderID=2245&amp;lang=HE">וולבס</a> - <a href="http://www.sport5.co.il/team.aspx?FolderID=2235&amp;lang=HE">אסטון וילה</a> 1:2</b><br/>נדמה שה-0:1 הדרמטי בליגה האירופית עזר, שכן אחרי שלוש תוצאות תיקו רצופות, הזאבים חזרו לעצמם גם בליגה על חשבון העולה החדשה, שרושמת כבר הפסד שלישי ברצף. רובן נבס (41) וראול חימנס (84) כבשו, טרזגה המצרי צימק בתוספת הזמן.</p>
      <figure>
        <iframe data-src="https://twitter.com/Wolves/status/1193557366630952961?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>