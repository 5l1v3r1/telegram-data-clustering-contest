<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=951400"/>
    <meta property="og:site_name" content="Andhrajyothy"/>
    <meta property="article:published_time" content="2019-11-10T17:22:12+00:00"/>
    <meta property="og:title" content="జియో రూ.149 ప్రీపెయిడ్ ప్లాన్‌లో మార్పులు"/>
    <meta property="og:description" content="ADVT"/>
  </head>
  <body>
    <article>
      <h1>జియో రూ.149 ప్రీపెయిడ్ ప్లాన్‌లో మార్పులు</h1>
      <address>
        <time datetime="2019-11-10T17:22:12+00:00">10 Nov 2019, 17:22</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> రిలయన్స్ జియో తన రూ.149 ప్రీపెయిడ్ ప్లాన్‌లో స్వల్ప మార్పులు చేసింది. ఈ ప్లాన్‌లో కొత్తగా 300 నిమిషాల నాన్-జియో కాలింగ్ మినిట్స్‌ను కలపడంతోపాటు ప్లాన్ కాలపరిమితిని 28 రోజుల నుంచి 24 రోజులకు తగ్గించింది. మిగతా ప్రయోజనాలన్నీ యథాతథంగా ఉన్నాయి. రూ.149 ప్లాన్‌లో జియో నంబర్లకు అపరిమిత వాయిస్ కాలింగ్, 300 నిమిషాల నాన్-జియో కాలింగ్ సౌకర్యం, రోజుకు 100 ఎస్సెమ్మెస్‌లు, 1.5 జీబీ డేటా వంటి ప్రయోజనాలు లభిస్తాయి. కాలపరిమితి 24 రోజులు మాత్రమే.</p>
      <p> </p>
      <p>ఇతర నెట్‌వర్క్‌లకు కాల్ చేసే జియో ఖాతాదారుల నుంచి నిమిషానికి ఆరు పైసల చొప్పున జియో వసూలు చేస్తోంది. ఐయూసీ చార్జ్‌ను టెలికం నియంత్రణ సంస్థ ట్రాయ్ ఎత్తివేసేంత వరకు వీటిని వసూలు చేయకతప్పదని అప్పట్లో జియో ప్రకటించింది. ఇందుకోసం ప్రత్యేకంగా టాపప్ ఓచర్లను ప్రవేశపెట్టింది. కనీస టాపప్ పది రూపాయలు. తాజాగా, రూ.149 ప్రీపెయిడ్ ప్లాన్‌లో మార్పుల వల్ల టాపప్ చేసుకోకుండానే 300 నిమిషాలపాటు ఇతర నెట్‌వర్క్‌లకు కాల్ చేసుకునే సౌకర్యాన్ని కల్పించింది.</p>
    </article>
  </body>
</html>