<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596687/ti-tha-elegxei-i-nea-ekstrateia-tis-astynomias-pou-arxizei-ap-avrio"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T17:31:00+00:00"/>
    <meta property="og:title" content="Τι θα ελέγχει η νέα εκστρατεία της Αστυνομίας που αρχίζει απ’ αύριο"/>
    <meta property="og:description" content="Στο πλαίσιο των προσπαθειών που καταβάλλονται για πρόληψη και μείωση των οδικών τροχαίων συγκρούσεων και ιδιαίτερα των σοβαρών και θανατηφόρων, από αύριο..."/>
  </head>
  <body>
    <article>
      <h1>Τι θα ελέγχει η νέα εκστρατεία της Αστυνομίας που αρχίζει απ’ αύριο</h1>
      <address><time datetime="2019-11-10T17:31:00+00:00">10 Nov 2019, 17:31</time> by <a rel="author">SigmaLive</a></address>
      <p>Στο πλαίσιο των προσπαθειών που καταβάλλονται για πρόληψη και μείωση των οδικών τροχαίων συγκρούσεων και ιδιαίτερα των σοβαρών και θανατηφόρων, από αύριο Δευτέρα 11/11/2019 μέχρι και την Κυριακή 24/11/2019, θα διεξαχθεί παγκύπρια εκστρατεία ελέγχου για χρήση ζώνης ασφαλείας και παιδικών καθισμάτων.</p>
      <p>Κατά τη διάρκεια της εκστρατείας, ιδιαίτερη προσοχή θα δοθεί εξίσου στη χρήση ζώνης ασφαλείας και στα πίσω καθίσματα, όπου το ποσοστό χρήσης είναι κατά πολύ πιο χαμηλό σε σχέση με τη χρήση στα μπροστινά καθίσματα, καθώς και στη χρήση των παιδικών καθισμάτων.</p>
      <p>Σκοπός της εκστρατείας είναι να επιτευχθεί μέσω της αστυνόμευσης, η ευαισθητοποίηση των οδηγών και επιβατών μηχανοκινήτων οχημάτων ώστε με την είσοδό τους στο όχημα να προσδένονται με ζώνη ασφαλείας, με απώτερο στόχο την πρόληψη/μείωση των σοβαρών και θανάσιμων τραυματισμών σε οδικές τροχαίες συγκρούσεις.</p>
    </article>
  </body>
</html>