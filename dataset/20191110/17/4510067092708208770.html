<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-35/lupta-acerba-pentru-locul-doi-la-alegeriel-prezindetiale-vezi-cate-procente-ii-desparte-pe-dancila-si-barna-152700.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-10T17:22:00+00:00"/>
    <meta property="og:title" content="Luptă acerbă pentru locul doi la alegerile prezidenţiale. Vezi câte procente îi despart pe Dăncilă şi Barna"/>
    <meta property="og:description" content="Trendul voturilor exprimate duminică, la alegerile prezidenţiale din Romînia, confirmă faptul că principala miză o constituie locul al doilea, adică numele candidatului care va intra în competiţie cu actualul preşedinte Klaus Iohannis, în turul al doilea. Lupta dintre Viorica Dăncilă şi Dan Barna este foarte strânsă, conform EXIT Poll-urilor obţinute de presa centrală."/>
  </head>
  <body>
    <article>
      <h1>Luptă acerbă pentru locul doi la alegerile prezidenţiale. Vezi câte procente îi despart pe Dăncilă şi Barna</h1>
      <address>
        <time datetime="2019-11-10T17:22:00+00:00">10 Nov 2019, 17:22</time>
      </address>
      <figure>
        <img src="https://www.ebihoreanul.ro/modules/news/files/montaj-dancila-barna-adevarul-101119.jpg"/>
        <figcaption>foto: Adevărul</figcaption>
      </figure>
      <p>Trendul voturilor exprimate duminică, la alegerile prezidenţiale din Romînia, confirmă faptul că principala miză o constituie locul al doilea, adică numele candidatului care va intra în competiţie cu actualul preşedinte Klaus Iohannis, în turul al doilea.</p>
      <p>Potrivit unui EXIT Poll realizat de IRES şi obţinut de Adevărul, la ora 15.00 diferenţa dintre Viorica Dăncilă şi Dan Barna era de 4,5%. Cifrele nu iau în calcul şi votul din diaspora, acolo unde Dan Barna ar mai putea obţine 2-3 procente, în funcţie de prezenţa la vot.</p>
      <p>Klaus Iohannis conduce detaşat, cu aproape 40% din voturile exprimate de alegătorii din România.</p>
      <p>
        <b>EXIT POLL: </b>
      </p>
      <p>1. Klaus Iohannis - 39,7 %<br/>2. Viorica Dăncila -  21,1 %<br/>3. Dan Barna - 16,6 %<br/>4. Mircea Diaconu - 7,8 %<br/>5. Theodor Paleologu - 6,7 %</p>
      <p>Votul românilor din străinătate ar putea înclina decisiv balanţa, în condiţiile în care se arată un aflux considerabil. În diaspora, au votat peste 500.000 de români până la ora 15.30, ceea ce reprezintă o prezenţă record.</p>
      <p>În ţară, la ora 15.30, prezenţa la vot a depăşit 30%. În 2014, prezenţa în primul tur a fost de 52,31%.</p>
      <p>O altă caracteristică, semnalată de Adevărul, este aceea că, spre deosebire de alegerile prezidenţiale precedente, trendul votului s-a inversat: la urne au ieşit mai mulţi alegători din mediul urban decât cei din mediul rural, arată statistica publicată de BEC. Diferenţa e substanţială: aproape 1 milion de voturi.</p>
    </article>
  </body>
</html>