<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/serie-a-sampdoria-atalanta-wynik-meczu,984420.html"/>
    <meta property="og:site_name" content="TVN24"/>
    <meta property="article:published_time" content="2019-11-10T17:26:00+00:00"/>
    <meta property="og:title" content="Goście kończyli mecz w osłabieniu, Sampdoria tego nie wykorzystała"/>
    <meta property="og:description" content="Bezbramkowym remisem zakończyło się spotkanie Sampdorii z Atalantą. Goście kończyli mecz w dziesiątkę po czerwonej kartce Rusłana Malinowskiego. Cały mecz w ekipie gospodarzy rozegrał Bartosz Beres..."/>
  </head>
  <body>
    <article>
      <h1>Goście kończyli mecz w osłabieniu, Sampdoria tego nie wykorzystała</h1>
      <address>
        <time datetime="2019-11-10T17:26:00+00:00">10 Nov 2019, 17:26</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/2a3414b6-746d-4080-83a9-bcd65a96181f-480p.mp4"/>
        <figcaption>Po remisie w Lidze Mistrzów z Man City, Atalanta podzieliła się punktami w Serie A Foto: Getty Images | Video: Getty Images</figcaption>
      </figure>
      <h3>Bezbramkowym remisem zakończyło się spotkanie Sampdorii z Atalantą. Goście kończyli mecz w dziesiątkę po czerwonej kartce Rusłana Malinowskiego. Cały mecz w ekipie gospodarzy rozegrał Bartosz Bereszyński.</h3>
      <p>Sampdoria powoli zaczyna wracać na właściwe tory. Zespół z Genui miał fatalny początek sezonu - w pierwszych dziewięciu spotkaniach tylko dwukrotnie zdołał zapunktować. W poprzedniej kolejce zdołał wygrać 1:0 w ważnym meczu z walczącym o utrzymanie SPAL.</p>
      <p>Starcie z Atalantą zapowiadało się na zdecydowanie bardziej wymagające.</p>
      <p>Od pierwszej minuty w składzie gospodarzy na prawej obronie występował Bereszyński, natomiast wśród rezerwowych znalazł się Karol Linetty.</p>
      <related>
        <a href="https://eurosport.tvn24.pl/pilka-nozna,105/gwizdy-pod-wezuwiuszem-napoli-znow-zawiodlo,984295.html"/>
      </related>
      <p>W 10. minucie dobrej sytuacji nie wykorzystał skrzydłowy Sampdorii Jakub Jankto. W odpowiedzi bramce strzeżonej przez Emila Audero próbowali zagrozić Malinowski i Rafael Toloi. Obie te próby były jednak niecelne.</p>
      <h3>Malinowski wyrzucony z boiska</h3>
      <p>Po przerwie długo na boisku nie działo się nic ciekawego. W 74. minucie Malinowski, mając już na swoim koncie żółtą kartkę, nierozważnie zaatakował Ronaldo Vieirę. Sędzia znowu ukarał pomocnika Atalanty i goście kończyli mecz w dziesiątkę.</p>
      <p>Piłkarzom Sampdorii nie udało się wykorzystać przewagi jednego zawodnika. Na Stadio Luigi Ferraris kibice na gole się nie doczekali.</p>
      <p>
        <b>Sampdoria - Atalanta 0:0</b>
      </p>
      <p>Autor: Kali / Źródło: eurosport.pl</p>
    </article>
  </body>
</html>