<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://fa.rfi.fr/%D8%A7%D8%AE%D8%AA%D9%84%D8%A7%D9%81-%D9%86%D8%B8%D8%B1-%D9%85%DB%8C%D8%A7%D9%86-%D8%A2%D9%84%D9%85%D8%A7%D9%86-%D9%88-%D9%81%D8%B1%D8%A7%D9%86%D8%B3%D9%87-%D8%AF%D8%B1%D8%A8%D8%A7%D8%B1%D9%87-%D9%86%D9%82%D8%B4-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AF%D9%81%D8%A7%D8%B9-%D9%86%D8%B8%D8%A7%D9%85%DB%8C-%D8%A7%D8%B2-%D8%A7%D8%B1%D9%88%D9%BE%D8%A7-20191110/%D8%B3%DB%8C%D8%A7%D8%B3%D8%AA"/>
    <meta property="og:site_name" content="RFI"/>
    <meta property="article:published_time" content="2019-11-10T17:21:11+00:00"/>
    <meta property="og:title" content="اختلاف نظر میان آلمان و فرانسه درباره نقش آمریکا در دفاع نظامی از اروپا"/>
    <meta property="og:description" content="چند روز پس از انتشار سخنانی از امانوئل ماکرون، رئیس جمهوری فرانسه درباره ناتو، آلمان هشدار داد که تضعیف این نهاد نظامی «اشتباه» است."/>
  </head>
  <body>
    <article>
      <h1>اختلاف نظر میان آلمان و فرانسه درباره نقش آمریکا در دفاع نظامی از اروپا</h1>
      <address>
        <time datetime="2019-11-10T17:21:11+00:00">10 Nov 2019, 17:21</time>
      </address>
      <p>
        <b>چند روز پس از انتشار سخنانی از امانوئل ماکرون، رئیس جمهوری فرانسه درباره ناتو، آلمان هشدار داد که تضعیف این نهاد نظامی «اشتباه» است.</b>
      </p>
      <p>هایکو ماس، وزیر امورخارجه آلمان، روز یکشنبه در یادداشتی که در سایت اینترنتی نشریه اشپیگل منتشر شد، نوشت: «تضعیف ناتو یک اشتباه خواهد بود. بدون آمریکا، نه آلمان و نه اروپا در موقعیت محافظت مؤثر از خود نخواهند بود.»</p>
      <p>امانول ماکرون، روز پنج‌شنبه در گفت‌وگو با هفته‌نامه اکونومیست با ابراز تأسف از عدم هماهنگی میان ایالات متحده و اروپا و همچنین رفتار یکجانبه ترکیه در سوریه به عنوان عضو پیمان آتلانتیک شمالی (ناتو)، این سازمان را دچار "مرگ مغزی" خواند.</p>
      <p>او همچنین گفت که کشورهای اروپایی دیگر نمی‌توانند به آمریکا برای دفاع از اعضای ناتو تکیه کنند.</p>
      <p>پس از به قدرت رسیدن دونالد ترامپ در آمریکا، مقامات آمریکایی بارها اعلام کرده‌اند که اروپاییان و به ویژه آلمان باید در تأمین بودجۀ ناتو سهم بیشتری بگیرند.</p>
      <p>سال گذشته، التزام به افزایش بودجۀ نظامی کشورهای عضو به میزان ٢ درصد تولید ناخالص ملی آنها به روشنی در اعلامیۀ نهائی اجلاس قید شد.</p>
      <p>با این حال، چندی پیش، ینس استولتنبرگ، دبیرکل نروژی ناتو گفت: "ناتو قصد ندارد موشک‌های اتمی زمینی در خاک اروپا مستقر کند ولی برای اقدامات بازدارندۀ مؤثر آماده است".</p>
    </article>
  </body>
</html>