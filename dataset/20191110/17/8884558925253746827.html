<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/srednja-primorska/letosnje-vino-je-vrhunsko"/>
    <meta property="og:site_name" content="Primorske novice"/>
    <meta property="article:published_time" content="2019-11-10T17:45:41+00:00"/>
    <meta property="og:title" content="“Letošnje vino je vrhunsko”"/>
    <meta property="og:description" content="Konec tedna je tudi na Krasu minil v znamenju martinovanj."/>
  </head>
  <body>
    <article>
      <h1>“Letošnje vino je vrhunsko”</h1>
      <address><time datetime="2019-11-10T17:45:41+00:00">10 Nov 2019, 17:45</time> by <a rel="author">Petra Mezinec</a></address>
      <p>
        <b>Konec tedna je tudi na Krasu minil v znamenju martinovanj.</b>
      </p>
      <figure>
        <img src="https://static.primorske.si/foto/highres/srednja/719105_259-martinovanjkras2-pem0.jpg"/>
        <figcaption>Komenski župan Erik Modic je tako v družbi kraljice terana Nuše Živec in podžupanje Alenke Tavčar odprl sodček mladega vina.  Foto: Petra Mezinec</figcaption>
      </figure>
      <p><b>KRAS</b> &gt; Na Krasu so letos pripravili že šesto skupno martinovanje, ki se ga je tudi letos udeležilo lepo število obiskovalcev z vseh koncev Slovenije, pa tudi iz tujine. “Še posebej všeč mi je, da se lahko preprosto usedeš na avtobus in odpelješ do naslednje vasi,” je bila nad avtobusi, ki so v soboto povezovali Štanjel in Sežano ter okoliške vasi, navdušena ena od obiskovalk.</p>
      <p>Martinova sobota se je začela v Sežani s tekaško prireditvijo, dogajanje pa se je nato preselilo v vasi po Krasu, kjer so vinarji odprli kleti. Osrednji popoldanski prireditveni prostor je bil štanjelsko grajsko dvorišče. “Čeprav je bilo letos pridelka v vinogradih nekoliko manj, je letošnje vino vrhunsko,” je o mladem vinu povedala kraljica terana <b>Nuša Živec</b>.</p>
      <p>V Štanjelu so podelili priznanja za najboljša vina. Med belimi vini je prvo mesto osvojila malvazija iz Vinarstva Rebula, med terani pa je zmagal teran iz Vinogradništva in vinarstva Petelin Rogelja iz Tomaja.</p>
      <figure>
        <img src="https://static.primorske.si/foto/highres/srednja/719105_259-martinovanjekras-pem0.jpg"/>
        <figcaption>Tudi v Dutovljah se je čez dan veliko dogajalo. Poleg odprtih kleti in ponudbe vin so ponujali tudi kraške dobrote. Od vasi do vasi so se mnogi obiskovalci podali kar z avtobusom. Foto: Petra Mezinec</figcaption>
      </figure>
    </article>
  </body>
</html>