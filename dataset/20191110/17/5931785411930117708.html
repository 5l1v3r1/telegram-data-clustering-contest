<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/10/milojevic-ocekivao-sam-vise-od-mojih-igraca/"/>
    <meta property="og:site_name" content="Sportska centrala"/>
    <meta property="article:published_time" content="2019-11-10T17:35:34+00:00"/>
    <meta property="og:title" content="Milojević: Očekivao sam više od mojih igrača"/>
    <meta property="og:description" content="Posle prvog prvenstvenog remija ove sezone trener Crvene zvezde Vladan Milojević je rekao da je očekivao više od svog tima na gostovanju u Ivanjici. – Izuzetno dinamična utakmica, nažalost završena je nerešenim rezultatom. Imali smo dosta šansi koje nismo iskoristili. Fudbaleri Javora odigrali su dobru utakmicu. Igrali su disciplinovano, imali dosta prilika za gol. Bio […]"/>
  </head>
  <body>
    <article>
      <h1>Milojević: Očekivao sam više od mojih igrača</h1>
      <address><time datetime="2019-11-10T17:35:34+00:00">10 Nov 2019, 17:35</time> by <a rel="author">Darko</a></address>
      <p>Posle prvog prvenstvenog remija ove sezone trener Crvene zvezde Vladan Milojević je rekao da je očekivao više od svog tima na gostovanju u Ivanjici.</p>
      <p><b>– Izuzetno dinamična utakmica, nažalost završena je nerešenim rezultatom. Imali smo dosta šansi koje nismo iskoristili. Fudbaleri Javora odigrali su dobru utakmicu. Igrali su disciplinovano, imali dosta prilika za gol. Bio je izuzetno lep ambijent, odlično navijanje. Utakmica je bila prava prvenstvena. Sigurno je da nisam zadovoljan rezultatom, očekivao sam više od mojih igrača. Moramo da analiziramo šta je nedostajalo danas i da se okrenemo narednim izazovima –</b> rekao je Milojević.</p>
      <p>Trener crveno-belih je govorio i o periodu bez takmičarskih duela koji ih očekuje zbog reprezentativne pauze.</p>
      <p><b>– Današnjom utakmicom protiv Javora završili smo jedan ciklus. Imaćemo vremena da se odmorimo, naporno radimo na treninzima i damo sve od sebe da u dobrom rapoloženju završimo prvi deo sezone. Našem protivniku želim puno sreće u nastavku prvenstva. Pre utakmice sam istakao da je Javor veoma dobra ekipa, odlično vođena i to se danas pokazalo –</b> zaključio je Vladan Milojević.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/10/javor-ljuljao-jevtovic-sprecio-poraz-zvezde-video/"/>
        <a href="https://www.sportskacentrala.com/2019/11/10/live-javor-crvena-zvezda-2/"/>
        <a href="https://www.sportskacentrala.com/2019/11/10/povratak-babica-i-ivanica-u-sastav-zvezde/"/>
        <a href="https://www.sportskacentrala.com/2019/11/09/milojevic-javor-je-cvrsta-i-strpljiva-ekipa-sa-odlicnim-karakterom/"/>
        <a href="https://www.sportskacentrala.com/2019/11/09/zvezda-se-sprema-za-zimu-jedan-talenat-produzio-ugovor-drugi-trazi-vreme-za-razmisljanje/"/>
        <a href="https://www.sportskacentrala.com/2019/11/08/kada-ce-veciti-igrati-zaostale-meceve/"/>
        <a href="https://www.sportskacentrala.com/2019/11/08/mrkela-zasto-je-dinamo-sinonim-za-uspeh-pa-nije-isto-igrati-protiv-bajerna-totenhema-i-4-tima-serije-a/"/>
        <a href="https://www.sportskacentrala.com/2019/11/08/pankov-cilj-je-da-i-dalje-ostanemo-neresiva-enigma/"/>
        <a href="https://www.sportskacentrala.com/2019/11/08/zvezda-na-iskusenju-stigla-milonska-ponuda-za-borjana-iz-emirata/"/>
      </related>
    </article>
  </body>
</html>