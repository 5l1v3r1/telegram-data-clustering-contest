<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76432-Joker-sa-stal-najziskovejsim-komiksovym-filmom-vsetkych-cias"/>
    <meta property="og:site_name" content="REFRESHER"/>
    <meta property="article:published_time" content="2019-11-10T17:39:00+00:00"/>
    <meta property="og:title" content="Joker sa stal najziskovejším komiksovým filmom všetkých čias"/>
    <meta property="og:description" content="Kriminálna dráma Todda Phillipsa dokázala zarobiť neuveriteľných 953 miliónov dolárov."/>
  </head>
  <body>
    <article>
      <h1>Joker sa stal najziskovejším komiksovým filmom všetkých čias</h1>
      <address><time datetime="2019-11-10T17:39:00+00:00">10 Nov 2019, 17:39</time> by <a rel="author">Daniel Mikolášik</a></address>
      <p>
        <b>Kriminálna dráma Todda Phillipsa dokázala zarobiť neuveriteľných 953 miliónov dolárov.</b>
      </p>
      <p>Film <b>Joker</b> žne jeden úspech za druhým. Nehovoríme len o oceneniach, nomináciách, skvelých recenziách či hodnoteniach po celom svete. Jeho fenomenálnosť sa odráža tiež na samotných <b>tržbách.</b></p>
      <p>Táto kriminálna dráma s neuveriteľnými hereckými výkonmi, predovšetkým v podaní Joaquina Phoenixa, sa totiž stala <b>najziskovejším komiksovým filmom všetkých čias</b>. Ako informuje magazín <a href="https://www.forbes.com/sites/scottmendelson/2019/11/08/box-office-dc-films-joker-tops-955-million-to-become-more-profitable-than-deadpool-venom-and-batman/#403419e018ff">Forbes</a>, po úspešných piatich týždňoch od premiéry si kinematografické veľdielo dokázalo len v Spojených štátoch a Kanade zarobiť až 304,2 amerických dolárov.</p>
      <related>
        <a href="https://refresher.sk/76213-Slovensky-psychiater-hodnoti-Jokera-V-mojej-ambulancii-sa-objavil-clovek-so-zbranou-Ziadal-veci-ktore-som-nemohol-splnit"/>
      </related>
      <p>Čo sa globálnej roviny týka, bavíme sa o neuveriteľných <b>953 miliónoch dolárov</b>. To je viac ako 15-násobok jeho počiatočného produkčného rozpočtu, ktorý bol <b>62,5 milióna dolárov</b>. Vďaka tomu je dráma Todda Phillipsa ešte výnosnejšia, ako fantasy komédia Maska (zárobok: 351 miliónov, rozpočet: 23 miliónov).</p>
      <p>Medzi ďalšie najziskovejšie komiksové filmy patria Venom (zárobok: 854 miliónov, rozpočet: 90 miliónov), Batman (zárobok: 411 miliónov, rozpočet: 35 miliónov), Deadpool (zárobok: 783 miliónov, rozpočet: 58 miliónov), Mladé ninja korytnačky (zárobok: 200 miliónov, rozpočet: 13,5 milióna), Maska (zárobok: 351 miliónov, rozpočet: 23 miliónov) a aktuálne aj Joker (zárobok: 953 miliónov, rozpočet: 62,5 milióna).</p>
      <figure>
        <iframe src="https://www.youtube.com/embed/t433PEQGErc" width="700" height="393" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/52519-Bude-solovka-Jokera-pod-dohladom-Martina-Scorseseho-adaptaciou-legendarneho-The-Killing-Joke"/>
        <a href="https://refresher.sk/71414-Zombieland-2-uz-ma-hotovy-scenar-Prva-klapka-padne-v-januari-2019"/>
        <a href="https://refresher.sk/71458-Quentin-Tarantino-pre-svoj-najnovsi-film-obsadil-uz-aj-psychopatickeho-Charlesa-Mansona-ci-rezisera-Romana-Polanskiho"/>
        <a href="https://refresher.sk/40949-Joker-z-Temneho-rytiera-a-Joker-zo-Suicide-Squad-zvedu-v-akciou-nadupanom-kratkom-filme-smrtelny-suboj-Ktory-zo-psychopatov-sa-bude-smiat-naposledy"/>
        <a href="https://refresher.sk/75829-Jack-Nicholson-nie-je-prave-dvakrat-nadseny-novym-Jokerom-v-podani-Jareda-Leta"/>
        <a href="https://refresher.sk/52008-Solovka-Jokera-v-produkcii-Martina-Scorseseho-sa-zacne-natacat-uz-v-maji-Strihne-si-legendarneho-psychopata-Joaquin-Phoenix"/>
        <a href="https://refresher.sk/27474-Kreslene-komiksovky-od-DC-ktore-ta-pripravia-na-ich-nadchadzajuce-filmy"/>
        <a href="https://refresher.sk/69176-Joaquina-Phoenixa-a-Roberta-Pattinsona-v-jednom-filme-s-Jokerom-a-Batmanom-neuvidime"/>
      </related>
    </article>
  </body>
</html>