<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/calcio/nazionale/2019/11/10/news/nazionale_infortunati_berardi_verratti_convocato_tonali-240787907/"/>
    <meta property="og:site_name" content="Repubblica.it"/>
    <meta property="article:published_time" content="2019-11-10T17:37:00+00:00"/>
    <meta property="og:title" content="Nazionale, out per infortunio Berardi e Verratti: Mancini convoca Tonali"/>
    <meta property="og:description" content="L'attaccante del Sassuolo e il centrocampista del Psg non potranno partecipare alle partite contro Bosnia e Armenia. Il ct azzurro chiama il talento del"/>
  </head>
  <body>
    <article>
      <h1>Nazionale, out per infortunio Berardi e Verratti: Mancini convoca Tonali</h1>
      <h2>L'attaccante del Sassuolo e il centrocampista del Psg non potranno partecipare alle partite contro Bosnia e Armenia. Il ct azzurro chiama il talento del Brescia, che era nella lista dell'Under 21 di Nicolato</h2>
      <address>
        <time datetime="2019-11-10T17:37:00+00:00">10 Nov 2019, 17:37</time>
      </address>
      <p><b>ROMA -</b> Altra defezione <a href="https://www.repubblica.it/sport/calcio/nazionale/2019/11/08/news/nazionale_i_convocati_no_a_balotelli_cistana_castrovilli_e_orsolini_le_novita_-240615248/">nel gruppo azzurro</a> verso le sfide di qualificazione a Euro 2020 con Bosnia (venerdì 15 a Zenica) e Armenia (lunedì 18 a Palermo): dopo il forfait di Berardi, out per una lesione all'adduttore, anche Marco Verratti non potrà rispondere alla convocazione del ct Mancini a causa dell’infortunio occorsogli ieri. In sostituzione del centrocampista del Psg, Mancini ha chiamato Sandro Tonali, che era nella lista dell’Under 21. Al suo posto con gli azzurrini il tecnico Paolo Nicolato ha chiamato Salvatore Esposito (Chievo), che raggiungerà il gruppo domani in vista delle gare con Islanda e Armenia.</p>
    </article>
  </body>
</html>