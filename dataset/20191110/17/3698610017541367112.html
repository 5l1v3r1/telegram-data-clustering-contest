<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/naypopulyarnishimi-dzherelami-politichnih-novin-v-dnr-lnr-ye-tb-ta-socmerezhi-opituvannya-329130_.html"/>
    <meta property="og:site_name" content="DT.ua"/>
    <meta property="article:published_time" content="2019-11-10T17:33:00+00:00"/>
    <meta property="og:title" content="Найпопулярнішими джерелами політичних новин в ОРДЛО є ТБ та соцмережі — опитування"/>
    <meta property="og:description" content="За п'ять з половиною років війни Київ так і не зумів налагодити ефективну інформаційну роботу на окупованій Росією території Донбасу."/>
  </head>
  <body>
    <article>
      <h1>Найпопулярнішими джерелами політичних новин в ОРДЛО є ТБ та соцмережі — опитування</h1>
      <h2>За п'ять з половиною років війни Київ так і не зумів налагодити ефективну інформаційну роботу на окупованій Росією території Донбасу.</h2>
      <address>
        <time datetime="2019-11-10T17:33:00+00:00">10 Nov 2019, 17:33</time>
      </address>
      <p>Як випливає з результатів опитування, популярними джерелами політичних новин у ОРДЛО є телебачення (84,3%), соціальні мережі (60,6%), інтернет-сайти (45,9%), радіо (10%), а також газети і журнали (7,4%). </p>
      <p>Такі дані наводяться в спільному дослідженні Українського інституту майбутнього і <a href="https://dt.ua/">"Дзеркала тижня. Україна"</a>, проведеному за допомогою компанії "Нью Імідж Маркетинг Груп".</p>
      <figure>
        <img src="https://image.zn.ua/media/images/original/Nov2019/244605.jpg"/>
      </figure>
      <p>Примітно, що серед соціальних платформ найактивніше респонденти використовують YouTube (70,7%), ВКонтакте (61%), Одноклассники (52,3%), а також Viber (49,8%). Менш популярні Facebook (27,1%), Instagram (21,4%) і Telegram (11,1%).</p>
      <figure>
        <img src="https://image.zn.ua/media/images/original/Nov2019/244656.jpg"/>
      </figure>
      <p>І, звичайно ж, ніщо не може замінити розкоші людського спілкування. Для кожного другого опитаного жителя ОРДЛО родичі й друзі є джерелом політичного лікнепу, а 17,4% отримують порції новин іще й від колег по роботі.</p>
      <p>Дослідження проводилося з 7 по 31 жовтня 2019 р. Методом face-to-face опитано 1606 респондентів: 800 — у непідконтрольної частині Луганської і 806 — в непідконтрольної частини Донецької областей. Для розрахунку порівняльної вибірки були використані офіційні статистичні дані 2014 р., які були скориговані з урахуванням існуючих демографічних даних ВПЛ, які залишили непідконтрольні території. Похибка результатів не перевищує 3,2%.</p>
      <p>Детальніше про дані опитування жителів ОРДЛО читайте в статті Інни Ведернікової, Володимира Кравченка, Юлії Мостової і Тетяни Силіної "<a href="https://dt.ua/internal/test-na-sumisnist-329032_.html"><b>Тест на сумісність</b></a>" в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>