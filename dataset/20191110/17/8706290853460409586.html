<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/international/683376/i-rosia-giortazei-ta-100-chronia-apo-ti-gennisi-tou-kalasnikof-ti"/>
    <meta property="og:site_name" content="enikos.gr"/>
    <meta property="article:published_time" content="2019-11-10T17:34:00+00:00"/>
    <meta property="og:title" content="Η Ρωσία γιορτάζει τα 100 χρόνια από τη γέννηση του Καλάσνικοφ - Τι έλεγε για το πυροβόλο AK-47 που κατασκεύασε"/>
    <meta property="og:description" content="Από το 2017 υπάρχει στο κέντρο της Μόσχας ανδριάντας που δείχνει τον Καλάσνικοφ με το πυροβόλο του στο χέρι..."/>
  </head>
  <body>
    <article>
      <h1>Η Ρωσία γιορτάζει τα 100 χρόνια από τη γέννηση του Καλάσνικοφ - Τι έλεγε για το πυροβόλο AK-47 που κατασκεύασε</h1>
      <address>
        <time datetime="2019-11-10T17:34:00+00:00">10 Nov 2019, 17:34</time>
      </address>
      <p>Στη Ρωσία ένας κατασκευαστής όπλων δεν έχει οπωσδήποτε κακή φήμη. Το αντίθετο μάλιστα. Με πλήθος εκδηλώσεων η Ρωσία τιμά σήμερα τα 100 χρόνια από τη γέννηση του Μιχαήλ Καλάσνικοφ, ο οποίος κατασκεύασε λίγο μετά το τέλος του B΄ Παγκόσμιου Πολέμου το πυροβόλο ΑΚ-47, από το οποίο πουλήθηκαν περισσότερα από 100 εκατομμύρια κομμάτια σ΄ όλο τον κόσμο.</p>
      <p>Για το διάσημο όπλο υπάρχει ακόμα και τραγούδι, στο οποίο αναφέρει μεταξύ άλλων: «<a href="http://www.enikos.gr/international/683376/%CE%9Ahttp://www.enikos.gr/society/683346/epanastatiki-aftoamyna-itan-paketarismena-ta-kalasnikof-kai-ta-ek%CE%B1%CE%BB%CE%AC%CF%83%CE%BD%CE%B9%CE%BA%CE%BF%CF%86">Καλάσνικοφ</a>, Καλάσνικοφ τι καταπληκτικό όπλο! Εδώ και μισό αιώνα διάσημο σ΄ όλο τον κόσμο. Ένα εξαιρετικό όπλο που υπηρετεί αξιόπιστα την πατρίδα».</p>
      <p>Όπως έλεγε ο ίδιος ο Μιχαήλ Καλάσνικοφ, είχε την ιδέα για την κατασκευή ενός καλού και αποτελεσματικού πυροβόλου όπλου όταν πολεμούσε τους Γερμανούς το 1941: «Οι ρώσοι στρατιώτες διαμαρτύρονταν ότι τα όπλα, που τους έδιναν δεν ήταν καλά και έλεγαν άχρηστους τους κατασκευαστές. Τότε σκέφθηκα να δοκιμάσω την τύχη μου και να φτιάξω ένα δικό μου, αξιόπιστο όπλο».</p>
      <p>
        <b>«Δεν φταίει το όπλο μου, οι πολιτικοί δεν βρίσκουν ειρηνικές λύσεις»</b>
      </p>
      <p>Για πολλά χρόνια ο Μιχαήλ Καλάσνικοφ εργάζονταν μακριά από τα μάτια της δημοσιότητας. Μόλις τις τελευταίες δεκαετίες της ζωής τους έγινε ευρύτερα γνωστός στη Σοβιετική Ένωση, αλλά και το εξωτερικό.</p>
      <p>Στις δημόσιες εμφανίσεις του απαντούσε συχνά στις κατηγορίες ότι έφτιαξε ένα όπλο από το οποίο εκατομμύρια έχουν χάσει τη ζωή τους: «Με ρωτάνε πως μπορώ και κοιμάμαι τα βράδια. Και απαντώ πάντα πως δεν φταίει το όπλο μου, αλλά οι πολιτικοί που δεν είναι σε θέση να βρουν ειρηνικά λύσεις. Εγώ δεν θέλω να υπάρχουν καθόλου όπλα στον κόσμο».</p>
      <p>Δεν είναι ωστόσο λίγοι εκείνοι που δεν πίστεψαν τον Καλάσνικοφ, μιας και το διάσημο AK-47 εκτός από χρήματα του απέφερε αναγνώριση και διακρίσεις. Μεταξύ άλλων του τιμήθηκε με τα κορυφαία βραβεία «ήρωας της σοσιαλιστικής εργασίας» και «ήρωας της ρωσικής ομοσπονδίας» που απονέμονται για εξαιρετικά επιτεύγματα. Από το 2017, τέσσερα χρόνια μετά το θάνατό του, υπάρχει στο κέντρο της Μόσχας ανδριάντας που δείχνει τον Καλάσνικοφ με το πυροβόλο του στο χέρι.</p>
      <p>Πηγή: Deutsche Welle</p>
      <related>
        <h4>σχετικά άρθρα</h4>
        <a href="http://www.enikos.gr/international/682548/rosos-presveftis-oi-ipa-na-stamatisoun-tin-epivoli-kyroseon-sto-i%0A%20%20%20%20%0A"/>
        <a href="http://www.enikos.gr/international/681709/tromos-ston-aera-gia-80-epivates-aeroskafos-ekane-anagkastiki-pro%0A%20%20%20%20%0A"/>
        <a href="http://www.enikos.gr/international/681695/rosia-emprothesmi-i-paradosi-ton-s-400-stin-tourkia%0A%20%20%20%20%0A"/>
        <a href="http://www.enikos.gr/international/681639/i-tourkia-kai-i-rosia-xekinisan-tis-koines-peripolies-sti-syria%0A%20%20%20%20%0A"/>
        <a href="http://www.enikos.gr/international/681504/sok-sti-rosia-36chronos-eisevale-se-paidiko-stathmo-kai-skotose-m%0A%20%20%20%20%0A"/>
        <a href="http://www.enikos.gr/international/681432/rosida-starlet-tou-instagram-zalizei-me-to-spangato-tis-photo-vid%0A%20%20%20%20%0A"/>
        <a href="http://www.enikos.gr/international/681182/akar-einai-psema-oti-i-tourkia-tha-agorasei-su-35%0A%20%20%20%20%0A"/>
        <a href="http://www.enikos.gr/international/681088/i-ouasigkton-ektima-oti-oi-s-400-stin-tourkia-tha-einai-se-pliri-%0A%20%20%20%20%0A"/>
        <a href="http://www.enikos.gr/international/680960/oi-ipa-xanathymithikan-tis-kyroseis-kata-tis-tourkias-ti-leei-to-%0A%20%20%20%20%0A"/>
      </related>
    </article>
  </body>
</html>