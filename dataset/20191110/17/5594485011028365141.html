<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/botev/fero-da-ne-se-prevzbuzhdame_442889.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-10T17:53:00+00:00"/>
    <meta property="og:title" content="Феро: Да не се превъзбуждаме"/>
    <meta property="og:description" content="Договорът ми е до Нова година, но във футбола всичко е условно, каза Спасов"/>
  </head>
  <body>
    <article>
      <h1>Феро: Да не се превъзбуждаме</h1>
      <h2>Договорът ми е до Нова година, но във футбола всичко е условно, каза Спасов</h2>
      <address>
        <time datetime="2019-11-10T17:53:00+00:00">10 Nov 2019, 17:53</time>
      </address>
      <figure>
        <img src="https://static.blitz.bg/documents/thumbnails/sport/780/201911/15734011932.jpg"/>
        <figcaption>LAP.BG</figcaption>
      </figure>
      <p>Треньорът на Ботев (Пловдив) Ферарио Спасов похвали футболистите си за постигнатата победа с 1:0 над Левски. "Бяхме по-силни в спазването на тактическата дисциплина. Знаем, че Левски са по-добре от нас във физическо отношение, играхме по-правилно, вкарахме много красив гол, след добра атака. Изпуснахме и положение на Слави Шопов. Левски имаха доста малко положения пред нашата врата, които дойдоха повече след центрирания", каза Спасов.</p>
      <p>"Логично спечелихме. Първо, всички го искахме. Второ, подкрепата на публиката беше страхотна. Успяхме да победим отбор с амбиция за челните позиция. Срещу Лудогорец създадохме също положения, но загубихме", продължи треньорът на Ботев.</p>
      <p>"Победата днес не трябва да ни превъзбужда, но победите над водещите отбори дават самочувствие на футболистите, на феновете, на ръководството. Всичко, което става е благодарение на труда на играчите, в тренировките, те се мъчат да повярват на тактическите изисквания, които имаме към тях", каза Спасов. </p>
      <p>"Моята кариерата винаги е била в такива ситуации - поемал съм отбори в доста тежко положение. Сега поех отбор, изиграл доста неубедителни игри", подчерта наставникът на Ботев.</p>
      <p>"Треньорите или правим нещата по-добре, или ги объркваме, средно положение няма. Футболистите са задружни, тренировките са доста по-интензивни, натоварени, но всичко е в името на целта да има подобрение. Договорът ми с клуба е до Нова година, но във футбола всичко е условно. Такава ни е засега уговорката, но пък ако всички са доволни от работата, която вършим, защо да не продължим", каза Феро.</p>
      <p><a href="https://www.blitz.bg/sport/bg-futbol/efbet-liga-sezon-20192020_434964.html"><b>Следете с БЛИЦ: efbet Лига - сезон 2019/2020</b></a><br/><b><a href="https://blitz.bg/sport/bg-futbol/kupa-na-blgariya-116-finali_439537.html">Купа на България - сезон 2019/2020</a></b><br/> </p>
    </article>
  </body>
</html>