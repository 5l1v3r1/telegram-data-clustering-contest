<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/10/vzriv-na-kola-bomba-v-severna-siriia-ubi-civilni.429148"/>
    <meta property="og:site_name" content="Dnes.bg"/>
    <meta property="article:published_time" content="2019-11-10T17:21:00+00:00"/>
    <meta property="og:title" content="Взрив на кола бомба в Северна Сирия уби цивилни"/>
    <meta property="og:description" content="Поне 8 са загинали, 20 души са били ранени при атака | Dnes.bg"/>
  </head>
  <body>
    <article>
      <h1>Взрив на кола бомба в Северна Сирия уби цивилни</h1>
      <h2>Поне 8 са загинали, 20 души са били ранени при атака</h2>
      <address><time datetime="2019-11-10T17:21:00+00:00">10 Nov 2019, 17:21</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Турското министерство на отбраната съобщи днес, че кола бомба е убила най-малко 8 цивилни в Североизточна Сирия близо до намиращия се под контрола на Турция град Тал Абияд, предаде Асошиейтед прес.</p>
      <p>Министерството съобщи още, че 20 души са били ранени при атака срещу село южно от Тал Абияд, като обвини за нападението сирийските кюрдски сили.</p>
      <p>На 9 октомври Турция предприе военна операция в Североизточна Сирия срещу кюрдските Сили за защита на народа, разглеждани от Анкара като терористична организация и сирийско разклонение на нелегалната Кюрдска работническа партия /ПКК/. Кюрдските бойци призоваха сирийската армия да спре турската офанзива.</p>
      <p>Въпреки примирие, постигнато с посредничеството на Русия, сирийските правителствени сили влизат в сблъсъци с турските части и подкрепяните от тях бойци от сирийската опозиция.</p>
      <p>(БТА)</p>
    </article>
  </body>
</html>