<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89201"/>
    <meta property="og:site_name" content="Denník politika"/>
    <meta property="article:published_time" content="2019-11-10T17:35:01+00:00"/>
    <meta property="og:title" content="Slovan Bratislava naplno bodoval aj v Zlatých Moravciach, víťazstvo zariadil Holman"/>
    <meta property="og:description" content="10.11.2019 (Webnoviny.sk) – Futbalisti Slovana potvrdili líderské postavenie vo Fortuna lige, keď v rámci 15. kola zvíťazili v nedeľu na ihrisku FC ViOn Zlaté Moravce-Vráble 1:0 (0:0)."/>
  </head>
  <body>
    <article>
      <h1>Slovan Bratislava naplno bodoval aj v Zlatých Moravciach, víťazstvo zariadil Holman</h1>
      <address><time datetime="2019-11-10T17:35:01+00:00">10 Nov 2019, 17:35</time> by <a rel="author">Webnoviny</a></address>
      <p>10.11.2019 (Webnoviny.sk) – Futbalisti Slovana potvrdili líderské postavenie vo Fortuna lige, keď v rámci 15. kola zvíťazili v nedeľu na ihrisku FC ViOn Zlaté Moravce-Vráble 1:0 (0:0).</p>
      <p>Výhru úradujúceho majstra najtesnejším rozdielom zariadil v bojovnom zápase na podmočenom teréne v 70. min Dávid Holman. Maďarský reprezentačný stredopoliar obstrelil brankára domácich Branislava Pindrocha.</p>
      <p>Slovan dosiahol šieste tohtosezónne víťazstvo vonku, po ktorom má na čele tabuľky šesťbodový náskok pred Dunajskou Stredou.</p>
      <h3>Fortuna liga 2019/2020 – 15. kolo</h3>
      <p>nedeľa</p>
      <p><b>FC ViOn Zlaté Moravce-Vráble – ŠK Slovan Bratislava 0:1 (0:0)</b><br/><b>Gól:</b> 70. Holman</p>
      <p>Viac k témam: <a href="https://www.webnoviny.sk/tag/fc-vion-zlate-moravce-vrable/"><u>FC ViOn Zlaté Moravce-Vráble</u></a>, <a href="https://www.webnoviny.sk/tag/fortuna-liga/"><u>Fortuna liga</u></a><br/>Zdroj: Webnoviny.sk – <a href="https://www.webnoviny.sk/slovan-bratislava-naplno-bodoval-aj-v-zlatych-moravciach-vitazstvo-zariadil-holman/"><u>Slovan Bratislava naplno bodoval aj v Zlatých Moravciach, víťazstvo zariadil Holman</u></a> © SITA Všetky práva vyhradené.</p>
    </article>
  </body>
</html>