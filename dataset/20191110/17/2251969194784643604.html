<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/10/chiesanuova-battuto-in-casa-decide-il-41enne-vallesi/1323404/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-10T17:20:04+00:00"/>
    <meta property="og:title" content="Chiesanuova battuto in casa, decide il 41enne Vallesi"/>
    <meta property="og:description" content="PROMOZIONE - I biancorossi centrano due pali e vengono beffati dall'inossidabile bomber della Monterubbianese"/>
  </head>
  <body>
    <article>
      <h1>Chiesanuova battuto in casa, decide il 41enne Vallesi</h1>
      <h2>PROMOZIONE - I biancorossi centrano due pali e vengono beffati dall'inossidabile bomber della Monterubbianese</h2>
      <address><time datetime="2019-11-10T17:20:04+00:00">10 Nov 2019, 17:20</time> by <a rel="author">Leonardo Giorgi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F10%2Fchiesanuova-battuto-in-casa-decide-il-41enne-vallesi%2F1323404%2F">Condividi9</a><a href="https://twitter.com/intent/tweet?text=Chiesanuova+battuto+in+casa%2C++decide+il+41enne+Vallesi&amp;url=https%3A%2F%2Fwww.cronachemaceratesi.it%2F2019%2F11%2F10%2Fchiesanuova-battuto-in-casa-decide-il-41enne-vallesi%2F1323404%2F">Tweet</a>Email9 Condivisioni</p>
      <p> </p>
      <p> </p>
      <p><b>Sconfitta pesante del Chiesanuova al comunale Sandro Ultimi contro la Monterubbianese per 1-0, dove la formazione di mister Romanelli è riuscita a capitalizzare il gol della vittoria con il bravo Fabrizio Vallesi su una grossa ingenuità difensiva. Un brutto Chiesanuova ha perso la brillantezza delle prime uscite, nonostante i due legni colpiti nei primi quarantacinque (dieci pali in otto gare).  </b>La cronaca – Nel primo tempo la gara si presenta subito di buoni auspici per i locali. Al 25esimo lo specialista Iacoponi su calcio piazzato centrava clamorosamente l’incrocio dei pali a portiere battuto. Dieci minuti dopo i biancorossi sfiorando il vantaggio, con Chiaraberta che in area batte a colpo sicuro trovando la straordinaria parata di Capriotti che manda sul palo. Sulla respinta Mongiello non riesce a buttarla dentro da buona posizione. A cinque minuti dall’inizio della ripresa ancora il tentativo di Chiaraberta, Capriotti blocca facile a terra. <b>Al 76esimo l’inossidabile Fabrizio Vallesi, 41 anni, riesce con scaltrezza a trovare il gol vittoria approfittando di un errore della retroguardia di casa.</b></p>
      <p>
        <b>Il tabellino:</b>
      </p>
      <p><b>CHIESANUOVA:</b> Carnevali, Cento, Rango (60’ Picchio), Tanoni, Aringoli (80’ Medei), Focante, Chiaraberta (65’ Ruibal), Rapaccini, Mongiello (60’ Cappelletti), Iacoponi, Pasqui. A disp.: Cirilli, Bacaloni, Brandi, Forresi, Roganti. All.: Tassi.</p>
      <p><b>MONTERUBBIANESE:</b> Capriotti, Marinangeli, Pagliaccio, Di Salvatore, Polini, Gregonelli, Donzelli, Valle, Vallesi, Ferranti (85’ Lobefalo), Vitangeli (74’ Raschioni E). A disp.: Montenovo, Nazziconi M, Aloisi, Nazziconi F, Tassotti, Galilli, Abbruzzetti. All.: Romanelli</p>
      <p><b>ARBITRO:</b> Serenellini di Ancona.</p>
      <p><b>RETE:</b> 76’ Vallesi.</p>
      <p><b>NOTE:</b> ammoniti: Aringoli, Medei, Iacoponi, Vitangeli, Polini.</p>
      <p> </p>
    </article>
  </body>
</html>