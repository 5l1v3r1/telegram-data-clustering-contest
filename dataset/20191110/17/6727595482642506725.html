<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/actor-joju-george-comment-about-moothon-and-congrats-them452.html"/>
    <meta property="og:site_name" content="DoolNews"/>
    <meta property="article:published_time" content="2019-11-10T17:10:00+00:00"/>
    <meta property="og:title" content="അടുത്ത ദേശീയ അവാര്‍ഡിന് നിങ്ങളും ഉണ്ടാകും; മൂത്തോന്‍ ടീമിന് അഭിനന്ദങ്ങളുമായി ജോജു ജോര്‍ജ്"/>
    <meta property="og:description" content="Geethu Mohandas Joju George Malayalam Cinema Moothon Nivin Pauly Malayalam Cinema കൊച്ചി: നിവിന്‍ പോളിയെ നായകനാക്കി ഗീതുമോഹന്‍ദാസ് സംവിധാനം ചെയ്ത മൂത്തോന് നിറഞ്ഞ അഭിനന്ദന"/>
  </head>
  <body>
    <article>
      <h1>അടുത്ത ദേശീയ അവാര്‍ഡിന് നിങ്ങളും ഉണ്ടാകും; മൂത്തോന്‍ ടീമിന് അഭിനന്ദങ്ങളുമായി ജോജു ജോര്‍ജ്</h1>
      <address><time datetime="2019-11-10T17:10:00+00:00">10 Nov 2019, 17:10</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>കൊച്ചി: നിവിന്‍ പോളിയെ നായകനാക്കി ഗീതുമോഹന്‍ദാസ് സംവിധാനം ചെയ്ത മൂത്തോന് നിറഞ്ഞ അഭിനന്ദനങ്ങളാണ് വരുന്നത്. സിനിമ കണ്ട പ്രേക്ഷകരും നിരൂപകരും ഒരേ പോലെ ചിത്രത്തിനെയും അഭിനേതാക്കളെയും പ്രശംസിക്കുകയാണ്.</p>
      <p>ഇപ്പോളിതാ നടന്‍ ജോജു ജോര്‍ജുവും ചിത്രത്തിനും മൂത്തോന്‍ ടീമിനും അഭിനന്ദനങ്ങളുമായി രംഗത്തെത്തിയിരിക്കുകയാണ്. മുത്തോന്‍ ടീം അടുത്ത നാഷണല്‍ അവാര്‍ഡിന് ഉണ്ടാവുമെന്നാണ് ജോജു പറയുന്നത്.</p>
      <related>
        <a href="https://www.doolnews.com/jude-anthany-appreciate-nivin-pauly-acting-moothon111.html?utm_source=doolnews&amp;utm_medium=related"/>
      </related>
      <p>ഫേസ്ബുക്കില്‍ കൂടിയായിരുന്നു ജോജുവിന്റെ പ്രതികരണം.ഗീതു മോഹന്‍ദാസ്, നിന്നെ ഓര്‍ത്ത് ഞാന്‍ ഏറെ അഭിമാനം കൊള്ളുന്നു. അമ്പരപ്പിക്കുന്ന പ്രകടനം നിവിന്‍,റോഷന്‍,സഞ്ജന.അടുത്ത ദേശീയ അവാര്‍ഡിന് നിങ്ങളും കാണും, ജോജു ഫേസ്ബുക്കില്‍ കുറിച്ചു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>വേള്‍ഡ് പ്രീമിയര്‍ ടൊറന്റോ അന്താരാഷ്ട്ര ചലച്ചിത്രോത്സവ വേദിയില്‍ പ്രദര്‍ശിപ്പിക്കുകയും നിരൂപക പ്രശംസ നേടുകയും ചെയ്ത മൂത്തോന്‍ നവംബര്‍ നാലിനാണ് തിയറ്ററുകളില്‍ പ്രദര്‍ശനത്തിനെത്തിയത്.</p>
      <related>
        <a href="https://www.doolnews.com/moothon-movie-review-nivin-pauly-geetu-mohandas-rajeev-ravi452.html?utm_source=doolnews&amp;utm_medium=related"/>
      </related>
      <p>ലക്ഷദ്വീപുകാരനായ പതിനാലുകാരന്‍ തന്റെ മുതിര്‍ന്ന സഹോദരനെ തേടി യാത്ര തിരിക്കുന്നതാണ് ചിത്രത്തിന്റെ പ്ലോട്ട് എന്നാണ് പുറത്തുവന്ന വിവരം. ലക്ഷദ്വീപും ഫോര്‍ട്ട് കൊച്ചിയും മുംബൈയിയുമാണ് ചിത്രത്തിന്റെ പ്രധാന ലൊക്കേഷനുകള്‍.</p>
      <p>അധോലോക നായകന്റെ വേഷപ്പകര്‍ച്ചയിലാണ് നിവിന്‍ എത്തിയിരിക്കുന്നത്. റോഷന്‍ മാത്യു, ശശാങ്ക് അറോറ, ശോഭിത് ധൂലിപാല, ദിലീഷ് പോത്തന്‍, ഹരീഷ് ഖന്ന, സുജിത്ത് ശങ്കര്‍, മെലിസ രാജു തോമസ് എന്നിവരും ചിത്രത്തിലുണ്ട്.<br/><a href="https://goo.gl/jP9ABo"><b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b></a></p>
      <p>മിനി സ്റ്റുഡിയോ, ജാര്‍ പിക്‌ചേഴ്‌സ് എന്നീ ബാനറുകള്‍ക്കൊപ്പം ബോളിവുഡ് സംവിധായകന്‍ അനുരാജ് കാശ്യപും ചേര്‍ന്നാണ് ചിത്രം നിര്‍മ്മിച്ചിരിക്കുന്നത്. ഛായാഗ്രഹണം രാജീവ് രവി.</p>
      <related>
        <a href="https://www.doolnews.com/5-reasons-why-should-watch-nivin-pauly-geethu-mohandas-team-moothon-watch-in-theater452.html?utm_source=doolnews&amp;utm_medium=related"/>
      </related>
      <p>DoolNews Video</p>
      <figure>
        <iframe src="https://www.youtube.com/embed/xgt35GqLSbQ" width="553" height="310" data-service="Youtube" scrolling="no"/>
      </figure>
    </article>
  </body>
</html>