<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/yapontsite-posreshchat-noviya-imperator-406380.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-10T17:26:00+00:00"/>
    <meta property="og:title" content="Японците посрещат новия император"/>
    <meta property="og:description" content="Специална церемония за Нарухито"/>
  </head>
  <body>
    <article>
      <h1>Японците посрещат новия император</h1>
      <address><time datetime="2019-11-10T17:26:00+00:00">10 Nov 2019, 17:26</time> by <a rel="author">Агенция Стандарт</a></address>
      <p>Верни на вековните традиции, японците дадоха дължимото си уважение на<b> </b>новия император Нарухито и императрица Масако на тържествен парад в централен Токио по повод интронизацията тази година.</p>
      <p>59-годишният император Нарухито седна на трона прем май, след като баща му, Акихито, се превърна в първия абдикирал монарх в последните два века.</p>
      <p>Първоначално парадът трябваше да се проведе на 22 октомври, когато Нарухито официално се качи на престола пред гости от 190 държави, но беше отложен заради унищожителен тайфун, връхлетял азиатската държава.</p>
      <p>Десетки хиляди японци от цялата страна се събраха по 4.6-километровия маршрут, за да наблюдават парада.</p>
      <p>147 милиона щатски долара са отделени за церемониите по възкачването на престола на Нарухито, включително и за днешния парад.</p>
    </article>
  </body>
</html>