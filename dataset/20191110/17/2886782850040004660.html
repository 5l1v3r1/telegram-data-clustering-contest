<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/10/titkos-migranspaktum-malta-es-libia-kozott"/>
    <meta property="og:site_name" content="euronews"/>
    <meta property="article:published_time" content="2019-11-10T17:53:40+00:00"/>
    <meta property="og:title" content="Titkos migránspaktum Málta és Líbia között?"/>
    <meta property="og:description" content="A valettai kormány cáfolja a sajtóinformációt."/>
  </head>
  <body>
    <article>
      <h1>Titkos migránspaktum Málta és Líbia között?</h1>
      <address><time datetime="2019-11-10T17:53:40+00:00">10 Nov 2019, 17:53</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/29/17/36/773x435_cmsv2_1af89356-3756-5151-9f78-cc1c2de414e0-4291736.jpg"/>
      </figure>
      <p>Hónapok óta létezik egy titkos, kétoldalú megállapodás a máltai és a líbiai kormány között a Földközi-tengeren átkelő illegális bevándorlók visszafordítására - állítja a valettai sajtó.</p>
      <p>A beszámoló szerint a máltai és a líbiai parti őrség összedolgozik azzal a céllal, hogy a máltai mentési övezetből eltávolítsák, illetve ne hagyják oda eljutni a migránsokat szállító hajókat.</p>
      <p>A Málta Times információi szerint, a két ország illetékesei még július 18-án, Tripoliban állapodtak meg arról, hogy a máltai vizek felé tartó összes ilyen vízi járművet visszafordítják az észak-afrikai partokhoz. Az újság egy fényképet is mellékelt a találkozóról.</p>
      <p>A valettai kormány tagadta a titkos tárgyalások vádját, és leszögezte; a rendszeres kétoldalú találkozók összhangban vannak a nemzetközi egyezményekkel és törvényekkel.</p>
    </article>
  </body>
</html>