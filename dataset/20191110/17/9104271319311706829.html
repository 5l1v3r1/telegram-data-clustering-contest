<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/rubano-carne-al-supermercato-denunciate-due-donne"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-10T17:37:38+00:00"/>
    <meta property="og:title" content="Rubano carne al supermercato, denunciate due donne"/>
    <meta property="og:description" content="E' successo nei giorni scorsi a Livorno Ferraris"/>
  </head>
  <body>
    <article>
      <h1>Rubano carne al supermercato, denunciate due donne</h1>
      <h2>E' successo nei giorni scorsi a Livorno Ferraris</h2>
      <address>
        <time datetime="2019-11-10T17:37:38+00:00">10 Nov 2019, 17:37</time>
      </address>
      <p>I carabinieri della stazione di Livorno Ferraris nei giorni scorsi hanno denunciato due nomadi per furto in un supermercato.</p>
      <p>Nel tardo pomeriggio di venerdì è giunta una richiesta di intervento da parte del gestore di un supermercato del paese, che segnalava la presenza di due donne che si erano allontanate senza pagare della merce.</p>
      <p>Sul posto in poco tempo è giunta una pattuglia dei carabinieri che ha accertato la veridicità della segnalazione: le immagini delle videocamere del circuito chiuso del supermercato dimostravano che erano state asportate diverse confezioni di carne confezionata, occultata all’interno di alcune borse schermate, senza che ne venisse segnalata la presenza alla cassa.</p>
      <p>I militari hanno anche notato che le due donne erano salite a bordo di un’utilitaria, della quale si scorgeva il numero di targa.</p>
      <p>I successivi accertamenti hanno permesso di identificarne la proprietaria, nonché complice, che era seduta all’interno come passeggera. Le due donne, di origine rumena, domiciliate a Crescentino, sono state successivamente identificate e denunciate per furto aggravato in<br/>concorso alla Procura della Repubblica di Vercelli.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/bottino-dei-ladri-30-chili-parmigiano"/>
        <a href="https://laprovinciadibiella.it/cronaca/ruba-cinque-bamboline-lol-surprise-e-finisce-nei-guai"/>
        <a href="https://laprovinciadibiella.it/cronaca/ladro-in-tabaccheria-ruba-lincasso-dellautomatico"/>
      </related>
    </article>
  </body>
</html>