<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/10/canakkale-de-6-dakika-erken-baslayan-10-kas-m-torenine-sorusturma"/>
    <meta property="og:site_name" content="euronews"/>
    <meta property="article:published_time" content="2019-11-10T17:29:32+00:00"/>
    <meta property="og:title" content="Çanakkale'de 6 dakika erken başlayan 10 Kasım törenine soruşturma"/>
    <meta property="og:description" content="Çanakkale'de 6 dakika erken başlayan 10 Kasım törenine soruşturma"/>
  </head>
  <body>
    <article>
      <h1>Çanakkale'de 6 dakika erken başlayan 10 Kasım törenine soruşturma</h1>
      <address><time datetime="2019-11-10T17:29:32+00:00">10 Nov 2019, 17:29</time> by <a rel="author">euronews </a></address>
      <p>Türkiye Cumhuriyeti'nin kurucusu Mustafa Kemal Atatürk'ün 81'inci ölüm yıl dönümü dolaysıyla Çanakkale'nin Bayramiç ilçesinde yapılan anma töreninde sirenler 6 dakika erken çaldı.</p>
      <p>Yıldırım Akbulut Meydanı'ndaki tören çelenk sunumuyla başladı. Kaymakam Sercan Gökdemir, Bayramiç Belediye Başkanı Mert Uygun, Garnizon Komutanı Jandarma Başçavuş Salih Albayrak, Atatürk Anıtı'na çelenk bıraktı.</p>
      <p>Ardından saatler henüz 08.59'u gösterirken sirenlerin çalınmasıyla saygı duruşunda bulunuldu ve İstiklal Marşı okundu. Alanda bulunan protokol üyeleri ve vatandaşlar, saygı duruşunun vaktinden önce yapıldığını anlayınca şaşkınlık yaşadı.</p>
      <p>Ardından Kaymakam Gökdemir'in talimatı üzerine saat 09.05'te tekrar sirenler çalındı, yeniden saygı duruşunda bulunuldu ve İstiklal Marşı okundu. Törenin sona ermesinin ardından vatandaşlar, yaşanan olaya tepki gösterdi.</p>
      <p>Bazı vatandaşlar, sorumluların görevden alınmasını istedi. Kaymakamlık olayla ilgili soruşturma başlattı.</p>
      <ul>
        <li>
          <a href="https://tr.euronews.com/2019/11/10/ataturk-asigi-fransiz-yazar-kemalizm-i-anlatiyori-izmir-video-izle-10-kasim">Atatürk aşığı Fransız yazar, çizgi roman ve konserlerle Kemalizm'i anlatıyor</a>
        </li>
        <li>
          <a href="https://tr.euronews.com/2019/11/10/mustafa-kemal-ataturk-un-dogdugu-pembe-boyal-eve-yolculuk">Mustafa Kemal Atatürk'ün doğduğu 'pembe boyalı' eve yolculuk</a>
        </li>
        <li>
          <a href="https://tr.euronews.com/2019/11/10/erdogan-cumhuriyetimize-en-buyuk-katkiyi-basinda-bulundugum-hukumetler-yapmistir">Erdoğan: Cumhuriyetimize en büyük katkıyı başında bulunduğum hükümetler yapmıştır</a>
        </li>
      </ul>
      <p>Konuyla ilgili Bayramiç Kaymakamlığının sitesinden yapılan açıklamada, şu ifadelere yer verildi:</p>
      <p>"Cumhuriyetimizin kurucusu Gazi Mustafa Kemal Atatürk'ün ebediyete intikalinin 81. yılını anmak üzere ilçemizde tertip edilen Atatürk Anıtı'na çelenk sunma programında 09.05'te başlatılması gereken saygı duruşu ve İstiklal Marşı'nın zamanından önce başlatılması ve yaşanan olumsuzluklarla ilgili sorumlular hakkında soruşturma başlatılmıştır. Kamuoyuna saygı ile duyurulur."</p>
    </article>
  </body>
</html>