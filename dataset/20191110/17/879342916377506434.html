<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/10/karta/karta-oos-sytuacziya-sxodi-ukrayiny-10-lystopada"/>
    <meta property="og:site_name" content="Слово і Діло"/>
    <meta property="article:published_time" content="2019-11-10T17:18:00+00:00"/>
    <meta property="og:title" content="Карта ООС: ситуація на сході України на 10 листопада"/>
    <meta property="og:description" content="Ситуація на сході країни станом на 10 листопада 2019 року за даними РНБО України, пресцентру ООС, Міністерства оборони, журналістів і волонтерів."/>
  </head>
  <body>
    <article>
      <h1>Карта ООС: ситуація на сході України на 10 листопада</h1>
      <address>
        <time datetime="2019-11-10T17:18:00+00:00">10 Nov 2019, 17:18</time>
      </address>
      <p>
        <b>Ситуація на сході країни станом на 10 листопада 2019 року за даними РНБО України, пресцентру ООС, Міністерства оборони, журналістів і волонтерів.</b>
      </p>
      <figure>
        <img src="http://media.slovoidilo.ua/media/infographics/10/98753/karta-ato-rnbo-2019-11-10-uk_origin.jpg"/>
      </figure>
      <p>
        <b>Обстріли:</b>
      </p>
      <p>Кількість обстрілів російсько-окупаційними військами наших оборонних позицій минулої доби збільшилася до 18. У тому числі противник знову застосовував заборонені Мінськими домовленостями міномети калібрів 120 та 82 мм.</p>
      <p>Упродовж минулої доби внаслідок обстрілів поранень зазнав один військовослужбовець Об’єднаних сил. Наразі ним займаються медики одного з військових мобільних госпіталів, стан нашого воїна задовільний.</p>
      <p>
        <b>Луганський напрямок</b>
      </p>
      <p>Тут ворог порушив режим тиші 4 рази.</p>
      <p>Позиції підрозділів Об’єднаних сил поблизу Майорська окупанти у другій половині дня двічі обстріляли з ручних протитанкових гранатометів та стрілецької зброї.</p>
      <p>А неподалік Новолуганського і Кримського вели вогонь з гранатометів різних систем, великокаліберних кулеметів та стрілецької зброї.</p>
      <p>
        <b>Донецький напрямок</b>
      </p>
      <p>14 обстрілів обліковано на цьому напрямку.</p>
      <p>4 з них мали місце біля Водяного. Опорні пункти наших військ на цій ділянці фронту противник обстрілював з мінометів калібру 120 мм, озброєння бойових машин піхоти, гранатометів різних систем, великокаліберних кулеметів та стрілецької зброї.</p>
      <p>120-ті міномети, станкові і ручні протитанкові гранатомети, кулемети та стрілецьку зброю російсько-окупаційні війська застосовували поблизу Гнутового, а по захисниках населеного пункту Піски випустили 18 мін калібру 82 мм.</p>
      <p>В районі Красногорівки тричі лунали ворожі станкові протитанкові гранатомети і кулемети великого калібру, а поблизу Невельського двічі – ручні протитанкові гранатомети та стрілецька зброя.</p>
      <p>Неподалік Талаківки після опівдня ворог 35 хвилин вів вогонь з озброєння БМП, автоматичних гранатометів, великокаліберних кулеметів та стрілецької зброї.</p>
      <p>Біля Павлополя о 19:00 розпочався обстріл зі станкових і ручних протитанкових гранатометів та кулеметів великого калібру, який тривав 15 хвилин.</p>
      <p>Військовослужбовців Збройних Сил України, які виконують бойові завдання в районі Березового противник з боку окупованого Докучаєвська також 15 хвилин обстрілював з ручних протитанкових гранатометів.</p>
      <p>
        <b>Обстановка на сьогодні, 10 вересня</b>
      </p>
      <p>Від початку поточної доби станом на 12:30 російсько-окупаційні війська вогонь не відкривали.</p>
      <p>Втрат з нашого боку не зафіксовано.</p>
    </article>
  </body>
</html>