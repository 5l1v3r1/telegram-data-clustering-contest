<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/chi-sono-5-militari-italiani-feriti-nellattentato-in-iraq-ecco-i-nomi-dei-soldati/1947710/"/>
    <meta property="og:site_name" content="IlSussidiario"/>
    <meta property="article:published_time" content="2019-11-10T20:34:14+00:00"/>
    <meta property="og:title" content="Chi sono 5 militari italiani feriti nell’attentato in Iraq/ Ecco i nomi dei soldati"/>
    <meta property="og:description" content="Chi sono 5 militari italiani feriti nell'attentato in Iraq. Ecco i nomi: Marco Pisani, Paolo Piseddu, Andrea Quarto, Emanuele Valenza e Michele Tedesco."/>
  </head>
  <body>
    <article>
      <h1>Chi sono 5 militari italiani feriti nell’attentato in Iraq/ Ecco i nomi dei soldati</h1>
      <h2>Chi sono 5 militari italiani feriti nell’attentato in Iraq: Ecco i nomi dei soldati, rivelati da AdnKronos: Marco Pisani, Paolo Piseddu, Andrea Quarto, Emanuele Valenza e Michele Tedesco</h2>
      <address><time datetime="2019-11-10T20:34:14+00:00">10 Nov 2019, 20:34</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p>Si chiamano <b>Marco Pisani</b>, <b>Paolo Piseddu</b>, <b>Andrea Quarto</b>, <b>Emanuele Valenza</b> e <b>Michele Tedesco</b> i cinque militari italiani feriti oggi in un <a href="https://www.ilsussidiario.net/news/iraq-attentato-contro-militari-italiani-bomba-a-kirkuk-3-feriti-gravi-terrorismo/1947650/"><b>attentato in Iraq</b></a>. A rivelare i nomi dei militari feriti è l’AdnKronos, quindi si attende un riscontro ufficiale in merito a questa indiscrezione. L’agenzia di stampa aggiunge che i cinque soldati appartengono alle Forze speciali. In particolare, due dei feriti sono effettivi al <b>nono reggimento Col Moschin dell’Esercito</b> e tre invece appartengono al <b>Gruppo operativo incursori Comsubin della Marina militare</b>. I cinque militari sono stati investiti dall’esplosione di una bomba, un ordigno artigianale, mentre rientravano a piedi. Stavano infatti raggiungendo i loro mezzi. Tutti e cinque fanno parte di una pattuglia interforze che è coinvolta nella missione di addestramento delle forze curde e irachene “<b>Prima Parthica</b>”. Dei cinque, tre soldati sono in condizioni gravi: hanno riportato gravi lesioni agli arti inferiori. Ma non sono in pericolo di vita, stando alle ultime notizie trapelate.</p>
      <h4>ATTENTATO IN IRAQ, CHI SONO 5 MILITARI ITALIANI FERITI: ECCO I NOMI</h4>
      <p>A uno dei cinque militati feriti è stata amputata una gamba: lo ha annunciato <b>Nicola Lanza de Cristoforis</b>, comandante interforze, ai microfoni di RaiNews24. Un altro invece ha subito gravi lesioni interne, mentre un altro ancora ha riportato danni al piede. Ma non è stato precisato di chi si tratti. Secondo quanto riportato da Repubblica, il gruppo faceva parte della <b>Task force 44</b> e stava svolgendo attività di addestramento – “<i>mentoring and training</i>” – in supporto alle forze speciale dei <b>Peshmerga</b> che sono impegnate nella lotta all’Isis. I cinque militari coinvolti sono stati subito soccorsi. Elicotteri Usa li hanno trasportati nell’ospedale americano di <b>Baghdad</b>, dove ora stanno ricevendo le cure del caso. Le loro famiglie sono state già informate. Invece l’ambasciatore italiano in Iraq, <b>Bruno Antonio Pasquino</b>, ha dichiarato durante un collegamento con RaiNews24 che domani saranno disponibili ulteriori informazioni sulle condizioni di salute dei cinque feriti. Poi verrà organizzato il ritorno in Italia di <b>Marco Pisani</b>, <b>Paolo Piseddu</b>, <b>Andrea Quarto</b>, <b>Emanuele Valenza</b> e <b>Michele Tedesco</b>.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/segre-predappio-il-problema-non-e-lodio-ma-il-noi-che-il-68-ha-distrutto/1947744/"/>
        <a href="https://www.ilsussidiario.net/news/schwazer-alex-e-sandro-quella-voglia-matta-di-sbugiardare-il-male-in-pista/1947694/"/>
        <a href="https://www.ilsussidiario.net/news/tragedia-hotel-rigopiano-si-poteva-evitare-quella-telefonata-dallarme-le-iene/1947457/"/>
        <a href="https://www.ilsussidiario.net/news/ultime-notizie-ultimora-oggi-ex-ilva-governo-pronto-a-trattare-11-novembre/1947726/"/>
        <a href="https://www.ilsussidiario.net/news/scuole-chiuse-oggi-calabria-e-sicilia-maltempo-da-crotone-ad-agrigento-lista-citta/1947722/"/>
        <a href="https://www.ilsussidiario.net/news/san-martino-video-l11-novembre-si-celebra-il-protettore-di-tours-in-francia/1942520/"/>
      </related>
    </article>
  </body>
</html>