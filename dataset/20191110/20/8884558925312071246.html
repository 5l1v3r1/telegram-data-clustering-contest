<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/svet/v-spaniji-zmaga-socialistom-na-tretjem-mestu-skraj"/>
    <meta property="og:site_name" content="Primorske novice"/>
    <meta property="article:published_time" content="2019-11-10T20:29:40+00:00"/>
    <meta property="og:title" content="V Španiji zmaga socialistom, na tretjem mestu skrajno desna stranka Vox"/>
    <meta property="og:description" content="Na parlamentarnih volitvah v Španiji, že drugih v zadnjega pol leta, so znova zmagali socialisti, ki pa tudi v novem parlamentu ne bodo imeli večine. Na drugo mesto se je uvrstila desnosredinska Ljudska stranka, na tretje pa skrajno desna stranka Vox, ki je dobila še enkrat več glasov kot na aprilskih volitvah, kažejo izidi vzporednih volitev."/>
  </head>
  <body>
    <article>
      <h1>V Španiji zmaga socialistom, na tretjem mestu skrajno desna stranka Vox</h1>
      <address><time datetime="2019-11-10T20:29:40+00:00">10 Nov 2019, 20:29</time> by <a rel="author">STA</a></address>
      <p>
        <b>Na parlamentarnih volitvah v Španiji, že drugih v zadnjega pol leta, so znova zmagali socialisti, ki pa tudi v novem parlamentu ne bodo imeli večine. Na drugo mesto se je uvrstila desnosredinska Ljudska stranka, na tretje pa skrajno desna stranka Vox, ki je dobila še enkrat več glasov kot na aprilskih volitvah, kažejo izidi vzporednih volitev.</b>
      </p>
      <figure>
        <img src="https://static.primorske.si/foto/highres/gnweb/719145_258-madrid.jpg"/>
        <figcaption>Madrid Foto: Vir: Wikipedia</figcaption>
      </figure>
      <p><b>MADRID</b> &gt; Ljudska stranka (PP) je izboljšala rezultat v primerjavi z aprilskimi volitvami, ko je dobila 66 sedežev. Zdaj naj bi imela v parlamentu med 85 in 90 poslancev.</p>
      <p>Zelo je rezultat izboljšala tudi skrajno desna stranka Vox. V novem parlamentu naj bi imela med 56 in 59 poslancev, aprila pa jih je dobila 24.</p>
      <p>Leva Unidas Podemos je rezultat poslabšala in bo imela v novem parlamentu med 30 in 34 poslancev, medtem ko jih je imela doslej 42.</p>
      <p>Še slabše se je odrezala stranka Ciudadanos, ki naj bi imela le 13 ali 14 poslancev namesto dosedanjih 57.</p>
      <p>Španci so morali danes na predčasne volitve, potem ko so propadla prizadevanja za oblikovanje vlade po volitvah konec aprila. Volišča so se zaprla ob 20. uri, le na Kanarskih otokih še ostajajo odprta do 21. ure. Takrat bodo tudi začeli z objavo uradnih izidov volitev.</p>
    </article>
  </body>
</html>