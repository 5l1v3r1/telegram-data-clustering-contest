<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89215"/>
    <meta property="og:site_name" content="Denník politika"/>
    <meta property="article:published_time" content="2019-11-10T20:35:10+00:00"/>
    <meta property="og:title" content="Českí hokejisti zdolali aj Rusov a druhýkrát v histórii vyhrali Karjala Cup"/>
    <meta property="og:description" content="10.11.2019 (Webnoviny.sk) – Hokejisti Česka sa stali víťazmi Karjala Cupu, úvodného podujatia Euro Hockey Tour. Zverenci trénera Miloša Říhu zvíťazili v nedeľu nad Rusmi 3:0. Víťazný gól dosiahol v 11. min kapitán tímu Jan Kovář, brankár Roman Will si udržal čisté konto. Česi vyhrali všetky tri stretnutia a po roku 2012 triumfovali na Karjala Cupe druhýkrát v histórii."/>
  </head>
  <body>
    <article>
      <h1>Českí hokejisti zdolali aj Rusov a druhýkrát v histórii vyhrali Karjala Cup</h1>
      <address><time datetime="2019-11-10T20:35:10+00:00">10 Nov 2019, 20:35</time> by <a rel="author">Webnoviny</a></address>
      <p>10.11.2019 (Webnoviny.sk) – Hokejisti Česka sa stali víťazmi Karjala Cupu, úvodného podujatia Euro Hockey Tour. Zverenci trénera Miloša Říhu<br/>zvíťazili v nedeľu nad Rusmi 3:0. Víťazný gól dosiahol v 11. min kapitán tímu Jan Kovář, brankár Roman Will si udržal čisté konto. Česi vyhrali všetky tri stretnutia a po roku 2012 triumfovali na Karjala Cupe druhýkrát v histórii.</p>
      <p>V druhom nedeľňajšom zápase v helsinskej Hartwall Arene si domáci Fíni poradili so Švédmi 2:1 zásluhou gólov Mikka Lehtonena s Mirom Aaltonenom. Za súpera skorigoval Olle Alsing. Úradujúci majstri sveta obsadili v konečnom poradí 2. priečku o bod za Čechmi.</p>
      <h3>Euro Hockey Tour – Karjala Cup</h3>
      <p>Helsinki (Fín.) – nedeľa</p>
      <p><b>Česko – Rusko 3:0 (1:0, 0:0, 2:0)</b><br/><b>Góly:</b> 11. Kovář, 52. Sedlák, 60. Nestrašil</p>
      <p><b>Fínsko – Švédsko 2:1 (1:0, 1:1, 0:0)</b><br/><b>Góly:</b> 4. Lehtonen, 26. M. Aaltonen – 32. Alsing</p>
      <h4>Karjala Cup – konečná tabuľka</h4>
      <p>1. Česko 3 2 1 0 0 9:3 8<br/>2. Fínsko 3 2 0 1 0 8:7 7<br/>3. Rusko 3 0 1 0 2 8:11 2<br/>4. Švédsko 3 0 0 1 2 6:10 1</p>
      <p>Viac k témam: <a href="https://www.webnoviny.sk/tag/ceska-hokejova-reprezentacia/"><u>česká hokejová reprezentácia</u></a>, <a href="https://www.webnoviny.sk/tag/euro-hockey-tour/"><u>Euro Hockey Tour</u></a>, <a href="https://www.webnoviny.sk/tag/karjala-cup/"><u>Karjala Cup</u></a><br/>Zdroj: Webnoviny.sk – <a href="https://www.webnoviny.sk/ceski-hokejisti-zdolali-aj-rusov-a-druhykrat-v-historii-vyhrali-karjala-cup/"><u>Českí hokejisti zdolali aj Rusov a druhýkrát v histórii vyhrali Karjala Cup</u></a> © SITA Všetky práva vyhradené.</p>
    </article>
  </body>
</html>