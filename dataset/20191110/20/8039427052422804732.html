<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=951434"/>
    <meta property="og:site_name" content="Andhrajyothy"/>
    <meta property="article:published_time" content="2019-11-10T20:04:55+00:00"/>
    <meta property="og:title" content="లోకేశ్ రాహుల్ అర్ధ సెంచరీ.. ఆ వెంటనే అవుట్!"/>
    <meta property="og:description" content="ADVT"/>
  </head>
  <body>
    <article>
      <h1>లోకేశ్ రాహుల్ అర్ధ సెంచరీ.. ఆ వెంటనే అవుట్!</h1>
      <address>
        <time datetime="2019-11-10T20:04:55+00:00">10 Nov 2019, 20:04</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>నాగ్‌పూర్</b>: బంగ్లాదేశ్‌తో జరుగుతున్న చివరి టీ20లో టీమిండియా ఆటగాడు లోకేశ్ రాహుల్ అర్ధ సెంచరీ పూర్తి చేసుకున్నాడు. 33 బంతులు ఎదుర్కొన్న రాహుల్ 7 ఫోర్లతో 51 పరుగులు చేశాడు. టాస్ ఓడి బ్యాటింగ్‌కు దిగిన భారత్‌ను బంగ్లా బౌలర్ షఫియుల్ దెబ్బ కొట్టాడు. రెండు పరుగులకే కెప్టెన్ రోహిత్‌ను వెనక్కి పంపాడు. ఆ తర్వాత 35 పరుగుల వద్ద మరో ఓపెనర్ శిఖర్ ధవన్ (19)ను అవుట్ చేశాడు. దీంతో భారత జట్టు కష్టాల్లో పడినట్టే కనిపించింది. అయితే, లోకేశ్ రాహుల్, శ్రేయాస్ అయ్యర్‌లు సంయమనంతో ఆడుతూ వికెట్ల పతనాన్ని అడ్డుకున్నారు. మరోవైపు ఎడాపెడా ఫోర్లు కొడుతూ స్కోరు బోర్డును ముందుకు కదిలించారు. ఇద్దరూ కలిసి 41 బంతుల్లోనే 59 పరుగుల భాగస్వామ్యాన్ని నమోదు చేశారు. అయితే, ఆ తర్వాత అల్ అమీన్ వేసిన 13వ ఓవర్ తొలి బంతిని బౌండరీకి తరలించే క్రమంలో లిటన్ దాస్‌కు క్యాచ్ ఇచ్చి రాహుల్ అవుటయ్యాడు. ప్రస్తుతం 13 ఓవర్లు ముగిసే సరికి భారత్ మూడు వికెట్ల నష్టానికి 97 పరుగులు చేసింది. శ్రేయాస్ అయ్యర్ 21, పంత్ 2 పరుగులతో క్రీజులో ఉన్నారు.</p>
      <p> </p>
    </article>
  </body>
</html>