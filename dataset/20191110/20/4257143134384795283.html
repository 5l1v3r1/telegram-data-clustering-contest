<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kultura/2019/11/10/magyar-fotografus-volt-iden-a-vilag-legsikeresebb-termeszetfotosa"/>
    <meta property="og:site_name" content="infostart"/>
    <meta property="article:published_time" content="2019-11-10T20:05:00+00:00"/>
    <meta property="og:title" content="Magyar fotográfus volt idén a világ legsikeresebb természetfotósa"/>
    <meta property="og:description" content="A Soltvadkerten élő Daróczi Csaba lakóhelyének 15 kilométeres körzetében készíti világhírű képeit."/>
  </head>
  <body>
    <article>
      <h1>Magyar fotográfus volt idén a világ legsikeresebb természetfotósa</h1>
      <address><time datetime="2019-11-10T20:05:00+00:00">10 Nov 2019, 20:05</time> by <a rel="author">Infostart / InfoRádió - Fehér Anna</a></address>
      <h3>A Soltvadkerten élő Daróczi Csaba lakóhelyének 15 kilométeres körzetében készíti világhírű képeit.</h3>
      <p>"Csaba idén a világ legsikeresebb természetfotósa, óriási versenyeket nyert meg Németországban, Dubajban és itthon is, köztük az év természetfotósa-díjat, amely a fotográfusoknak olyan, mint egy teniszezőnek nyerni Wimbledonban" - magyarázta Fáth Péter, a Magyar Természetfotósok Szövetségének elnöke.</p>
      <p>Daróczi Csaba Soltvadkerten lakik, aktív testnevelés-földrajz szakos tanár, és lakóhelye 15 kilométeres körzetében készíti világraszóló képeit. Idén három kategróiában nyert a hazai versenyen, az emlősök viselkedésébne, az állatok viselkedésében és az állatok és környezetük című kategóriában.</p>
      <p>A legismertebb idei képe, amellyel külföldi versenyeken is első helyezést ért el, a Háború és béke című, egy üregi nyulak csatáját ábrázoló fotó.</p>
      <blockquote>Bár Daróczi lett az év természetfotósa, az év természetfotója díját mégis Máté Bence nyerte el</blockquote>
      <p>Békacomb című képével.</p>
      <p>"A kép története, hogy sok konyhán a szakácsok az élő béka combját tépik ki, majd a még élő állatot visszadobják a vízbe. Bence ezt a jelenetet örökítette meg, hogy a mi gasztronómiai élményünkért hogyan szenvednek állatok" - magyarázta Fáth Péter.</p>
      <aside>Több mint 100 természetfotó várja az érdeklődőket<br/>103 képet állítanak ki december 31-ig a Magyar Természettudományi Múzeumban, ahol a tavalyi év legjobb magyar természetfotóit tekintheti meg a közönség. Akinek nincs ideje ellátogatni a kiállításra, az meg tudja vásárolni a képekről megjelent, magyar-angol nyelvű albumot is.</aside>
      <p>
        <i>Nyitókép: Facebook/Daróczi Csaba-Photography</i>
      </p>
      <p>
        <b>Kapcsolódó hang</b>
      </p>
      <p>Az év természetfotósa</p>
      <figure>
        <audio src="https://infostart.hu/audio/00004/00004ed2b.mp3"/>
      </figure>
      <p> </p>
    </article>
  </body>
</html>