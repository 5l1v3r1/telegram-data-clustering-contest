<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/10/a-liverpool-siman-verte-a-manchester-cityt-eredmenyek-es-allas"/>
    <meta property="og:site_name" content="infostart"/>
    <meta property="article:published_time" content="2019-11-10T20:47:00+00:00"/>
    <meta property="og:title" content="A Liverpool simán verte a Manchester Cityt - eredmények és állás"/>
    <meta property="og:description" content="Az éllovas Liverpool magabiztosan, 3-1-re nyerte meg a vendég Manchester City elleni csúcsrangadót vasárnap az angol labdarúgó-bajnokság 12. fordulójában, melyet követően már nyolc ponttal vezeti a tabellát a Leicester City és a Chelsea előtt."/>
  </head>
  <body>
    <article>
      <h1>A Liverpool simán verte a Manchester Cityt - eredmények és állás</h1>
      <address><time datetime="2019-11-10T20:47:00+00:00">10 Nov 2019, 20:47</time> by <a rel="author">Infostart / MTI</a></address>
      <h3>Az éllovas Liverpool magabiztosan, 3-1-re nyerte meg a vendég Manchester City elleni csúcsrangadót vasárnap az angol labdarúgó-bajnokság 12. fordulójában, melyet követően már nyolc ponttal vezeti a tabellát a Leicester City és a Chelsea előtt.</h3>
      <p>Jürgen Klopp együttese a meccs elején átadta a területet a címvédőnek, s amikor alkalma nyílt, villámgyors és eredményes kontrákat vezetett: a 6. percben Fabinho, a 13. percben Mohamed Szalah talált a kapuba.</p>
      <p>A második félidő elején Mané góljával el is dőlt a mérkőzés, míg a manchesteriek - egy kivétellel - minden helyzetüket kihagyták.</p>
      <p>Josep Guardiola együttese számára nagyon fájó lehet a vereség, mivel már kilenc pont a hátránya Jürgen Klopp csapatával szemben.</p>
      <h4>Kettővel volt jobb a MU</h4>
      <p>A Manchester United otthon 3-1-re legyőzte a Brightont. A brazil Andreas Pereira góljával a 17. percben szerzett vezetést az MU, amely két perccel később egy öngóllal duplázta meg előnyét. A vendégek a 64. percben szépítettek, de két perccel később a legutóbbi nyolc tétmérkőzésén immár hetedszer eredményes Marcus Rashford beállította a végeredményt. Legutóbbi hat meccse közül - egy vereség mellett - az ötödiket nyerte meg az MU.</p>
      <p>A vendég Aston Villát 2-1-re verő Wolverhampton sorozatban immár hét forduló óta veretlen a Premier League-ben.</p>
      <h4>Premier League, 12. forduló</h4>
      <p>FC Liverpool-Manchester City 3-1 (2-0)</p>
      <p>Manchester United-Brighton 3-1 (2-0)</p>
      <p>Wolverhampton-Aston Villa 2-1 (1-0)</p>
      <p>
        <b>szombaton játszották:</b>
      </p>
      <p>Leicester City-Arsenal 2-0 (0-0)</p>
      <p>Tottenham Hotspur-Sheffield United 1-1 (0-0)</p>
      <p>Burnley-West Ham United 3-0 (2-0)</p>
      <p>Newcastle United-Bournemouth 2-1 (1-1)</p>
      <p>Southampton-Everton 1-2 (0-1)</p>
      <p>Chelsea-Crystal Palace 2-0 (0-0)</p>
      <p>
        <b>pénteken játszották:</b>
      </p>
      <p>Norwich City-Watford 0-2 (0-1)</p>
      <h4>Az állás</h4>
      <p>1. Liverpool 12 28-10 34 pont</p>
      <p>2. Leicester City 12 29- 8 26</p>
      <p>3. Chelsea 12 27-17 26</p>
      <p>4. Manchester City 12 35-13 25</p>
      <p>5. Sheffield United 12 13- 9 17</p>
      <p>6. Arsenal 12 16-17 17</p>
      <p>7. Manchester United 12 16-12 16</p>
      <p>8. Wolverhampton Wanderers 12 16-15 16</p>
      <p>9. Bournemouth 12 15-15 16</p>
      <p>10. Burnley 12 17-18 15</p>
      <p>11. Brighton 12 15-17 15</p>
      <p>12. Crystal Palace 12 10-16 15</p>
      <p>13. Newcastle United 12 11-18 15</p>
      <p>14. Tottenham Hotspur 12 18-17 14</p>
      <p>15. Everton 12 13-18 14</p>
      <p>16. West Ham 12 14-20 13</p>
      <p>17. Aston Villa 12 17-20 11</p>
      <p>18. Watford 12 8-23 8</p>
      <p>19. Southampton 12 11-29 8</p>
      <p>20. Norwich City 12 11-28 7</p>
      <p>
        <i>Nyitókép: MTI/EPA/Peter Powell</i>
      </p>
    </article>
  </body>
</html>