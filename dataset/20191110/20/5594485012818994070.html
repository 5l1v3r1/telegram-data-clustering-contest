<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/besen-ekshn-pred-trnovsko-shkolo-detsa-prebikha-kato-kuche-uchenichka-pred-ochite-na-bremennata-y-mayka_news708525.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-10T20:00:00+00:00"/>
    <meta property="og:title" content="Бесен екшън пред търновско школо: Деца пребиха като куче ученичка пред очите на бременната й майка"/>
    <meta property="og:description" content="През годините родителите на пострадалото момиче са подавали сигнали за агресия срещу тяхната дъщеря от страна на други ученици"/>
  </head>
  <body>
    <article>
      <h1>Бесен екшън пред търновско школо: Деца пребиха като куче ученичка пред очите на бременната й майка</h1>
      <h2>През годините родителите на пострадалото момиче са подавали сигнали за агресия срещу тяхната дъщеря от страна на други ученици</h2>
      <address>
        <time datetime="2019-11-10T20:00:00+00:00">10 Nov 2019, 20:00</time>
      </address>
      <p>https://blitz.bg/obshtestvo/besen-ekshn-pred-trnovsko-shkolo-detsa-prebikha-kato-kuche-uchenichka-pred-ochite-na-bremennata-y-mayka_news708525.html Blitz.bg</p>
      <figure>
        <img src="https://static.blitz.bg/documents/thumbnails/730/201902/1549993880-52637207-249145205997871-4988968585796780032-n.jpg"/>
      </figure>
      <p><b>Ученичка от великотърновското училище „Патриарх Евтимий” е била нападната и бита пред очите на бременната й майка. Инцидентът е станал в средата на миналата седмица, пише "<a href="https://www.monitor.bg/bg/a/view/pred-ochite-na-bremennata-j-majka-biha-uchenichka-pred-tyrnovsko-uchilishte-180445">Монитор</a>". </b><br/><br/>На излизане от училището 13-годишната Мирослава внезапно била нападната от група свои връстници, които започнали да и нанасят удари по тялото. „Събориха ме на земята и започнаха да ме удрят и да ме ритат навсякъде, където им падне. Направиха ми много синини”, разказва момичето.<br/><br/>Въпреки че по това време в района имало и други по-големи ученици и възрастни никой се намесил за да отърве момичето, станало обект на агресия. Поради напредналата си бременност, майката на Мирослава също не посмяла да застане на пътя на ударите и да защити дъщеря си.<br/><br/>„Нищо не можах да направя, само гледах как я бият. Наоколо имаше други родители, учители, но никой не се намеси. Всички гледаха само сеир отстрани. Обърнахме се към директоката, тя също не пожела да ни помогне и да застане на наша страна”, твърди майката Галя Николова.<br/><br/>След случката родителите на битото момиче са подали жалба и са категорични, че ще водят съдебно дело срещу училището. Те твърдят, че срещу дъщеря им има системен тормоз от други ученици, а ръководството на школото не предприема никакви мерки за да я защити. Срещу момичето постоянно се отправяли по телефона и устно заплахи и закани за убийство и преследване.<br/><br/>Поради това родителите искат да преместят дъщеря си в други училище. Оказва се обаче, че от училището не дават разрешение за това преместване. Според шефката на учебното заведение, Иваничка Петкова, инцидентът с ученичката бил преувеличен и изопачен. А никой от учителите не се намесил, тъй като побоят се бил случил извън района на училището, на улицата.<br/><br/>„Не е била пребита. Карали са се, псували са и са отправяли разни реплики, но това се е случило в извънучебно време. запознати сме със случая и сме взели мерки. Психолог работи с децата”, заявява директорката Петкова.<br/><br/>Въпреки това от училището не отричат, че през годините родителите на пострадалото момиче са подавали сигнали за агресия срещу тяхната дъщеря от страна на други ученици. С тях било разговаряно многократно от страна както на директора, така и на училищния психолог.<br/><br/>Новината за битото момиче предизвика коментари сред жителите на Велико Търново и в социалните мрежи в нета. Миналата година за две седмици три деца от това училище посетиха Спешна помощ. Едно от тях беше моето. Лекарите казаха, че им е писнало да приемат деца от това училище”, коментира Албена Добревска.<br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>