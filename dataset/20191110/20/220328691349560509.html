<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/borisov-s-novina-za-interkonektora-s-grtsiya-406393.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-10T20:03:31+00:00"/>
    <meta property="og:title" content="Борисов с новина за интерконектора с Гърция"/>
    <meta property="og:description" content="Изграждането му е сред ключовите приоритети"/>
  </head>
  <body>
    <article>
      <h1>Борисов с новина за интерконектора с Гърция</h1>
      <address><time datetime="2019-11-10T20:03:31+00:00">10 Nov 2019, 20:03</time> by <a rel="author">сс</a></address>
      <p>Изграждането на интерконектора Гърция-България е сред ключовите приоритети на българското правителство в енергийния сектор.</p>
      <p>Реализацията на междусистемната газова връзка е от стратегическо значение не само за двете страни, а и за цяла Европа, написа премиерът Бойко Борисов на страницата си във фейсбук.</p>
      <p>Проектът е включен в 7-те топ приоритетни проекта на Европейския съюз в областта на енергетиката. Той ще доведе до реална диверсификация на маршрутите и източниците на снабдяване през Гърция чрез доставки Каспийския регион, Близкия изток и Източното Средиземноморие чрез съществуващи и нови терминали в Гърция и Турция, добави Борисов.</p>
      <p>След като работихме последователно за ускоряване на подготвителните дейности и за осигуряване на необходимото финансиране на проекта, строителните дейности по проекта напредват. Мобилизирана е необходимата техника, стартираха изкопните дейности и е извършена доставка на тръбите за първия километър от трасето на газопровода,, пише Борисов.</p>
      <p> </p>
    </article>
  </body>
</html>