<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/world/ispania-mprosta-oi-sosialistes-xoris-aytodynamia-diplasiazei-tis-edres-i-akrodeksia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T20:34:51+00:00"/>
    <meta property="og:title" content="Ισπανία : Μπροστά οι Σοσιαλιστές, χωρίς αυτοδυναμία – Διπλασιάζει τις έδρες η Ακροδεξιά"/>
    <meta property="og:description" content="Οι κυβερνώντες Σοσιαλιστές (PSOE) αναδεικνύονται σε πρώτη δύναμη στις βουλευτικές εκλογές που διεξήχθησαν σήμερα στην Ισπανία, ωστόσο δεν εξασφαλίζουν την αυτοδυναμία, σύμφωνα με τα exit poll."/>
  </head>
  <body>
    <article>
      <h1>Ισπανία : Μπροστά οι Σοσιαλιστές, χωρίς αυτοδυναμία – Διπλασιάζει τις έδρες η Ακροδεξιά</h1>
      <h2>Οι κυβερνώντες Σοσιαλιστές (PSOE) αναδεικνύονται σε πρώτη δύναμη στις βουλευτικές εκλογές που διεξήχθησαν σήμερα στην Ισπανία, ωστόσο δεν εξασφαλίζουν την αυτοδυναμία, σύμφωνα με τα exit poll.</h2>
      <address><time datetime="2019-11-10T20:34:51+00:00">10 Nov 2019, 20:34</time> by <a rel="author">ΤοΒΗΜΑ Team</a></address>
      <p>Οι κυβερνώντες Σοσιαλιστές (PSOE) αναδεικνύονται σε πρώτη δύναμη στις βουλευτικές εκλογές που διεξήχθησαν σήμερα στην Ισπανία, ωστόσο δεν εξασφαλίζουν την αυτοδυναμία, σύμφωνα με exit poll που δημοσιοποίησε το κρατικό τηλεοπτικό δίκτυο RTVE.</p>
      <p>Το PSOE συγκεντρώνει 114-119 έδρες -λιγότερες από τις 123 που είχε κερδίσει στις βουλευτικές εκλογές του Απριλίου- κι απέχοντας από την κοινοβουλευτική πλειοψηφία των 176 εδρών.</p>
      <p>
        <a href="https://www.in.gr/2019/11/10/world/sokolof-o-istorikos-omologise-oti-skotose-kai-diamelise-tin-foititria-tou/">Σοκόλοφ: Ο ιστορικός ομολόγησε ότι σκότωσε και διαμέλισε την φοιτήτρια του</a>
      </p>
      <p>Το ακροδεξιό κόμμα Vox εξασφαλίζει 56-59 έδρες, πάνω από το διπλάσιο σε σύγκριση με την προηγούμενη εκλογική αναμέτρηση, ενώ το συντηρητικό Λαϊκό Κόμμα έρχεται δεύτερο με 85-90 έδρες, καταγράφοντας άνοδο από τις 66 των προηγούμενων εκλογών.</p>
      <p>Οι Unidas Podemos προβλέπεται να λάβουν 30-34 έδρες, καταγράφοντας πτώση από τις 42 του Απριλίου και οι Ciudadanos 14-15 έδρες, με μεγάλη πτώση από τις 57 των εκλογών του Απριλίου.</p>
      <figure>
        <img src="https://www.in.gr/wp-content/uploads/2019/11/74450168_271990370358503_6400249020551266304_n-600x338.jpg"/>
      </figure>
      <h3>Χαμηλό ποσοστό συμμετοχής</h3>
      <p>Οι Ισπανοί ψήφισαν σήμερα στις τέταρτες κατά σειρά βουλευτικές εκλογές σε διάστημα 4 ετών κι ενώ το κλίμα είναι βαρύ στη χώρα από την καταλανική κρίση και την άνοδο της ακροδεξιάς, με την εκλογική αναμέτρηση να μην δείχνει ότι θα βάλει τέλος στην πολιτική αστάθεια.</p>
      <p>Το ποσοστό συμμετοχής ανερχόταν σε 56,86% στις 19:00 (ώρα Ελλάδας), που είναι μειωμένο σε σύγκριση με τις προηγούμενες εκλογές.</p>
      <p>
        <a href="https://www.tovima.gr/2019/11/10/opinions/i-megali-eykairia-tis-elladas/">Η μεγάλη ευκαιρία της Ελλάδας</a>
      </p>
    </article>
  </body>
</html>