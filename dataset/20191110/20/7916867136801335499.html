<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134511-jasikevicius-kai-kuriu-zaideju-as-dar-tikrai-nesuprantu.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-10T20:11:00+00:00"/>
    <meta property="og:title" content="Jasikevičius: „Kai kurių žaidėjų aš dar tikrai nesuprantu“"/>
    <meta property="og:description" content="Po ilgosios pertraukos pajungiant iki tol nežaidusius Thomasą Walkupą ir Zachą LeDay Kauno „Žalgiris“ trečiajame ketvirtyje startavo atkarpa 17:3 ir devintąja pergale uždarė pirmąjį LKL varžybų ratą. Šarūno Jasikevičiaus kariauna Alytuje po nesėkmės Eurolygoje reabilitavosi pergale 91:65 prieš „Sintek-Dzūkiją“, tačiau pačiam strategui mačo eiga paliko dvejopą įspūdį. „Nepatiko man, kaip po pralaimėjimo (Eurolygoje prieš ..."/>
  </head>
  <body>
    <article>
      <h1>Jasikevičius: „Kai kurių žaidėjų aš dar tikrai nesuprantu“</h1>
      <address>
        <time datetime="2019-11-10T20:11:00+00:00">10 Nov 2019, 20:11</time>
      </address>
      <slideshow>
        <figure>
          <img src="https://www.basketnews.lt/paveikslelis-206402-any630x500.jpg"/>
          <figcaption>Nuotr.: BNS</figcaption>
        </figure>
        <figure>
          <img src="https://www.basketnews.lt/paveikslelis-206403-any630x500.jpg"/>
        </figure>
        <figure>
          <img src="https://www.basketnews.lt/paveikslelis-206408-any630x500.jpg"/>
        </figure>
        <figure>
          <img src="https://www.basketnews.lt/paveikslelis-206410-any630x500.jpg"/>
        </figure>
        <figure>
          <img src="https://www.basketnews.lt/paveikslelis-206409-any630x500.jpg"/>
        </figure>
      </slideshow>
      <p>Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS</p>
      <p>Po ilgosios pertraukos pajungiant iki tol nežaidusius Thomasą Walkupą ir Zachą LeDay Kauno „Žalgiris“ trečiajame ketvirtyje startavo atkarpa 17:3 ir devintąja pergale uždarė pirmąjį LKL varžybų ratą. </p>
      <p>Šarūno Jasikevičiaus kariauna Alytuje po nesėkmės Eurolygoje reabilitavosi pergale 91:65 prieš „Sintek-Dzūkiją“, tačiau pačiam strategui mačo eiga paliko dvejopą įspūdį.</p>
      <p>„Nepatiko man, kaip po pralaimėjimo (Eurolygoje prieš „Barceloną“) išeiname su prasta energija. Buvo aibė žmonių, kuriems reikia šitų rungtynių, jiems reikia geriau pasijausti ir ne visi atsako į tokią lyg užduotį. Galvoju, jų galvose vyksta kažkokia tai kova, bet kai kurių (žaidėjų) aš dar tikrai nesuprantu. Kai kurie, aišku, atsakė į tuos klausimus. </p>
      <p>Rūbinėje pasakiau žaidėjams: „Jeigu jūs galvojate, kad treneris yra nusistatęs, tai taip nėra. Svarbiausia, išeikite ir įrodykite“.</p>
      <p>Aišku, daug pas mus yra naujokų, nebus taip, kad visi eis genialiai, bet jau norisi kažko daugiau“, – po dvikovos kalbėjo Jasikevičius.</p>
      <p><b>– Trečias kėlinys laimėtas 16 taškų persvara. Kiek prie to prisidėjo Walkupas ir LeDay?</b><br/>– Prisidėjo. Žaidimas tapo gražus, kamuolys pradėjo judėti. Mes pradėjome žaisti su mintimis, į aikštę buvo įleisti žaidėjai, daugiau mažiau žinantys sistemą. Aišku, Zachas dar galbūt ne. </p>
      <p><b>– Kas geriau ginasi zona – Utenos „Juventus“ ar Alytaus „Dzūkija“?</b><br/>– Negaliu taip atsakinėti į klausimus. Lyginant kitas komandas, yra specifiniai dalykai. Mums reikia žiūrėti į save ir žaisti mūsų krepšinį, ką galbūt 20 minučių darėme, o kitas 20 minučių turbūt nedarėme, jeigu imti atkarpas. Iš kitos pusės gerai, kad žaidžia visi žaidėjai, jie turi pasijausti (komandos dalimi), mes turime auginti sau pamainą.</p>
      <p><b>– Trečiajame ketvirtyje tas pagerėjęs pataikymas labai padėjo.</b><br/>– Pataikymas, aišku, padeda, jeigu tu žinai, kad susikursi metimus. Bet aš nežinau, kiek mes susikūrėme. Rungtynių pradžioje mes sprendžiame savo užduotis, o trečiajame kėlinyje koncentravomės pergalei. Nelabai liko laiko eksperimentams. Sakau, man norėtųsi kitokios energijos, ypač iš tų žaidėjų, kurie mažiau žaidžia Eurolygoje, kurie yra jaunesni. </p>
      <figure>
        <iframe src="https://www.youtube.com/embed/41pg1GmfMU0" width="630" height="354" data-service="Youtube" scrolling="no"/>
      </figure>
      <h3>Fotogalerija</h3>
      <p>Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS</p>
      <figure>
        <img src="https://www.basketnews.lt/paveikslelis-206410-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206402-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206407-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206408-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206409-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206413-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206404-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206411-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206412-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206403-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206406-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206401-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206405-crop600x350.jpg"/>
      </figure>
    </article>
  </body>
</html>