<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=951440"/>
    <meta property="og:site_name" content="Andhrajyothy"/>
    <meta property="article:published_time" content="2019-11-10T20:28:05+00:00"/>
    <meta property="og:title" content="పెట్టుబడి పెట్టేవాళ్లను బెదిరించి తరిమేశారు- చంద్రబాబు"/>
    <meta property="og:description" content="ADVT"/>
  </head>
  <body>
    <article>
      <h1>పెట్టుబడి పెట్టేవాళ్లను బెదిరించి తరిమేశారు- చంద్రబాబు</h1>
      <address>
        <time datetime="2019-11-10T20:28:05+00:00">10 Nov 2019, 20:28</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>అమరావతి:</b> రాష్ట్రంలో పెట్టుబడి పెట్టేవాళ్లను బెదిరించి తరిమేస్తున్నారు. పరిశ్రమలు, ఉద్యోగాల కవల్పన పడకేశాయి. ఉద్యోగులను బెదిరించి ఆత్మహత్యలపాల్జేశారని టీడీపీ అధినేత, మాజీ ముఖ్యమంత్రి చంద్రబాబునాయుడు వైసీపీ ప్రభుత్వంపై తీవ్రంగా ధ్వజమెత్తారు. ఐదు నెలల్లో వైసీపీ నేతలు రాష్ర్టాన్ని ఆత్మహత్యల ప్రదేశ్‌గా అప్రతిష్ట తెచ్చారని ట్విట్టర్‌లో విమర్శించారు. రజాక్‌ ఆత్మహత్యా యత్నానికి కారణమైన వాల్లమీద చర్యలు తీసుకోవాలని డిమాండ్‌ చేశారు. వైసీపీ కార్యకర్తల ఉపాధి కోసం ఉన్నవాళ్లను ఉద్యోగాల్లోంచి తీసేస్తారా? అంటూప్రశ్నించారు. ఇలాంటి పరిస్థితి గతంలో ఎప్పుడైనా ఉందా? అని అన్నారు. ఈ దుష్ట విధానం ఏమిటి? రాష్ట్ర చరిత్రలో ఇన్ని ఆత్మహత్యలు ఎప్పుడైనా చూశామా? కొత్తగా ఉద్యోగాలు సృష్టించడం చేతకాని మీకు, ఉన్నవాళ్లను తొలగించే హక్కు ఎవరిచ్చారంటూ ప్రభుత్వం పై ఆగ్రహం వ్యక్తం చేశారు. తెనాలిలో అబ్ధుల్‌ రజాక్‌అనే మైనారిటీ వర్గానికి చెందిన దివ్యాంగ యువకుడు వైసీపీ నేతల వేధింపులను భరించలేక ఆత్మహత్యాయత్నం చేశాడు. ఉన్నవాళ్లను ఉన్నట్టుండి ఉద్యోగంలోంచి తీసేసే కొత్త సంప్రదాయం ఏంటని చంద్రబాబు ప్రశ్నించారు.</p>
    </article>
  </body>
</html>