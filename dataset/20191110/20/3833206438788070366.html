<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Golemiyat-Marius-Kurkinski-idva-v-Plovdiv-912679"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-10T20:08:00+00:00"/>
    <meta property="og:title" content="Големият Мариус Куркински идва в Пловдив"/>
    <meta property="og:description" content="Неподражаемият Мариус Куркински ще представи сборен моноспектакъл по всички свои досегашни великолеп..."/>
  </head>
  <body>
    <article>
      <h1>Големият Мариус Куркински идва в Пловдив</h1>
      <address>
        <time datetime="2019-11-10T20:08:00+00:00">10 Nov 2019, 20:08</time>
      </address>
      <p>Неподражаемият Мариус Куркински ще представи сборен моноспектакъл по всички свои досегашни великолепни "уан мен шоу“ за 50-годишнината си.</p>
      <p>А те, за близо четвърт век, са "Дон Жуан“ по Молиер, "Песен на песните“ по библейски текстове, "Дамата с кученцето“ по Чехов, "Самият човек“ по Андрей Платонов, "Сънят“ по Джулиан Барнс, "Български разкази“ по Ангел Каралийчев, "Сътресение“ и "Черното пиле“ по Николай Хайтов и др.</p>
      <p>"Интересно ми е да събера причините една до друга и да видя какво същество ще създадат. Няма да се щадя…“, споделя магнетичният актьор, който никога не се е пестял на сцената в своя порив към абсолютното майсторство.</p>
      <p>Спектакълът, лансиран от Продуцентска къща "Ажур Пико“, ще се играе на 10 декември в Пловдив – зала С.И.²Л.А. от 19:30 часа.</p>
      <p>Билети можете да намерите в мрежата на Eventim, в Комплекс С.И.²Л.А, както и на касата пред Общината.</p>
    </article>
  </body>
</html>