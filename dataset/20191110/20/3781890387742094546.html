<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741009"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T20:13:00+00:00"/>
    <meta property="og:title" content="แฮตตันดวลเพลย์ออฟคว้าแชมป์เตอร์กิช"/>
    <meta property="og:description" content="'ไทร์เรลล์ แฮตตัน' ผงาดคว้าแชมป์กอล์ฟ 'เตอร์กิช แอร์ไลน์ส โอเพ่น' ไปครองแบบสุดดราม่า หลังดวลเพลย์ออฟเอาชนะโปรอีก 6 รายที่จบวันสุดท้ายด้วยสกอร์ 20 อันเดอร์พาร์เท่ากัน"/>
  </head>
  <body>
    <article>
      <h1>แฮตตันดวลเพลย์ออฟคว้าแชมป์เตอร์กิช</h1>
      <address>
        <time datetime="2019-11-10T20:13:00+00:00">10 Nov 2019, 20:13</time>
      </address>
      <p>
        <b>"ไทร์เรลล์ แฮตตัน" ผงาดคว้าแชมป์กอล์ฟ "เตอร์กิช แอร์ไลน์ส โอเพ่น" ไปครองแบบสุดดราม่า หลังดวลเพลย์ออฟเอาชนะโปรอีก 6 รายที่จบวันสุดท้ายด้วยสกอร์ 20 อันเดอร์พาร์เท่ากัน</b>
      </p>
      <p>ศึกกอล์ฟ ยูโรเปี้ยน ทัวร์ รายการ "เตอร์กิช แอร์ไลน์ส โอเพ่น" ที่เมืองอันตัลยา ประเทศตุรกี เมื่อวันอาทิตย์ที่ผ่านมา เป็นการดวลสวิงในรอบสุดท้าย ผลปรากฏว่า มีนักกอล์ฟจบด้วยสกอร์ 20 อันเดอร์พาร์ 268 เท่ากันถึง 6 คนคือ ไทร์เรลล์ แฮตตัน จากอังกฤษ, เคิร์ต คิตายามา จากสหรัฐ, มัตธิอัส ชวาบ จากออสเตรีย, เอริก แวน รูเยน จากแอฟริกาใต้ และแบงฌาแมง เอแบร์ กับ วิคตอร์ เปเรซ จากฝรั่งเศส ทำให้ทั้งหมดต้องไปเพลย์ออฟเพื่อหาผู้ชนะ และก็เป็น แฮตตัน ที่คว้าแชมป์ไปครองได้สำเร็จหลังจากต้องดวลกันยืดเยื้อถึง 4 หลุม<br/><br/>ส่วนผลงานของโปรรายอื่นที่น่าสนใจ โรเบิร์ต แม็คอินไทร์ จากสกอตแลนด์ และชาร์มา ชูบานกา จากอินเดีย ทำสกอร์รวม 18 อันเดอร์พาร์ 270 คว้าอันดับ 7 ร่วมไปครอง, รอสส์ ฟิชเชอร์ จากอังกฤษ สกอร์รวม 16 อันเดอร์พาร์ 272 จบอันดับ 10 ร่วม และฟรานเชสโก โมลินารี จากอิตาลี สกอร์รวม 7 อันเดอร์พาร์ 281 จบที่อันดับ 44 ร่วม<br/><br/>ด้าน "โปรอาร์ม" กิรเดช อภิบาลรัตน์ โปรหนุ่มไทย วงหลุดตีเกินไปถึง 5 โอเวอร์พาร์ 77 สกอร์รวมตกลงมาเหลือ 2 อันเดอร์พาร์ 286 คว้าอันดับ 56 ร่วม พร้อมรับเงินรางวัล 14,039.69 ยูโร หรือ ประมาณ 4.6 แสนบาท.<br/><br/><b>ภาพ gettyimages</b><br/><br/> </p>
    </article>
  </body>
</html>