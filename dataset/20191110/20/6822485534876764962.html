<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819176.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T20:25:00+00:00"/>
    <meta property="og:title" content="درگیری لفظی حاجی‌دلیگانی با پزشکیان در مجلس"/>
    <meta property="og:description" content="به گزاش ایرنا، جلسه علنی نوبت عصر امروز مجلس شورای اسلامی در جریان بررسی موافقت نامه چارچوب تسهیل تجارت بدون کاعذ فرامرزی در آسیا و اقیانوسیه؛ برای لحظاتی به حاشیه رفت؛ حسینعلی حاجی دلیگانی نماینده شاهین شهر قرار بود به عنوان موافق صحبت کند، گفت: بنده ۱۵ دقیقه وقت دارم و ۲۰ نکته را می‌خواهم بیان کنم."/>
  </head>
  <body>
    <article>
      <h1>درگیری لفظی حاجی‌دلیگانی با پزشکیان در مجلس</h1>
      <address>
        <time datetime="2019-11-10T20:25:00+00:00">10 Nov 2019, 20:25</time>
      </address>
      <p>درگیری لفظی میان نایب رییس اول مجلس شورای اسلامی و حسینعلی حاجی دلیگانی نماینده شاهین شهر به دلیل اختلاف نظر بر سر مدت زمان اظهارنظر در جایگاه موافق، برای دقایقی، جلسه نوبت عصر را به حاشیه برد.</p>
      <p>به گزاش ایرنا، جلسه علنی نوبت عصر امروز مجلس شورای اسلامی در جریان بررسی موافقت نامه چارچوب تسهیل تجارت بدون کاعذ فرامرزی در آسیا و اقیانوسیه؛ برای لحظاتی به حاشیه رفت؛ حسینعلی حاجی دلیگانی نماینده شاهین شهر قرار بود به عنوان موافق صحبت کند، گفت: بنده ۱۵ دقیقه وقت دارم و ۲۰ نکته را می‌خواهم بیان کنم.</p>
      <p>مسعود پزشکیان که ریاست جلسه را بر عهده داشت، خطاب به وی گفت: شما حداکثر ۷ دقیقه وقت دارید.</p>
      <p>حاجی دلیگانی در پاسخ پزشکیان گفت: نه! چرا آقای رییس؟ شما که قانون‌گرا هستید.</p>
      <p>پزشکیان گفت: این تشخیص ماست.</p>
      <p>حاجی دلیگانی گفت: تشخیص شما به درد خودتان می‌خورد.</p>
      <p>پزشکیان پاسخ داد: آیین‌نامه است، شما ۷ دقیقه وقت دارید که صحبت کنید.</p>
      <p>حاجی دلیگانی خطاب به پزشکیان گفت: شما بیخود می‌گویید؛ آقای رییس آیین نامه هرچه هست بخوانید، متن را بخوانید، آیین‌نامه صراحت دارد، انگلیسی که نیست، فارسی است.</p>
      <p>پزشکیان خطاب به حاجی گفت: خیلی ممنون از ادبیاتی که شما به کار می‌برید، مچکرم. حالا بگذارید ۷ دقیقه صحبت کند. بهتر است با ادبیات خودتان صحبت کنید.</p>
      <p>حاجی دلیگانی در پاسخ وی گفت: من با ادبیات شما صحبت می‌کنم.</p>
      <p>پزشکیان پاسخ داد: من به شما نگفتم بیخود کردید ولی شما ادبیاتی را به کار بردید که برازنده مجلس نیست، بفرمایید حرفتان را بزنید، ۷ دقیقه صحبت کند.</p>
      <p>حاجی دلیگانی گفت: اگر اینطور است من در اعتراض صحبت نمی‌کنم، چرا شما می‌خواهید حق نماینده را از بین ببرید، من هرچه قدر مطلبم طول بکشد حرف می‌زنم.</p>
      <p>************</p>
      <p>
        <i>گفتنی است طبق آیین نامه داخلی مجلس ،مدت نطق برای مسایل مهم مربوط به سیاست خارجی از قبیل مقاوله‌نامه‌ها و موافقتنامه‌های بین‌المللی   حداکثر سه ساعت و برای هر ناطق حداکثر 15 دقیقه خواهد بود .</i>
      </p>
    </article>
  </body>
</html>