<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546289.html/%D9%84%D8%B2%D9%88%D9%85-%D8%A7%D9%81%D8%B2%D8%A7%DB%8C%D8%B4-%D8%A7%DB%8C%D8%B3%D8%AA%DA%AF%D8%A7%D9%87-%D9%87%D8%A7%DB%8C-%D8%AA%D9%88%D8%B2%DB%8C%D8%B9-%D8%B3%DB%8C%D9%84%D9%86%D8%AF%D8%B1-%DA%AF%D8%A7%D8%B2-%D9%85%D8%A7%DB%8C%D8%B9-%D8%AF%D8%B1-%D8%B4%D9%87%D8%B1-%D8%B2%D8%A7%D9%87%D8%AF%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T20:18:00+00:00"/>
    <meta property="og:title" content="لزوم افزایش ایستگاه های توزیع سیلندر گاز مایع در شهر زاهدان"/>
    <meta property="og:description" content="معاون برنامه ریزی و توسعه فرمانداری شهرستان زاهدان بر لزوم خدمات رسانی بهتر به مشترکین و افزایش ایستگاه های توزیع سیلندر گاز مایع در شهر این شهر تاکید کرد."/>
  </head>
  <body>
    <article>
      <h1>لزوم افزایش ایستگاه های توزیع سیلندر گاز مایع در شهر زاهدان</h1>
      <h2>معاون فرمانداری شهرستان زاهدان مطرح کرد:</h2>
      <address>
        <time datetime="2019-11-10T20:18:00+00:00">10 Nov 2019, 20:18</time>
      </address>
      <p>معاون برنامه ریزی و توسعه فرمانداری شهرستان زاهدان بر لزوم خدمات رسانی بهتر به مشترکین و افزایش ایستگاه های توزیع سیلندر گاز مایع در شهر این شهر تاکید کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://Asrehamoon.ir/">عصرهامون</a>، جلسه کمیته سوخت شهرستان زاهدان عصر امروز 19 آبان و با حضور کلیه اعضاء در محل سالن اجتماعات فرمانداری تشکیل شد.<br/><br/>در این نشست حسنعلی ارجمندی معاون برنامه ریزی و توسعه فرمانداری زاهدان گفت: با توجه به افزایش سهمیه گاز مایع و فرا رسیدن فصل سرما مقرر شدتعداد ایستگاههای توزیع گاز مایع در سطح شهر و خدمات رسانی بیشتر و بهتر به مشترکین در دستور کار شرکت های توزیع کننده گاز مایع بخصوص شرکت پرسی ایران گاز قرار گیرد.<br/><br/>وی افزود: در خصوص خودروهای فاقد پروانه فعالیت و فاقد کارت سوخت درون شهری، موضوع در جلسه تخصصی با حضور دستگاه های اجرایی متولی در آینده ای نزدیک برای حل مشکل این تشکیل می گردد.<br/><br/>ارجمندی در پایان جلسه از کلیه شهروندان زاهدانی درخواست  کرد تا هرچه سریع تر نسبت به ثبت نام کلا برگ الکترونیکی سوخت از طریق دفاتر پستی شهری و روستایی و شرکت نفت ناحیه مرکزی زاهدان اقدام کنند.<br/><br/>انتهای پیام/</p>
    </article>
  </body>
</html>