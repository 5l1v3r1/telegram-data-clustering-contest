<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/karnataka-by-election-nomination-will-start-tomorrow-by-chief-election-commission-officer647.html"/>
    <meta property="og:site_name" content="DoolNews"/>
    <meta property="article:published_time" content="2019-11-10T20:52:00+00:00"/>
    <meta property="og:title" content="കര്‍ണ്ണാടക ഉപതെരഞ്ഞെടുപ്പ്; നാമനിര്‍ദ്ദേശ പത്രികാ സമര്‍പ്പണം നാളെ ആരംഭിക്കും"/>
    <meta property="og:description" content="BS Yediyurappa Karnataka Bypolls National News India ബെംഗളൂരു: കര്‍ണ്ണാടക ഉപതെരഞ്ഞടുപ്പില്‍ നാമനിര്‍ദേശ പത്രിക സമര്‍പ്പണം നാളെ ആരംഭിക്കും. ഡിസംബര്‍ അഞ്ചിനായിരിക്കും 15 നി"/>
  </head>
  <body>
    <article>
      <h1>കര്‍ണ്ണാടക ഉപതെരഞ്ഞെടുപ്പ്; നാമനിര്‍ദ്ദേശ പത്രികാ സമര്‍പ്പണം നാളെ ആരംഭിക്കും</h1>
      <address><time datetime="2019-11-10T20:52:00+00:00">10 Nov 2019, 20:52</time> by <a rel="author">ന്യൂസ് ഡെസ്‌ക്</a></address>
      <p>ബെംഗളൂരു: കര്‍ണ്ണാടക ഉപതെരഞ്ഞടുപ്പില്‍ നാമനിര്‍ദേശ പത്രിക സമര്‍പ്പണം നാളെ ആരംഭിക്കും. ഡിസംബര്‍ അഞ്ചിനായിരിക്കും 15 നിയമസഭാ മണ്ഡലങ്ങിലേക്കുള്ള തെരഞ്ഞെടുപ്പ് നടക്കുക.</p>
      <p>നവംബര്‍ 11മുതല്‍ 18വരെ നാമനിര്‍ദേശ പത്രിക സമര്‍പ്പിക്കാം. ഡിസംബര്‍ ഒന്‍പതിനാണ് വോട്ടെണ്ണല്‍. നാളെ മുതല്‍ മാതൃകാ പെരുമാറ്റ ചട്ടം നിലവില്‍ വരുമെന്നും കര്‍ണാടക തെരഞ്ഞെടുപ്പ് കമ്മീഷന്‍ ഓഫീസര്‍ സഞ്ജീവ് കുമാര്‍ പറഞ്ഞു.</p>
      <related>
        <a href="https://www.doolnews.com/governor-invites-shivsena-to-form-government-in-maharashtra258.html?utm_source=doolnews&amp;utm_medium=related"/>
      </related>
      <p>കര്‍ണാടക ഉപതെരഞ്ഞെടുപ്പില്‍ 37 ലക്ഷത്തിലേറെ വരുന്ന വോട്ടര്‍മാരാണുള്ളത്. 19.12 ലക്ഷം പേര്‍ ആണ്‍ വോട്ടര്‍മാരും 18.37 പേര്‍ സ്ത്രീകളുമാണ്. 399 പേര്‍ മറ്റു വിഭാഗത്തില്‍ പ്പെടുന്നവരുമാണ്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>4185 പോളിങ് ബൂത്തുകളാണ് ഉപതെരഞ്ഞെടുപ്പില്‍ സജ്ജീകരിക്കുക. 22,958 പോളിങ് ഉദ്യോഗസ്ഥരെയും നിയമിക്കും.</p>
      <p>കര്‍ണാടക ഉപതെരഞ്ഞെടുപ്പ് ഒക്ടോബര്‍ 21നായിരുന്നു തീരുമാനിച്ചിരുന്നത്.<br/>എന്നാല്‍ പിന്നീട് അത് നീട്ടിവെയ്ക്കുകയാരുന്നു. 17 എം എല്‍ എമാരെ അയോഗ്യരായ കേസ് സുപ്രീം കോടതിയുടെ പരിഗണനയിലായതിനാലാണ് തെരഞ്ഞെടുപ്പ് ഡിസംബര്‍ അഞ്ചിലേക്ക് മാറ്റിവെച്ചത്.</p>
      <related>
        <a href="https://www.doolnews.com/sena-cm-will-install-at-any-cost-in-maharashtra-said-sanjay-raut878.html?utm_source=doolnews&amp;utm_medium=related"/>
      </related>
      <p>കര്‍ണാടക രാഷ്ട്രീയത്തില്‍ യെദിയൂരപ്പ സര്‍ക്കാരിന്റെ ഭാവി നിര്‍ണയിക്കുന്ന തെരഞ്ഞെടുപ്പ് കൂടിയാവും ഇത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>കോണ്‍ഗ്രസ്, ജനതാദള്‍ വിമത എം.എല്‍.എമാരുടെ പിന്തുണയിലാണ് കര്‍ണാടകത്തില്‍ യെദിയൂരപ്പ സര്‍ക്കാര്‍ അധികാരത്തിലേറിയത്. വിശ്വാസ വോട്ടെടുപ്പില്‍ പങ്കെടുക്കാതെ മാറി നിന്ന് ബി.ജെ.പിയെ സഹായിക്കുകയായിരുന്നു വിമത എം.എല്‍.എമാര്‍ ചെയ്തത്. വിപ്പ് ലംഘിച്ചത് അന്നത്തെ നിയമസഭ സ്പീക്കര്‍ കെ.ആര്‍ രമേഷ് കുമാര്‍ വിമത എം.എല്‍.എമാരെ അയോഗ്യരാക്കുകയായിരുന്നു.</p>
      <figure>
        <iframe src="https://www.youtube.com/embed/jdTztZ11IXw" width="560" height="315" data-service="Youtube" scrolling="no"/>
      </figure>
    </article>
  </body>
</html>