<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3773379,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="ויקטורי בוחנת הנפקת אג&quot;ח למימון רכישת סניפי יינות ביתן"/>
    <meta property="og:description" content="רשת הסופרמרקטים חתמה לפני שבוע על הסכם לרכישת חמישה סניפים של יינות ביתן ומגה, שהוצעו למכירה בעקבות מצוקת אשראי בחברה של נחום ביתן; ויקטורי בניהול אייל רביד תשלם עבור הסניפים 63 מיליון שקל"/>
  </head>
  <body>
    <article>
      <h1>ויקטורי בוחנת הנפקת אג"ח למימון רכישת סניפי יינות ביתן</h1>
      <h2>רשת הסופרמרקטים חתמה לפני שבוע על הסכם לרכישת חמישה סניפים של יינות ביתן ומגה, שהוצעו למכירה בעקבות מצוקת אשראי בחברה של נחום ביתן; ויקטורי בניהול אייל רביד תשלם עבור הסניפים 63 מיליון שקל</h2>
      <address><time datetime="2019-11-10T00:00:00+00:00">10 Nov 2019</time> by <a rel="author">נורית קדוש</a></address>
      <p>ויקטורי בוחנת הנפקה לציבור של אגרות חוב שיירשמו למסחר בבורסה בתל אביב. לפני שבוע חתמה רשת הסופרמרקטים על <a href="https://www.calcalist.co.il/marketing/articles/0,7340,L-3772703,00.html">הסכם לרכישת חמישה סניפים של יינות ביתן ומגה</a>, והכסף שיגוייס נועד לממן את רכישת הסניפים והמלאי ושיפוץ הסניפים.</p>
      <p>אם תתבצע ההצעה לציבור של אגרות החוב, היא תיעשה בדרך של הצעה אחידה במסגרת מכרז על שיעור הריבית.</p>
      <p>נחום ביתן, בעלי יינות ביתן ומגה, הציע סניפים של הרשתות למכירה מתוך ניסיון להשיג מזומנים, בעקבות מצוקת האשראי של החברה לנוכח מצבת חובותיה למפרקי מגה ולבנקים.</p>
      <figure>
        <img src="https://images1.calcalist.co.il/PicServer3/2017/02/06/701515/14_l.jpg"/>
        <figcaption>מימין: אייל רביד, מבעלי השליטה ומנכ"ל ויקטורי ונחום ביתן, בעלי מגה <br/>צילומים: אוראל כהן , מיקי נעם אלון</figcaption>
      </figure>
      <p>ויקטורי בניהולו של אייל רביד, מבעלי השליטה בחברה, תרכוש את חמש החנויות בתמורה ל-63 מיליון שקל. העסקה יוצאת לדרך כחודש לאחר שחתם ביתן על הסכם למכירת שבע חנויות לאחים יוסי ושלומי אמיר, בעלי השליטה בפרש מרקט ומכירת חנות נוספת לרשת קינג סטור. היקף המכירות השנתי של 13 החנויות שנמכרו בעסקאות אלו עומד על כ-470 מיליון שקל.</p>
    </article>
  </body>
</html>