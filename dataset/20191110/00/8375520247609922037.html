<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/v-luganskiy-oblasti-pid-chas-konvoyuvannya-v-sizo-vtik-pidozryuvaniy-638927.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-10T00:00:44+00:00"/>
    <meta property="og:title" content="В Луганській області під час конвоювання в СІЗО втік підозрюваний"/>
    <meta property="og:description" content="Чоловік втік під час конвоювання в СІЗО міста Старобільськ"/>
  </head>
  <body>
    <article>
      <h1>В Луганській області під час конвоювання в СІЗО втік підозрюваний</h1>
      <address>
        <time datetime="2019-11-10T00:00:44+00:00">10 Nov 2019</time>
      </address>
      <h4>Чоловік втік під час конвоювання в СІЗО міста Старобільськ</h4>
      <p>У Луганській області під час конвоювання у слідчий ізолятор тимчасового тримання втік підозрюваний.</p>
      <p>Про це повідомляє <a href="https://lg.npu.gov.ua/news/nadzvichajnI-podIJi/uvaga-policziya-luganshhini-rozshukuje-zlovmisnika-yakij-vtik-z-pid-varti/">пресслужба</a> Національної поліції в Луганській області.</p>
      <p>Повідомляється, що Вадим Байдак втік 8 листопада, коли його намагалися доставити в СІЗО в місто Старобільськ. Чоловік підозрюється у вчиненні кримінальних правопорушень, відповідальність за які передбачена ст. 186 Кримінального кодексу України (грабіж). У поліції зазначили, що підозрюваний раніше був судимий.</p>
      <p>«Новоайдарським відділом поліції ГУНП в Луганській області розшукується Байдак Вадим Дмитрович, 07.09.1997, який 08.11.2019 року під час конвоювання в ізолятор тимчасового утримання р. Старобільськ скоїв втечу з-під варти. Був одягнений: світло-коричневу куртку з капюшоном, чорні спортивні штани (ззаду на штанях білі смуги, горизонтальні, нижче коліна), чорні кросівки. Прикмети: волосся чорне, коротке, ніс прямий, широкий, очі темні, має темний колір шкіри», - йдеться в повідомленні.</p>
      <p>В поліції просять усіх, хто володіє інформацією про розшукуваного, повідомити його місцезнаходження за телефонами: 066-164-51-55, 066-920-84-57 або за телефоном 102. Анонімність гарантується.</p>
      <p>Вирішується питання про відкриття кримінального провадження за фактом втечі з-під варти (ст. 393 ККУ). Крім того, за наказом очільника поліції області, призначене службове розслідування щодо дій поліцейських, які здійснювали конвоювання підозрюваного. </p>
      <related>
        <a href="https://glavcom.ua/news/u-harkovi-zatrimali-policeyskogo-yakiy-pobiv-i-obikrav-cholovika-638896.html"/>
        <a href="https://glavcom.ua/country/incidents/u-kropivnitskomu-vodij-znjav-z-mizhmiskogo-rejsu-hvorogo-veterana-ato-638882.html"/>
        <a href="https://glavcom.ua/world/observe/vikladach-rosijskogo-vuzu-namagavsja-vtopiti-v-richtsi-vidrubani-zhinochi-ruki-638875.html"/>
      </related>
    </article>
  </body>
</html>