<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/cartucce-playstation-sony-ha-registrato-brevetto-brasile.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Cartucce PlayStation, Sony ha registrato il brevetto in Brasile"/>
    <meta property="og:description" content="Sony ha registrato un brevetto per delle cartucce PlayStation, il cui utilizzo non è stato chiarito e non si sa bene a cosa siano legate.. Sony Interactive Entertainment ha registrato in Brasile i..."/>
  </head>
  <body>
    <article>
      <h1>Cartucce PlayStation, Sony ha registrato il brevetto in Brasile</h1>
      <h2>Sony ha registrato un brevetto per delle cartucce PlayStation, il cui utilizzo non è stato chiarito e non si sa bene a cosa siano legate.</h2>
      <address><time datetime="2019-11-10T00:00:00+00:00">10 Nov 2019</time> by <a rel="author" href="https://multiplayer.it/account/utente/57/karattolo/articoli/" target="_blank">Simone Tagliaferri</a></address>
      <p><b>Sony </b>Interactive Entertainment ha registrato in <b>Brasile </b>il brevetto per delle <b>cartucce PlayStation</b>, come scoperto dal sito tech LetsGoDigital. Sony si è affidata all'agenzia Kasznar Leonardos per registrare la proprietà intellettuale. <br/><br/>Il design delle cartucce PlayStation è stato realizzato da Yujin Morisawa, Senior Art Director del Corporate Design Center di Sony, responsabile per i prodotti PlayStation, da quindi anni nella compagnia. Recentemente si è parlato di lui per il <a href="https://multiplayer.it/notizie/ps5-design-confermato-codemasters-kit-di-sviluppo.html">design del devkit di PS5</a> emerso online negli scorsi mesi.<br/><br/>Difficile dire che cosa vuole farsene Sony di queste cartucce da gioco. Per PS5 non si è mai parlato di supporto per cartucce e del resto le console di Sony non le hanno mai utilizzate, PlayStation Vita a parte. Sony però ha più volte dichiarato di non essere al lavoro sull'erede di Vita e, anche se le dichiarazioni ufficiali spesso lasciano il tempo che trovano, in questo caso le condizioni del mercato fanno pensare che sarebbe un mossa decisamente azzardata, quanto improbabile, soprattutto con il lancio di PS5 dietro l'angolo.</p>
      <figure>
        <img src="https://multiplayer.net-cdn.it/thumbs/images/2019/11/10/sony-playstation-game-cartridge-1024x676_jpg_1400x0_q85.jpg"/>
      </figure>
      <ul>
        <li>
          <a href="https://nl.letsgodigital.org/spelcomputers-games/sony-playstation-game-cartridge/">Fonte</a>
        </li>
      </ul>
    </article>
  </body>
</html>