<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/klop-posle-svega-ovo-je-jedini-nacin-da-dobijemo-siti/342188"/>
    <meta property="og:site_name" content="MozzartSport"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Klop posle svega: Ovo je jedini način da dobijemo Siti"/>
    <meta property="og:description" content="”Problem je u VAR sistemu”, tvrdi Nemac"/>
  </head>
  <body>
    <article>
      <h1>Klop posle svega: Ovo je jedini način da dobijemo Siti</h1>
      <h2>”Problem je u VAR sistemu”, tvrdi Nemac</h2>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p><b>Nije se Pep Gvardiola libio da kaže sve što misli o porazu njegovog Sitija na Enfildu posle nekih sumnjivih odluka koje je doneo arbitar Majkl Oliver. Nikako Španac nije mogao da bude srećan zbog poraza od glavnog konkurenta za titulu iako je posle utakmice izjavio da nikada nije bio ponosniji na svoj tim. Jirgen Klop je dobio najveću bitku engleskog fudbala, ali je i on eksplodirao pošto su njegovi igrači nonšalantno dozvolili Sitiju da dođe do gola koji je probudio tračak nade da bi moglo da se dogodi čudo</b>.</p>
      <p>Ipak, <b>Klopov </b>tim je preživeo i na kraju Redsi mogu da slave. <br/><b>"Siti je igrao dobro. Stvarno su bili dobri i morali smo da se branimo sa svim što smo imali, a onda smo postigli odlične golove. Jako je bilo teško, intenzitet utakmice bio je tako jasan. Sve se na kraju isplatilo, bilo je fantastično. Stalno su obletali s kratkim dodavanjima oko našeg kaznenog prostora, Sterling je vršio pritisak. Kako ga čuvati, a znate šta se dogodi kada to ne radite"</b>, izgovorio je <b>Klop </b>po završetku meča. </p>
      <p>
        <b>
          <a href="https://mozzartsport.com/fudbal/vesti/gvardiola-nikad-nije-bio-ovako-besan-video/342181">Gvardiola nikad nije bio ovako besan (VIDEO)</a>
        </b>
      </p>
      <p>
        <b>
          <a href="https://mozzartsport.com/fudbal/vesti/penali-pitajte-sudije-i-ljude-iz-var-sobe-mi-smo-pokazali-zasto-smo-sampioni/342183">Penali? Pitajte sudije i ljude iz VAR sobe, mi smo pokazali zašto smo šampioni</a>
        </b>
      </p>
      <p>A onda je sipao pohvale na račun svog tima.<br/><b>”Momci su bili potpuno fokusirani i koncentrisani na zadatak. Bilo je dobro. Ovo je jedini način da dobijemo Siti. Možda drugi mogu to da izvedu drugačije, ali za nas ovo je jedini način na koji možemo da ih dobijemo”</b>.</p>
      <p>Usledilo je i ono nezgodno pitanje – da li je bilo penala za Siti pre prvog gola Liverpula?<br/><b>”Problem je u VAR sistemu”</b>, odgovorio je <b>Klop</b> i nastavio:<br/><b>”Čuo sam priče pre našeg prvog gola i samo sam čekao ishod. Nisam video penal. Ljudi su mi rekli da je Bernardo prvi igrao rukom, pa da je onda pogodila Trenta (Aleksander Arnolda). Mogu da slavim večeras”</b>.</p>
      <p>Podsetio je <b>Klop</b> javnost šta se moglo videti u ranijim okršajima Liverpula i Sitija...<br/><b>”Sve su utakmice bile ovakve, izuzev one prošle sezone</b>. <b>Ta je bila više kontrolisana. Ovo nije bila najlepša predstava, niti baš kontrolisana, ali utakmica je bila živa, što mi se posebno sviđa”.</b></p>
      <p><b>Foto</b>: <i>Reuters</i></p>
    </article>
  </body>
</html>