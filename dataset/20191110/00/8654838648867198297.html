<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/fortnite-caso-jarvis-video-di-scuse-sfiora-10-milioni-visualizzazioni.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Fortnite, caso Jarvis: il video di scuse sfiora i 10 milioni di visualizzazioni"/>
    <meta property="og:description" content="Gli occhi del mondo e della community di Fortnite Capitolo 2 sono puntati sul giovane Jarvis: il suo video di scuse è quasi arrivato a dieci milioni di visualizzazioni.. Incredibile ma vero, pare ..."/>
  </head>
  <body>
    <article>
      <h1>Fortnite, caso Jarvis: il video di scuse sfiora i 10 milioni di visualizzazioni</h1>
      <h2>Gli occhi del mondo e della community di Fortnite Capitolo 2 sono puntati sul giovane Jarvis: il suo video di scuse è quasi arrivato a dieci milioni di visualizzazioni.</h2>
      <address><time datetime="2019-11-10T00:00:00+00:00">10 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Incredibile ma vero, pare che in tutte le parti del mondo la community di <b>Fortnite</b> (e anche personalità ad essa esterne) abbia gli occhi puntato sul <b>Caso Jarvis</b>, come è stato ormai rinominato. Una prova? Il suo <b>video di scuse</b> è quasi a quota dieci milioni di visualizzazioni. <br/>Nel momento in cui scriviamo il video di scuse di Jarvis è arrivato a 9.580.000 visualizzazioni (quasi <b>10 milioni di visualizzazioni</b>). Questo per dare un'idea dell'impatto mediatico legato alla sua vicenda professionale e personale: <b>Epic Games</b> lo ha bannato a vita da <a href="https://multiplayer.it/notizie/fortnite-trova-la-lettera-n-del-duello.html">Fortnite Capitolo 2</a>, troncando la sua carriera di pro player. Ciò, secondo la <a href="https://multiplayer.it/notizie/fortnite-la-madre-di-jarvis-mio-figlio-e-distrutto.html">madre</a> del ragazzo, ha "distrutto Jarvis". Non sono mancati interventi da parte di personalità del settore come Ninja, Tfue, e persino la stessa Epic Games ha preso la parola... dicendo che non tollera chi trucca nel suo gioco. <br/>Difatti tutto è partito da alcuni video in cui Jarvis ha usato cheat su Fortnite, benché non in tornei veri e propri, per divertire il suo pubblico (è anche un creatore di contenuti, tra le altre cose). Epic Games non gradisce chi agisce in questo modo nel suo Battle Royale, e il ban è stato immediato - un <b>ban a vita</b>, non di certo un provvedimento superficiale. Resta incerta la situazione legata a Jarvis: il FaZe Clan ha chiesto un confronto con gli sviluppatori, che per il momento tuttavia non è arrivato. Qui di seguito il video quasi a quota 10 milioni di visualizzazioni.</p>
      <figure>
        <iframe src="https://www.youtube.com/embed/iN3ttHug-BU" width="560" height="315" data-service="Youtube" scrolling="no"/>
      </figure>
    </article>
  </body>
</html>