<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/ziv-je-mbokani-reseta-kao-nekad-antverpen-je-nagazna-mina-za-briz/342160"/>
    <meta property="og:site_name" content="MozzartSport"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Živ je Mbokani, rešeta kao nekad! Antverpen je nagazna mina za Briž"/>
    <meta property="og:description" content="Prvi poraz Briža u sezoni"/>
  </head>
  <body>
    <article>
      <h1>Živ je Mbokani, rešeta kao nekad! Antverpen je nagazna mina za Briž</h1>
      <h2>Prvi poraz Briža u sezoni</h2>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p>Antverpen je u prethodnih godinu i kusur dana doveo gomilu poznatih imena poput <b>Mbokanija</b>, <b>Defura</b> <b>Huda</b>, <b>Miralasa</b>, <b>Refaleova</b> i postao jedan od botnijih faktora u belgijskom fudbalu. Početak sezone nije baš krenuo u očekivanom smeru, ali Antverpen ostaje nagazna mina za Klub Briž!</p>
      <p>Briž od 2003. godine pobedio u Antverpenu, a danas je doživeo i prvi prvenstveni poraz u sezoni! Antverpen je u uzbudljivom meču preokrenuo i slavio 2:1. Priključio se borbi za vrh tabele iako lider Briž i dalje ima veliku prednost u odnosu na konkurenciju.</p>
      <p>Meč je dva puta prekidan u prvom poluvremenu zbog pirotehničkih ispada domaćih navijača. A Brižu je to više odgovaralo. Gosti su bolje otvorili meč, imali zrelije šanse i poveli golom <b>Šrijversa</b> u 25. minutu pošto je <b>Tau</b> prethodno prošao po desnom krilu i uputio idealnu povratnu na penal.</p>
      <p>Delovalo je da Briž sve drži u svojim rukama, ali u drugom poluvremenu je na teren izašao neki potpuno drugi Antverpen. <b>Mbokani</b> je u 48. minutu iznudio penal i sam ga realizovao. Iskusnom napadaču je to bio 11. prvenstveni gol ove sezone i ubeljivo je prvi strelac lige. Igra u nekadašnjoj formi iz Standarda i Anderlehta kada je rešetao mreže. Pre nešto manje od godinu dana ga niko nije hteo zbog problema sa kolenom, Antverpen je rizikovao i pogodio.</p>
      <p>Izjednačenje je dalo krila domaćima, <b>Mijoši</b> i <b>Mbokani</b> su stavljali na muke odbranu gostiju i u 64. minutu je Antverpen preokrenuo. <b>Lamkel</b> <b>Ze</b> je pretrčao očajnog <b>Kusunua</b> <b>Odilona</b> (napravio penal nad <b>Mbokanijem</b>) i centrirao na peterac. <b>Sobol</b> je pod pritiskom <b>Mijošija</b> pokušao da očisti i pogodio svog golmana <b>Mnjolea</b> od kojeg se lopta odbila u gol.</p>
      <p>Briž je potom dodao gas i počela je opsada domaćeg gola. <b>Vanaken, Šrijvers, Vormer, Sobol</b> su pretili, ali se Antverpen nekako odbranio i koliko-toliko oživeo šampionsku trku u Belgiji.</p>
      <p>
        <b>BELGIJA 1 - 15. KOLO</b>
      </p>
      <p>
        <i>Petak</i>
      </p>
      <p>Varegem - Anderleht 1:1 (0:1)<br/>/Larin 76 – Šadli 4, Rufi 81/</p>
      <p>
        <b>Subota</b>
      </p>
      <p>Šarlroa - Eupen 1:0 (0:0)<br/>/Rezaei 83/</p>
      <p>Kortrajk - Beveren 1:3 (0:2)<br/>/Hornbi 62 - Badibanga 12, Koita 30, Dirks 74pen/</p>
      <p>Serkl Briž - Sint Trojden 2:1 (1:0)<br/>/Hoas 34, Sadi 89 - Boli 49/</p>
      <p>Ostende - Muskron 2:2 (1:0)<br/>/Sakala 41, Skulason 74pen - Perica 68, 90+3/</p>
      <p><b>Nedelja</b><br/>Antverpen - Klub Briž<br/>/Mbokani 50 penal, Minjole 65 autogol - Šrijvers 25/<br/><b><a href="https://www.mozzartbet.com/sr#/match/4506018">18.00: (2,30) Genk (3,40) Gent (3,10)</a><br/><a href="https://www.mozzartbet.com/sr#/match/4506555">20.00: (1,70) Standard (3,70) Mehelen (5,10)</a></b></p>
      <p>
        <b>*** kvote su podložne promenama</b>
      </p>
      <figure>
        <img src="https://mozzartsport.com/upload/CKEditor/10.11.2019./mbokani.jpg"/>
      </figure>
      <p>
        <b>(FOTO: reuters)</b>
      </p>
    </article>
  </body>
</html>