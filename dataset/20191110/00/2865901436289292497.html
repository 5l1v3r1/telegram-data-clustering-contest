<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/rutinski-trijumf-borca-u-susretu-sa-dunavom/342185"/>
    <meta property="og:site_name" content="MozzartSport"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Rutinski trijumf Borca u susretu sa Dunavom"/>
    <meta property="og:description" content="Predvođeni Todorovićem Čačani nastavili da pobeđuju na KLS frontu"/>
  </head>
  <body>
    <article>
      <h1>Rutinski trijumf Borca u susretu sa Dunavom</h1>
      <h2>Predvođeni Todorovićem Čačani nastavili da pobeđuju na KLS frontu</h2>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p>Nakon okončanja poslednjeg sureta 6. kola Košarkaške lige Srbije Borac je i dalje ostao jedini tim bez poraza. Ovog puta, na parketu dvorane kraj Morave, a pred oko 750 gledalaca, savladan je Dunav iz Starih Banovaca. Nakon poslednjeg sudijskog zvižduka na semaforu je stajao rezultat <b>85:67</b>.</p>
      <related>
        <a href="https://www.mozzartsport.com/kosarka/vesti/klonferi-dali-tri-poena-u-poslednjih-sest-minuta-i-zadrzali-fenjer/342152"/>
      </related>
      <p>Na početku utakmice oba tima je jako loše služio šut, naročito sa spoljnih linija, pa otuda prilična neefikasnost u uvodnim minutima. Statistiku je počeo da popravlja <b>Nerandžić</b>, igrač koji je prvi na meču pogodio šut za tri poena. Usledila je munjevita serija Borca od sedam poena. Dobar napad sledila je još bolja odbrana, tako da je domaćin već u prvoj četvrtini krenuo da lomi otpor rivala. Navedeno je trener Dunava pokušao da prekine tajm autom. Samo dva poena gostiju, za više od pet minuta igre, dobrano su mučili <b>Ašćerića</b>. Taj potez pokazao se kao dobar, jer je Dunav zaustavio nalet Borca. Štaviše, gosti su uspeli da prevedu rezultat. Ipak, sjajno zakucavanje <b>Gavrilovića</b> na samom kraju deonice vratilo je prednost na tas Borca.</p>
      <p>Drugu deonicu otvorio je <b>Todorović</b> pogotkom za tri, tako nagovestivši efikasniji nastavak meča. Sledio ga je <b>Đoković</b> sa četiri vezana poena, tako da je Borac vrlo brzo imao osam koševa prednosti. Iako je trener Dunava ponovo posegao za minutom odmora, ali to nije mnogo pomoglo. Zakucavanje Todorovića već u sledećem napadu donelo je domaćinu prvu dvocifrenu prednost (24:14). U nastavku susreta Borac je sve više podizao kvalitet igre, tako da je prednost samo rasla. U jednom momentu imali su Čačani +17 (37:20). I silno zakucavanje <b>Popovića</b> krajem deonice dobro je oslikavalo premoć Borca u drugom kvartalu. Zbog svega prikazanog domaćin je zadovoljniji otišao na veliki odmor. </p>
      <figure>
        <img src="https://mozzartsport.com/upload/CKEditor/10.11.2019./74495390_1498672013616460_8747634791697874944_n.jpg"/>
      </figure>
      <p>Dunav sa nešto više energije otvara treći deo igre, pokazavši tako da se još uvek nije predao. Ipak, najviše što je mogao bilo je da priđe domaćinu na minus devet (46:37). Nakon početne letargije Borac se probudio, pa je ponovo u uspostavio kontrolu igre. Čak je svoj suficit u jednom momentu uvećao na do tada maksimalnih 19 poena (59:40). Već nakon trećeg dela utakmice bilo je očito ko će upisati pobedu u Čačku.</p>
      <p>Borac je svoju pobedu gradio tokom većeg dela meča, tako da poslednji deo igre nije mogao da donese bitniju promenu. Istina, Dunav se trudio koliko je mogao, ali to nije bilo ni blizu dovoljno da se nešto suštinski promeni. Zbog velike razlike u kvalitetu, kao i pokazanoj košarkaškoj veštini, Čačani su potpuno zasluženo upisali novu pobedu u KLS ligi.</p>
      <hr/>
      <p>
        <b>BORAC – DUNAV 85:67 (15:14; 22:10; 23:23; 25:20)</b>
      </p>
      <p><b>Dvorana: </b>Čačak – Dvorana Borca<br/><b>Gledalaca</b>: 750<br/><b>Sudije</b>: Prpa, Krstić, Hadžić</p>
      <p><b>Borac:</b> Alikadić 4, Popović 2, Šušić, Đoković 10, Krsmanović, Bumbić 6, Gavrilović 8, Majstorović 8, Kočović 11, Nerandžić 9, Džouns 7, Todorović 20.<br/><b>Dunav:</b> Kovačević, Bolović, Ivić 12, Mitrović 13, Juzbašić, Drašković, Simić 14, Nešović 4, Miljković 6, Beloica 1, Miljenović 3, Jeković 13.</p>
      <hr/>
      <p>
        <b>KOŠARKAŠKA LIGA SRBIJE - 6. KOLO</b>
      </p>
      <p><b>Petak</b><br/>Zlatibor - Mladost Zemun 121:105<br/>/Pavlović 28 - Bibins 28/</p>
      <p>Metalac - Kolubara 94:80<br/>/Stepanović 22 - Simić 24/</p>
      <p><b>Subota</b><br/>Sloboda Užice - Napredak Aleksinac 103:101 (nakon produžetka)<br/>/Kutlešić 40 - Raičević 23/</p>
      <p>Tamiš - Novi Pazar 79:78<br/>/Pavićević 15 - Todorović 17/</p>
      <p>Dinamik - Vršac 91:80<br/>/Pašajlić 22 - Biler 27/</p>
      <p><b>Nedelja</b><br/>Vojvodina - OKK Beograd 85:78<br/>/Simović 20 - Musić N. 17/</p>
      <p>Borac - Dunav 85:67<br/>/Todorović 20 - Simić 14/</p>
      <figure>
        <img src="https://mozzartsport.com/upload/CKEditor/10.11.2019./a1aaaaokkborac.PNG"/>
      </figure>
      <p>
        <b>Pišu: </b>
        <i>Đurđe MEČANIN i Nikola MINOVIĆ</i>
        <br/>
        <b>Foto: </b>
        <i>Nikola JANIĆ</i>
      </p>
    </article>
  </body>
</html>