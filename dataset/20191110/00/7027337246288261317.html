<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697587/%D8%A8%D8%B2%D8%B1%DA%AF%E2%80%8C%D8%AA%D8%B1%DB%8C%D9%86-%D8%A8%D8%A7%D9%86%DA%A9%E2%80%8C%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7%DB%8C%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="بزرگ‌ترین بانک‌های آمریکایی"/>
    <meta property="og:description" content="جی‌پی مورگان کماکان بزرگ‌ترین بانک آمریکایی باقی مانده است."/>
  </head>
  <body>
    <article>
      <h1>بزرگ‌ترین بانک‌های آمریکایی</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/19/1035241_241.jpg"/>
      </figure>
      <p>جی‌پی مورگان کماکان بزرگ‌ترین بانک آمریکایی باقی مانده است.</p>
      <p>بانک مرکزی آمریکا در گزارشی به بررسی میزان دارایی بانک‌های بزرگ این کشور پرداخته است و از انحصار چهار بانک بزرگ این کشور بر بانکداری آمریکا خبر داده است به گونه‌ای که نیمی از کل دارایی‌های بانکی آمریکا در اختیار این چهار بانک بوده است.</p>
      <p>در ادامه با ۱۰ بانک بزرگ آمریکا آشنا می‌شوید:</p>
      <p>۱- جی پی مورگان</p>
      <p>یکی از بزرگ‌ترین بانک‌های جهان که از جمله پیشتازان عرصه بانکداری اینترنتی در جهان نیز محسوب میشود. این بانک که بیشترین بودجه تحقیق و توسعه را در بین بانک‌های آمریکا با ۱۱.۴ میلیارد دلار دارد، با ۲.۷۴ تریلیون دلار دارایی، جایگاه خود را به عنوان بزرگ‌ترین بانک آمریکا حفظ کرده است. این بانک چند ماه پیش از ارز دیجیتالی خود که برای استفاده در شبکه داخلی پرداخت این بانک توسعه داده شده بود رونمایی کرد اما اعلام کرده است که فعلا برای عرضه یک ارز دیجیتالی به شکل عمومی را ندارد.</p>
      <p>۲- بنک آف امریکا</p>
      <p>این بانک بیشتر از همه روی جذب مشتریان جوان تمرکز کرده است و دارای امکانات مخصوصی برای خانواده ها است. در حال حاضر این بانک ۲.۳۸ تریلیون دلار دارایی دارد که ۱۰ میلیارد دلار بیشتر از گزارش قبلی است.</p>
      <p>۳- سیتی گروپ</p>
      <p>این بانک که به خاطر برنامه‌های بازنشستگی و پس‌انداز خود معروف است دارای ۱.۹۶ تریلیون دلار دارایی است.</p>
      <p>۴- ولز فارگو</p>
      <p>از هر ۱۰۰ بنگاه بزرگ آمریکایی به طور متوسط ۷۸ بنگاه دارای ارتباط با این بانک هستند. تسهیلات این بانک در زمینه اعطای اعتبارات آن را به بانکی محبوب برای فعالان تجاری تبدیل کرده است. در حال حاضر این بانک ۱.۸۹ تریلیون دلار دارایی دارد.</p>
      <p>۵- گلدمن ساکس</p>
      <p>این بانک که با اپل برای تولید کارت اعتباری موسوم به اپل کارد همکاری دارد، دارای ۹۲۵ میلیارد دلار دارایی است.</p>
      <p>۶- مورگان استنلی</p>
      <p>این بانک ۸۷۵ میلیارد دلار دارایی دارد. این بانک در حال حاضر روی توسعه یک کیف پول دیجیتالی کار می کند که بازار هدف آن عمدتا متمرکز بر آمریکای شمالی و مخاطبان آن را جوانان تشکیل میدهند.</p>
      <p>۷- یو اس بنکورپ</p>
      <p>این بانک که مقر آن در مینیاپولیس قرار دارد ۴۷۵ میلیارد دلار دارایی در اختیار دارد و یکی از بانک‌های پیش‌رو آمریکا در زمینه همکاری با آمازون، فیس بوک، اپل و گوگل است.</p>
      <p>۸- پی ان سی</p>
      <p>با وجود محدود بودن فعالیت این بانک به تنها ۱۹ ایالت آمریکا، ۴۰۰ میلیارد دلار دارایی در اختیار پی ان سی، آن را به هشتمین بانک بزرگ آمریکا تبدیل کرده است. این بانک یکی از بالاترین افزایش ها در میزان دارایی‌های خود را داشته است به گونه ای که نسبت به گزارش قبلی، میزان دارایی های در اختیار این بانک ۱۸ میلیارد دلار افزایش پیدا کرده است.</p>
      <p>۹- تی دی بانک</p>
      <p>این بانک ابتدا در پورتلند آمریکا تاسیس شد اما سپس مقر خود را به کانادا انتقال داد. با این حال این بانک به فعالیت خود در امریکا ادامه داده است و اکنون ۳۸۴ میلیارد دلار دارایی در اختیار دارد.</p>
      <p>۱۰- کپیتال وان</p>
      <p>این بانک که ۳۷۳ میلیارد دلار دارایی در اختیار دارد، بیش از همه بر روی کارت های اعتباری و وام خودرو متمرکز است.</p>
    </article>
  </body>
</html>