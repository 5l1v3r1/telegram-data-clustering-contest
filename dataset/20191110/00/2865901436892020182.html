<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/kraj-javor-crvena-zvezda-1-1-video/342142"/>
    <meta property="og:site_name" content="MozzartSport"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="KRAJ: Javor - Crvena zvezda 1:1 (VIDEO)"/>
    <meta property="og:description" content="Pratite dešavanja iz Ivanjice"/>
  </head>
  <body>
    <article>
      <h1>KRAJ: Javor - Crvena zvezda 1:1 (VIDEO)</h1>
      <h2>Pratite dešavanja iz Ivanjice</h2>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p>
        <b>JAVOR - CRVENA ZVEZDA 1:1 (1:0)<br/>/Petković 25, Jevtović 87/</b>
      </p>
      <p><b>Stadion kraj Moravice</b><br/><b>Sudija</b>: Petar Piper</p>
      <p><b>JAVOR</b><b> (</b>4-2-3-1): Lazović - Parišić, Kolaković, Amanović, Jevremović - Dolmagić (od 73. minuta Đerić), Kuveljić - Maričić (od 84. minuta Cuckić), Piščević, Petković - Mrkaić.<br/>Klupa: Poledica, Filipović, Nikolić, Đerić, Krnić, Milošević, Cuckić.</p>
      <p><b>CRVENA </b><b>ZVEZDA</b><b> (</b>4-2-3-1): Borjan - Gajić, Milunović, Babić, Rodić - Vulić, Kanjas (od 46. minuta Tomane) - Ben, Ivanić (od 68. minuta Jevtović), Simić - Boaći.<br/>Klupa: Vasiljević, Degenek, Pankov, Tomane, Petrović, Jevtović, Gobeljić.</p>
      <figure>
        <img src="https://mozzartsport.com/upload/CKEditor/09.11.2019/770x200-FKCZ.png"/>
      </figure>
      <h3>Vesti uživo</h3>
      <h4>16:26</h4>
      <h4>TO JE TO!</h4>
      <p>Pozdravljamo vas do narednog viđenja, a do tada ostanite sa nama i pročitajte<b> <a href="https://www.mozzartsport.com/fudbal/vesti/javor-bez-daha-za-pobedu-jevtovic-sprecio-zvezdin-pad-u-ivanjici-video/342159">celokupan izveštaj</a></b> sa utakmice kolege Nenada Jovanovića.</p>
      <p> </p>
      <p>Prijatan dan!</p>
      <h4>16:25</h4>
      <h4>ZVEZDA DRUGI PUT NE DOLAZI DO POBEDE OVE SEZONE...</h4>
      <p>Ivanjičani su tek drugi tim koji je odoleo crveno-belima ove sezone u Linglong Superligi. To ih ostavlja na sedam poena ispred drugoplasirane Vojvodine uz utakmicu manje.</p>
      <h4>16:23</h4>
      <h4>KRAJ UTAKMICE: JAVOR ZADRŽAVA BOD!</h4>
      <p>Svira kraj Petar Piper... Javor dolazi do veoma vrednog boda! Odličnu utakmicu su odigrala dva rivala u Ivanjici, punu ritma.</p>
      <h4>16:21</h4>
      <h4>90+6. MINUT: BEN PROMAŠUJE ODLIČNU ŠANSU!</h4>
      <p>Odlična šansa za Zvezdu, Ben se našao jedan na jedan sa golmanom Javora, ali je šutirao pravo u njega!</p>
      <h4>16:20</h4>
      <h4>90+5. MINUT: TOMANE PONOVO NEPRECIZAN</h4>
      <p>Jedan od poslednjih napada Zvezde... Centrirao je Ben, šutirao Tomane glavom, ali je to bilo izuzetno neprecizno.</p>
      <h4>16:19</h4>
      <h4>90+4. MINUT: POSLEDNJA IZMENA U JAVORU</h4>
      <p>Pao je Boaći u kaznenom prostoru, ali sudija Petar Piper odmahuje rukom. U Javoru izlazi Petković, a ulazi Krnić. </p>
      <h4>16:18</h4>
      <h4>90+2. MINUT: NEZGODNO, TOMANE!</h4>
      <p>Tomane je šutirao sa ivice kaznenog prostora, neko ga je tu izblokirao, a lopta je nezgodno letela ka golu. Potom Jevtović nakon kornera šutira daleko preko gola.</p>
      <h4>16:17</h4>
      <h4>90+1. MINUT: POSLEDNJA IZMENA ZVEZDE</h4>
      <p>Gajić je van terena, a ušao je Radovan Pankov. </p>
      <h4>16:16</h4>
      <h4>90. MINUT: NOVA ŠANSA ZA ZVEZDU! NADOKNADA PET MINUTA</h4>
      <p>Rodić je šutirao pravo u golmana Javora... Još pet minuta nade za obe ekipe da mogu do pobede večeras.</p>
      <h4>16:15</h4>
      <h4>89. MINUT: SIMIĆ U OFSAJDU!</h4>
      <p>Simić u ofsajdu, a ofsajd je dosuđen u narednom napadu i fudbalerima Javora. Igra se prilično otvoreno i u smiraj ove veoma zanimljive utakmice.</p>
      <h4>16:12</h4>
      <h4>87. MINUT: GOOOOOOOOOOL! JEVTOVIĆ!</h4>
      <p>Simić je prošao po levoj strani, proigrao je Boaćija na centru, a nakon toga je ovaj dodao do Jevtovića koji je sam na desnoj strani i lopta završava u mreži! Izjednačenje! Jevtović dobija i žuti karton...</p>
      <h4>16:12</h4>
      <h4>86. MINUT: TOMANE!</h4>
      <p>Haos u kaznenom prostoru nakon kornera. Lopta je pala u šumu igrača obe ekipe, do nje je došao Tomane, ali je šutirao preko gola.</p>
      <h4>16:10</h4>
      <h4>84. MINUT: NOVA IZMENA U JAVORU</h4>
      <p>U igru ulazi Cuckić, koji je igrao u mlađim kategorijama OFK Beograda, a izlazi Maričić.</p>
      <h4>16:08</h4>
      <h4>82. MINUT: SIMIĆ PRAVI PRODOR, VULIĆ PONOVO PREKO GOLA</h4>
      <p>Simić je odlično napravio prodor po desnoj strani i izborio korner. Nakon njega, lopta ponovo dolazi do Vulića na ivici kaznenog prostora, ali fudbaler Zvezde šutira visoko preko gola.</p>
      <h4>16:06</h4>
      <h4>80. MINUT: LEPA ŠANSA ZA MRKAJIĆA</h4>
      <p>Lepa, lepa šansa za Mrkajića, ali odbrana Zvezde je uspela da se spasi. Nakon toga, na drugoj strani pada Tomane, ali sudija Petar Piper pokazuje Zvezdinom fudbaleru da ustane nakon kontakta sa golmanom Javora.</p>
      <h4>16:05</h4>
      <h4>79. MINUT: VULIĆ ŠUTIRA PREKO GOLA IZ SLOBODNJAKA</h4>
      <p>Sada je Vulić preuzeo odgovornost iz slobodnog udarca sa nekih 20 metara, ali promašuje. Šutira preko gola.</p>
      <h4>16:03</h4>
      <h4>77. MINUT: PONIŠTEN GOL ZVEZDE! OFSAJD!</h4>
      <p>Jevtović odlično centrira, glavom vraća Tomane do Boaćija koji ubacuje loptu u gol. Kreće radost fudbalera Zvezde, ali samo na kratko, pošto Piper diže ruku zbog ofsajda!</p>
      <h4>16:01</h4>
      <h4>75. MINUT: BEN OPET PREKO GOLA</h4>
      <p>Gotovo identičan šut El Fardu Bena kao i prethodni put... Ostaje 1:0 za Javor. Nakon toga, Lazović ima problema da kontroliše i izbacuje u korner.</p>
      <h4>16:01</h4>
      <h4>74. MINUT: VULIĆ OBOREN NA IVICI KAZNENOG PROSTORA</h4>
      <p>Ponovo će Zvezda imati odličnu priliku, gotovo sa istog mesta odakle je pre desetak minuta Ben šutirao preko gola.</p>
      <h4>15:59</h4>
      <h4>PRVA IZMENA U JAVORU</h4>
      <p>Sa terena će povređeni Dino Dolmagić, dok će poslednjih 15 minuta odigrati Boban Đerić.</p>
      <h4>15:58</h4>
      <h4>72. MINUT: ODLIČNA ŠANSA ZA PIŠČEVIĆA!</h4>
      <p>Javor nastavlja da preti, ovoga puta nakon kornera. Na drugoj stativi se našao Piščević, koji je glavom šutirao pored stative. Ponovo je bilo veoma opasno po Crvenu zvezdu.</p>
      <h4>15:56</h4>
      <h4>70. MINUT: MILUNOVIĆ IZBIJA LOPTU NAKON SJAJNOG UDARCA IVANJIČANA!</h4>
      <p>Milunović spasava Zvezdu i izbija loptu sa gol linije nakon odlične akcije Javora po desnoj strani. Milan Borjan je već bio savladan. Ivanjičani dobijaju već drugi uzastopni korner.</p>
      <h4>15:54</h4>
      <h4>68. MINUT: JOŠ JEDNA IZMENA U ZVEZDI</h4>
      <p>Ivanić je izašao, a umesto njega je na terenu Jevtović. Biće zanimljivo videti da li će doći do određenih korekcija u formaciji.</p>
      <h4>15:53</h4>
      <h4>67. MINUT: SLOBODNI UDARAC ZA ZVEZDU SA 18 METARA</h4>
      <p>Petar Piper je dosudio kazneni udarac na nekih 18 metara od gola sa desne strane, Ben je preuzeo odgovornost, ali je loptu poslao nebu pod oblake.</p>
      <h4>15:52</h4>
      <h4>ŽUTI KARTONI</h4>
      <p>Petar Piper je podelio žute kartone Milanu Borjanu i Dinu Dolmagiću, obojici zbog protesta.</p>
      <h4>15:49</h4>
      <h4>65. MINUT: BOAĆI NA TRENUTAK BEZ SVESTI, SVE SE DOBRO ZAVRŠILO...</h4>
      <p>Pao je Boaći nakon žestokog sudara sa golmanom Javora, nakon toga je izgubio svest, ali se srećom brzo pridigao nakon intervencije igrača i medicinske ekipe Zvezdinog tima.</p>
      <h4>15:45</h4>
      <h4>60. MINUT: PIŠČEVIĆ!</h4>
      <p>Lepa akcija fudbalera Javora! Ivanjičani ponovo prete, ovoga puta je udarac sa ivice kaznenog prostora uputio Piščević, ali je Borjan uspeo da odbrani taj šut. Onda dosta sreće za ekipu Javora na drugoj strani, pošto je Boaći slabo centrirao i nije uspeo da doda do Tomanea.</p>
      <h4>15:42</h4>
      <h4>57. MINUT: ODLIČNA ŠANSA ZA ZVEZDU!</h4>
      <p>Odlična šansa za Crvenu zvezdu nakon prekida. Simić se našao na oko 11 metara od gola, šutirao i činilo se da je lopta pogodila stativu, ali je zapravo tu odlično reagovao Piščević. Potom je pokušao i Milunović glavom, ali je lopta otišla u gol-aut.</p>
      <h4>15:40</h4>
      <h4>55. MINUT: JAVOR SE USPEŠNO BRANI</h4>
      <p>Bez većih šansi u poslednjih nekoliko minuta, Zvezda pokušava da dođe do izjednačenja, ali se Javor sasvim uspešno brani i odbija svaki nalet crveno-belih.</p>
      <h4>15:37</h4>
      <h4>52. MINUT: LEP ŠUT VULIĆA</h4>
      <p>Lopta je nakon kornera došla do Vulića koji se nalazio na ivici kaznenog prosotra. Fudbaler Zvezde je imao dovoljno vremena da se namesti na volej, ali je pucao neprecizno, pa je lopta završila u gol-autu.</p>
      <h4>15:35</h4>
      <h4>51. MINUT: JAVOR I DALJE IGRA PRILIČNO OTVORENO</h4>
      <p>Utakmica sa dosta intenziteta u Ivanjici, gotovo da nema promena u odnosu na prvo poluvreme. Sada će Zvezda dobiti korner na drugoj strani posle nespretnog dodavanja fudbalera Javora...</p>
      <h4>15:33</h4>
      <h4>47. MINUT: ŠANSA ZA JAVOR</h4>
      <p>Maričić je šutirao ka golu sa nekih 17 metara, ali je bio veoma neprecizan, pa lopta odlazi visoko preko gola. Niko od fudbalera Crvene zvezde ga nije markirao.</p>
      <h4>15:31</h4>
      <h4>POČINJE DRUGO POLUVREME, IZMENA U ZVEZDI</h4>
      <p>Tomane će na teren, dok je u svlačionici ostao Kanjas koji je u prvom poluvremenu bio jedan od najslabijih aktera na terenu. Počinje drugi deo igre...</p>
      <h4>15:16</h4>
      <h4>KRAJ PRVOG POLUVREMENA</h4>
      <p>Kraj prvog poluvremena, Javor zasluženo vodi. Zvezda je imala svoje šanse, ali je pozadi delovala prilično loše. Imao je Javor šest šuteva ka golu srpskog šampiona, Crvena zvezda 10 od čega šest u okvri gola, ali je sve odbranio Lazović.</p>
      <h4>15:15</h4>
      <h4>44. minut: Boaći je bio sam...</h4>
      <p>Ričmond Boaći je istrčao sam pred Lazovića, teško da je mogao da bira bolju situaciju, ali ga je pročitao golman Javora.</p>
      <h4>15:09</h4>
      <h4>41. minut: Žaliće Javor za šansama...</h4>
      <p>Nova greška, ovoga puta Kanjasa, kakva sada prilika za domaćina, ali sreća za Crvenu zvezdu.</p>
      <h4>15:07</h4>
      <h4>37. minut: Bomba Mrkaića!</h4>
      <p>Ponovo lagano dolaze u situaciju domaćini, bomba Mrkaića, ali je Borjan nekako uspeo da zaustavi taj udarac.</p>
      <h4>15:01</h4>
      <h4>30. minut</h4>
      <p>Odlično je sada probio Maričić, ali je njegov udarac izblokiran u poslednjem trenutku.</p>
      <h4>14:58</h4>
      <h4>28. minut: Velika šansa za Bena!</h4>
      <p>Šta je sada propustio Ben. Odlično je prethodno probio Simić, namestio na tacnu loptu napadaču sa Komora, ali loš udarac preko prečke. Simić je sa dosta energije ušao u meč.</p>
      <h4>14:55</h4>
      <h4>25. minut: GOOOOOL!!!!! VODI JAVOR - 1:0!</h4>
      <p>GOOOOOL!!!! Javor vodi sa 1:0! Nikola Petković dovodi domaćina u vođstvo, nakon asistencije Mrkaića!</p>
      <figure>
        <iframe src="https://www.youtube.com/embed/CN3Hn-Q7fF4" width="425" height="349" data-service="Youtube" scrolling="no"/>
      </figure>
      <p> </p>
      <h4>14:52</h4>
      <h4>21. minut: Novi slobodan udarac za goste</h4>
      <p>Ovoga puta lopta je na 20 metara udaljenosti, Babić je pokušao nakon centaršuta Bena, ali pored gola odlazi ta lopta.</p>
      <h4>14:47</h4>
      <h4>17. minut: Dve odlične šanse za Zvezdu!</h4>
      <p>Kakve dve prilike za goste. Prvo je Rodić izašao sam pred Lazovića, ali je golman Javora odranio, potom je naleteo Ivanić iz prve, ali je njegov udarac na gol-liniji izblokirao jedan igrač Javora.</p>
      <h4>14:42</h4>
      <h4>12. minut: Velika šansa za Simića!</h4>
      <p>U odličnoj prilici je sada bio Veljko Simić, koji je dobro primirio jednu dubinsku loptu Gajića, šutirao levom nogom, ali brani to <b>Lazović</b>. Korner za Zvezdu.</p>
      <h4>14:41</h4>
      <h4>10. minut: Nema penala za Javor</h4>
      <p>Velika greška Rodića, Dolmagić mu je uzeo loptu, usledio je duel i pad igrača Javora. Piper odmahuje rukom, definitivno situacija za dublju analizu. Odličan je Javor, prilično agresivan domaćin, što se najbolje videlo u ovoj situaciji.</p>
      <h4>14:39</h4>
      <h4>9. minut: Okliznuo se Vulić...</h4>
      <p>Okliznuo se Vulić neposredno pre udarca, pa je lopta otišla daleko od gola Javora.</p>
      <h4>14:35</h4>
      <h4>6. minut: Velika šansa za Javor!</h4>
      <p>Velika prilika za Javor, izblokiran je udarac Petkovića! Prethodno je na loptu startovao Gajić, u velikim problemima bi bio Borjan da je prošla ova lopta. Domaćin  je prvi put došao do gola gostiju i odmah velika opasnost.</p>
      <h4>14:31</h4>
      <h4>POČELA JE UTAKMICA!</h4>
      <p>Počela je utakmica u Ivanjici.</p>
      <h4>14:30</h4>
      <h4>Borjan kapiten</h4>
      <p>U izostanku <b>Marka Marina </b>kapitensku traku na ruci u Crvenoj zvezdi nosi Milan Borjan.</p>
      <h4>13:41</h4>
      <h4>Kvote: Sigurna pobeda Zvezde - 1,95</h4>
      <p>Još niste pronašli idealan tip za vas na ovom meču? Vreme je da to učinite. Kvote su jasne, Crvena zvezda je veliki favorit sa kvotom 1,22, iks je 6,50, a kec 13,00.</p>
      <p>Ako tražite veću kvotu na Crvenu zvezdu, tu su i Sigurna pobeda (1,95), Dupla pobeda (2,20), kao i razne kombinazzije.</p>
      <p>Kompletnu ponudu pogledajte - <b><a href="https://www.mozzartbet.com/sr#/match/4506273">OVDE</a></b>.</p>
      <h4>13:39</h4>
      <h4>Devet uzastopnih pobeda Zvezde</h4>
      <p>Javor je u poslednje vreme drastično popravio formu. U protekla četiri prvenstvena kola Ivanjičani su ostvarili tri pobede i remizirali sa Vojvodinom u Novom Sadu. Ipak, crveno-beli su u seriji od devet uzastopnih pobeda nad ovim protivnikom, a na poslednjih pet mečeva nisu primili gol.</p>
      <h4>13:36</h4>
      <h4>Povratak Ivanića</h4>
      <p>Mirko Ivanić bi predvodi srpskog šampiona u kraj Moravice. Nekadašnjeg igrača Vojvodine i BATE Borisova nije bilo u startnoj postavi od meča sa Mačvom na stadionu Rajko Mitić 29. septembra, a od tada je zabeležio svega dva nastupa i to pet minuta protiv Rada i 11 protiv Radnika. U mečevima sa Napretkom i Proleterom ga nije bilo u protokolu, dok je meč sa TSC-om presedeo na klupi za rezervne igrače.</p>
      <p>Ofanzivni vezista je propustio i sve dosadašnje mečeve u grupnoj fazi Lige šampiona, što je sasvim sigurno uticalo na pad njegovog samopouzdanja, ali bi ovo mogla da bude idealna prilika da se ponovo podigne i nametne Vladanu Milojeviću.</p>
      <figure>
        <img src="https://mozzartsport.com/upload/CKEditor/09.11.2019/zvezda-macva-651.jpg"/>
      </figure>
      <h4>13:35</h4>
      <h4>Zvezda želi da zadrži +10</h4>
      <p>Crvena zvezda je umorna od Totenhema, fizički i emotivno ispražnjena nakon serije teških utakmica, alči je u Ivanjicu došla da osvoji sva tri boda i dodatno uveća prednost u odnosu na drugoplasirani Čukarički, a što je još važnije - zadrži 10 bodova prednosti u odnosu na Partizan.</p>
      <h4>13:22</h4>
      <h4>Van protokola Marin, Garsija, Van la Para</h4>
      <p>Trener Crvene zvezde <b>Vladan Milojević</b> odlučio je da odmori veliki broj igrača iz utakmice sa Totenhemom, pa su van protokola ostali Marin, Garsija, Van la Para, kao i povređeni Pavkov. Na klupi Crvene zvezde nalaze se: <b>Vasiljević, Degenek, Pankov, Tomane, Petrović, Jevtović i Gobeljić</b>.</p>
      <p>Na klupi Javora su: <b>Poledica, Filipović, Nikolić, Đerić, Krnić, Milošević i Cuckić.</b></p>
      <p> </p>
    </article>
  </body>
</html>