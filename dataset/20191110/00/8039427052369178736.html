<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=950671"/>
    <meta property="og:site_name" content="Andhrajyothy"/>
    <meta property="article:published_time" content="2019-11-10T00:54:42+00:00"/>
    <meta property="og:title" content="పోరాడి ఓడిన సాత్విక్‌ జోడీ"/>
    <meta property="og:description" content="ADVT"/>
  </head>
  <body>
    <article>
      <h1>పోరాడి ఓడిన సాత్విక్‌ జోడీ</h1>
      <address>
        <time datetime="2019-11-10T00:54:42+00:00">10 Nov 2019, 00:54</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>చైనా ఓపెన్‌</b>
        </li>
      </ul>
      <p><b>ఫుఝౌ: </b>భారత యువ బ్యాడ్మింటన్‌ జోడీ సాత్విక్‌ సాయిరాజ్‌-చిరాగ్‌ షెట్టి సంచలన ఆటకు సెమీస్‌లో బ్రేక్‌ పడింది. చైనా ఓపెన్‌లో శనివారం జరిగిన పురుషుల డబుల్స్‌ సెమీఫైనల్స్‌లో సాత్విక్‌-చిరాగ్‌ జోడీ 16-21, 20-22తో డిఫెండింగ్‌ చాంప్‌ ద్వయం మార్కస్‌ ఫెర్నాల్డీ గిడియన్‌-కెవిన్‌ సంజయ సుమముల్జో చేతిలో పోరాడి ఓడింది. ఇండోనేసియా జోడీ చేతిలో సాత్విక్‌ జంటకు ఇది వరుసగా ఎనిమిదో ఓటమి. తొలి గేమ్‌ ఆరంభంలో భారత ద్వయం 7-4తో ముందంజ వేసినా ఆధిక్యాన్ని కాపాడుకోలేక పోయింది. దీంతో మార్కస్‌ జోడీ 11-9తో బ్రేక్‌కు వెళ్లింది. తిరిగి వచ్చిన తర్వాత కూడా ఇండోనేసియా ప్లేయర్లు వరుసగా పాయింట్లు సాధిస్తూ 14-9తో ఆధిక్యంలోకి దూసుకెళ్లారు. కానీ, పోరాడిన సాత్విక్‌-చిరాగ్‌ 15-17తో పాయింట్ల అంతరాన్ని తగ్గించారు. కీలక సమయంలో సాత్విక్‌ పొరపాట్లతో వరుసగా ఐదు పాయింట్లు సాధించిన ఇండోనేసియా జంట 21-16తో తొలి గేమ్‌ను నెగ్గింది. రెండో గేమ్‌లో సాత్విక్‌ జోడీ 3-1తో ముందంజ వేసినా మార్కస్‌ ద్వయం గట్టి పోటీ ఇస్తూ 6-6తో స్కోరు సమం చేశారు. ఆ తర్వాత ఆధిక్యం చేతులు మారుతూ 10-10.. 12-12తో సాగింది. అయితే, 18-16తో భారత జంట ఆధిక్యంలో ఉన్న సమయంలో వరుసగా మూడు పాయింట్లు సాధించిన ఇండోనేసియా ప్లేయర్లు మళ్లీ పైచేయి సాధించారు. ఆ తర్వాత కొన్ని సుదీర్ఘ ర్యాలీలు నడిచినా మార్కస్‌-కెవిన్‌ 20-19తో పైచేయి ప్రదర్శించారు. ఈ సమయంలో సాత్విక్‌-చిరాగ్‌ మ్యాచ్‌ పాయింట్‌ను కాపాడుకున్నా.. ప్రత్యర్థి జోడీ ముందు తలవంచక తప్పలేదు.</p>
    </article>
  </body>
</html>