<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/kisa-trojki-izjednacen-rekord-spanske-kosarke-higins-ubacio-osam-komada-barsa-stotku-za-slom-sjajnog-betisa/342155"/>
    <meta property="og:site_name" content="MozzartSport"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Kiša trojki, izjednačen rekord španske košarke! Higins ubacio osam komada, Barsa „stotku“ za slom sjajnog Betisa"/>
    <meta property="og:description" content="Pešićev tim ubacio „stotku“, ali se žestoko namučio da pobedi"/>
  </head>
  <body>
    <article>
      <h1>Kiša trojki, izjednačen rekord španske košarke! Higins ubacio osam komada, Barsa „stotku“ za slom sjajnog Betisa</h1>
      <h2>Pešićev tim ubacio „stotku“, ali se žestoko namučio da pobedi</h2>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p>Kakav meč u Sevilji!</p>
      <p>Barselona je protiv Betisa ubacila okruglo 100 poena, tesno došla do pobede 100:95, a na utakmici je izjednačen rekord po broju trojki na jednom meču španskog šampionata – 36! Dosadašnji suvereni rekord je postavljen pre dve godine na meču Obradoira i Real Madrida, a danas je izjednačen. Oba tima su ubacila po 18 trojki. Prednjačio je Barsin as <b>Kori</b> <b>Higins</b> sa čak osam preciznih dalekometnih hitaca.</p>
      <p>Početak nije nagoveštavao ovako uzbudljiv meč u Sevilji jer je Barsa povela sa 12:0. Ipak, Betis je uzvratio i preokrenuo na 16:14. ova tima su u prvoj četvrtini pogodila po pet trojki i oba su imala preko 50 odsto uspešnosti šuta za tri poena. Zahvaljujući dominaciji <b>Anta</b> <b>Tomića</b> u reketu, Barsa je prvi kvartal rešila u svoju korist 28:25. Betis je do poluvremena nastavio da zatrpava Barsin koš trojkama i da održava rezultatski priključak. <b>Ej-Džej Sloter</b> je do odlaska na veliki odmor imao šut za tri poena 4/5.</p>
      <p>Barsa je drugo poluvreme otvorila serijom 7:0 koju je uzrokovala tehnička greška domaćem treneru <b>Seguri</b>. <b>Higins</b> je petom pogođenom trojkom iz sedam pokušaja doneo Barsi najveće vođstvo na meču 63:50. A onda je <b>Obi</b> <b>Enečionja</b> odigrau fantastičnu rolu za Betis i sa 11 vezanih poena vratio domaći tim u igru (63:67). Kada je bilo najpotrebnije, proradio je <b>Nikola</b> <b>Mirotić</b> i doveo Barsu do vođstva od 78:69.</p>
      <p><b>Sloterova</b> trojka sa 10 metara je otvorila poslednju četvrtinu i pokazala Barsi da posao nije završen. Ipak, ofanzivni potencijal Barselone je bio previše za sjajni Betis. <b>Higins</b> je ostao pri dobrom šutu, a <b>Dilejni</b> podelio neke ključne asistencije. Barsa je uspela da izbori trijumf.</p>
      <p><b>Obi Enečionja</b> (ukupan indkes 31) i <b>Ej-Džej Sloter</b> (5/6 za tri) su sa po 24 poena bili najefikasniji u domaćem timu, nekadašnji Zvezdin prvotimac <b>Kej</b> <b>Si</b> <b>Rivers</b> je ubacio 18, ali uz slabiji šut: 3/7 za dva, 4/10 za tri. <b>Kori</b> <b>Higins</b> je na drugoj strani ubacio 24 poena. Svi su ostvareni šutem van linije 6,57 metara: 8/11. <b>Mirotić</b> je ubacio 19, a <b>Dilejni</b> 16 poena.</p>
      <p>Uz fenomenalnu partiju <b>Tornikea</b> <b>Šengelije</b> koji je ubacio čak 29 poena, Baskonija je slavila u gostima protiv Obradoira sa 92:79. Najbolji u domaćem timu je bio srpski centar <b>Dejan</b> <b>Kravić</b> sa 17 poena.</p>
      <figure>
        <iframe src="https://www.youtube.com/embed/TxtlT8ppWNU" width="425" height="349" data-service="Youtube" scrolling="no"/>
      </figure>
      <p><b>Šengelija </b>je uspeo da postigne i koš duboko sa svoje polovine. Pogledajte... </p>
      <figure>
        <iframe src="https://www.youtube.com/embed/WA9YjXr-WzA" width="425" height="349" data-service="Youtube" scrolling="no"/>
      </figure>
      <p>Gostujuću pobedu je upisala i Andora protiv Estudijantesa pošto je slavila 87:79. Povremeni srpski reprezentativac <b>Dejan</b> <b>Todorović</b> je bio jedan od najboljih u timu sa 12 ubačenih poena, dok je <b>Nemanja</b> <b>Dangubić</b> na drugoj srani ubacio sedam poena.</p>
      <p>
        <b>ACB LIGA - 8. KOLO</b>
      </p>
      <p><b>Subota</b><br/>Fuenlabrada - Manresa 87:83<br/>/Garsija 25 - Tulson 23/</p>
      <p>Tenerife - San Pablo Burgos 85:82<br/>/Šermadini 22 - Klark 19/</p>
      <p>Bilbao - Gran Kanarija 90:97<br/>/Butej 20 - Šurna 19/</p>
      <p><b>Nedelja</b><br/>Estudijantes - River Andora 79:87<br/>/Briusela 17 - Dijanj 14/</p>
      <p>Obradoiro - Baskonija 79:92<br/>/Kravic 17 - Šengelija 29/</p>
      <p>Real Betis - Barselona 95:100<br/>/Sloter 24, Enečionja - Higins 24/</p>
      <p>17.00: Saragosa - Huventud<br/>18.30: Real Madrid - Unikaha<br/>20.00: Mursija - Valsenija</p>
      <figure>
        <img src="https://mozzartsport.com/upload/CKEditor/10.11.2019./baskonija.jpg"/>
      </figure>
      <p>(FOTO: MN Press)</p>
    </article>
  </body>
</html>