<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/vreme-je-za-debi-traore-dobio-poziv-u-reprezentaciju-spanije/342137"/>
    <meta property="og:site_name" content="MozzartSport"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Vreme je za debi: Traore dobio poziv u reprezentaciju Španije"/>
    <meta property="og:description" content="Nagrada za dobre partije u redovima Vukova"/>
  </head>
  <body>
    <article>
      <h1>Vreme je za debi: Traore dobio poziv u reprezentaciju Španije</h1>
      <h2>Nagrada za dobre partije u redovima Vukova</h2>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p>Ofanzivni vezista Vulverhemptona <b>Adama Traore</b> dobio je poziv u selekciju Španije, gde će zameniti povređenog Rodriga Morena iz valensije.</p>
      <p>Selektor Crvene furije <b>Robert Moreno</b>, odlučio se za <b>Traorea</b>, koji u poslednje dve sezone igra odlično u Vulvsima, a u ovoj sezoni je ostvario 19 nastupa i postigao dva gola, uz dve asistencije.</p>
      <p><b>Traore</b> (23) je dete Barselone, iz koje je u avgustu 2015. godine otišao u Aston Vilu za obeštećenje od 10.000.000 evra. Tokom fudbalskog razvoja prošao je sve mlađe kategorije španske selekcije, a tek sada je došao u priliku da debituje za seniorsku selekciju.</p>
      <p>Nećkanje španske federacije pokušala je da iskoristi reprezentacija Malija, koja je 2014. godine čak i objavila da je Adama, zajedno sa svojim bratom Mohamedom, odlučio da nastupa za njihov nacionalni tim, ali je to brzo demantovano.</p>
      <p>Španija 15. i 18. novembra igra mečeve kvalifikacija za Evropsko prvenstvo, a s ozbirom da je plasman već obezbeđen onda bi i <b>Traore</b> mogao da dobije priliku da debituje za furiju.</p>
      <p><b>Foto</b>: <i>Reuters</i></p>
    </article>
  </body>
</html>