<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10662--denni-menu-10-11-2019-pantuckova-dalsi-titul-neziskala-trapila-se-na-returnu"/>
    <meta property="og:site_name" content="Tenisový svět"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Denní menu, 10.11.2019: Pantůčková další titul nezískala. Trápila se na returnu"/>
    <meta property="og:description" content="V neděli čeká na české hráče krátký program. Přesto bude v něm o co hrát. Na domácím turnaji v Praze se o čtvrtý titul sezóny neúspěšně snažil Michael Vrbenský, který prohrál s favorizovaným Francouzem. Na podniku v turecké Antalyai se o druhou trofej sezóny ucházela Magdaléna Pantůčková, ve finále ale neuhrála jedinou sadu. Další Češi se budou snažit v kvalifikacích."/>
  </head>
  <body>
    <article>
      <h1>Denní menu, 10.11.2019: Pantůčková další titul nezískala. Trápila se na returnu</h1>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p>
        <b>V neděli čeká na české hráče krátký program. Přesto bude v něm o co hrát. Na domácím turnaji v Praze se o čtvrtý titul sezóny neúspěšně snažil Michael Vrbenský, který prohrál s favorizovaným Francouzem. Na podniku v turecké Antalyai se o druhou trofej sezóny ucházela Magdaléna Pantůčková, ve finále ale neuhrála jedinou sadu. Další Češi se budou snažit v kvalifikacích.</b>
      </p>
      <table>
        <tr>
          <th colspan="2">
            <u>NA ROZJEZD</u>
          </th>
        </tr>
        <tr>
          <td align="left" valign="top">10:30</td>
          <td><b>VRBENSKÝ VE FINÁLE V PRAZE NEPŘEKVAPIL:</b> Michael Vrbenský na titul z Neridé Indoor Open nedosáhl. Mladý Čech ve finále prohrál s třetím nasazeným Manuelem Guinardem (312.), se kterým padl 6:7(3), 3:6. Po sobotním titulu z deblu tak musel zapomenout na double.<br/>Celému zápasu jsme se podrobně věnovali <a href="https://www.tenisovysvet.cz/article/detail/../../../article/detail/10660--neride-indoor-open-2019-vrbensky-double-neziskal-padl-s-favoritem">zde</a>. </td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>HLAVNÍ CHOD</u>
          </th>
        </tr>
        <tr>
          <td align="left" valign="top">08:30</td>
          <td><b>M. PANTŮČKOVÁ DRUHOU LETOŠNÍ TROFEJ NEPŘIDALA: </b>Magdaléna Pantůčková (586.) ve finále Antalyai neuspěla. Sedmá nejvýše postavená hráčka turnaje prohrála s Japonkou Šiho Akitaovou (790.) 2:6, 4:6. Pantůčková po neúspěšném prvním setu, ve kterém dvakrát ztratila servis a nevyužila ani jeden ze sedmi brejkbolů, nevstoupila do druhého setu ideálně a hned nabídla soupeřce brejk. Ačkoliv se jí podařilo odpovědět, tak v pátém gemu o podání přišla znovu. Češka během zápasu využila jedinou šanci na returnu z devatenácti pokusů. – <i>Magdaléna Pantůčková (586.) – Šiho Akitaová (JPN, 790.), vzájemné zápasy 0:0</i></td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>A KDO NEMÁ DOST...</u>
          </th>
        </tr>
        <tr>
          <td align="left" valign="top">07:30</td>
          <td><b>ŠEVČÍKOVÁ ZVLÁDLA DVA KVALIFIKAČNÍ ZÁPASY: </b>Linda Ševčíková poprvé v kariéře vyhrála dvě utkání na jednom turnaji. Česká hráčka v kvalifikaci nižší kategorie turecké Antalyai porazila Mirabelle Njozeová 6:4, 4:6, 10:4. Následně si dokázala vyšlápnout na sedmou nasazenou Shannon Coxovou, kterou smetla 6:3, 6:0.</td>
        </tr>
      </table>
      <h3>Češi v akci</h3>
      <h4>ITF World Tennis Tour</h4>
      <p><b>Neridé Indoor Open 2019, Praha (muži, CZE, 15 000 USD, tvrdý povrch – hala)</b><br/><u>Finále dvouhry</u><br/><b>Manuel Guinard (FRA, 312.) </b>– MICHAEL VRBENSKÝ (446.) 7:6(3), 6:3</p>
      <p><b>GD Tennis Cup Series, Antalya (ženy, TUR, 15 000 USD, tvrdý povrch)</b><br/><u>Finále dvouhry</u><br/>MAGDALENA PANTŮČKOVÁ (586.) – <b>Šiho Akitaová (JPN, 790.)</b> 2:6, 4:6</p>
      <p><b>Soho Square, Šarm aš-Šajch (muži, EGY, 15 000 USD, tvrdý povrch)<br/></b><u>1. kolo kvalifikace</u><br/>TOMÁŠ PAPÍK (-) – <b>Volodymyr Užylovskij (UKR, -)</b> 2:6, 4:6</p>
      <p><b>15th Lyttos Beach ITF World Tour (ženy, GRE, 15 000 USD, antuka)<br/></b><u>1. kolo kvalifikace<br/></u>NATÁLIE AUGUSTÍNOVÁ (-) – <b>Andjela Sebreková (SRB, -)</b> 6:7(3), 3:6</p>
      <p><b>G&amp;V Hospital Cup, <b>Solarino (ženy, ITA, 15 000 USD, koberec)<br/></b></b><u>1. kolo kvalifikace<br/></u>LUCIE PETRUŽELOVÁ (1224.) – <b>Chiara Girelliová (ITA, -)</b> 5:7, 6:7(2)<br/><b>Chiara Girelliová (ITA, -) </b>– DARINA PŘECECHTĚLOVÁ (-) 1:6, 7:6(5), 10:8</p>
      <p><b>Magic Tours, <b>Monastir (ženy, TUN, 15 000 USD, tvrdý povrch)<br/></b></b><u>1. kolo kvalifikace<br/></u>Joanna Tomeraová (FRA, -) – <b>KRISTÝNA HRABALOVÁ (1273.)</b> 2:6, 6:3, 6:10</p>
      <p><b>GD Tennis Cup Series, Antalya (ženy, TUR, 15 000 USD, antuka)<br/></b>2. kolo kvalifikace<br/><b>LINDA ŠEVČÍKOVÁ (-)</b> – Shannon Coxová (RSA, -) 6:3, 6:0</p>
      <p><u>1. kolo kvalifikace<br/></u>Mirabelle Njozeová (GBR, -) – <b>LINDA ŠEVČÍKOVÁ (-)</b> 4:6, 6:4, 4:10</p>
      <footer>Radek Štohl, foto: Instagram: magdalenapantuckova</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10655--denni-menu-9-11-2019-kolar-na-dalsiho-favorita-nevyzral-jebavy-titul-nevybojoval"/>
        <a href="https://www.tenisovysvet.cz/article/detail/10647--denni-menu-8-11-2019-kolar-uspel-take-ve-ctvrtfinale-jebavy-postoupil-do-finale-ctyrhry"/>
      </related>
    </article>
  </body>
</html>