<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/one-piece-capitolo-962-manga-rimandato-ecco-quando-sara-pubblicato.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="One Piece: capitolo 962 del manga rimandato, ecco quando sarà pubblicato"/>
    <meta property="og:description" content="Ancora una pausa per Eiichiro Oda e per One Piece: vediamo la nuova data di lancio per il capitolo 962 del manga in questione.. Siamo sicuri che anche voi non vedete l'ora di poter mettere le mani..."/>
  </head>
  <body>
    <article>
      <h1>One Piece: capitolo 962 del manga rimandato, ecco quando sarà pubblicato</h1>
      <h2>Ancora una pausa per Eiichiro Oda e per One Piece: vediamo la nuova data di lancio per il capitolo 962 del manga in questione.</h2>
      <address><time datetime="2019-11-10T00:00:00+00:00">10 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Siamo sicuri che anche voi non vedete l'ora di poter mettere le mani (anzi, gli occhi) sul <b>capitolo 962</b> del <b>manga</b> di <b>One Piece</b>: eppure, indovinate un po', ci sarà da attendere ancora parecchio. Eiichiro Oda ha deciso di prendersi una nuova pausa. <br/>Se vi state chiedendo <b>quando verrà pubblicato il nuovo capitolo</b> di <a href="https://multiplayer.it/notizie/one-piece-rufy-gear-fourth-protagonista-fantastica-scultura-in-legno.html">One Piece</a>, sappiate che la risposta è la seguente: il <b>17 novembre 2019</b>. Esatto, la pubblicazione del manga di Eiichiro Oda salta la settimana attuale e passa automaticamente al weekend successivo. Questo ovviamente in Giappone, mentre l'edizione italiana come sempre avrà bisogno di un po' di tempo in più per mettersi in pari, giustamente. <br/>Chiaramente i lettori di <b>One Piece</b> non vedono l'ora di poter leggere il capitolo 962, che a quanto pare proseguirà con l'importante flashback dedicato all'<b>arco narrativo di Wano</b>. Apprenderemo nuovi dettagli sul clan e sulla personalità di <a href="https://multiplayer.it/notizie/one-piece-kozuki-oden-si-mostra-immagine-a-colori.html">Kozuki Oden</a>, forse arrivando a capire una volta per tutte come ha fatto Orochi a conquistare l'intera regione, poi passata sotto il controllo suo e di Kaido.</p>
      <figure>
        <img src="https://multiplayer.net-cdn.it/thumbs/images/2019/10/07/one-piece-gol-d-roger-1_jpg_1400x0_q85.jpg"/>
      </figure>
      <ul>
        <li>
          <a href="https://www.gamenguides.com/articles/one-piece-chapter-962-new-release-date-58250/">Fonte</a>
        </li>
      </ul>
    </article>
  </body>
</html>