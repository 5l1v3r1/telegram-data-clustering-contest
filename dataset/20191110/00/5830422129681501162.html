<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140514/%D8%B4%D8%B1%DA%A9%D8%AA-%D8%A2%D9%85%D8%A7%D8%AF%D9%87-%D8%B9%D8%B1%D8%B6%D9%87-%D8%A7%D9%88%D9%84%DB%8C%D9%87-%DB%B1%DB%B0-%D8%AF%D8%B1%D8%B5%D8%AF%DB%8C-%D8%AF%D8%B1-%D9%81%D8%B1%D8%A7%D8%A8%D9%88%D8%B1%D8%B3-%D8%A7%D8%B7%D9%84%D8%A7%D8%B9%D8%A7%D8%AA-%D8%AC%D8%AF%DB%8C%D8%AF-%D8%AF%D8%A7%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="شرکت آماده عرضه اولیه ۱۰ درصدی در فرابورس اطلاعات جدید داد"/>
    <meta property="og:description" content="شرکت بورسی آماده عرضه اولیه ۱۰ درصدی در فرابورس صورت های مالی حسابرسی شده نیمه نخست سال جاری را منتشر کرد."/>
  </head>
  <body>
    <article>
      <h1>شرکت آماده عرضه اولیه ۱۰ درصدی در فرابورس اطلاعات جدید داد</h1>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p>
        <i>شرکت بورسی آماده عرضه اولیه ۱۰ درصدی در فرابورس صورت های مالی حسابرسی شده نیمه نخست سال جاری را منتشر کرد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، شرکت ذوب روی اصفهان که به تازگی در بازار دوم فرابورس درج و در صف عرضه اولیه 10 درصدی سهام ایستاده است، صورت های مالی حسابرسی شده نیمه نخست سال جاری را منتشر کرد.</p>
      <p>براین اساس، "فروی" به ازای هر سهم 355 ریال سود محقق کرده که نسبت به مدت مشابه سال قبل(458 ریال) 29 درصد افت داشته است. این شرکت در عملکرد 6 ماهه 21.2 میلیارد تومان سود خالص محقق کرده است.</p>
      <p>بنابراین گزارش، گزارش کامل صورت های مالی 6 ماهه و تفسیری مدیریت را می توان <a href="http://boursepress.ir/img/files/228848206297242581.PDF">اینجا</a> و <a href="http://boursepress.ir/img/files/344688265573218148.pdf">اینجا</a> مشاهده کرد.</p>
      <p>طبق بررسی های بورس پرس،این شرکت ۱۷ تیر سال ۷۷ با سرمایه ای معادل ۵۰۰ میلیون تومان در اداره ثبت شرکت های اصفهان به ثبت رسید و فعالیت را آغاز کرد. البته موافقت اصولی تولید ورق روی با ظرفیت ۱۰ هزار تن در سال و سرمایه ۱.۵ میلیارد تومانی بر روی زمینی به مساحت ۱۰۰ هزار متر مربع در مجاورت شرکت باما در ۲۵ دی سال ۷۴ توسط وزارت معادن و فلزات صادر و اقدامات اولیه برای طراحی و ساخت توسط این شرکت با همکاری فرآوری روی پارس صورت گرفت.</p>
      <p>شرکت باما سهامدار ۹۹.۶ درصدی سهام این شرکت که دارای ۱۷۴ نیروی انسانی است، محسوب می شود. موضوع فعالیت شرکت نیز طبق ماده ۳ اساسنامه شامل اکتشاف؛ استخراج و بهره برداری از معادن، تولید شمش و احداث کارخانه های مربوط به انجام کلیه عملیات بازرگانی مرتبط با فعالیت می شود.</p>
      <p>انتهای پیام</p>
      <p> </p>
    </article>
  </body>
</html>