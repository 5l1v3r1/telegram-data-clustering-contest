<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697698/%D8%A7%D8%B2-%D8%B3%D8%B1%DA%AF%DB%8C%D8%B1%DB%8C-%D8%AA%D9%88%D9%84%DB%8C%D8%AF-%D9%86%D9%81%D8%AA-%D8%AF%D8%B1-%D9%85%D9%86%D8%B7%D9%82%D9%87-%D9%85%D9%88%D8%B1%D8%AF-%D9%85%D9%86%D8%A7%D9%82%D8%B4%D9%87-%D9%85%DB%8C%D8%A7%D9%86-%D8%B9%D8%B1%D8%A8%D8%B3%D8%AA%D8%A7%D9%86-%D9%88-%DA%A9%D9%88%DB%8C%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="از سرگیری تولید نفت در منطقه مورد مناقشه میان عربستان و کویت"/>
    <meta property="og:description" content="روزنامه القبس کویت امروز (یکشنبه) نوشت، تولید نفت در منطقه مورد مناقشه &quot;الوفره&quot; میان عربستان و کویت از ماه دسامبر از سر گرفته می‌شود."/>
  </head>
  <body>
    <article>
      <h1>از سرگیری تولید نفت در منطقه مورد مناقشه میان عربستان و کویت</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/19/1035500_161.jpg"/>
      </figure>
      <p>روزنامه القبس کویت امروز (یکشنبه) نوشت، تولید نفت در منطقه مورد مناقشه "الوفره" میان عربستان و کویت از ماه دسامبر از سر گرفته می‌شود.</p>
      <p>به گزارش ایسنا، این روزنامه نوشت، هیئت مدیره شرکت کویتی نفت خلیج قراردادهای حفاظتی را در خصوص میدان نفتی الوفره به تصویب رساند. هفته گذشته این شرکت اقدامات مقدماتی خود را برای تولید مجدد نفت در میادین نفتی مشترک الخفجی و الوفره تکمیل کرد.</p>
      <p>به نوشته این روزنامه، عبدالله السمیطی، مدیر اجرایی این شرکت، دستورعمل تسریع در بهره برداری از مرکز مرزی النویصب واقع در منطقه مورد مناقشه الخفجی را صادر کرد.</p>
      <p>مشکل پیرامون منطقه مورد مناقشه میان کویت و عربستان تقریباً از یک قرن پیش آغاز شد. در سال ۱۹۲۲، دو طرف تلاش داشتند این منطقه را که در طول منطقه بیابانی خلیج فارس قرار دارد جزو  کشور خود کنند، اما این اوضاع برای سال‌ها بدون حل و فصل باقی ماند و همین مساله موجب شد تولید نفت در میادین الخفجی و الوفره متوقف شود.</p>
    </article>
  </body>
</html>