<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697599/%D8%B4%D8%A7%D9%87%E2%80%8C%D8%AF%D8%B2%D8%AF-%D8%A7%DB%8C%D8%B1%D8%A7%D9%86%DB%8C-%D8%AC%D8%A7%DB%8C%D8%B2%D9%87-%D9%85%D8%B9%D8%AA%D8%A8%D8%B1%D8%AA%D8%B1%DB%8C%D9%86-%D8%B1%D9%82%D8%A7%D8%A8%D8%AA-%D8%A8%D8%A7%D8%B2%DB%8C-%D9%87%D8%A7%DB%8C-%D9%85%D9%88%D8%A8%D8%A7%DB%8C%D9%84%DB%8C-%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87-%D8%B1%D8%A7-%D8%B1%D8%A8%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="شاه‌دزد ایرانی جایزه معتبرترین رقابت بازی های موبایلی خاورمیانه را ربود"/>
    <meta property="og:description" content="شاه‌دزد، یکی از بازی‌های جدید و پرطرفدار موبایل در ایران، موفق به کسب جایزه بهترین بازی چند نفره در رقابت‌های بین‌المللی بازی‌های موبایلی IMGA حوزه خاورمیانه و شمال آفریقا شد."/>
  </head>
  <body>
    <article>
      <h1>شاه‌دزد ایرانی جایزه معتبرترین رقابت بازی های موبایلی خاورمیانه را ربود</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <p>شاه‌دزد، یکی از بازی‌های جدید و پرطرفدار موبایل در ایران، موفق به کسب جایزه بهترین بازی چند نفره در رقابت‌های بین‌المللی بازی‌های موبایلی IMGA حوزه خاورمیانه و شمال آفریقا شد.</p>
      <p>International Mobile Gaming Awards یا IMGA قدیمی‌ترین مراسم اهدای جوایز بازی‌های مخصوص موبایل است که فعالیت خود را از سال ۲۰۰۴ شروع کرده‌ است. این مسابقه یکی از رقابت های مهمی است که با سنجش کارایی و خلاقیت به کار رفته در بازی‌های موبایلی، سازندگان بازی و سرگرمی را در رقابتی شدید به چالش کشیده و به گسترش این صنعت کمک می‌کند. از جمله بازی‌هایی که موفق به کسب این جایزه شده‌اند می‌توان به بازی‌های مطرح Candy Crush Saga و Clash of Clans اشاره کرد.</p>
      <figure>
        <img src="https://cdn.asriran.com/files/fa/news/1398/8/19/1035261_582.jpg"/>
      </figure>
      <p>بازی شاه‌دزد یا Looters یک بازی استراتژی و چند نفره آنلاین است که در آن بازیکنان با خلاقیت و تلاش، برای ساخت ثروتمند‌ترین قلعه دنیا با یکدیگر رقابت می کنند. پیش از این شاه‌دزد موفق به کسب افتخارات متنوعی در جشنواره‌های داخلی و خارجی شده که بخشی از آنها عبارت است از: فینالیست مسابقه ایندی پرایز لندن ۲۰۱۹، نامزد بهترین بازی سال ۱۳۹۷ جشنواره ایران ساخت، فینالیست مسابقه ایندی پرایز چین ۲۰۱۸ و بهترین بازی سال از دیدگاه هنری در چهارمین جشنواره بازی سازان مستقل ایران.</p>
      <p>استودیو بازی‌سازی کاریزما (شرکت گیتا آوران نواندیشه) تولید کننده بازی شاه‌دزد، یکی از استارتا‌پ های مستقر در «استارتاپ استودیو کنترل‌تک» از زیر مجموعه‌‌های «گروه مالی فیروزه» است که از طرف معاونت علمی و فناوری ریاست جمهوری به عنوان شرکت خلاق در برنامه توسعه زیست‌بوم شرکت‌های خلاق شناخته شده است. کاریزما برای انتشار بازی در ایران با استودیوی پاییزان همکاری میکند که پیشینه بسیار موفقی در نشر بازی‌های محبوب در ایران مانند بازی پسرخوانده دارد. گروه مالی فیروزه که در سال ۱۳۸۴ تاسیس شده در سال‌های اخیر در حمایت از کسب و کارهای دانش بنیان پیشرو بوده و در استارتاپ‌های موفق ایرانی همچون شیپور، کنترل‌تک، الوپیک و داستان‌من سرمایه‌گذاری کرده است.</p>
      <p>توضیحات بیشتر در مورد جایزه IMGA در سایت رسمی مسابقات:</p>
      <p>
        <a href="https://mena.imgawards.com/winners-nominees/4th-imga-mena">https://mena.imgawards.com/winners-nominees/4th-imga-mena</a>
      </p>
      <p>دانلود بازی شاه‌دزد از کافه‌بازار</p>
      <p>
        <a href="https://cafebazaar.ir/app/com.paeezanstudio.looters/?l=fa">https://cafebazaar.ir/app/com.paeezanstudio.looters/?l=fa</a>
      </p>
    </article>
  </body>
</html>