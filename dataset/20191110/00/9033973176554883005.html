<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://video.repubblica.it/sport/cagliari-fiorentina-la-commozione-di-simeone-gol-e-dedica-ad-astori/347722/348308"/>
    <meta property="og:site_name" content="Repubblica Tv - la Repubblica.it"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Cagliari-Fiorentina, la commozione di Simeone: gol e dedica ad Astori"/>
    <meta property="og:description" content="'Questa partita me la ricorderò per sempre perchè per me Cagliari-Fiorentina è molto speciale, la terrò per sempre nel mio cuore'. Così Giovanni..."/>
  </head>
  <body>
    <article>
      <h1>Cagliari-Fiorentina, la commozione di Simeone: gol e dedica ad Astori</h1>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <figure>
        <video src="https://media.gedidigital.it/repubblicatv/file/2019/11/10/672067/672067-video-rrtv-650-101119simeoni.mp4"/>
      </figure>
      <p>"Questa partita me la ricorderò per sempre perchè per me Cagliari-Fiorentina è molto speciale, la terrò per sempre nel mio cuore". Così Giovanni Simeone, attaccante del Cagliari, ed ex Fiorentina, dopo la g<a href="https://www.repubblica.it/sport/calcio/serie-a/cagliari/2019/11/10/news/cagliari_fiorentina_5-2-240765033/?ref=RHPPLF-BS-I240718793-C8-P1-S1.8-T1">ara della Sardegna Arena vinta per 5-2 dai sardi</a>. Simeone ha segnato di tacco il gol del 3-0, una rete particolare non solo perché alla sua ex squadra ma anche perché arriva nel giorno del ricordo di Davide Astori, che aveva indossato le maglie di entrambi i club. Il nazionale scomparso il 4 marzo 2018 è stato ricordato a inizio partita e al 13' minuto, quando il gioco si è fermato e tutto lo stadio ha applaudito Astori, che indossava la maglia numero 13. <br/> </p>
      <p>
        <i>(Video Dazn)</i>
      </p>
    </article>
  </body>
</html>