<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697650/%D8%AA%D8%AC%D9%85%D8%B9-%D9%85%D9%82%D8%A7%D8%A8%D9%84-%D9%85%D8%AC%D9%84%D8%B3-%D8%A8%D8%B1%DA%AF%D8%B2%D8%A7%D8%B1-%D9%86%D8%B4%D8%AF-%D8%A8%D8%A7%D8%B2%D8%AF%D8%A7%D8%B4%D8%AA-%D8%AA%D8%B9%D8%AF%D8%A7%D8%AF%DB%8C-%D8%A7%D8%B2-%D8%A8%D8%A7%D8%B2%D9%86%D8%B4%D8%B3%D8%AA%DA%AF%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="تجمع مقابل مجلس برگزار نشد/ بازداشت تعدادی از بازنشستگان"/>
    <meta property="og:description" content="صبح امروز قرار بود برخی بازنشستگان مقابل مجلس شورای اسلامی تجمع کنند که از قرار معلوم این حرکت اعتراضی شکل نگرفته است."/>
  </head>
  <body>
    <article>
      <h1>تجمع مقابل مجلس برگزار نشد/ بازداشت تعدادی از بازنشستگان</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <p>
        <b>صبح امروز قرار بود برخی بازنشستگان مقابل مجلس شورای اسلامی تجمع کنند که از قرار معلوم این حرکت اعتراضی شکل نگرفته است.</b>
      </p>
      <p> بازنشستگان صندوق‌های مختلف، از جمله تامین اجتماعی، کشوری و فولاد، امروز قرار بود با حضور مقابل مجلس شورای اسلامی و سازمان برنامه و بودجه، به سیاست‌های بودجه‌ای دولت و مجلس اعتراض کنند. این تجمع که قرار بوده ساعت ده صبح آغاز شود، از قرار معلوم شکل نگرفته است.<br/><br/>به گزارش عصرایران به نقل از ایلنا، بازنشستگان مهم‌ترین مطالبات خود را برای تجمع امروز اینگونه عنوان کردند: وضع معیشتی و زندگی بازنشسته‌ها اعم از کشوری و لشکری و تامین اجتماعی و سایر صندوق‌ها، به حدی وخیم شده است که خود دولت و قانون‌گذاران نیز به آن معترف‌اند.   وقتی خط فقر بالای ۵ میلیون تومان و سبد معیشت به بالای ۷ میلیون تومان رسیده است، کدام کارگر و کارمند و بازنشسته‌ای می‌تواند از عهدۀ مخارج سرسام‌آور چنین زندگی برآید؟<br/><br/>آن‌ها خواسته‌های خود را اجرای همسان‌سازی، بالا رفتن مستمری‌ها، برقراری خدمات درمانی رایگان و باکیفیت و اجرای دقیق قانون مدیریت خدمات کشوری دانستند.<br/><br/>طبق اطلاعات دریافتی خبرنگار ایلنا، تعدادی از بازنشستگان بازداشت موقت شده‌اند و ظاهراً برخی از آن‌ها به وزرا منتقل شده‌اند.<br/><br/>از قرار معلوم بازنشستگانی که امروز صبح مقابل مجلس بازداشت شده بودند، آزاد شدند.</p>
    </article>
  </body>
</html>