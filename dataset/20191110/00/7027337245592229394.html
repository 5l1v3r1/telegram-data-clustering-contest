<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697697/%D9%88%D8%B2%DB%8C%D8%B1-%DA%A9%D8%B4%D9%88%D8%B1-%D8%AA%D8%B5%D9%85%DB%8C%D9%85%D8%A7%D8%AA-%D9%84%D8%A7%D8%B2%D9%85-%D8%A8%D8%B1%D8%A7%DB%8C-%D8%AD%D9%84-%D9%85%D8%B4%DA%A9%D9%84%D8%A7%D8%AA-%D9%85%D8%B1%D8%B2-%D8%A8%D8%A7%D8%B4%D9%85%D8%A7%D9%82-%DA%AF%D8%B1%D9%81%D8%AA%D9%87-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="وزیر کشور: تصمیمات لازم برای حل مشکلات مرز باشماق گرفته شد"/>
    <meta property="og:description" content="وزیر کشور گفت: اگر بتوانیم مشکلات مرز باشماق را حل کنیم، شرایط تجارت تسهیل می‌شود."/>
  </head>
  <body>
    <article>
      <h1>وزیر کشور: تصمیمات لازم برای حل مشکلات مرز باشماق گرفته شد</h1>
      <address><time datetime="2019-11-10T00:00:00+00:00">10 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/19/1035499_823.jpg"/>
      </figure>
      <p>وزیر کشور گفت: اگر بتوانیم مشکلات مرز باشماق را حل کنیم، شرایط تجارت تسهیل می‌شود.</p>
      <p>به گزارش ایسنا، عبدالرضا رحمانی فضلی پس از بازدید از مرز و پایانه مرزی باشماق در گفت‌وگو با خبرنگاران، اظهار کرد: امروز توفیق شد بازدید هوایی و زمینی از مناطق مرزی استان کردستان داشته باشیم. در جلسه اقتصادی که دیروز داشتیم، تجار و افرادی که در این مرز فعال هستند،  برخی موضوعات و مسائل را مطرح کردند که نیاز دیدم سفرم را به تاخیر بیندازم و حضوری از این مرز بازدید کنم.</p>
      <p>وی ادامه داد: در همین راستا، موضوعات مطرح شده در جلسه وارد تشخیص داده شد و برخی مشکلات وجود دارد که اگر بتوانیم این مشکلات را حل کنیم شرایط تجارت تسهیل می شود. از این میان، برخی موارد درحد تصمیم‌گیری در محل قابل رفع است که تصمیم لازم اتخاذ و ابلاغ شد و البته برخی نیز منوط به تصمیمات کلان است.</p>
      <p>وزیر کشور تصریح کرد: عزیزانی که در این منطقه زحمت می کشند و تلاش می کنند، باید بتوانند از مرز با سهولت و راحتی تمام استفاده کنند. تمام درخواست مردم نیز این بود که امکانات و زیرساخت‌ها و خدمات بیشتری ارائه شود تا ارز بیشتری برای کشور حاصل شود.</p>
    </article>
  </body>
</html>