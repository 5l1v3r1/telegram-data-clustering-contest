<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/tenis/vesti/novak-pocistio-teren-beretinijem-prva-prepreka-je-savladana/342156"/>
    <meta property="og:site_name" content="MozzartSport"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Novak počistio teren Beretinijem, prva prepreka je savladana"/>
    <meta property="og:description" content="Đoković završio sav posao za nešto više od sat vremena"/>
  </head>
  <body>
    <article>
      <h1>Novak počistio teren Beretinijem, prva prepreka je savladana</h1>
      <h2>Đoković završio sav posao za nešto više od sat vremena</h2>
      <address>
        <time datetime="2019-11-10T00:00:00+00:00">10 Nov 2019</time>
      </address>
      <p><b>Znao je i Mateo Beretini da je plasman na završni turnir godine nagrada za magičnu godinu u kojoj je beležio rezultate izvan svih očekivanja. Znao je da će mu duel s Novakom Đokovićem biti idealna šansa da proveri svoje igračke kvalitete i uporedi se s jednim od najboljih u istoriji ovog sporta. Izašao je na teren londonske O2 Arene i položio reket za malo više od sat vremena! Tačnije, Novak Đoković ga je počistio s terena iako je bio na pola gasa u odnosu na ono što srpski as zaista može - 2:0 (6:2, 6:1)</b>.</p>
      <p>Koliko je <b>Novak</b> zaista našpanovan da se ekspresno vrati na tron govori podatak da je protivniku za ceo meč dozvolio samo tri gema! Doduše, jedan od njih bio je <b>Beretinijev</b> brejk, ali u situaciji kada je <b>Đoković</b> vodio sa 4:0 u drugom setu. Ono što je najvažnije jeste da se <b>Đoković </b>nije previše potrošio i da mu je <b>Beretini </b>poslužio kao zagrevanuje za neke mnogo kvalitetnije okršaje koji se očekuju protiv <b>Rodžera Federera</b> i <b>Dominika Tima</b>. </p>
      <p>Od samog uvoda meča videlo se da će najbolji srpski teniser ići s namerom da što pre završi posao i ode na zasluženi odmor. Tako je već od prvog gema postavio tempo koji Italijan nije mogao da prati. Prva četiri servisa bila su precizna i sigurna, a uz jedan as <b>Đoković</b> je pokazao da je psihički neprikosnoven i da <b>Beretini </b>ovde neće imati mnogo šansi. </p>
      <p><i>USKORO OPŠIRNIJE...</i> </p>
      <p><b>Foto</b>: <i>Reuters</i></p>
    </article>
  </body>
</html>