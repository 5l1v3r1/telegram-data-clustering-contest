<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/partizan-lale-cisti-s-nulom-tosic-naceo-asano-prvencem-u-superligi-dokusurio-indiju-video/342173"/>
    <meta property="og:site_name" content="MozzartSport"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="Partizan Lale čisti s nulom: Tošić načeo, Asano prvencem u Superligi dokusurio Inđiju (VIDEO)"/>
    <meta property="og:description" content="Crno-beli pobedom nad povratnikom u elitni rang (3:0) smanjili zaostatak za Crvenom zvezdom na osam koraka"/>
  </head>
  <body>
    <article>
      <h1>Partizan Lale čisti s nulom: Tošić načeo, Asano prvencem u Superligi dokusurio Inđiju (VIDEO)</h1>
      <h2>Crno-beli pobedom nad povratnikom u elitni rang (3:0) smanjili zaostatak za Crvenom zvezdom na osam koraka</h2>
      <address><time datetime="2019-11-10T00:00:00+00:00">10 Nov 2019</time> by <a rel="author">Aleksandar Joksić</a></address>
      <p>
        <b>Deli Partizan lekcija Lalama. Posle Spartaka i Vovodine (častio ih sa po četiri komada), u Humskoj je bez problema, i bez primljenog gola, razoružao Inđiju, potvrdivši da mu okršaji sa timovima iz severne srpske pokrajine, makar u ovom prvenstvu, i te kako prijaju. Od mogućih 18 osvojio je 16 bodova, perfekciju mu je sprečio septembarski remi sa TSC-om, međutim, za osvajača kupa bitnije je saznanje da je trijumfom nad povratnikom u Superligu smanjio zaostatak za liderom, Crvenom zvezdom, na osam koraka – 3:0.</b>
      </p>
      <p>Ima utakmica koje moraju da se „odrade“, a završna u okviru 16. kola najbolja je potvrda te teze. Ssastav <b>Sava Miloševića</b> rutinski, maltene peške, stigao je do slavlja, koje mu je pomutila povreda kolena <b>Aleksandra Šćekića</b>, početkom drugog poluvremena. </p>
      <p>-------------------------------------------------------</p>
      <p>
        <b>SUPERLIGA SRBIJE, 16. KOLO</b>
      </p>
      <p>
        <b>PARTIZAN – INĐIJA 3:0 (1:0)</b>
      </p>
      <p>/Tošić 17, Šćekić 51, Asano 53 pen/</p>
      <p>Beograd<br/>Stadion Partizana<br/>Gledalaca: oko 2.500<br/>Sudija: Milan Ilić</p>
      <p><b>Partizan</b>: Kljajić – Lutovac, Ostojić, S. Pavlović (od 80. Vujačić), Brežančić – Zdjelar, Šćekić (od 59. L. Pavlović) –  Tošić, Suma,  Asano – Sadik (od 76. Ivanović). Trener: Savo Milošević.</p>
      <p><b>Inđija</b>: Preković – Dimitrijević, Rogač (od 46. B. Ilić )., Vidić, M. Ilić – M. Janjić – Jovanović, Bjeličić, Josović, Milosavljev (od 79. Rajevac) – Bastajić (od 57. Banjac). Trener: Aleksandar Janjić.</p>
      <p>------------------------------------------------</p>
      <p>Domaćin je vozio u drugoj brzini, svestan da je samo pitanje trenutka kad će do izražaja doći očigledna razlika u kvalitetu u odnosu na pretposlednji tim na tabeli elitnog ranga. Čak je sebi mogao da priušti nekoliko rotacija, a da ga ne koštaju kao pred prethodni odlazak na reprezentativnu pauzu kad se na Topčiderskom brdu sladio Voždovac. Da ne bude još jednog iznenađenja najviše se postarao <b>Zoran Tošić</b>, ključnim uticajem za sticanje prednosti koja se ispostavila kao uspeće na planinu za borbeni, ali kvalitetom, ipak, nedorasli tim <b>Aleksandra Janjića</b>.</p>
      <p><b>Bambi</b> je najpre u 17. minutu iskoristio dobro građenje <b>Umara Sadika</b> i sa pozicije odakle je nešto ranije <b>Aleksandar Šćekić</b> uzdmrao prečku postigao prvi gol još od 161. večitog derbija, da bi početkom drugog dela izveo koner, <b>Strahinja Pavlović</b> prebacio loptu na drugu statuvu, a reprezentativac Crne Gore duplirao vođstvo.</p>
      <figure>
        <iframe src="https://www.youtube.com/embed/geyaxwnAafg" width="425" height="349" data-service="Youtube" scrolling="no"/>
      </figure>
      <p>Nešto kasnije je <b>Takuma Asano</b> izborio jedanaesterac (<i>kontakt sa Nikolom Dimitrijevićem sudija Milan Ilić okarakterisao kao faul za najstrožu kaznu</i>), <b>Sejduba Suma</b> prepustio Japancu izvođenje udarca, krilni napadač sa 11 metara postigao prvenac u Superligi i drugi gol od dolaska iz Arsenala, još od avgustovskog susreta sa Malatijom. Taman da sam sebe časti za 25. rođendan...</p>
      <figure>
        <iframe src="https://www.youtube.com/embed/97O5RjT6le4" width="425" height="349" data-service="Youtube" scrolling="no"/>
      </figure>
      <p>Emotivno i fizički iscrpljeni gostovanjem u Mančesteru, crno-beli su kontrolisali dešavanja na terenu, mogli još koji put da savladaju inače vrlo zapaženog <b>Miloja</b> <b>Prekovića</b>, pogodio je <b>Saša Zdjelar</b> stativu posle kornera <b>Sume</b>, ali su i kombinovanom odbranom (<i>Aleksandar Lutovac desni, Rajko Brežančić levi bek, Filip Kljajić odmenio Stojkovića među stativama</i>) uspeli da sačuvaju mrežu netaknutom. Doduše, nije se Inđija na Topčiderskom brdu samo branila, pokušavala je da razvije napade, stigla da zapreti preko <b>Vladana Milosavljeva</b> i <b>Mihajla Banjca</b>, ali bolje od časnog, ukupno sedmog, poraza na isto toliko gostovanja nije mogla.  </p>
      <p>
        <i>
          <b>Pogledajte fotogaleriju iz Humske...</b>
        </i>
      </p>
      <slideshow>
        <figure>
          <img src="https://mozzartsport.com/cache/images/b/1/7/e/c/b17eca716183116288b7934d977a08bb531e8fac.jpg"/>
        </figure>
        <figure>
          <img src="https://mozzartsport.com/cache/images/a/9/0/1/8/a9018809280c6fc038979700f4b7127163ca12a8.jpg"/>
        </figure>
        <figure>
          <img src="https://mozzartsport.com/cache/images/b/9/6/f/f/b96ff154d2d7c49ce21e3918610a3431f1b53368.jpg"/>
        </figure>
        <figure>
          <img src="https://mozzartsport.com/cache/images/1/d/b/4/b/1db4b47d8cb8baf62a6fe48e24550c96184b8c59.jpg"/>
        </figure>
        <figure>
          <img src="https://mozzartsport.com/cache/images/7/0/f/4/2/70f421c4ad7c2434c821e2936ce23a5ba8955695.jpg"/>
        </figure>
        <figure>
          <img src="https://mozzartsport.com/cache/images/2/1/7/e/4/217e4c0365f4b467f3f09dc6b5ccf3a0b045fc10.jpg"/>
        </figure>
        <figure>
          <img src="https://mozzartsport.com/cache/images/7/0/f/1/e/70f1eb0e076a851924f6210f4610c204869e4b18.jpg"/>
        </figure>
        <figure>
          <img src="https://mozzartsport.com/cache/images/2/c/4/b/9/2c4b901cf74d04fb05380ef2e70c8f84b1d14acf.jpg"/>
        </figure>
        <figure>
          <img src="https://mozzartsport.com/cache/images/5/1/1/1/4/5111468df84faa819d8f40d1ecfb7909f9b87792.jpg"/>
        </figure>
        <figure>
          <img src="https://mozzartsport.com/cache/images/6/e/1/9/8/6e198aa34338a0367d2b5d2443f782b5588200ea.jpg"/>
        </figure>
        <figure>
          <img src="https://mozzartsport.com/cache/images/e/0/2/6/2/e0262353c7dc605504f70049737b34f4dc869816.jpg"/>
        </figure>
        <figure>
          <img src="https://mozzartsport.com/cache/images/3/0/2/b/1/302b1845415a6cb91f427be34404319714ccd1f8.jpg"/>
        </figure>
      </slideshow>
      <p>
        <b>SUPERLIGA - 16. KOLO</b>
      </p>
      <p>
        <i>Subota</i>
      </p>
      <p>Radnik - Mladost Lučani 0:1 (0:1)<br/>/Šatara 39/</p>
      <p>Rad - Spartak 2:0 (2:0)<br/>/Trifunović 1, Kasalica 34/</p>
      <p>Napredak - Čukarički 3:1 (0:0)<br/>/Vukadinović 53pen, Vukadinović 64, Bjeloš 82 - Stojanović 85/</p>
      <p>Mačva - Vojvodina 0:1 (0:1)<br/>/Matić 2/</p>
      <p>
        <i>Nedelja</i>
      </p>
      <p>Javor - Crvena zvezda 1:1 (1:0)<br/>/Petković 25 - Jevtović 87/</p>
      <p>TSC - Voždovac 2:2 (1:1)<br/>/Milićević 2, Silađi 60 - Lasickas 5, Nikolić 76pen/</p>
      <p>Partizan – Inđija 3:0 (1:0)<br/>/Tošić 17, Šćekić 51, Asano 53 pen/</p>
      <p>
        <i>Odloženo</i>
      </p>
      <p>Proleter NS - Radnički</p>
      <figure>
        <img src="https://mozzartsport.com/upload/CKEditor/10.11.2019./paritzaBN%20tabela.jpg"/>
      </figure>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <figure>
        <iframe src="https://www.youtube.com/embed/ZH3vKb9IXwY" width="425" height="349" data-service="Youtube" scrolling="no"/>
      </figure>
      <p><b>FOTO</b>: <i>MN Press, Star sport</i></p>
    </article>
  </body>
</html>