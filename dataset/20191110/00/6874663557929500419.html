<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3773362,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-10T00:00:00+00:00"/>
    <meta property="og:title" content="נעילה בבורסת ת&quot;א: לייבפרסון צנחה ב-18.4%, טבע טיפסה ב-5%"/>
    <meta property="og:description" content="מדד ת&quot;א 35 ירד ב-0.1%, ת&quot;א 125 נחלש ב-0.2%; לייבפרסון הורידה תחזית רווח לשנה כולה, טבע הודיעה על גיוס אג&quot;ח של 1.5 מיליארד דולר; קבוצת דלק התחזקה ב-2.5% - החברה הבת אית'קה השלימה את רכישת נכסי שברון בים הצפוני; בראש ת&quot;א 90 - ארקו אחזקות זינקה ב-10.4%; מודיעין קפצה ב-9.9%% על רקע סימנים ראשוניים לנפט בקידוח בקליפורניה"/>
  </head>
  <body>
    <article>
      <h1>נעילה בבורסת ת"א: לייבפרסון צנחה ב-18.4%, טבע טיפסה ב-5%</h1>
      <h2>מדד ת"א 35 ירד ב-0.1%, ת"א 125 נחלש ב-0.2%; לייבפרסון הורידה תחזית רווח לשנה כולה, טבע הודיעה על גיוס אג"ח של 1.5 מיליארד דולר; קבוצת דלק התחזקה ב-2.5% - החברה הבת אית'קה השלימה את רכישת נכסי שברון בים הצפוני; בראש ת"א 90 - ארקו אחזקות זינקה ב-10.4%; מודיעין קפצה ב-9.9%% על רקע סימנים ראשוניים לנפט בקידוח בקליפורניה</h2>
      <address><time datetime="2019-11-10T00:00:00+00:00">10 Nov 2019</time> by <a rel="author">כתבי שוק ההון</a></address>
      <p>
        <b>דיווח שוטף מהבורסה בת"א: העדכונים החשובים, המניות הבולטות, אגרות החוב, ועדכוני האנליסטים</b>
      </p>
      <p><a href="https://www.calcalist.co.il/stocks/home/0,7340,L-3961-198,00.html?quote=%D7%9E%D7%93%D7%93%20%D7%AA">ת"א 35</a> <a href="https://www.calcalist.co.il/stocks/home/0,7340,L-3961-199,00.html?quote=%D7%9E%D7%93%D7%93%20%D7%AA">ת"א 125</a> <a href="https://www.calcalist.co.il/stocks/home/0,7340,L-3961-1337,00.html?quote=%D7%9E%D7%93%D7%93%20%D7%AA">בנקים-5</a> <a href="https://www.calcalist.co.il/stocks/home/0,7340,L-3961-525,00.html?quote=%D7%9E%D7%93%D7%93%20%D7%AA">טכנולוגיה</a> <a href="https://www.calcalist.co.il/stocks/home/0,7340,L-3961-521,00.html?quote=%D7%9E%D7%93%D7%93%20%D7%AA">ביומד</a> <a href="https://www.calcalist.co.il/stocks/home/0,7340,L-3961-526,00.html?quote=%D7%9E%D7%93%D7%93%20%D7%AA">נפט וגז</a> <a href="https://www.calcalist.co.il/stocks/home/0,7340,L-3961-403,00.html?quote=%D7%9E%D7%93%D7%93%20%D7%AA">נדל"ן</a></p>
      <p><a href="https://t.me/calcalist">לחצו כאן לערוץ הטלגרם של מדור שוק ההון בכלכליסט</a> </p>
      <p><b>16:25 -</b> בורסת תל אביב ננעלה בירידות קלות: מדד ת"א 35 נחלש ב-0.1% ומדד ת"א 125 נסוג ב-0.2%. בלטו: טבע טיפסה ב-5% - הודיעה על גיוס אג"ח של 1.5 מיליארד דולר. לייבפרסון צנחה ב-18.4% אחרי שהורידה תחזית רווח לשנה כולה ונפלה גם בוול סטריט – איבדה ביום שישי 13.2%.</p>
      <p>קבוצת דלק עלתה ב-2.5% לאחר שהחברה הבת אית'קה השלימה את רכישת נכסי שברון בים הצפוני. בת"א 90, ארקו קפצה ב-10.4%, וסיימה בראש המדד. מודיעין יהש זינקה ב-9.9%, כשברקע סימנים ראשוניים לנפט בקידוח בקליפורניה.</p>
      <p><b>15:00 - </b><a href="https://www.calcalist.co.il/stocks/home/0,7340,L-3959-310011,00.html?quote=%D7%90%D7%A8%D7%A7%D7%95%20%D7%94%D7%97%D7%96%D7%A7%D7%95%D7%AA">ארקו החזקות</a> טיפסה בשעתיים האחרונות לפסגת מדדי ת"א 90 ו-125, כרגע עם זינוק של 7.9%.</p>
      <p><b>14:50 - </b>עו"ד אהוד סול ממשרד הרצוג פוקס <a href="https://www.calcalist.co.il/markets/articles/0,7340,L-3773398,00.html">נאמן צפוי להתמנות ככונס הנכסים והנאמן</a> של מניות השליטה בחברת <a href="https://www.calcalist.co.il/stocks/home/0,7340,L-3959-1083484,00.html?quote=%D7%A4%D7%A8%D7%98%D7%A0%D7%A8">פרטנר</a>. האצ'יסון תגיש מחר בקשה לביהמ"ש המחוזי בת"א בקשה למינוי כונס, הליך הנדרש ברגע שחברה מממשת שיעבוד שקיבלה על מניות והלווה לא עמד בפרעון החוב - מדובר בהליך טכני אך הכרחי, למקרה שנושים נוספים ידרשו חוב מאותו גורם. במקרה הזה מדובר בשני צדדים בלבד, קבוצת סבן והאציסון, כך שההליך הפורמלי אמור להיות קצר.</p>
      <p><b>14:10 -</b> <a href="https://www.calcalist.co.il/stocks/home/0,7340,L-3959-345017,00.html?quote=%D7%9E%D7%95%D7%93%D7%99%D7%A2%D7%99%D7%9F%20%D7%99%D7%94%D7%A9">מודיעין</a>מזנקת ב-9.8% לאחר שדיווחה על הודעה שקיבלה ממפעילת הפרויקט בקידוח טרינידד 7 בקליפורניה, לפיה הקידוח הגיע לעומקו הסופי, ומהבדיקות שבוצעו במהלך הקידוח ובסיומו עולה שקיימים סימני פטרוליום משמעותיים בקידוח.  שותפות מודיעין מחזיקה ב-26.0500%  מהזכויות ברישיון.</p>
      <p><b>13:30 - </b>שלוש שעות לנעילה, מחזור המסחר עומד על 297 מיליון שקל, <a href="https://www.calcalist.co.il/stocks/home/0,7340,L-3959-230011,00.html?quote=%D7%91%D7%96%D7%A7">בזק</a>עם המחזור הגבוה בבורסה, 31.5 מיליון שקל, המניה עולה ב-1.5%.  </p>
      <p><b>13:10 - </b>רצפים בולטים: בזק ביום רביעי של עליות, הרצף החיובי הטוב ביותר כרגע בת"א 35, מנגד פריגו ואיירפורט סיטי ביום אדום חמישי ברצף. הרצף המוצלח ביותר נכון להיום בת"א 90 שייך לאלטשולר שחם גמל, שמתקרבת לנעילה חיובית שישית ברציפות, ובצד השלילי של המדד - ריט 1, דמרי ומבטח שמיר עם תשעה ימי ירידות.</p>
      <p><b>11:45 - </b>קצוות בת"א 90: <a href="https://www.calcalist.co.il/stocks/home/0,7340,L-3959-1159037,00.html?quote=%D7%90%D7%9C%D7%98%D7%A9%D7%95%D7%9C%D7%A8%20%D7%A9%D7%97%D7%9D%20%D7%92%D7%9E%D7%9C">אלטשולר שחם גמל</a>עולה ב-3.5% בפסגת המדד, <a href="https://www.calcalist.co.il/stocks/home/0,7340,L-3959-720011,00.html?quote=%D7%90%D7%A0%D7%9C%D7%99%D7%99%D7%98%20%D7%90%D7%A0%D7%A8%D7%92%D7%99%D7%94">אנלייט אנרגיה</a> ו<a href="https://www.calcalist.co.il/stocks/home/0,7340,L-3959-1157833,00.html?quote=%D7%A4%D7%A8%D7%A9%D7%9E%D7%A8%D7%A7%D7%98">פרשמרקט</a> מתחזקות ב-3%, ומן הצד השני <a href="https://www.calcalist.co.il/stocks/home/0,7340,L-3959-1094044,00.html?quote=%D7%90%D7%9C%D7%A7%D7%98%D7%A8%D7%94%20%D7%A0%D7%93%D7%9C%D7%9F">אלקטרה נדל"ן</a> יורדת ב-2.9%.</p>
      <p><b>10:50 - </b><a href="https://www.calcalist.co.il/stocks/home/0,7340,L-3959-1084128,00.html?quote=%D7%93%D7%9C%D7%A7%20%D7%A7%D7%91%D7%95%D7%A6%D7%94">קבוצת דלק</a> מטפסת ב-2.1% אחרי <a href="https://www.calcalist.co.il/markets/articles/0,7340,L-3773372,00.html">שהשלימה בסוף השבוע את עסקת שברון</a>, במסגרתה היא רכשה את נכסי הנפט של ענקית האנרגיה באזור הים הצפוני. הרכישה בוצעה באמצעות החברה הבת אית'קה, סכום התמורה הסופי נקבע על כ-1.477 מיליארד דולר, זאת לעומת הערכות של 1.65 מיליארד דולר במקור.</p>
      <figure>
        <img src="https://images1.calcalist.co.il/PicServer3/2017/02/06/701546/4_l.jpg"/>
        <figcaption>אסדת קידוח של אית'קה בים הצפוני</figcaption>
      </figure>
      <p><b>9:52 - </b>הבורסה בתל אביב פותחת את היום בעליות קלות - מדד ת"א 35 מטפס ב-0.2%, ת"א 125 מתחזק ב-0.1%. טבע מובילה את ת"א 35 עם קפיצה של 5.4%, לייבפרסון מתרסקת ב-16.1% בתחתית המדד.</p>
      <p><b>9:45 - </b>פתיחת המסחר בבורסה מתעכבת בעקבות פער ארביטראז' שלילי של 16.7% במניית לייבפרסון, לאחר שפירסמה דוחות ביום חמישי והנמיכה את התחזיות.</p>
      <p><b>9:15 <a href="https://www.calcalist.co.il/stocks/home/0,7340,L-3959-1091651,00.html?quote=%D7%90%D7%A8%D7%93">- ארד</a> </b>מעדכנת ש"הובא לידיעתה" שנפתחה חקירה של רשות התחרות האיטלקית (Competition and Marketing Authority) כנגד החברה הבת שלה באיטליה,  Watertec S.p.A ושלוש חברות נוספות הפועלות בשוק מדידת המים באיטליה, בגין חשד לעבירות בתחום ההגבלים העסקיים, שהתבצעו החל לפחות משנת 2015. ארד רכשה את השליטה בחברה האיטלקית, נתח של 60%, באוקטובר 2018. </p>
      <p>עוד מעדכנת ארד שהחברה הבת האיטלקית זכתה במכרז לאספקת מודדי גז חכמים של חברת Italgas (חברת הפצת הגז הגדולה באיטליה), לצד שלושה ספקים נוספים שזכו עמה במכרז. התמורה המוערכת בחוזה עומדת על 11 מיליון יורו, תקופת האספקה תחל ברבעון הראשון של 2020 ותסתיים ברבעון הראשון של 2021.</p>
      <p><b>9:00 - </b>חברת קרנות ההשתלמות למורים ולגננות מבית הסתדרות המורים  מימשה 1,247,245אופציות ב<a href="https://www.calcalist.co.il/stocks/home/0,7340,L-3959-1141969,00.html?quote=%D7%A0%D7%90%D7%95%D7%95%D7%99%D7%98%D7%A1%20%D7%A4%D7%98%D7%A8%20%D7%99%D7%94%D7%A9">נאוויטס פטרוליום</a>. החברה עלתה מהחזקה של 3.64% להחזקה של 5.58% בהון של נאוויטס, שותפות חיפושי הנפט שמוביל היו"ר גדעון תדמור.   </p>
      <p>שותפות נאוויטס מצידה מדווחת על גיוס הון בהיקף של 19.5 מיליון דולר, לאחר מימוש אופציות של משקיעי העוגן של השותפות - לצד קרנות ההשתלמות של המורים מימשו אופציות גם אנשי העסקים צבי ברק ודניאל חוסידמן. </p>
      <figure>
        <img src="https://images1.calcalist.co.il/PicServer3/2019/03/12/891542/2_l.jpg"/>
        <figcaption>גדעון תדמור יו"ר נאוויטס <br/>צילום: אוראל כהן</figcaption>
      </figure>
      <p><b>8:50 -</b> פרשן כלכליסט אורי טל טנא על עדכוני המדדים: חברת המדדים MSCI פירסמה בסוף השבוע את עדכון הרכב המדדים הרבעוני שלה. העדכון ייכנס לתוקף בשלב מסחר הנעילה של ה 26 בנובמבר - באותו מועד ETF מבוססות מדדי MSCI יבצעו התאמות באחזקות שלהן. בזירה הישראלית, למדד המניות הקטנות ייכנסו המניות (בסוגריים הביקוש שיוזרם למניה עם כניסתה למדד במיליוני שקלים): אנלייט (35), ישראכרט (24) ופיבי (27).</p>
      <p><b>7:30 - </b>פותחים מסחר בבורסה בת"א: הדוחות הכספיים המסכמים של הרבעון השלישי ימשיכו להניע את השוק גם בשבוע הקרוב, וכך עד לסוף החודש, לצד מצב הרוח בשווקים הבינלאומיים, בין היתר מול העדכונים על שיחות הסחר. </p>
      <p>בחזית המאקרו, השבוע יצאו ביום רביעי נתוני היצוא-יבוא והמאזן מסחרי. ההתחזקות של השקל מול הדולר והיורו מעוררת עניין בנתונים, לנוכח הקמפיין שמנהלים היצואנים לפעולות להחלשת המטבע המקומי.</p>
      <p>מה דעתך על מניית לייבפרסון:</p>
      <figure>
        <img src="https://www.calcalist.co.il/Images/I-Invest/StockQuote/StocksButtonOne.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonTwo.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonThree.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFour.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFive.gif"/>
      </figure>
      <ul>
        <li> </li>
        <li> </li>
        <li> </li>
        <li> </li>
        <li> </li>
      </ul>
      <table bordered="">
        <tr>
          <td valign="top"/>
          <td valign="top">קנייה חזקה</td>
          <td valign="top"/>
          <td valign="top">קנייה</td>
          <td valign="top"/>
          <td valign="top">המתן</td>
          <td valign="top"/>
          <td valign="top">מכירה</td>
          <td valign="top"/>
          <td valign="top">מכירה חזקה</td>
        </tr>
      </table>
      <p>
        <a href="https://www.calcalist.co.il/stocks/home/0,7340,L-3959-1123017,00.html?quote=%D7%9C%D7%99%D7%99%D7%91%D7%A4%D7%A8%D7%A1%D7%95%D7%9F">לדף מניית לייבפרסון</a>
      </p>
      <figure>
        <img src="https://www.calcalist.co.il/images/arrow_nadlan.gif"/>
      </figure>
      <p>את השבוע שחלף סיימה הבורסה במגמה חיובית, בעיקר במדד הבכיר - ת"א 35 רשם עלייה שבועית של 0.9%, ת"א 125 עלה ב-0.4% (ונפגע מירידה של 0.9% במניות ת"א 90). בזק וקבוצת דלק סגרו שבוע מוצלח במיוחד עם טיפוס של 16.1% ושל 12.8% בהתאמה בפסגת ת"א 35. הפניקס רשמה ירידה שבועית של 7.2% בתחתית המדד.</p>
      <p>ברקע למסחר, העליות שנרשמו בסוף השבוע בניו יורק: <a href="https://www.calcalist.co.il/markets/articles/0,7340,L-3773323,00.html">בשישי ננעל מדד דאו ג'ונס מעל מעל רמת הפתיחה, נאסד"ק עלה ב-0.5%</a> לשיא חדש, S&amp;P 500 עלה ב-0.3%, גם הוא לרמת שיא.<a href="https://www.calcalist.co.il/markets/articles/0,7340,L-3773193,00.html">בחמישי עלה דאו ג'ונס ב-0.5%</a>, נאסד"ק ו-S&amp;P 500 התחזקו ב-0.4%.</p>
      <p><a href="https://www.calcalist.co.il/stocks/home/0,7340,L-3959-629014,00.html?quote=%D7%98%D7%91%D7%A2">טבע</a>טיפסה ב-4.6% ביום חמישי לאחר הדוחות, וזינקה ב-9.8% בשישי בהמשך <a href="https://www.calcalist.co.il/markets/articles/0,7340,L-3773338,00.html">להודעה על גיוס אג"ח של 1.5 מיליארד דולר</a>. המניה חוזרת הבוקר לבורסה בארביטראז' חיובי של 3.8%. מנגד, <a href="https://www.calcalist.co.il/stocks/home/0,7340,L-3959-1123017,00.html?quote=%D7%9C%D7%99%D7%99%D7%91%D7%A4%D7%A8%D7%A1%D7%95%D7%9F">לייבפרסון</a>נפלה ב-13.2% בנאסד"ק בשישי לאחר הדוחות, בעיקר בשל <a href="https://www.calcalist.co.il/markets/articles/0,7340,L-3773380,00.html">הורדת תחזית רווח לשנה כולה</a>, והיא תפתח את היום בארביטראז' שלילי של 16.7%. </p>
      <p>עוד פערים בדואליות הבכירות: <b>חיובי</b> - נייס 0.3%, אלביט מערכות 0.5%, טאואר 1.1%; <b>שלילי</b> - פריגו 1.6%-, כיל 0.3%-, אורמת טכנ' 1.3%-, איי.אפ.אפ 1.1%-, אופקו 0.2%-.</p>
      <figure>
        <img src="https://images1.calcalist.co.il/PicServer3/2018/07/09/831165/1NL.jpg"/>
        <figcaption>רוברט לוקאסיו מייסד לייבפרסון <br/>צילום: LivePerson</figcaption>
      </figure>
    </article>
  </body>
</html>