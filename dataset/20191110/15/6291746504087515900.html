<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/10/attentato-militari-italiani-iraq/"/>
    <meta property="og:site_name" content="Il Post"/>
    <meta property="article:published_time" content="2019-11-10T15:09:19+00:00"/>
    <meta property="og:title" content="C’è stato un attentato contro militari italiani in Iraq"/>
    <meta property="og:description" content="Ci sono cinque militari coinvolti: per tre di loro si parla di gravi condizioni, ma non sembrano essere in pericolo di vita"/>
  </head>
  <body>
    <article>
      <h1>C’è stato un attentato contro militari italiani in Iraq</h1>
      <h2>Ci sono cinque militari coinvolti: per tre di loro si parla di gravi condizioni, ma non sembrano essere in pericolo di vita</h2>
      <address>
        <time datetime="2019-11-10T15:09:19+00:00">10 Nov 2019, 15:09</time>
      </address>
      <p>L’agenzia di stampa ANSA <a href="http://www.ansa.it/sito/notizie/mondo/2019/11/10/-iraq-attentato-contro-militari-italiani-5-feriti_0a82d8f6-2a21-4e7d-98c3-677f90d50db5.html">ha scritto</a> – citando fonti del ministero della Difesa – che c’è stato un attentato esplosivo contro alcuni militari italiani in Iraq, vicino a Kirkuk: i soldati feriti sarebbero cinque, di cui tre “in gravi condizioni” ma non in pericolo di vita. Il ministero della Difesa <a href="https://www.difesa.it/SMD_/Comunicati/Pagine/Stato_Maggiore_Difesa_militari_italiani_sono_rimasti_coinvolti_in_esplosione_di_un_IED_in_Iraq.aspx">ha pubblicato</a> un comunicato sull’accaduto:</p>
      <blockquote>​Nella mattinata di oggi un ordigno esplosivo artigianale è detonato al passaggio di un team misto di Forze Speciali italiane in Iraq.<br/>Il team stava svolgendo attività di mentoring and training a beneficio delle Forze di Sicurezza irachene impegnate nella lotta al Daesh.<br/>I cinque militari coinvolti dall’esplosione sono stati prontamente soccorsi, evacuati con elicotteri USA facenti parte della coalizione e trasportati in un ospedale Role 3 dove stanno ricevendo le cure del caso. Tre dei cinque militari versano in condizioni gravi ma non sarebbero in pericolo di vita. Le famiglie dei militari sono state informate.<br/>Il Ministro della Difesa, On. Lorenzo Guerini, è stato prontamente messo al corrente dell’evento dal Capo di Stato Maggiore della Difesa, Generale Enzo Vecciarelli, e segue con attenzione l’evolversi della situazione.</blockquote>
      <p>Ci sono circa mille soldati italiani in Iraq, nell’ambito di una missione della NATO a sostegno del governo e delle istituzioni locali.</p>
      <p> </p>
    </article>
  </body>
</html>