<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819123.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T15:42:00+00:00"/>
    <meta property="og:title" content="دستور جدید وزیر صمت پس از ابراز خرسندی رهبر انقلاب"/>
    <meta property="og:description" content="به گزارش الف به نقل از شاتا، رهبر معظم انقلاب اسلامی در بیاناتی در آستانه ۱۳ آبان و در دیدار با دانشجویان و دانش آموزان با اشاره به سخنان چندی پیش وزیر صمت مبنی بر اینکه هر جا یک واحد صنعتی در آستانه تعطیلی قرار بگیرد، به کمک آن می رویم، فرمودند: این سخنان، عالی و خرسند کننده است و حالا باید پای این قول بایستند و دیگر مسئولان نیز همین گونه عمل کنند."/>
  </head>
  <body>
    <article>
      <h1>دستور جدید وزیر صمت پس از ابراز خرسندی رهبر انقلاب</h1>
      <address>
        <time datetime="2019-11-10T15:42:00+00:00">10 Nov 2019, 15:42</time>
      </address>
      <p>وزیر صمت در پی ابراز خرسندی مقام معظم رهبری از پیگیری‌ این وزارتخانه در حل مشکلات واحدهای تولیدی، از سازمان‌‎های استانی خواست تا در اسرع وقت، واحدهای صنعتی و تولیدی دارای مشکل را شناسایی کنند.</p>
      <p>به گزارش الف به نقل از شاتا، رهبر معظم انقلاب اسلامی در بیاناتی در آستانه ۱۳ آبان و در دیدار با دانشجویان و دانش آموزان با اشاره به سخنان چندی پیش وزیر صمت مبنی بر اینکه هر جا یک واحد صنعتی در آستانه تعطیلی قرار بگیرد، به کمک آن می رویم، فرمودند: این سخنان، عالی و خرسند کننده است و حالا باید پای این قول بایستند و دیگر مسئولان نیز همین گونه عمل کنند.</p>
      <p>ابلاغ و دستور جدید وزیر صنعت، معدن و تجارت در واقع اقدام عملی دیگری برای حفظ وضعیت موجود تولید و اشتغال و متعاقب آن ارتقای سطح رونق تولید در کشور است.</p>
      <p>در این ابلاغ همچنین از معاونت امور صنایع و ستادهای تسهیل و رفع موانع تولید خواسته شده است تا از تمامی ظرفیت‌های خود برای حل و فصل مشکلات واحدهای تولیدی و صنعتی معرفی شده بدین منظور، استفاده حداکثری کنند.</p>
    </article>
  </body>
</html>