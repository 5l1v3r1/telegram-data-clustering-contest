<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/196896/rodos-apologeitai-ti-deytera-o-dolofonos-toy-epixeirimatia"/>
    <meta property="og:site_name" content="CNN.gr"/>
    <meta property="article:published_time" content="2019-11-10T15:19:21+00:00"/>
    <meta property="og:title" content="Ρόδος: Απολογείται τη Δευτέρα ο δολοφόνος του επιχειρηματία"/>
    <meta property="og:description" content="Ποινικές διώξεις για ανθρωποκτονία από πρόθεση τελεσθείσα σε ήρεμη ψυχική κατάσταση, παράνομη κατοχή κυνηγετικών όπλων, παράνομη κατοχή όπλων και πυρομαχικών,..."/>
  </head>
  <body>
    <article>
      <h1>Ρόδος: Απολογείται τη Δευτέρα ο δολοφόνος του επιχειρηματία</h1>
      <h2>Ποινικές διώξεις για ανθρωποκτονία από πρόθεση τελεσθείσα σε ήρεμη ψυχική κατάσταση, παράνομη κατοχή κυνηγετικών όπλων, παράνομη κατοχή όπλων και πυρομαχικών, παράνομη οπλοφορία και οπλοχρησία και χρήση ναρκωτικών ουσιών (ηρωίνη) άσκησε το βράδυ της Παρασκευής η Εισαγγελέας Υπηρεσίας στον 46χρονο, κάτοικο Εμπωνας, δράστη του εγκλήματος με θύμα έναν 43χρονο επιχειρηματία, κάτοικο Κρητηνίας στη Ρόδο.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 17:19 , 10 November 2019 - 17:20</p>
      <p>Σύμφωνα με την εφημερίδα «Δημοκρατική», ο κατηγορούμενος, ο οποίος<a href="https://www.cnn.gr/news/ellada/story/196707/egklima-sti-rodo-omologise-46xronos-ti-dolofonia-toy-epixeirimatia"> <b>ομολόγησε την πράξη του,</b></a> θα απολογηθεί το πρωί της Δευτέρας ενώπιον της τακτικής Ανακρίτριας Ρόδου.</p>
      <p>Ο 43χρονος βρέθηκε νεκρός μέσα στο αυτοκίνητό του τα ξημερώματα της Παρασκευής, μετά από αναζήτηση αρκετών ωρών,  σε δασική περιοχή στη δυτική πλευρά του νησιού (σ.σ. ανάμεσα στα χωριά Σιάννα και Κρητηνία). Ο θάνατός του φαίνεται πως ήταν <b>ακαριαίος και προήλθε από πυροβολισμό,</b> καθώς έφερε σφαίρες από όπλο στο σώμα του.</p>
      <p>Η 42χρονη σύζυγός του είχε δηλώσει την εξαφάνισή του το απόγευμα της προηγούμενης ημέρας. Όπως είχε πει στις Αρχές, ο σύζυγός της έφυγε από το σπίτι τους με προορισμό τον Εμπωνα για να συναντηθεί με τον κατηγορούμενο, για να διευθετήσουν<b> οικονομικής φύσεως διαφορά μ</b>εταξύ τους και συγκεκριμένα για να δώσει ο 46χρονος στον σύζυγό της 450 ευρώ περίπου που του όφειλε.</p>
      <p>Έκτοτε, όπως είπε, δεν είχε εμφανιστεί στην οικία του και δεν είχε επικοινωνήσει μαζί της ή με άλλους οικείους του, ενώ το κινητό του τηλέφωνο ήταν απενεργοποιημένο.</p>
      <p>Η 42χρονη μάλιστα είπε στους αστυνομικούς ότι ο σύζυγός της πάσχει από σκλήρυνση κατά πλάκας, ενώ σε δεύτερη κατάθεσή της ανέφερε ότι ο σύζυγός της <b>ήταν χρήστης ηρωΐνης και ναρκωτικών</b> χαπιών, τα οποία έπαιρνε με ιατρική συνταγή και ότι είχε ξεκινήσει την χρήση όταν διαγνώστηκε η ασθένειά του.</p>
      <p>Σύμφωνα με τη «Δημοκρατική», από τις αρχές της τουριστικής σεζόν του 2019 είχε αρχίσει να συναναστρέφεται με τον κατηγορούμενο και πέραν από τις εμπορικές συναλλαγές που είχαν, είχε καταλάβει ότι <b>είχε συναλλαγές μαζί του με ναρκωτικά</b> και συγκεκριμένα ότι του έδινε μικροποσότητες ηρωίνης από τα 10 γραμμάρια που αγόραζε ο ίδιος από άγνωστο σ’ αυτήν άτομο.</p>
      <p>Οι αστυνομικοί, παρουσία δικαστικού λειτουργού πραγματοποίησαν έρευνα στο σπίτι του 46χρονου και βρήκαν μια καραμπίνα 12 cal, ένα μονόκαννο φλόμπερ, δύο αστεράκια νίτζα, ένα πτυσσόμενο γκλοπ, ένα κουτί με 25 φυσίγγια 12 cal, ένα δεύτερο κουτί με 16 φυσίγγια 12 cal, ένα φυσίγγιο διαμερτήματος ν.8.</p>
      <p>Προσήχθη στην Υποδιεύθυνση Ασφαλείας Ρόδου και συνελήφθη, ενώ ακολούθησε προανάκριση.</p>
      <p>Ο κατηγορούμενος ομολόγησε το έγκλημα και αφού <b>περιέγραψε τις συνθήκες της δολοφονίας,</b> οδήγησε τους αστυνομικούς στα σημεία όπου βρήκαν το όπλο, τους κάλυκες και δύο κινητά τηλέφωνα του θύματος, που είχε σπάσει ο δράστης.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/196898/xios-emprismos-ston-iero-nao-toy-agioy-xaralampoys">Χίος: Εμπρησμός στον Ιερό Ναό του Αγίου Χαραλάμπους</a>
        </li>
        <li>
          <a href="https://www.cnn.gr/news/kosmos/story/196893/omologise-o-rosos-istorikos-oti-skotose-kai-diamelise-proin-foititria-toy">Ομολόγησε ο Ρώσος ιστορικός ότι σκότωσε και διαμέλισε πρώην φοιτήτριά του</a>
        </li>
        <li>
          <a href="https://www.cnn.gr/news/kosmos/story/196830/synelifthi-diasimos-rosos-istorikos-gia-ti-dolofonia-proin-foititrias-toy">Συνελήφθη διάσημος Ρώσος ιστορικός για τη δολοφονία πρώην φοιτήτριάς του</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/1535/rodos">ΡΟΔΟΣ</a>
        </li>
        <li>
          <a href="https://www.cnn.gr/eidhseis/tag/271/dolofonia">ΔΟΛΟΦΟΝΙΑ</a>
        </li>
        <li>
          <a href="https://www.cnn.gr/eidhseis/tag/30852/epixeirhmatias">ΕΠΙΧΕΙΡΗΜΑΤΙΑΣ</a>
        </li>
        <li>
          <a href="https://www.cnn.gr/eidhseis/tag/4783/egklima">ΕΓΚΛΗΜΑ</a>
        </li>
        <li>
          <a href="https://www.cnn.gr/eidhseis/tag/22605/apologia">ΑΠΟΛΟΓΙΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/10/196872/snapshot/2750595.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/10/196860/snapshot/2576053.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/10/196894/snapshot/2640971.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/10/196868/snapshot/2751079.jpg"/>
      </figure>
    </article>
  </body>
</html>