<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=951384"/>
    <meta property="og:site_name" content="Andhrajyothy"/>
    <meta property="article:published_time" content="2019-11-10T15:17:19+00:00"/>
    <meta property="og:title" content="‌రోజూ రాత్రి... వైన్ తాగితే... తాజా సర్వేలో వెల్లడి"/>
    <meta property="og:description" content="ADVT"/>
  </head>
  <body>
    <article>
      <h1>‌రోజూ రాత్రి... వైన్ తాగితే... తాజా సర్వేలో వెల్లడి</h1>
      <address>
        <time datetime="2019-11-10T15:17:19+00:00">10 Nov 2019, 15:17</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>లండన్ : </b>రోజూ వైన్ తాగితే లివర్ చెడిపోతుందని వైద్యులు చెబుతుంటారు. కానీ ఎన్నో రోగాల బారి నుంచి వైన్ రక్షిస్తుందని తాజా పరిశోధనలు చెబుతున్నాయి. అంతేకాదు... వృద్ధాప్యాన్ని కూడా అంత త్వరగా దరిచేరనీయదట.</p>
      <p> అయితే.. ఏది పడితే ఆ వైన్ తాగడం కాదు... బ్లాక్ బెర్రీ, వోట్స్ లాంటి వాటితో చేసిన వైన్ మాత్రమే ఆరోగ్యానికి మంచిదట. దాంట్లో కార్బనెట్ ఎక్కువగా ఉంటుందట. అది మంచిదని చెబుతున్నారు. దీర్ఘకాలం పాటు ఆరోగ్యంగా ఉండాలంటే వైన్ తాగాల్సిందేనని పరిశోధకులు చెబుతున్నారు. రెడ్ వైన్, వైట్ వైన్ కూడా మంచివేనట. కాకపోతే రోజూ రాత్రి తగిన మోతాదులో మాత్రమే తీసుకోవాలని హెచ్చరిస్తున్నారు. ఇలాంటి వైన్స్ తాగడం ఇప్పుడే ప్రారంభమైందేమీ కాదు. క్రీస్తు పూర్వం 6000 సంవత్సరం సమయంలో వైన్‌ను ఎక్కువగా తాగేవారట. వైన్ లేనిదే వాళ్లకు ముద్ద దిగేది కాదట. ఈజిప్షియన్లు వైన్‌ను ఔషధంగా కూడా ఉపయోగించేవారట. ఇక.. రెడ్‌వైన్ గుండె జబ్బులు రాకుండా కాపాడుతుందట. రెడ్ వైన్‌లో ఉండే ఆమ్లజనకాలు... గుండె సంబంధిత వ్యాధుల బారిన పడనీయవని పరిశోధకులు చెబుతున్నారు. <b>తగిన మోతాదులో వైన్ తీసుకుంటే కలిగే ప్రయోజనాలు...</b></p>
      <p>వైన్‌ను ఒక మోతాదులో  రోజూ తీసుకుంటే కలిగే ప్రధానమైన లాభం... ఎక్కువ కాలం జీవించడం. అది ఆయుష్షును పెంచుతుందట. వైన్ కాకుండా... బీర్లు, మద్యం తాగేవాళ్లు ముందుగానే మరణిస్తారట. రెగ్యులర్‌గా వైన్ తాగేవాళ్లు 34 శాతం తక్కువగా మరణిస్తారని పరిశోధకులు చెబుతున్నారు.</p>
      <p> రెగ్యులర్ వైన్... యవ్వనంగా ఉంచుతుందని పరిశోధనలు చెబుతున్నాయి. చర్మం మీద ఉన్న ముడతలను తొలగిస్తుందట. నిత్యం యవ్వనంతో ఉంచుతుందట. వృద్ధాప్య లక్షణాలు రాకుండా చేస్తుందట. రెడ్ వైన్ లో ఉండే రెస్వెట్రాల్ వృద్ధాప్య లక్షణాలను రానివ్వదట. ఒకవేళ మీకు వైన్ అందుబాటులో లేకపోతే… ద్రాక్ష, బ్లూబెర్రీస్, క్రాన్ బెర్రీస్ లాంటి వాటిని రోజూ తిన్నా వృద్ధాప్య చాయలు మీ దరిచేరవు. వైన్ లో ఉండే ప్లేవానాయిడ్స్ చర్మ కణాలను దెబ్బతినకుండా కాపాడుతాయి. అందుకే.. చర్మ సంబంధ వ్యాధులు కూడా దరిచేరవు. హై బీపీ ఉన్నవాళ్లకూ వైన్ చాలా బెస్ట్ అట. మధుమేహాన్ని కూడా కంట్రోల్ చేస్తుంది. టైప్ 2 డయాబెటిస్ ఉన్నవారికి గుండె జబ్బులు ఎక్కవగా వచ్చే ప్రమాదముంటుంది.  ఇక రెడ్ వైన్ తాగితే వాళ్లకు డయాబెటిస్ కంట్రోల్ లో ఉండటంతో పాటు గుండె జబ్బులు రావట. చూశారా? వైన్ వల్ల ఎన్ని ఉపయోగాలు ఉన్నాయో. ఇంకెందుకు ఆలస్యం.. ఈ రోజు నుంచి వెంటనే రెడ్ వైన్ తాగేయండి. లిమిట్ గా అనే విషయం మరిచిపోవద్దు.</p>
    </article>
  </body>
</html>