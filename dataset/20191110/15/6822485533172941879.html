<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819121.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T15:31:00+00:00"/>
    <meta property="og:title" content="چه کسی جایگزین کاظم جلالی می‌شود؟"/>
    <meta property="og:description" content="فارس نوشت: بررسی استعفای کاظم جلالی نماینده مردم تهران و رئیس مرکز پژوهش‌های مجلس شورای اسلامی در نشست علنی نوبت صبح امروز(یکشنبه) پارلمان مورد بررسی وکلای ملت قرار گرفت که نهایتاً با حداکثر آرای ماخوذه نمایندگان با استعفای جلالی موافقت کردند. "/>
  </head>
  <body>
    <article>
      <h1>چه کسی جایگزین کاظم جلالی می‌شود؟</h1>
      <address>
        <time datetime="2019-11-10T15:31:00+00:00">10 Nov 2019, 15:31</time>
      </address>
      <p>قرار است از بین گزینه های مطرح برای ریاست مرکز پژوهش‌های مجلس، اعضای هیئت رئیسه مجلس رای گیری کرده و گزینه نهایی ریاست مرکز انتخاب شود.</p>
      <p>فارس نوشت: بررسی استعفای کاظم جلالی نماینده مردم تهران و رئیس مرکز پژوهش‌های مجلس شورای اسلامی در نشست علنی نوبت صبح امروز(یکشنبه) پارلمان مورد بررسی وکلای ملت قرار گرفت که نهایتاً با حداکثر آرای ماخوذه نمایندگان با استعفای جلالی موافقت کردند. </p>
      <p>با توجه به اینکه کاظم جلالی به عنوان گزینه سفارت ایران در مسکو در نظر گرفته شده است، حال با مجلس و مرکز پژوهش ها خداحافظی خواهد کرد. بر اساس قانون، مجلس و در رأس آن هیئت رئیسه و رئیس مجلس باید گزینه های دیگری برای مرکز پژوهش‌های مجلس را در نظر بگیرند.</p>
      <p>بر اساس اخباری که به دست آمده، گزینه هایی همچون محمد حسین فرهنگی، حجت‌الاسلام حسین زاده بحرینی، محمد خدابخشی، داریوش اسماعیلی و محمدرضا پورابراهیمی از جمله گزینه هایی بودند که دقایقی پس از استعفای کاظم جلالی برای ریاست مرکز پژوهش های مجلس نامشان بر زبان‌ها افتاد. </p>
      <p>در این بین، برخی اعضای فراکسیون امید در نظر دارند تا محمدرضا عارف را به عنوان گزینه این فراکسیون برای ریاست مرکز پژوهش های مجلس معرفی کنند که گفته می‌شود عارف چندان تمایلی نسبت به این سمت نشان داده است. </p>
      <p>حال قرار است از بین گزینه های مشخص شده، طی نشست ویژه ای که در هیئت رئیسه مجلس برگزار می شود، گزینه‌های مطرح بررسی و رئیس مرکز مشخص شود. </p>
    </article>
  </body>
</html>