<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546267.html/%D8%AD%D8%A7%D8%B4%DB%8C%D9%87-%D9%87%D8%A7%DB%8C--%D8%B2%D9%85--%D8%A8%D8%B1%D8%A7%DB%8C-%D8%B3%D8%B1%D9%88%DB%8C%D8%B3-%D8%A7%D8%B7%D9%84%D8%A7%D8%B9%D8%A7%D8%AA%DB%8C-%D9%81%D8%B1%D8%A7%D9%86%D8%B3%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T15:58:00+00:00"/>
    <meta property="og:title" content="حاشیه‌های «زم» برای سرویس اطلاعاتی فرانسه"/>
    <meta property="og:description" content="گزارش‌های متضاد و متناقض رسانه‌های فرانسه پیرامون موضوع دستگیری روح‌الله زم نشان می‌دهد که عملیات پیچیده و فنی سازمان اطلاعات سپاه موجب بروز سردرگمی واختلاف میان نهادهای اطلاعاتی و امنیتی این کشور شده است."/>
  </head>
  <body>
    <article>
      <h1>حاشیه‌های «زم» برای سرویس اطلاعاتی فرانسه</h1>
      <address>
        <time datetime="2019-11-10T15:58:00+00:00">10 Nov 2019, 15:58</time>
      </address>
      <p>گزارش‌های متضاد و متناقض رسانه‌های فرانسه پیرامون موضوع دستگیری روح‌الله زم نشان می‌دهد که عملیات پیچیده و فنی سازمان اطلاعات سپاه موجب بروز سردرگمی واختلاف میان نهادهای اطلاعاتی و امنیتی این کشور شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ دستگیری روح الله زم، سرشبکه جریان معاند آمد نیوز، واکنشهای گسترده و متفاوتی را از سوی جریانهای سیاسی، امنیتی و رسانه ای در داخل و خارج از کشور بدنبال داشت.</p>
      <p>با توجه به اقامت روح الله زم و خانواده وی در کشور فرانسه و ارائه سرویس تامین دایمی از سوی بخش حفاظت اشخاص( SDLP) در سازمان اطلاعاتی امنیتی این کشور به وی، خبر دستگیری این عنصر معاند و پخش تصاویر او از صداوسیمای ایران موجب شکل گیری امواج انتقادی سنگین علیه دولت و سرویس اطلاعاتی فرانسه گردید.   رسانه های فرانسه و بسیاری از شبکه های خبری و خبرگزاری های غربی و عربی با طرح دو گزاره شامل احتمال همکاری دولت فرانسه با ایران و یا ناکارامدی مطلق دستگاه اطلاعاتی این کشور انتقادات شکننده ای را متوجه پاریس کردند.   با گذشت موج طوفانی انتقادات اولیه به سرویس اطلاعاتی فرانسه، جریان رسانه ای هماهنگ شده ای با محوریت روزنامه های پرتیراژ این کشور از جمله لوفیگارو و لوموند برای مبرا نمودن دستگاه اطلاعاتی این کشور از این شکست کم سابقه، از چندی قبل تولید و انتشار گسترده محتوای انحرافی و فرافکنانه را آغاز نموده اند.    در مقالات و گزارشهایی که طی یک ماه اخیر به صورت پیوسته از سوی رسانه های فرانسه منتشر می شود، بر اعلام هشدار از سوی سرویس فرانسه به روح الله زم و تاکید بر مخاطرات ناشی از خروج وی از این کشور تاکید شده و تلاش می شود که بی توجهی روح الله زم به هشدارهای دستگاههای اطلاعاتی فرانسه به وی را به عنوان عامل اصلی گرفتار شدن او در تور سازمان اطلاعات سپاه معرفی نمایند.   رسانه های فرانسه برای اثبات مدعای خود پا را از ارائه تحلیلها و گزارشهای تخیلی فراتر گذاشته و اخبار کذبی را در خصوص احضار مقامهای ذیربط ایرانی مستقر در پاریس، قبل از عملیات دستگیری زم و اعلام هشدار به انها در خصوص خودداری از هرگونه عملیات در قلمرو سرزمینی فرانسه را مطرح کرده اند که تماما عاری از واقعیت است.   به نظر می رسد اقدام هماهنگ و پردامنه رسانه های فرانسوی با هدایت سازمان اطلاعات داخلی این کشور( DGSI) در حال انجام است و هدف ان ارام سازی فضای داخلی و بازسازی اعتبار از دست رفته سرویس اطلاعاتی فرانسه نزد سایر گروههای معاند ضد ایرانی مستقر در این کشور است.   در این میان انتشار برخی گزارشهای متضاد و متناقض از سوی رسانه های فرانسه پیرامون موضوع دستگیری روح الله زم نشان می دهد که عملیات پیچیده و فنی سازمان اطلاعات سپاه موجب بروز سردرگمی واختلاف میان نهادهای اطلاعاتی و امنیتی این کشور نیز شده است.   به طور قطع با توجه به همکاری نزدیک روح الله زم با سرویس اطلاعاتی فرانسه و نقش این کشور در پشتیبانی، حمایت و هدایت گروههای معاند ضد ایرانی، انتشار اعترافات این عنصر معاند دراینده پرده های جدیدی از شکست مفتضحانه عناصر و جریانات ضد انقلاب و کشورهای حامی انها را هویدا خواهد ساخت.   منبع: نورنیوز</p>
    </article>
  </body>
</html>