<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639256/%D8%AA%D8%B5%D9%88%DB%8C%D8%A8-%D8%A7%D9%81%D8%B2%D8%A7%DB%8C%D8%B4-%D8%B9%D9%88%D8%A7%D8%B1%D8%B6-%D9%88%D8%B1%D9%88%D8%AF-%D8%A8%D9%87-%D8%B7%D8%B1%D8%AD-%D8%AA%D8%B1%D8%A7%D9%81%DB%8C%DA%A9"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T15:36:00+00:00"/>
    <meta property="og:title" content="تصویب افزایش عوارض ورود به طرح ترافیک"/>
    <meta property="og:description" content="معاون عمران و حمل و نقل شهرداری تهران: پیشنهاد افزایش ۵۰ درصدی ورود به محدوده طرح ترافیک، تصویب شد."/>
  </head>
  <body>
    <article>
      <h1>
        <a href="https://www.bultannews.com/fa/news/639256/%D8%AA%D8%B5%D9%88%DB%8C%D8%A8-%D8%A7%D9%81%D8%B2%D8%A7%DB%8C%D8%B4-%D8%B9%D9%88%D8%A7%D8%B1%D8%B6-%D9%88%D8%B1%D9%88%D8%AF-%D8%A8%D9%87-%D8%B7%D8%B1%D8%AD-%D8%AA%D8%B1%D8%A7%D9%81%DB%8C%DA%A9">تصویب افزایش عوارض ورود به طرح ترافیک</a>
      </h1>
      <h2>معاون عمران و حمل و نقل شهرداری تهران: پیشنهاد افزایش ۵۰ درصدی ورود به محدوده طرح ترافیک، تصویب شد.</h2>
      <address><time datetime="2019-11-10T15:36:00+00:00">10 Nov 2019, 15:36</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محسن پورسیدآقایی در جمع خبرنگاران گفت: شرایط سکون جوی سبب می‌شود در روز‌های آینده شرایط ناسالم هوا برقرار شود.<br/>وی گفت: روز‌های دوشنبه و سه‌شنبه شاخص‌های آلودگی هوا از ۱۰۰ بیشتر نمی‌شود و شاخص آلودگی هوا به ۱۵۰ نخواهد رسید و البته پیش‌بینی می‌شود در روز چهارشنبه میزان آلاینده‌های هوا افزایش یابد که تصمیم‌های لازم گرفته خواهد شد.<br/>پورسیدآقایی گفت: از دوشنبه تا پنجشنبه بلیت حمل و نقل عمومی از جمله اتوبوس و مترو نیم بها می‌شود و عوارض استفاده از طرح ترافیک و زوج و فرد هم ۵۰ درصد افزایش می‌یابد.<br/>به گفته معاون عمران و حمل و نقل شهرداری تهران؛ کامیون‌ها نیز از فردا شب تا آخر هفته محدودیت تردد خواهند داشت تا از افزایش آ‌لایندگی‌ها به شرایط اضطرار در روز‌های آتی جلوگیری شود.<br/>پورسیدآقایی گفت: در همه ایستگاه‌های مترویی، شهروندان می‌توانند سوار مترو شوند، البته ازدحام مردم در ایستگاه‌های مترو وجود دارد و در خطوط ۱، ۲ و ۴ هم در ساعاتی از اوج سفر هم مردم در اولین قطار ورودی به ایستگاه امکان سوار شدن به قطار را دارند؛ بنابراین گزارش در جلسه امروز قرار شد؛ فعالیت‌های معدنی کارخانه‌ها و صنایع نیز در استان تهران باید محدود شود و محیط زیست نیز اقدامات لازم را انجام دهد.</p>
    </article>
  </body>
</html>