<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/umryal-iska-kray-na-dozhivotnata-prisda-406370.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-10T15:35:25+00:00"/>
    <meta property="og:title" content="&quot;Умрял&quot; иска край на доживотната присъда"/>
    <meta property="og:description" content="Съдът е отхвърлил иска му, понеже ако мъжът можел да го отправи, то значи още е жив"/>
  </head>
  <body>
    <article>
      <h1>"Умрял" иска край на доживотната присъда</h1>
      <address><time datetime="2019-11-10T15:35:25+00:00">10 Nov 2019, 15:35</time> by <a rel="author">Редактори</a></address>
      <p>Осъден за убийство затворник твърди, че трябва да бъде освободен, тъй като е „умрял“ по време на медицинска процедура и така на практика е излежал доживотната си присъда, предаде Sky News.</p>
      <p>Съдът е отхвърлил иска му, понеже ако мъжът можел да го отправи, то значи още е жив.</p>
      <p>Бенджамин Шрайбер е осъден на доживотна присъда за убийство през 1997 г. и оттогава е зад решетките. Той твърди, че сърцето му е спряло пет пъти по време на престоя му в болница през 2015 г. По-рано той подписва молба, според която не трябва да бъде реанимиран, ако сърцето му спре. Медицинските служители се обадили на брат му в Тексас, САЩ, който им е казал да дадат на Шрайбер нещо за успокояване на болката, ако той изпитва такава и да изпълнят молбата му, без да се опитват да го спасяват. Докторите в последствие са използвали медикаменти срещу щетите от камъни в бъбреците.</p>
      <p>Шрайбер твърди, че е осъден да лежи в затвора до края на живота си, „не плюс един ден“. Той е поискал да бъде освободен през 2018 г., но съдът е отхвърлил молбата му. „Шрайбер или е жив, в който случай той трябва да остане в затвора, или мъртъв и в такъв случай неговото искане е съмнително“, се казва в изявлението на съда.</p>
    </article>
  </body>
</html>