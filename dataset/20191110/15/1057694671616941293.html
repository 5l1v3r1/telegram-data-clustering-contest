<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2028965/diskoles-stigmes-gia-ton-giorgo-anatolaki-echase-to-spiti-tou-se-plistiriasmo.html"/>
    <meta property="og:site_name" content="News.gr"/>
    <meta property="article:published_time" content="2019-11-10T15:37:57+00:00"/>
    <meta property="og:title" content="Δύσκολες στιγμές για τον Γιώργο Ανατολάκη: Έχασε το σπίτι του σε πλειστηριασμό"/>
    <meta property="og:description" content="Η εντυπωσιακή βίλα στο Πανόραμα Βούλας"/>
  </head>
  <body>
    <article>
      <h1>Δύσκολες στιγμές για τον Γιώργο Ανατολάκη: Έχασε το σπίτι του σε πλειστηριασμό</h1>
      <address>
        <time datetime="2019-11-10T15:37:57+00:00">10 Nov 2019, 15:37</time>
      </address>
      <h3>Η εντυπωσιακή βίλα στο Πανόραμα Βούλας</h3>
      <p>Μια από τις πιο δύσκολες περιόδους της ζωής του διανύει ο πρώην σταρ των γηπέδων και πρώην βουλευτής του ΛΑΟΣ, Γιώργος Ανατολάκης.</p>
      <p>Ο παλαίμαχος ποδοσφαιριστής του Ολυμπιακού <a href="https://www.news.gr/ellada/article/1922402/sto-sfiri-i-vila-gnostou-podosferisti-sto-panorama-voulas.html">έχασε, πριν λίγες ημέρες, σε πλειστηριασμό τη βίλα που διέθετε στο Πανόραμα της Βούλας.</a></p>
      <p>Σύμφωνα με δημοσίευμα της Real News, ο Γιώργος Ανατολάκης, ενημερώθηκε για τη απώλεια της κατοικίας του από την οθόνη του ηλεκτρονικού του υπολογιστή, καθώς οι πλειστηριασμοί διενεργούνται πλέον ηλεκτρονικά. Ο ηλεκτρονικός πλειστηριασμός ήταν προγραμματισμένος για τις 30 Οκτωβρίου, ημέρα Τετάρτη και ώρα 10 το πρωί. Το σπίτι βγήκε στο «σφυρί» έπειτα από έκθεση αναγκαστικής κατάσχεσης υπέρ τράπεζας έναντι του ποσού των 200.00 ευρώ, το οποίο και είναι μέρος της συνολικής οφειλής. Εις βάρος του «τρέχουν» τέσσερις προσημειώσεις συνολικού ύψους 606.000 ευρώ.</p>
      <p>Το εντυπωσιακό σπίτι το οποίο βρίσκεται στο Πανόραμα Βούλας, είναι 333 τ.μ. Αποτελείται από τον πρώτο όροφο ο οποίος είναι 61 τ.μ., που περιλαμβάνει δύο δωμάτια και δύο λουτρά, το ισόγειο των 75 τ.μ. με σαλόνι, κουζίνα, WC και βεράντα, υπόγειο 75 τ.μ. καθώς και δεύτερο υπόγειο 122 τ.μ. με δύο θέσεις στάθμευσης.</p>
      <p>Το μεγάλο «χαστούκι» ήταν το διαζύγιο του το οποίο του κόστισε καθώς, όπως αναφέρει το δημοσίευμα, δεν έγινε με φιλικό τρόπο. Σύμφωνα  με πληροφορίες που επικαλείται επιδικάστηκε υπέρ της πρώην συζύγου του διατροφή χιλιάδων ευρώ για την ανατροφή των παιδιών τους.</p>
      <p>Ολόκληρο το ρεπορτάζ στην σημερινή Real News που κυκλοφορεί</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/1922402/sto-sfiri-i-vila-gnostou-podosferisti-sto-panorama-voulas.html"/>
        <a href="https://www.news.gr/ellada/article/1867886/epiasan-stin-voulgaria-ton-aderfo-tou-dolofonou-tou-gianni-makri.html"/>
        <a href="https://www.news.gr/ellada/article/1677472/paredose-to-oplo-tou-sizigou-tis-stis-arches-i-viktoria-karida.html"/>
      </related>
    </article>
  </body>
</html>