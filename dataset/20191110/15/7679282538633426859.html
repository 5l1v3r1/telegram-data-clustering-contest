<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-bigg-boss-13-salman-khan-schools-mahira-sharma-and-supported-sidharth-shukla-on-weekend-ka-vaar-twitteratti-troll-salman-khan-on-twitter-2842235.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T15:40:17+00:00"/>
    <meta property="og:title" content="Bigg Boss 13: ‘वीकेंड के वार’ में सलमान खान ने लगाई माहिरा शर्मा की क्लास, ट्विटर पर छिड़ा इनके खिलाफ अभियान"/>
    <meta property="og:description" content="ट्विटर पर अभिनेता सलमान खान को लेकर एक अभियान छेड़ा गया है, जिसे 'हैशटैग बायस्ड होस्ट सलमान खान' नाम से चलाया जा रहा है। दरअसल, रियलिटी शो 'बिग बॉस 13' के 'वीकेंड का वार'..."/>
  </head>
  <body>
    <article>
      <h1>Bigg Boss 13: ‘वीकेंड के वार’ में सलमान खान ने लगाई माहिरा शर्मा की क्लास, ट्विटर पर छिड़ा इनके खिलाफ अभियान</h1>
      <address><time datetime="2019-11-10T15:40:17+00:00">10 Nov 2019, 15:40</time> by <a rel="author">लाइव हिन्दुस्तान टीम,नई दिल्ली</a></address>
      <p>ट्विटर पर अभिनेता सलमान खान को लेकर एक अभियान छेड़ा गया है, जिसे 'हैशटैग बायस्ड होस्ट सलमान खान' नाम से चलाया जा रहा है।</p>
      <p>दरअसल, रियलिटी शो 'बिग बॉस 13' के 'वीकेंड का वार' में प्रतिभागी सिद्धार्थ शुक्ला का समर्थन करते हुए उन्होंने माहिरा शर्मा को गलत ठहराया था, जिसे लेकर नेटिजेंस ने उन्हें आड़े हाथ लिया है।</p>
      <p>इस पूरे सप्ताह 'बिग बॉस' में टास्क के दौरान सिद्धार्थ आक्रोशित हो गए थे, जिसमें माहिरा को चोट लग गई थी, जिस वजह से उन्हें दो सप्ताह के लिए नॉमिनेट कर दिया गया था। इसके बाद पारस छाबड़ा ने भी दावा किया था कि सिद्धार्थ की वजह से उनकी उंगली में चोट आई थी।</p>
      <p>इस शनिवार के एपिसोड में सलमान ने सभी घटनाओं को स्पष्ट करते हुए कहा था कि पारस खुद अपनी चोट के लिए जिम्मेदार थे, सिद्धार्थ नहीं।</p>
      <p>इसके बाद सलमान ने सिद्धार्थ और माहिरा के बीच की घटना को लेकर बात की, जिस पर सिद्धार्थ ने कहा कि वे घटना के लिए पूरी तरह से जिम्मेदार नहीं थे, जबकि माहिरा शर्मा ने कहा कि उन्हें पता है कि वे सिद्धार्थ की तरह मजबूत नहीं हैं, ऐसे में सिद्धार्थ को इस बात का ख्याल रखना चाहिए था।</p>
      <p>
        <b>
          <a href="https://www.livehindustan.com/entertainment/story-rani-mukerji-bagged-with-most-influential-award-for-hichki-2842164.html">इस फिल्म के लिए रानी मुखर्जी के हिस्से आया ‘मोस्ट इंफ्लूएंशयिल पर्सनैलिटी’ अवॉर्ड</a>
        </b>
      </p>
      <p>
        <b>
          <a href="https://www.livehindustan.com/entertainment/story-indian-idol-11-neha-kakkar-falls-while-dancing-with-aditya-narayan-know-what-happened-next-2841983.html">Indian Idol 11: आदित्य नारायण के साथ डांस करते हुए स्टेज पर Oops मोमेंट का शिकार हुईं नेहा कक्कड़, जानें फिर क्या हुआ...</a>
        </b>
      </p>
      <p>इस पर सलमान ने कहा कि उन्हें फिर उनकी ही तरह पेश आना चाहिए था या फिर टास्क छोड़ देना चाहिए था। सलमान की बातें सुनने के बाद माहिरा ने रोते हुए कहा, अब मैं महान सिद्धार्थ के लिए आगे से कुछ नहीं कहूंगी। इस पर सलमान ने उन्हें अपनी नौटंकी खत्म करते हुए गेम पर ध्यान देने के लिए कहा।</p>
      <p>जैसे ही यह एपिसोड प्रसारित हुआ, कई प्रशंसकों ने ट्विटर के जरिए 'हैशटैग बायस्ड होस्ट सलमान खान' पर अपनी प्रतिक्रिया देनी शुरू कर दी।</p>
    </article>
  </body>
</html>