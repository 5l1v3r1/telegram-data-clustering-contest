<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546082.html/%D9%BE%D8%B1%D8%AF%D8%A7%D8%AE%D8%AA----%D8%AF%D8%B1%D8%B5%D8%AF%DB%8C-%D9%87%D8%B2%DB%8C%D9%86%D9%87-%D8%B2%D8%B9%D9%81%D8%B1%D8%A7%D9%86-%D8%AE%D8%B1%DB%8C%D8%AF%D8%A7%D8%B1%DB%8C-%D8%B4%D8%AF%D9%87-%D8%A8%D9%87-%DA%A9%D8%B4%D8%A7%D9%88%D8%B1%D8%B2%D8%A7%D9%86--%D8%AA%D8%AD%D9%88%DB%8C%D9%84---%DA%A9%DB%8C%D9%84%D9%88-%D8%B2%D8%B9%D9%81%D8%B1%D8%A7%D9%86-%D8%AE%D8%B4%DA%A9-%D8%A8%D9%87-%D8%A7%D8%B2%D8%A7%DB%8C-%D9%87%D8%B1-%D9%87%DA%A9%D8%AA%D8%A7%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T15:58:00+00:00"/>
    <meta property="og:title" content="پرداخت ۳۰ درصدی هزینه زعفران خریداری شده به کشاورزان/ تحویل ۴ کیلو زعفران خشک به ازای هر هکتار"/>
    <meta property="og:description" content="فرماندار رشتخوار گفت: کشاورزان می توانند با تایید دهیاری و شورای روستا به ازای هر هکتار تا سقف 4 کیلو زعفران خشک امسالی را تحویل اداره تعاون روستایی در رشتخوار دهند، 30 درصد هزینه زعفران تحویلی کشاورزان در ابتدا تحویل محصول و پس از تعیین عیار آن در آزمایشگاه پرداخت می شود."/>
  </head>
  <body>
    <article>
      <h1>پرداخت ۳۰ درصدی هزینه زعفران خریداری شده به کشاورزان/ تحویل ۴ کیلو زعفران خشک به ازای هر هکتار</h1>
      <h2>در طرح خرید حمایتی زعفران انجام خواهد شد؛</h2>
      <address>
        <time datetime="2019-11-10T15:58:00+00:00">10 Nov 2019, 15:58</time>
      </address>
      <p>فرماندار رشتخوار گفت: کشاورزان می توانند با تایید دهیاری و شورای روستا به ازای هر هکتار تا سقف 4 کیلو زعفران خشک امسالی را تحویل اداره تعاون روستایی در رشتخوار دهند، 30 درصد هزینه زعفران تحویلی کشاورزان در ابتدا تحویل محصول و پس از تعیین عیار آن در آزمایشگاه پرداخت می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ خالقداد عرب فرماندار رشتخوار صبح امروز در گفت و گو با خبرنگار، <a href="http://sobhtoos.ir/">صبح توس</a>، در رابطه با چگونگی نحوه خرید حمایتی محصول زعفران در رشتخوار گفت: در طرح خرید حمایتی محصول زعفران با برنامه ریزی جهاد کشاورزی رشتخوار و تهیه فرم های مربوطه در هر روستا هر کشاورز زعفران کار می تواند با تایید شورا و دهیاری آن روستا به ازای هر هکتار سطح زیر کشت این محصول تا سقف ۴ کیلو زعفران خشک امسالی را به اداره تعاون روستایی در رشتخوار تحویل دهد.<br/><br/>وی با اشاره به اینکه پیش بینی خرید زعفران امسال در رشتخوار بستگی به میزان برداشت این محصول با توجه به شرایط آب و هوایی دارد، گفت: محصول زعفران خریداری شده کشاورزان امسال نیز در  ۴ رده قیمتی از ۸ میلیون و ۲۰۰ هزار تومان، ۹ میلیون تومان، ۹میلیون و ۵۰۰ هزار تومان تا ۱۰ میلیون ۵۰۰ هزار تومان تعیین شده که عیار و نوع محصول تحویلی کشاورزان پس از بررسی در  آزمیشگاه نرخ گذاری و تعیین خواهد شد.<br/><br/>فرماندار رشتخوار در رابطه با نحوه پرداخت هزینه های زعفران خریداری شده در طرح حمایتی خرید زعفران، نیز گفت: ۳۰ درصد هزینه زعفران خشک خریداری شده کشاورزان پس از تعیین و تایید آزمایشگاه در ابتدا به کشاورزان پرداخت و مابقی به صورت تقسیط توسط دولت پرداخت خواهد شد.<br/><br/>عرب همچنین در رابطه با راه اندازی بازار خرید و فروش گل زعفران گفت: در تلاش هستیم تا در صورت امکان با همکاری شهرداری رشتخوار همزمان به اوج رسیدن برداشت محصول زعفران در این رشتخوار تعدادی غرفه در سطح شهر راه اندازی و خرید و فروش گل زعفران نیز به صورت متمرکز در رشتخوار دنبال شود.<br/><br/>شایان ذکر است، در دوره قبل خرید حمایتی محصول زعفران بیش از 8 تن زعفران خشک در رشتخوار از کشاورزان خریداری شده است، شهرستان رشتخوار هم اکنون با سطح زیر کشت 6300 هکتاری طلای سرخ از جمله مهترین تولید کنندگان محصول زعفران در استان و کشور محسوب می شود.<br/><br/>انتهای پیام/</p>
    </article>
  </body>
</html>