<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/un-nou-exit-poll-s-a-redus-diferenta-barna-dancila-lupta-stransa-locul-doi-1_5dc8239c5163ec4271dea9de/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-10T15:02:43+00:00"/>
    <meta property="og:title" content="Un nou EXIT Poll. Cu cât s-a redus diferenţa dintre Barna şi Dăncilă. Luptă strânsă pentru locul doi"/>
    <meta property="og:description" content="Potrivit unui EXIT Poll realizat de IRES şi obţinut de Adevărul, la ora 15.00 diferenţa dintre Viorica Dăncilă şi Dan Barna era de peste 4 procente. Cifrele nu iau în calcul şi votul din diaspora, acolo unde Dan Barna ar mai putea obţine 2-3 procente, în funcţie de prezenţa la vot."/>
  </head>
  <body>
    <article>
      <h1>Un nou EXIT Poll. Cu cât s-a redus diferenţa dintre Barna şi Dăncilă. Luptă strânsă pentru locul doi</h1>
      <address><time datetime="2019-11-10T15:02:43+00:00">10 Nov 2019, 15:02</time> by <a rel="author">Sebastian Zachmann</a></address>
      <h4>Potrivit unui EXIT Poll realizat de IRES şi obţinut de Adevărul, la ora 15.00 diferenţa dintre Viorica Dăncilă şi Dan Barna era de peste 4 procente. Cifrele nu iau în calcul şi votul din diaspora, acolo unde Dan Barna ar mai putea obţine 2-3 procente, în funcţie de prezenţa la vot.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/surse-primele-exit-poll-uri-lupta-foartestransa-dancila-barna-turul-doi-1_5dc811c65163ec4271de364f/index.html"/>
      </related>
      <p>
        <b>EXIT POLL: </b>
      </p>
      <p>1. Klaus Iohannis - 39,7<br/>2. Viorica Dăncila -  21,1<br/>3. Dan Barna - 16,6</p>
      <p>4. Mircea Diaconu - 7,8</p>
      <p>5. Theodor Paleologu - 6,7</p>
      <p>„Adevărul“ a obţinut <a href="https://adevarul.ro/news/politica/surse-primele-exit-poll-uri-lupta-foartestransa-dancila-barna-turul-doi-1_5dc811c65163ec4271de364f/index.html">primele EXIT Poll-uri</a>. La ora 14.00, Klaus Iohannis conduce detaşat, în timp ce lupta dintre Viorica Dăncilă şi Dan Barna pentru locul doi e foarte strânsă, arată cifrele unui institut care lucrează pentru partidele de dreapta. În schimb, cercetările primite de PSD arată o diferenţă mai mare între Dăncilă şi Barna. Diaspora nu e luată în calcul, deci votul românilor din străinătate ar putea înclina decisiv balanţa. </p>
      <p>Spre deosebire de alegerile prezidenţiale precedente, <a href="https://adevarul.ro/news/politica/s-a-intors-roata-votantii-oras-ies-numar-mare-vot-diferenta-aproape-1-milion-oameni-urban-rural-1_5dc7ff875163ec4271ddc386/index.html">trendul votului s-a inversat</a>: la urne au ieşit mai mulţi alegători din mediul urban decât cei din mediul rural, arată statistica publicată de BEC. Diferenţa e substanţială: aproape 1 milion de voturi.</p>
      <p>Secţiile de votare din România au fost deschise la ora 07.00. Aproape 19 milioane de români sunt aşteptaţi să meargă la urne pentru a-şi exprima opţiunea la alegerile prezidenţiale. În ţară, la ora 15.30, prezenţa la vot a depăşit 30%. În diaspora, au votat peste 500.000 de români până la ora 15.30, o prezenţă record. În 2014, prezenţa în primul tur a fost de 52,31%.</p>
      <hr/>
    </article>
  </body>
</html>