<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546206.html/%D8%A2%D9%85%D8%A7%D8%AF%DA%AF%DB%8C-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%AA%D9%85%D8%A7%D9%85-%D8%A7%D9%84%DA%A9%D8%AA%D8%B1%D9%88%D9%86%DB%8C%DA%A9-%D8%AF%D8%B1-%D9%85%D8%B4%D9%87%D8%AF-%D8%B1%D8%A7-%D8%AF%D8%A7%D8%B1%DB%8C%D9%85--19-%D9%85%D9%86%D8%B7%D9%82%D9%87-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D8%AF%D8%B1-%D9%85%D8%B4%D9%87%D8%AF-%D9%85%D8%B4%D8%AE%D8%B5-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T15:35:00+00:00"/>
    <meta property="og:title" content="آمادگی برگزاری انتخابات تمام الکترونیک در مشهد را داریم/ 19 منطقه انتخاباتی در مشهد مشخص شد"/>
    <meta property="og:description" content="سیدمحمدرضا هاشمی با اشاره به اینکه هیئت اجرایی، هیئت نظارت و هیئت امنیت به عنوان سه رکن اصلی در انتخابات فعال هستند گفت: ما برای برگزاری انتخابات تمام الکترونیک آمادگی داریم."/>
  </head>
  <body>
    <article>
      <h1>آمادگی برگزاری انتخابات تمام الکترونیک در مشهد را داریم/ 19 منطقه انتخاباتی در مشهد مشخص شد</h1>
      <h2>فرماندار مشهد:</h2>
      <address>
        <time datetime="2019-11-10T15:35:00+00:00">10 Nov 2019, 15:35</time>
      </address>
      <p>سیدمحمدرضا هاشمی با اشاره به اینکه هیئت اجرایی، هیئت نظارت و هیئت امنیت به عنوان سه رکن اصلی در انتخابات فعال هستند گفت: ما برای برگزاری انتخابات تمام الکترونیک آمادگی داریم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhtoos.ir/">صبح توس</a>؛ سیدمحمدرضا هاشمی، فرماندار مشهد مقدس صبح امروز در نشست خبری با اصحاب رسانه در محل فرمانداری مشهد گفت: مشهد در دهه آخر صفر میزبان بیش از 4 میلیون زائر بوده که 500 هزار نفر از این تعداد با پای پیاده از مسیرهای مختلف مشرف شدند.</p>
      <p>وی با بیان اینکه بیش از 3 میلیون نفر با خودروی شخصی به مشهد آمدنداین شهر حضور داشتند افزود: بیش از 5 هزار نفر در هیئت‌های مذهبی مشغول به خدمت‌رسانی بودند و 260 ایستگاه صلواتی در مسیرهای منتهی به مشهد فعال بودند و 2 هزار نیروی خادم به همراه بیش از 5 هزار پاکبان در ایستگاه‌ها حضور داشتند.</p>
      <p>فرماندار مشهد با اشاره به اینکه در بحث نظارت بازار طی این روزها 60 میلیون تومان از خسارات افراد شاکی پیگیری و بازگردانده شد اظهار کرد: امنیت، اسکان و بهداشت زائران از سه محور اصلی اولویت‌دار است و البته هیچ دغدغه‌ای در حوزه امنیت وجود نداشت، در ارتباط با اسکان زائران 15 سالن ورزشی و به عنوان سالن بحران در مشهد برای استفاده از آنها در مواقع ضروری شناسایی شده است.</p>
      <p>وی با اعلام اینکه در بحث سلامت و بهداشت نیز هیچ مشکلی وجود نداشت افزود: 35 بیمارستان و دو پایگاه خون در این ایام فعالیت می‌کردند و بالغ بر 2 هزار اتوبوس و 800 مینی‌بوس وظیفه اعزام زائران به شهرهای خود را بر عهده گرفتند.</p>
      <p>هاشمی تصریح کرد: موضوعاتی از جمله انتخابات، مثلث اقتصادی، طرح نجات، کشف رود و دهه پایانی صفر از اولویت‌های فرمانداری است.</p>
      <p>وی افزود: 6 پروژه با اعتبار 10 میلیارد تومان به اتمام رسیده و 266 پروژه با 41 هزار میلیارد تومان و اشتغال 73 هزار نفر پیش‌بینی شده است.</p>
      <p>فرماندار مشهد مقدس با بیان اینکه تثبیت و ایجاد اشتغال از امور حائز اهمیت ما بوده خاطرنشان کرد: 20 میلیارد بدهی به شرکت برق پرداخت شده و در ارتباط با طرح نجات محله کم برخوردار و حاشیه شهر مهرآباد، پورسینا، شهید قربانی، سیس‌آباد، دروی، زرکش، امام هادی و اسماعیل‌آباد برای رسیدگی به آنها مشخص شده‌ است.</p>
      <p>وی افزود: برگزاری جلسات شورای اداری به محلات کم برخوردار انتقال یافتند، باید به عموم ثابت شود که مدیران مناطق کنار آنها هستند و اولویت اصلی وزارت کشور برقراری امنیت داخلی است.</p>
      <p>هاشمی گفت: هیئت اجرایی، هیئت نظارت و هیئت امنیت به عنوان سه رکن اصلی در انتخابات فعال هستند، ما برای برگزاری انتخابات تمام الکترونیک آمادگی داریم که از 10 آذرماه 98 ثبت نام کاندیدا آغاز خواهد شد.</p>
      <p>وی افزود: امسال مشهد به 19 منطقه تقسیم شد و 19 نفر نیز به عنوان مسئول مناطق مذکور انتخاب می‌شوند، یکی از دغدغه‌های گذشته حضور به موقع نیروی انتظامی بوده که امسال با برگزاری دو جلسه در این زمینه با نیروی انتطامی قرار بر برطرف‌سازی این دغدغه است.</p>
      <p>فرماندار مشهد ضمن اشاره به برگزاری جلسات ستاد انتخابات تصریح کرد: وزارت کشور دو وظیفه ذاتی امنیت داخلی و برگزاری انتخابات را برعهده دارد لذا در این رابطه بستر حضور حداکثری مردم در انتخابات باید فراهم شود چراکه انتخابات ناموس سیاسی ما است و اصل بی طرفی و اجرای قانون در آن اولویت دارد و اجازه تخلف انتخاباتی را نخواهیم داد.</p>
      <p>وی افزود: در ارتباط با تعیین مرز شهرستان طرقبه شاندیز با مشهد نیز جلساتی برگزار شده اما هنوز به نتیجه نرسیدیم و ادامه روند تصمیم گری در مورد اختلاف مرزی بر عهده کارشناسان وزارت کشور است اما قطعا تا انتخابات هیچ تغییری در حوزه تقسیمات کشوری صورت نخواهد گرفت.</p>
      <p>انتهای پیام/</p>
    </article>
  </body>
</html>