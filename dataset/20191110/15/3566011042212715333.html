<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546177.html/%D9%85%DB%8C%D8%B2%D8%A8%D8%A7%D9%86%DB%8C-%D9%85%D8%A7%D8%B2%D9%86%D8%AF%D8%B1%D8%A7%D9%86-%D8%A7%D8%B2-%D9%85%D8%B3%D8%A7%D8%A8%D9%82%D8%A7%D8%AA-%D9%82%D9%87%D8%B1%D9%85%D8%A7%D9%86%DB%8C-%DA%A9%D8%B4%D8%AA%DB%8C-%D9%86%DB%8C%D8%B1%D9%88%D9%87%D8%A7%DB%8C-%D9%BE%D9%86%D8%AC-%DA%AF%D8%A7%D9%86%D9%87-%D8%B3%D9%BE%D8%A7%D9%87-%D9%BE%D8%A7%D8%B3%D8%AF%D8%A7%D8%B1%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T15:34:00+00:00"/>
    <meta property="og:title" content="میزبانی مازندران از مسابقات قهرمانی کشتی نیروهای پنج‌گانه سپاه پاسداران"/>
    <meta property="og:description" content="معاون هماهنگ کننده سپاه کربلا و رئیس هیات کشتی بسیج مازندران گفت: به مناسبت چهلمین سالگرد تاسیس بسیج مستضعفین، مسابقات قهرمانی کشتی نیروهای پنج‌گانه سپاه پاسداران به میزبانی استان مازندران برگزار می‌شود."/>
  </head>
  <body>
    <article>
      <h1>میزبانی مازندران از مسابقات قهرمانی کشتی نیروهای پنج‌گانه سپاه پاسداران</h1>
      <h2>معاون هماهنگ کننده سپاه کربلا خبر داد:</h2>
      <address>
        <time datetime="2019-11-10T15:34:00+00:00">10 Nov 2019, 15:34</time>
      </address>
      <p>معاون هماهنگ کننده سپاه کربلا و رئیس هیات کشتی بسیج مازندران گفت: به مناسبت چهلمین سالگرد تاسیس بسیج مستضعفین، مسابقات قهرمانی کشتی نیروهای پنج‌گانه سپاه پاسداران به میزبانی استان مازندران برگزار می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، جواد بخشی عصر امروز در جلسه هماهنگی برگزاری مسابقات قهرمانی کشتی نیروهای سپاه پاسداران در ساری با اشاره به اینکه هفته بسیج یادآور مقطع طلایی تاریخ  و همبستگی و هم پیمانی ملت ایران است، اظهار کرد: تشکیل شجره طیبه بسیج و فداکاری‌ها، رشادت‌ها و خدمات ارزشمند و بی‌نظیر بسیج، خاطره‌ها و تاریخ انقلاب اسلامی را به خود معطوف ساخته است.<br/><br/>وی افزود: با توجه به ظرفیت‌های مازندران در حوزه ورزش به ویژه در رشته کشتی، تربیت بدنی ستاد کل سپاه مسابقات قهرمانی کشتی آزاد و فرنگی نیروهای کادر و وظیفه پنج‌گانه سپاه پاسداران انقلاب اسلامی را به مازندران سپرده است.<br/><br/>معاون هماهنگ کننده سپاه کربلا با اشاره به اینکه این مسابقات 5 و 6 آذرماه امسال در اردوگاه شهید عظیمی بهزیستی شهرستان بابلسر برگزار می شود، تصریح کرد: در این مسابقات بیش از 200 نفر از پاسداران و سربازان از سراسر کشور حضور دارند.<br/><br/>رئیس هیات کشتی بسیج مازندران با اعلام اینکه همه مسئولان و متولیان امر در این رویداد ملی پای کار باشند، افزود: این مسابقات با عنوان جام چهلمین سالگرد تاسیس بسیج مستضعفین برگزار می‌شود.<br/><br/>بخشی با بیان اینکه برای برگزاری هر چه بهتر این مسابقات کمیته‌های مختلفی در سطح استان تشکیل شده است، گفت: قرار است در اختتامیه این مسابقات از ورزشکارانی که حاضر نشدند مقابل رژیم صهیونیستی رقابت کنند، تجلیل شود.<br/><br/>انتهای پیام/</p>
    </article>
  </body>
</html>