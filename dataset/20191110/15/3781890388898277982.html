<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740970"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T15:00:00+00:00"/>
    <meta property="og:title" content="&quot;พปชร.&quot;แย้มเล็งส่ง&quot;ผู้หญิง&quot;ลงสนามชิงเก้าอี้ผู้ว่าฯกทม."/>
    <meta property="og:description" content="พปชร.”พร้อมส่ง 5 แคนดิเดต สำรวจความนิยมปชช.ก่อนตัดสินใจ ส่งผู้ใหญ่ในพรรคเคาะส่งชิงเก้าอี้ผู้ว่าฯ กทม. ปลายพ.ย.นี้ ลุ้น หนึ่งในนั้นเป็นผู้หญิง"/>
  </head>
  <body>
    <article>
      <h1>"พปชร."แย้มเล็งส่ง"ผู้หญิง"ลงสนามชิงเก้าอี้ผู้ว่าฯกทม.</h1>
      <address>
        <time datetime="2019-11-10T15:00:00+00:00">10 Nov 2019, 15:00</time>
      </address>
      <p>
        <b>พปชร.”พร้อมส่ง 5 แคนดิเดต สำรวจความนิยมปชช.ก่อนตัดสินใจ ส่งผู้ใหญ่ในพรรคเคาะส่งชิงเก้าอี้ผู้ว่าฯ กทม. ปลายพ.ย.นี้ ลุ้น หนึ่งในนั้นเป็นผู้หญิง</b>
      </p>
      <p>เมื่อวันที่10พ.ย.รายงานข่าวจากพรรคพลังประชารัฐ (พปชร.) แจ้งว่า สำหรับความเคลื่อนไหวของพรรค พปชร.ในการพิจารณาตัวบุคคลเพื่อเตรียมพร้อมส่งลงสมัครรับเลือกตั้งผู้ว่าฯ กทม.ที่คาดว่าจะเกิดขึ้นก่อนการเลือกตั้งในระดับท้องถิ่นอื่นๆ นั้น ทางแกนนำพรรคพปชร.ซึ่งรับผิดชอบดูแลพื้นที่กทม.ได้เตรียมเฟ้นหาตัวบุคคลเพื่อทาบทามลงสมัครรับเลือกตั้งในนามของพรรคไว้บ้างแล้ว โดยมองบุคคลที่มีความรู้ ความสามารถ ประมาณ4-5คนมีทั้งบุคคลที่เป็นที่รู้จักในสังคม และในจำนวนนั้นมีผู้หญิงรวมอยู่ด้วย ประมาณ 4-5 คน ทั้งนี้ทางพรรคได้นำชื่อบุคคลที่ได้ทาบทามไว้ไปทำโพลสำรวจความนิยมของประชาชน เพื่อประกอบการพิจารณาตัดสินใจว่าจะส่งบุคคลใดลงสมัคร<br/><br/>ทั้งนี้แกนนำของพรรคพปชร.จะเสนอเรื่องให้ผู้ใหญ่ในพรรครับทราบ เพื่อนำเรื่องเข้าหารือในที่ประชุมพรรค พิจารณาเห็นชอบต่อไปโดยคาดว่าจะเป็นช่วงปลายเดือนพ.ย.นี้.<br/> </p>
    </article>
  </body>
</html>