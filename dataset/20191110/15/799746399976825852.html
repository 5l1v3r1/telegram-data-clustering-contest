<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/10/7102866/"/>
    <meta property="og:site_name" content="Європейська правда"/>
    <meta property="article:published_time" content="2019-11-10T15:41:59+00:00"/>
    <meta property="og:title" content="На півночі Сирії у підконтрольному Туреччині районі вибух: 8 загиблих"/>
    <meta property="og:description" content="Вісім людей загинули у неділю в результаті вибуху бомби на північному сході Сирії у районі, контрольованому турецькими військами і їх союзниками — сирійськими повстанцями."/>
  </head>
  <body>
    <article>
      <h1>На півночі Сирії у підконтрольному Туреччині районі вибух: 8 загиблих</h1>
      <address>
        <time datetime="2019-11-10T15:41:59+00:00">10 Nov 2019, 15:41</time>
      </address>
      <p>Вісім людей загинули у неділю в результаті вибуху бомби на північному сході Сирії у районі, контрольованому турецькими військами і їх союзниками — сирійськими повстанцями.</p>
      <p>Як пише "Європейська правда" з посиланням на <a href="https://www.reuters.com/article/us-syria-security-explosion/eight-killed-in-bombing-in-turkish-controlled-northeast-syria-idUSKBN1XK0E3">Reuters</a>, про це повідомили в міністерстві оборони Туреччини. Інформацію надали також місцеві співробітники екстрених служб.</p>
      <p>Турецьке міністерство звинуватило у бомбардуванні курдське ополчення YPG. За словами Туреччини, це сталося на південний схід від сирійського міста Тель-Абьяд, захопленого турецькими силами в ході військового наступу місяць тому.</p>
      <p>Туреччина припинила свою військову операцію після домовленостей зі США і Росією, закликаючи до YPG відійти на відстань не менше 30 км від кордону Сирії з Туреччиною.</p>
      <p>Село Сулук, де стався недільний вибух, розташоване приблизно за 10 км на південь від кордону. За словами співробітника місцевої екстреної служби, біля пекарні вибухнула маленький вантажівка.</p>
      <p>Туреччина почала вторгнення, щоб очистити прикордонний район від сил YPG, яких Анкара вважає терористами  через зв'язки з курдськими бойовиками на турецькій території.</p>
      <p>Ердоган заявив, що і Москва, і Вашингтон не виконали свої зобов'язання відповідно до укладених минулого місяця угод про виведення YPG із зазначеної зони. Він заявив, що Туреччина <b><a href="https://www.eurointegration.com.ua/news/2019/10/30/7102452/">може відновити наступ</a></b>, якщо умови не будуть дотримані.</p>
      <related>
        <a href="https://www.eurointegration.com.ua/articles/2019/10/29/7102391/"/>
      </related>
    </article>
  </body>
</html>