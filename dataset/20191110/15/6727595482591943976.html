<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/bmc-gave-2-crore-rupees-to-prophet-muhammed-procession.html"/>
    <meta property="og:site_name" content="DoolNews"/>
    <meta property="article:published_time" content="2019-11-10T15:55:00+00:00"/>
    <meta property="og:title" content="നബിദിന ഘോഷയാത്രക്ക് 2 കോടി രൂപ അനുവദിച്ച് ബ്രിഹണ്‍ മുംബൈ കോര്‍പ്പറേഷന്‍; 'ഈ തീരുമാനം മികച്ച സന്ദേശം നല്‍കുകയും സൗഹാര്‍ദം വളര്‍ത്തുകയും ചെയ്യും'"/>
    <meta property="og:description" content="BMC Maharashtra National News Prophet Muhammad India മുംബൈ: നബിദിന ഘോഷയാത്ര നടത്തുവാന്‍ 2 കോടി രൂപ അനുവദിച്ച് ബ്രിഹണ്‍മുംബൈ കോര്‍പ്പറേഷന്‍. എല്ലാ വര്‍ഷവും ബൈക്കുള മുതല്‍"/>
  </head>
  <body>
    <article>
      <h1>നബിദിന ഘോഷയാത്രക്ക് 2 കോടി രൂപ അനുവദിച്ച് ബ്രിഹണ്‍ മുംബൈ കോര്‍പ്പറേഷന്‍; 'ഈ തീരുമാനം മികച്ച സന്ദേശം നല്‍കുകയും സൗഹാര്‍ദം വളര്‍ത്തുകയും ചെയ്യും'</h1>
      <address><time datetime="2019-11-10T15:55:00+00:00">10 Nov 2019, 15:55</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: നബിദിന ഘോഷയാത്ര നടത്തുവാന്‍ 2 കോടി രൂപ അനുവദിച്ച് ബ്രിഹണ്‍മുംബൈ കോര്‍പ്പറേഷന്‍. എല്ലാ വര്‍ഷവും ബൈക്കുള മുതല്‍ ഹജ്ജ് ഹൗസ് വരെ നടത്തുന്ന ഘോഷയാത്രക്കാണ് ഇത്തവണ ധനസഹായം നല്‍കുന്നത്.</p>
      <p>മൂന്നു വാര്‍ഡുകളിലേക്കായി കോര്‍പ്പറേഷന്‍ 2 ലക്ഷം രൂപ അനുവദിച്ചിരുന്നു. എന്നാല്‍ കൂടുതല്‍ തുക ലഭിച്ചാലേ ഘോഷയാത്ര മികച്ച രീതിയില്‍ നടത്താനാവൂ എന്ന് ഖിലാഫത്ത് മൂവ്‌മെന്റ് അധികൃതര്‍ കോര്‍പ്പറേഷനോട് ആവശ്യപ്പെടുകയായിരുന്നു. ഇതിനെ തുടര്‍ന്നാണ് രണ്ട് കോടി രൂപ അനുവദിച്ചത്.</p>
      <related>
        <a href="https://www.doolnews.com/all-44-congress-mla-support-shivsena-at-maharshtra.html?utm_source=doolnews&amp;utm_medium=related"/>
      </related>
      <p>ഗണേശോത്സവത്തിനും അംബേദ്കര്‍ ജയന്തിക്കും കോടികള്‍ നല്‍കാറുണ്ട്. സമാനരീതിയില്‍ മുസ്‌ലിം സമുദായത്തിനും ധനസഹായം ആവശ്യപ്പെടുകയായിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>മേയര്‍ വിശ്വനാഥ് മഹാദേശ്വറും സ്റ്റാന്‍ഡിംഗ് കമ്മറ്റി ചെയര്‍മാന്‍ യശ്വന്ത് ജാധവും കോര്‍പ്പറേഷന്‍ തീരുമാനത്തെ സ്വാഗതം ചെയ്തു. തീരുമാനം ചരിത്രപരമാണെന്ന് യശ്വന്ത് ജാദവ് പറഞ്ഞു.</p>
      <related>
        <a href="https://www.doolnews.com/thomas-issac-against-advani-babri-masjid-demolition-case822.html?utm_source=doolnews&amp;utm_medium=related"/>
      </related>
      <p>രാജ്യത്തെ ഒരു മുനിസിപ്പല്‍ കോര്‍പ്പറേഷന്റെ ചരിത്രത്തില്‍ ആദ്യമായാണ് ഇങ്ങനൊരു ചരിത്ര തീരുമാനം എടുക്കുന്നത്. ഈ തീരുമാനം മികച്ച സന്ദേശം നല്‍കുകയും സാമൂഹ്യ സൗഹാര്‍ദ്ദം വളര്‍ത്തുകയും ചെയ്യും. നവംബര്‍ 10 പ്രവാചകന്‍ മുഹമ്മദിന്റെ ജന്മദിന വാര്‍ഷികമാണ്. മാത്രമല്ല ഘോഷയാത്രയുടെ 100ാം വാര്‍ഷികവും. അത് കൊണ്ട് തന്നെ ഈ വര്‍ഷം വലിയ ഘോഷയാത്രയാണെന്നും യശ്വന്ത് ജാദവ് പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/9OUbs66OduM" width="560" height="315" data-service="Youtube" scrolling="no"/>
      </figure>
    </article>
  </body>
</html>