<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546230.html/%D8%A8%D8%B3%DB%8C%D8%AC-%D8%AA%D8%A8%D8%AF%DB%8C%D9%84-%D8%A8%D9%87-%DB%8C%DA%A9-%D9%81%D8%B1%D9%87%D9%86%DA%AF-%D9%88-%D8%AA%D9%81%DA%A9%D8%B1-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T15:40:00+00:00"/>
    <meta property="og:title" content="بسیج تبدیل به یک فرهنگ و تفکر شده است"/>
    <meta property="og:description" content="معاونت فرهنگی و اجتماعی ناحیه مقاومت بسیج شهرستان جویبار گفت: نباید بسیج را صرفاً درقالب نظامی تصور کرد بلکه بسیج امروز به یک فرهنگ و تفکر در جامعه تبدیل شده است."/>
  </head>
  <body>
    <article>
      <h1>بسیج تبدیل به یک فرهنگ و تفکر شده است</h1>
      <h2>معاون ناحیه مقاومت بسیج جویبار:</h2>
      <address>
        <time datetime="2019-11-10T15:40:00+00:00">10 Nov 2019, 15:40</time>
      </address>
      <p>معاونت فرهنگی و اجتماعی ناحیه مقاومت بسیج شهرستان جویبار گفت: نباید بسیج را صرفاً درقالب نظامی تصور کرد بلکه بسیج امروز به یک فرهنگ و تفکر در جامعه تبدیل شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، محمود فقیهان عصر امروز در جلسه کمیته فرهنگی گرامی‌داشت هفته بسیج بااشاره به اینکه نباید بسیج را صرفاً درقالب نظامی تصور کرد اظهار کرد: بسیج امروز به یک فرهنگ و تفکر در جامعه تبدیل شده است.<br/><br/>وی افزود: بسیج متعلق به سپاه نیست بلکه متعلق به همه مردم است و هر وقت از تفکر و روحیه بسیجی فاصله گرفته شود دچار مشکل می‌شویم.<br/><br/>معاون فرهنگی و اجتماعی ناحیه مقاومت بسیج جویبار با تأکید براینکه تفکر بسیجی، مستکبران جهان را به ستوه آورده است بیان کرد: هر زمان از این میراث گران‌بهای امام(ره) فاصله بگیریم قطعاً دچار چالش و در تشکیل تمدن اسلامی با مشکل روبرو خواهیم شد.<br/><br/>فقیهان ویزیت رایگان، برگزاری یادواه شهدا، نشست‌های بصیرتی، اجتماع بزرگ زنان فاطمیون، پاتوق سرود، افتتاح خانه محروم، پیاده‌روی خانوادگی، همایش گروه‌های جهادی از جمله برنامه‌های ناحیه و حوزه‌های مقاومت بسیج شهرستان جویبار بیان کرد.<br/><br/>محمد فوقی رئیس اداره فرهنگ و ارشاد اسلامی شهرستان جویبار نیز گفت: بسیج دارای جایگاه و ارزش والایی است زیرا همانطور که امام خمینی(ره) فرمودند« خدایا مرا با بسیجیان محشور بگردان» نشان از اهمیت آن است.<br/><br/>وی با بیان اینکه 18 دستگاه عضو کمیته فرهنگی ستادبزرگداشت هفته بسیج است اظهار کرد: در این هفته برنامه‌های متعددی ازجمله، خاطره‌گویی بسیجیان دوران دفاع مقدس، شب شعر، مسابقات فرهنگی و هنری، نمایشگاه کتاب، عکس و پوستر بسیج، نشست‌های بصیرتی، برگزاری محفل انس با قرآن برگزار خواشد.<br/><br/>محمدحسین فقیه بخشدار گیلخواران جویبار در این جلسه اظهار کرد: بسیج در سیل امسال اقدامات بزرگی انجام داد که شاید بسیاری از مردم از آن مطلع نیستند.<br/><br/>وی بیان کرد: باید متن تفکر بسیجی را در جامعه نهادینه کنیم و نسل جوان را با همه ابعاد بسیج آشنا کنیم.<br/><br/>بخشدارگیلخواران یادآور شد: شناساندن دستاوردهای علمی بسیج در طول چهل سال انقلاب اسلامی می‌تواند در آشنایی جوانان با تفکر بسیجی مناسب باشد.<br/><br/>سید ابواقاسم ساداتی معاون پرورشی آموزش‌وپرورش جویبار بابیان اینکه در هفته بسیج دانش‌آموزان دختر این شهرستان به اردوی راهیان نور اعزام خواهند شد گفت: دانش‌آموزان دختر در قالب 5 دستگاه اتوبوس در هفته بسیج از شهرستان جویبار به مناطق جنگی جنوب اعزام خواهند شد.<br/><br/>انتهای پیام/</p>
    </article>
  </body>
</html>