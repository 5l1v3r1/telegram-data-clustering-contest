<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/10/gyrciia-zatiaga-kontrola-nad-migranti-i-bejanci.429138"/>
    <meta property="og:site_name" content="Dnes.bg"/>
    <meta property="article:published_time" content="2019-11-10T15:00:00+00:00"/>
    <meta property="og:title" content="Гърция затяга контрола над мигранти и бежанци"/>
    <meta property="og:description" content="Влезлите нелегално ще бъдат настанявани в лагери | Dnes.bg"/>
  </head>
  <body>
    <article>
      <h1>Гърция затяга контрола над мигранти и бежанци</h1>
      <h2>Влезлите нелегално ще бъдат настанявани в лагери</h2>
      <address><time datetime="2019-11-10T15:00:00+00:00">10 Nov 2019, 15:00</time> by <a rel="author" href="https://www.dnes.bg/author/217" target="_blank">Александър Попов</a></address>
      <p>Гръцкият премиер Кириакос Мицотакис обяви, че правителството започва да прилага по-строгите мерки към мигранти и бежанци.<br/><br/>Ускорява се процедурата по отдаване на защитен статут за лицата, които имат право на това и отговарят на утвърдените европейски принципи, заяви Мицотакис в интервю днес пред гръцката телевизия "Скай"м цитирано от БНР.<br/><br/>За влезлите нелегални мигранти, които нямат право на бежански статут, законът е категоричен - ще се настаняват в лагери от затворен тип до връщането им обратно.<br/><br/>Премиерът не посочи къде точно се създават тези лагери, но се очаква това да стане в бивши военни поделения.<br/><br/>Правителството в Атина очаква, че строгите мерки ще намалят и действията на трафикантите на хора, които използват липсата на информация сред мигрантите и им обещават безпрепятствено преминаване през Гърция.</p>
    </article>
  </body>
</html>