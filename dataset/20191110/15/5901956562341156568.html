<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/podnevi-pocival-ponoci-zuriral-218479"/>
    <meta property="og:site_name" content="Slovenske novice"/>
    <meta property="article:published_time" content="2019-11-10T15:36:00+00:00"/>
    <meta property="og:title" content="Podnevi počival, ponoči žuriral"/>
    <meta property="og:description" content="Pevec, avtor, pedagog in producent Nino Ošlak si je letošnje leto tik pred poletno sezono po naključju zagrenil življenje, a mu počitnic to le ni preprečilo. Čeprav se ne izpostavlja žgočemu ..."/>
  </head>
  <body>
    <article>
      <h1>Podnevi počival, ponoči žuriral</h1>
      <h2>Pevec Nino Ošlak ostaja zvest Grčiji.</h2>
      <address><time datetime="2019-11-10T15:36:00+00:00">10 Nov 2019, 15:36</time> by <a rel="author">R. Tu.</a></address>
      <slideshow>
        <figure>
          <img src="https://www.slovenskenovice.si/images/slike/2019/08/19/903501.jpg"/>
          <figcaption>Pred počitnicami ga je opeklo.</figcaption>
        </figure>
        <figure>
          <img src="https://www.slovenskenovice.si/images/slike/2019/08/19/903502.jpg"/>
          <figcaption>Grški otoki so ga spet navdušili.</figcaption>
        </figure>
      </slideshow>
      <p>Pevec, avtor, pedagog in producent <b>Nino Ošlak</b> si je letošnje leto tik pred poletno sezono po naključju zagrenil življenje, a mu počitnic to le ni preprečilo. Čeprav se ne izpostavlja žgočemu soncu, ga je v le nekaj minutah neprevidnosti močno opeklo. Posledično je težko ležal in spal ter se nasploh slabo počutil. No, tegobe so po kakšnem tednu minile, je pa bila dobra šola pred dopustovanjem.</p>
      <figure>
        <img src="https://www.slovenskenovice.si/images/slike/2019/08/19/903502.jpg"/>
        <figcaption>Grški otoki so ga spet navdušili.</figcaption>
      </figure>
      <p>»Z nekaj prijatelji smo tudi letos počitnikovali v Grčiji. To je naša tradicija, saj tja zahajamo že več let. Letos smo si omislili malce spremembe, malce več razgibanosti. Na eni lokaciji smo bili le štiri ali pet dni, nato pa smo jo mahnili drugam. Je malce bolj nepraktično in naporno, a zanimivo,« pravi. Dva dni je raziskoval Atene, ki so ga navdušile.<br/><br/>»V živo sem videl nekatere stvari, ki smo se jih v šoli učili iz učbenikov. To je čisto drugače,« pravi. Učnemu delu dopusta je sledilo nekaj dni zabave na Mikonosu, kjer je bil že lani. »Ta otok mi je res všeč, ker je majhen in ponuja vse, od zabave do lepih, mirnih plaž. Čez dan sem užival v kakšnem od zalivov, noči so bile pa, hm ... pestre in predvsem dolge. Grške žurke se pač končajo s sončnim vzhodom. Po Mikonosu smo odšli za par dni še na Naksos in par dni na Santorini. Zadnji od otokov mi je bil najbolj več, ker je drugačen. Nima tipičnih dolgih peščenih plaž, ni svetlega peska. Santorini je bil nekoč vulkan in ima razgibano površino. In vse te bele grške hiške!« </p>
    </article>
  </body>
</html>