<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/kiifb-g-sudhakaran-pwd-roads.html"/>
    <meta property="og:site_name" content="DoolNews"/>
    <meta property="article:published_time" content="2019-11-10T15:14:00+00:00"/>
    <meta property="og:title" content="കിഫ്ബിക്കെതിരെ രൂക്ഷ വിമര്‍ശനവുമായി ജി. സുധാകരന്‍"/>
    <meta property="og:description" content="G SUDAKARAN KERALA NEWS KIIFB Kerala ആലപ്പുഴ: കിഫ്ബിക്കെതിരെ രൂക്ഷ വിമര്‍ശനവുമായി മന്ത്രി ജി.സുധാകരന്‍. റോഡുകള്‍ പൊളിയുന്നതിനെ പറ്റി സംസാരിക്കുന്ന വേളയിലാണ് മന്ത്രി കിഫ്ബ"/>
  </head>
  <body>
    <article>
      <h1>കിഫ്ബിക്കെതിരെ രൂക്ഷ വിമര്‍ശനവുമായി ജി. സുധാകരന്‍</h1>
      <address><time datetime="2019-11-10T15:14:00+00:00">10 Nov 2019, 15:14</time> by <a rel="author">ന്യൂസ് ഡെസ്‌ക്</a></address>
      <p>ആലപ്പുഴ: കിഫ്ബിക്കെതിരെ രൂക്ഷ വിമര്‍ശനവുമായി മന്ത്രി ജി.സുധാകരന്‍. റോഡുകള്‍ പൊളിയുന്നതിനെ പറ്റി സംസാരിക്കുന്ന വേളയിലാണ് മന്ത്രി കിഫ്ബിക്കെതിരെ പരാമര്‍ശവുമായി രംഗത്തു വന്നത്.</p>
      <p>കിഫ്ബി പ്രവര്‍ത്തനങ്ങളില്‍ പി.ഡബ്യൂ.ഡിക്ക് ഒന്നും ചെയ്യാനില്ലെന്നും പി.ഡബ്യൂ.ഡി എഞ്ചിനീയര്‍മാര്‍ എന്ത് റിപ്പോര്‍ട്ട് കൊടുത്താലും കിഫ്ബി ഉദ്യോഗസ്ഥര്‍ അത് വെട്ടുമെന്നുമാണ് മന്ത്രി പറഞ്ഞത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ചെയ്യാനുള്ള പണി മാത്രം പൊതുമരാമത്ത് വകുപ്പ് ഏറ്റെടുത്താല്‍ മതിയെന്നും നിര്‍മ്മാണവും അറ്റകുറ്റപ്പണിയും കിഫ്ബിയെ ഏല്‍പ്പിച്ചതിന്റെ ഉത്തരവാദിത്വം പി.ഡബ്യൂ.ഡിക്ക് അല്ല എന്നും ജി.സുധാകരന്‍ കൂട്ടിച്ചേര്‍ത്തു.</p>
      <related>
        <a href="https://www.doolnews.com/g-sudhakaran-again-attacks-shanimol-usman343.html?utm_source=doolnews&amp;utm_medium=related"/>
      </related>
      <p>കിഫ്ബിയുടെ ചീഫ് ടെക്‌നിക്കല്‍ ഓഫീസര്‍ രാക്ഷസനെപ്പോലെയാണെന്നും മന്ത്രി പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>റെയില്‍വേക്കെതിരെയും മന്ത്രി വിമര്‍ശനമുന്നയിച്ചു. ആലപ്പുഴ ബൈപാസ് ഫ്‌ളൈ ഓവറിന്റെ ഒന്നര ആഴ്ച കൊണ്ട് തീര്‍ക്കേണ്ട പണി റെയില്‍വേ ഒന്നര വര്‍ഷം വൈകിപ്പിച്ചുവെന്നും മന്ത്രി പറഞ്ഞു.</p>
      <p>കേരള സംസ്ഥാനത്തെ അടിസ്ഥാനസൗകര്യ വികസന പദ്ധതികള്‍ക്കായി രൂപീകരിച്ച ബോര്‍ഡാണ് കേരള ഇന്‍ഫ്രാസ്ട്രക്ചര്‍ ഇന്‍വെസ്റ്റ്‌മെന്റ് ഫണ്ട് ബോര്‍ഡ് (കിഫ്ബി). കേരള ഇന്‍ഫ്രാസ്ട്രക്ചര്‍ ഇന്‍വെസ്റ്റ്‌മെന്റ് ഫണ്ട് നിയമം-1999 (ആക്ട് 4-2000) പ്രകാരം കേരള സര്‍ക്കാര്‍ ധനകാര്യവകുപ്പിന്റെ കീഴില്‍ പ്രവര്‍ത്തിക്കുന്ന സ്വതന്ത്ര സ്ഥാപനമാണ് ഇത്.</p>
      <figure>
        <iframe src="https://www.youtube.com/embed/9OUbs66OduM" width="500" height="281" data-service="Youtube" scrolling="no"/>
      </figure>
    </article>
  </body>
</html>