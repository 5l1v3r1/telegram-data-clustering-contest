<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546248.html/%D8%B3%DB%8C%D9%84%D8%A7%D8%A8----%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%A8%D9%87-%D8%A8%D8%AE%D8%B4-%DA%A9%D8%B4%D8%A7%D9%88%D8%B1%D8%B2%DB%8C-%D8%A8%D8%B1%D9%88%D8%AC%D8%B1%D8%AF-%D8%AE%D8%B3%D8%A7%D8%B1%D8%AA-%D8%B2%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T15:41:00+00:00"/>
    <meta property="og:title" content="سیلاب ۶۲ میلیارد تومان به بخش کشاورزی بروجرد خسارت زد"/>
    <meta property="og:description" content="رئیس جهاد کشاورزی بروجرد با بیان اینکه سیلاب 62 میلیارد تومان به بخش کشاورزی بروجرد خسارت وارد کرد گفت: برای جبران خسارت زیر ساخت‌ها 4 میلیارد و 500 میلیون تومان به بروجرد پرداخت شده است."/>
  </head>
  <body>
    <article>
      <h1>سیلاب ۶۲ میلیارد تومان به بخش کشاورزی بروجرد خسارت زد</h1>
      <h2>رئیس جهاد کشاورزی بروجرد:</h2>
      <address>
        <time datetime="2019-11-10T15:41:00+00:00">10 Nov 2019, 15:41</time>
      </address>
      <p>رئیس جهاد کشاورزی بروجرد با بیان اینکه سیلاب 62 میلیارد تومان به بخش کشاورزی بروجرد خسارت وارد کرد گفت: برای جبران خسارت زیر ساخت‌ها 4 میلیارد و 500 میلیون تومان به بروجرد پرداخت شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://safiraflak.ir/?p=1438">سفیر افلاک، </a>عزت اله نباتی ظهر امروز در جلسه شورای اداری که در فرمانداری برگزار شد اظهار داشت: در سیلاب فروردین ماه امسال خسارت‌هایی به بخش کشاورزی وارد شد که تاکنون ۲۵۳ میلیون تومان در بخش‌هایی زیر ساختی که نیاز بوده اقدامات لازم انجام شده و یک میلیارد تومان هم  برای کانال‌های آبرسانی، قنات‌ها، استخرهای ذخیره آب هزینه شده است.</p>
      <p>وی افزود: سیلاب در هفت بخش خسارت‌هایی را وارد کرد به طوری که به هفت درصد باغات حدود ۲میلیارد تومان، ۴۹ درصد زراعت ۲۹ میلیارد تومانف ۲۵ درصد در بخش دام و طیور به میزان ۱۳ میلیارد و ۵۰۰ میلیون تومان، پنج درصد به زنبورهای عسل سه میلیارد و ۵۰۰ میلیون تومان، ۳٫۶ درصد خاک و آب حدود یک میلیارد و ۵۰۰ میلیون تومان، ۱٫۷ شیلات معادل چهار میلیارد و ۸۰۰ میلیون تومان  و زیر ساخت‌های عمومی ۴۸ میلیارد تومان خسارت وارد کرده است..</p>
      <p>رئیس جهاد کشاورزی بروجرد عنوان کرد: در مجموع سیلاب ۶۲ میلیارد تومان در بخش کشاورزی به شهرستان بروجرد خسارت وارد کرد  و ۲۰۲۵ پرونده تشکیل شده  و تاکنون به ۳۲۴ نفر حدود سه میلیارد و ۶۰۰ میلیون تومان بلاعوض پرداخت شده است.</p>
      <p>وی بیان کرد: در بخش زراعی و باغی به ۴۶۱ نفر پنج میلیارد  و ۱۰۰ میلیون تومان بلاعوض پرداخت شده و ۶ میلیارد و ۱۰۰ میلیون تومان هم تسهیلات برای جبران خسارت‌ها پرداخت شده و مابقی خسارت‌ها قرار است تا پایان آذرماه پرداخت شود.</p>
      <p>مدیر جهاد کشاورزی بروجرد گفت: برای جبران خسارت زیر ساخت‌ها چهار میلیارد و ۵۰۰ میلیون تومان به بروجرد پرداخت شده است.</p>
      <p>انتهای پیام /</p>
    </article>
  </body>
</html>