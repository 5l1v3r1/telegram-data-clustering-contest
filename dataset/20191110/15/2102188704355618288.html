<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/10/653541/"/>
    <meta property="og:site_name" content="Економічна правда"/>
    <meta property="article:published_time" content="2019-11-10T15:31:00+00:00"/>
    <meta property="og:title" content="Дубілет пропонує відмовитись від захищених урядових стаціонарних телефонів"/>
    <meta property="og:description" content="Міністр Кабінету міністрів Дмитро Дубілет пропонує замінити захищений стаціонарний телефонний зв’язок, яким користуються чиновники Кабміну, спеціальним електронним додатком."/>
  </head>
  <body>
    <article>
      <h1>Дубілет пропонує відмовитись від захищених урядових стаціонарних телефонів</h1>
      <address>
        <time datetime="2019-11-10T15:31:00+00:00">10 Nov 2019, 15:31</time>
      </address>
      <p>Міністр Кабінету міністрів Дмитро Дубілет пропонує замінити захищений стаціонарний телефонний зв'язок, яким користуються чиновники Кабміну, спеціальним електронним додатком.</p>
      <p>Про це він <a href="https://24tv.ua/derzhava_vitrachaye_milyardi_na_uryadoviy_telefonniy_zvyazok_dubilet_znaye_yak_tsi_groshi_zekonomiti_n1231768">сказав</a> в інтерв’ю "24 каналу".</p>
      <p>За його словами, йдеться про захищені лінії стаціонарних телефонів, які використовують урядовці та інші чиновники для спілкування з президентом, прем'єром та спікером Ради. На кожну з цих 3 ліній - окремий телефон.</p>
      <p>Дубілет зазначив, що така система коштує державі мільярди гривень щороку.</p>
      <p>Він додав, що уже обговорював цю ідею з віце-прем'єром, міністром цифрової трансформації Михайлом Федоровим та іншими експертами.</p>
      <p>"Я вважаю, це досить дивна річ. Сподіваюся, незабаром ми зможемо зробити так, щоб замість таких телефонів було додаток", - заявив Дубілет.</p>
      <p>Міністр вважає, що новий додаток міг би робити зв’язок навіть більш захищеним завдяки методам шифрування.</p>
    </article>
  </body>
</html>