<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/10/irgalmatlanul-nagy-olajmezore-bukkantak-iranban"/>
    <meta property="og:site_name" content="infostart"/>
    <meta property="article:published_time" content="2019-11-10T13:51:00+00:00"/>
    <meta property="og:title" content="Irgalmatlanul nagy olajmezőre bukkantak Iránban"/>
    <meta property="og:description" content="Az ország már eddig is a negyedik legnagyobb olajtartalékkal rendelkező ország volt a világon."/>
  </head>
  <body>
    <article>
      <h1>Irgalmatlanul nagy olajmezőre bukkantak Iránban</h1>
      <address><time datetime="2019-11-10T13:51:00+00:00">10 Nov 2019, 13:51</time> by <a rel="author">Infostart / MTI</a></address>
      <h3>Az ország már eddig is a negyedik legnagyobb olajtartalékkal rendelkező ország volt a világon.</h3>
      <p>Az ország ismert olajkészleteit egyharmadával növelő olajmezőt fedeztek fel Iránban - jelentette be Haszan Róháni köztársasági elnök egy vasárnapi beszédében.</p>
      <p>"Hatalmas, 53 milliárd hordó olajat rejtő mezőt fedeztünk fel az ország déli részén" - idézett a hivatalos iráni média a köztársasági elnöknek a közép-iráni Yazd városban tartott beszédéből.</p>
      <p>A British Petroleum olajtársaság adatai szerint Irán 2017 végén a világon a negyedik legnagyobb, 157,2 milliárd hordós kitermelhető olajtartalékkal rendelkezett.</p>
      <p>
        <i>Nyitókép: Pexels</i>
      </p>
    </article>
  </body>
</html>