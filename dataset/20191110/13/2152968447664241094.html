<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/zvezdi/2019/11/10/keiti-holms-triabva-da-se-grijim-za-sebe-si.429029"/>
    <meta property="og:site_name" content="Dnes.bg"/>
    <meta property="article:published_time" content="2019-11-10T13:07:00+00:00"/>
    <meta property="og:title" content="Кейти Холмс: Трябва да се грижим за себе си!"/>
    <meta property="og:description" content="Актрисата се снима за корицата на Shape Magazine | Dnes.bg"/>
  </head>
  <body>
    <article>
      <h1>Кейти Холмс: Трябва да се грижим за себе си!</h1>
      <h2>Актрисата се снима за корицата на Shape Magazine</h2>
      <address><time datetime="2019-11-10T13:07:00+00:00">10 Nov 2019, 13:07</time> by <a rel="author" href="https://www.dnes.bg/author/276" target="_blank">Иванка Гъркова</a></address>
      <p>„Истински вярвам във важността на това да се грижиш за себе си и да бъдеш свой приоритет. Можеш да бъдеш най-пълноценен за важните хора в живота ти, ако се грижиш за себе си. И аз го правя“. Това казва Кейти Холмс пред Shape Magazine. </p>
      <p>Звездата, която скоро не бе давала интервю, в което говори за личния си живот, се появи на корицата на изданието.<br/> <br/>Актрисата изглежда невероятно в сребриста рокля с тънки презрамки.<br/> <br/> По повод това как прекарва свободното си време, бившата на Том Круз споделя, че всеки ден отделя по 20 минути за себе си. Тогава взима лист и химикалка и написва нещата, за които е благодарна.<br/> <br/>„Правя това, слушайки приятна музика. Това е моята ежедневна медитация“, обяснява тя.<br/> <br/>Холмс говори открито и за отглеждането на своята дъщеря Сури. Момичето, което вече е на 13, е плод от връзката ѝ с известния актьор, който след раздялата им не се интересува много от детето.<br/> <br/>„Много сме близки. Прекарваме много време заедно, понякога дори си правим общи тренировки. Чувствам се благословена да имам такава специална дъщеря. Това е най-прекрасният подарък, най-голямата привилегия, която някога съм имала – да бъда нейната майка“, споделя Кейти, за която не е проблем, че само тя полага грижи за детето. <br/> <br/>И тъй като скоро не сме виждали актрисата на големия екран, тя обяви, че ще имаме възможност, защото скоро ще излезе хорърът „The Boy II“.<br/> <br/><b>Още снимки от фотосесията на Кейти Холмс </b><i><b><a href="https://www.tialoto.bg/a/1-zvezdi/98561-keyti-holms-zhenata-koyato-se-grizhi-za-sebe-si">може да видите в галерията на Tialoto.bg <br/></a></b></i> </p>
    </article>
  </body>
</html>