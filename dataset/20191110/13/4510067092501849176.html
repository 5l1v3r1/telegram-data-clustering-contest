<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-1/accident-in-bihor-o-oradeanca-beata-a-intrat-cu-masina-pe-contrasens-si-a-izbit-un-alt-autoturism-152690.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-10T13:11:00+00:00"/>
    <meta property="og:title" content="Accident în Bihor: O orădeancă beată a intrat cu maşina pe contrasens şi a izbit un alt autoturism"/>
    <meta property="og:description" content="O femeie în vârstă de 55 de ani din Oradea, beată la volanul unui Renault, a provocat sâmbătă seara un accident pe DN19 E, lângă Chiribiş, după ce a intrat pe contrasens şi a izbit o Dacia, condusă regulamentar de un bihorean de 35 de ani."/>
  </head>
  <body>
    <article>
      <h1>Accident în Bihor: O orădeancă beată a intrat cu maşina pe contrasens şi a izbit un alt autoturism</h1>
      <address><time datetime="2019-11-10T13:11:00+00:00">10 Nov 2019, 13:11</time> by <a rel="author" href="https://www.ebihoreanul.ro/contact/Smaranda%20Chi%C5%9Fbora#redactia_form" target="_blank">Smaranda Chişbora</a></address>
      <figure>
        <img src="https://cdn.ebihoreanul.ro/static/gallery_big/masinapolitienoapteaarhiva10112019.jpg"/>
      </figure>
      <p>O femeie în vârstă de 55 de ani din Oradea, beată la volanul unui Renault, a provocat sâmbătă seara un accident pe DN19 E, lângă Chiribiş, după ce a intrat pe contrasens şi a izbit o Dacia, condusă regulamentar de un bihorean de 35 de ani.</p>
      <p>"În 9 noiembrie, la ora 18.09, pe DN19 E, în afara localităţii bihorene Chiribiş, o femeie de 53 de ani din municipiul Oradea, în timp ce conduceea un autoturism, pe direcţia Marghita-Oradea a pătruns pe sensul opus de circulaţie, unde a intrat în coliziune cu un autoturism condus regulamentar din sens opus de un bărbat de 35 de ani din comuna Bulz", a precizat comisarul şef Alina Fărcuţa, purtătorul de cuvânt al IPJ Bihor. </p>
      <p>Potrivit acesteia, "în urma testării cu aparatul etilotest, s-a constatat că femeia care conducea primul autoturism prezenta o concentraţie alcoolică de 0,76 mg/l pe litru alcool pur în aerul expirat". Acesteia i-au fost recoltate probe biologice în vederea stabilirii alcoolemiei. </p>
      <p>"În urma accidentului rutier, atât femeia care conducea primul autoturism cât şi un bărbat din 53 de ani din Oradea, pasager al său, au suferit leziuni uşoare", a mai declarat Fărcuţa.</p>
      <p>În cauză a fost întocmit dosar penal. Poliţiştii Biroului Rutier Marghita continuă cercetările pentru stabilirea cu exactitate a cauzelor şi împrejurărilor producerii accidentului rutier.  </p>
    </article>
  </body>
</html>