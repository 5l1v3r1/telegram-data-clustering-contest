<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/rsquo-rsquo-marcio-danimarca-profanate-80-tombe-cimitero-218634.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-10T13:05:04+00:00"/>
    <meta property="og:title" content="C’e’ del marcio in danimarca - profanate 80 tombe del cimitero ebraico di randers"/>
    <meta property="og:description" content="C’E’ DEL MARCIO IN DANIMARCA - PROFANATE 80 TOMBE DEL CIMITERO EBRAICO DI RANDERS - LE LAPIDI SONO STATE DIPINTE CON GRAFFITI VERDI E ALCUNE SONO STATE ROVESCIATE. SU UNA È STATO ANCHE INCOLLATO UN ADESIVO GIALLO CON LA STELLA DI DAVID E LA SCRITTA 'JUDE'. IN CORSO LE INDAGINI DELLA POLIZIA"/>
  </head>
  <body>
    <article>
      <h1>C’e’ del marcio in danimarca - profanate 80 tombe del cimitero ebraico di randers</h1>
      <address>
        <time datetime="2019-11-10T13:05:04+00:00">10 Nov 2019, 13:05</time>
      </address>
      <p>
        <b>C’E’ DEL MARCIO IN DANIMARCA - PROFANATE 80 TOMBE DEL CIMITERO EBRAICO DI RANDERS - LE LAPIDI SONO STATE DIPINTE CON GRAFFITI VERDI E ALCUNE SONO STATE ROVESCIATE. SU UNA È STATO ANCHE INCOLLATO UN ADESIVO GIALLO CON LA STELLA DI DAVID E LA SCRITTA 'JUDE'. IN CORSO LE INDAGINI DELLA POLIZIA</b>
      </p>
      <hr/>
      <p>
        <b>Da <a href="http://www.corriere.it/">corriere.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255059/1236258.htm">
          <img src="https://cdn-static.dagospia.com/img/foto/11-2019/randers-tombe-1236258.png"/>
        </a>
        <figcaption>randers tombe</figcaption>
      </figure>
      <p>Oltre 80 lapidi sono state vandalizzate in un cimitero ebraico risalente al 1807 a Randers, una cittadina danese dello Jutland. Lo riporta il giornale locale Randers Amtsavis. Le lapidi sono state dipinte con graffiti verdi e alcune sono state rovesciate. Sono in corso le indagini della polizia. «Abbiamo uno dei più antichi siti di sepoltura ebraici e lo custodiremo sempre», ha denunciato il sindaco della cittadina Torben Hansen. Su una delle lapidi è stato anche incollato un adesivo giallo con la stella di David e la scritta «Jude».</p>
      <figure>
        <a href="https://www.dagospia.com/mediagallery/Dago_fotogallery-255059/1236257.htm">
          <img src="https://cdn-static.dagospia.com/img/foto/11-2019/randers-tombe-1236257.png"/>
        </a>
        <figcaption>randers tombe</figcaption>
      </figure>
      <p>Non è chiaro quando sia avvenuto l'atto di vandalismo antisemita ma, sottolinea il quotidiano danese, non sembra del tutto casuale la coincidenza con l'81esimo anniversario della Notte dei cristalli in Germania, quando tra il 9 e il 10 novembre del 1938 centinaia di cittadini ebrei furono uccisi dai nazisti e furono distrutte sinagoghe, cimiteri, negozi e case.</p>
      <figure>
        <a href="https://www.dagospia.com/mediagallery/Dago_fotogallery-255059/1236259.htm">
          <img src="https://cdn-static.dagospia.com/img/foto/11-2019/randers-tombe-1236259.png"/>
        </a>
        <figcaption>randers tombe</figcaption>
      </figure>
    </article>
  </body>
</html>