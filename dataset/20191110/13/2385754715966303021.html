<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596644/diekopse-to-mats-gia-na-kanei-protasi-gamou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T13:02:00+00:00"/>
    <meta property="og:title" content="Διέκοψε το ματς για να κάνει πρόταση γάμου!"/>
    <meta property="og:description" content="Αυτός είναι ίσως ο μοναδικός καλός λόγος για να διακοπεί μια ποδοσφαιρική αναμέτρηση. Για να γίνει μια πρόταση γάμου.   Ενας ποδοσφαιριστής στη Χίο..."/>
  </head>
  <body>
    <article>
      <h1>Διέκοψε το ματς για να κάνει πρόταση γάμου!</h1>
      <address><time datetime="2019-11-10T13:02:00+00:00">10 Nov 2019, 13:02</time> by <a rel="author">Sigmalivesports</a></address>
      <p>Αυτός είναι ίσως ο μοναδικός καλός λόγος για να διακοπεί μια ποδοσφαιρική αναμέτρηση. Για να γίνει μια πρόταση γάμου.<br/> <br/>Ενας ποδοσφαιριστής στη Χίο αποφάσισε να κάνει πρόταση γάμου στην καλή του στο γήπεδο. Μόλις ξεκίνησε η αναμέτρηση Μικρασιατικής- Δάφνης, διακόπηκε και ο Βασίλης Τσατάλης, αρχηγός της Δάφνης, έτρεξε προς τις κερκίδες, μαζί με τους συμπαίκτες του, που ήταν οι… βοηθοί του, αφού φορούσαν μπλουζάκια που σχημάτιζαν τη μεγάλη ερώτηση: «Θα με παντρευτείς;».<br/> <br/>Ο ποδοσφαιριστής ήταν απόλυτα οργανωμένος, αφού είχε και ανθοδέσμη και δαχτυλίδι. Η σύντροφός του, Ελεάννα, ήταν εμφανώς συγκινημένη, ενώ δεν χρειάστηκε να απαντήσει σε αυτή την πρόταση γάμου, αλλά να… γράψει. Ο ποδοσφαιριστής φορούσε μπλούζα που έγραφε το όνομά της και «Ναι ή Οχι» και εκείνη με ένα μαρκαδόρο επέλεξε το «Ναι».<br/> <br/>Πηγή: iefimerida.gr</p>
    </article>
  </body>
</html>