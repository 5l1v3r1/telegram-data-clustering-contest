<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/politics/ta-lathraia-tis-sekap/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T13:46:55+00:00"/>
    <meta property="og:title" content="Τα λαθραία της ΣΕΚΑΠ"/>
    <meta property="og:description" content="Καμία ανακριτική ενέργεια για το «λαθραίο» εμπόρευμα της ΣΕΚΑΠ του Ιβάν Σαββίδη"/>
  </head>
  <body>
    <article>
      <h1>Τα λαθραία της ΣΕΚΑΠ</h1>
      <h2>Καμία ανακριτική ενέργεια για το «λαθραίο» εμπόρευμα της ΣΕΚΑΠ του Ιβάν Σαββίδη</h2>
      <address><time datetime="2019-11-10T13:46:55+00:00">10 Nov 2019, 13:46</time> by <a rel="author">ΤοΒΗΜΑ Team</a></address>
      <p>Καμία ανακριτική ενέργεια δεν έχει γίνει για το «λαθραίο» εμπόρευμα της ΣΕΚΑΠ του Ιβάν Σαββίδη, σημειώνει ο ΒΗΜΑτοδότης.</p>
      <p>Συγκεκριμένα, σημειώνει: «Στα μέσα του ’18 στα νότια της Κρήτης οι Αρχές είχαν εντοπίσει ένα πλοίο «γεμάτο» με λαθραία τσιγάρα. Στην προβλήτα βρέθηκαν να περιμένουν πέντε «ορφανά» φορτηγά, που προφανώς θα παραλάμβαναν το παράνομο φορτίο.</p>
      <p>
        <a href="https://www.in.gr/2019/11/10/greece/panelladikes-erxetai-kai-meiosi-eisakteon-meta-tin-anastoli-leitourgias-ton-neon-tmimaton-sta-aei/">Πανελλαδικές : Έρχεται και μείωση εισακτέων μετά την αναστολή λειτουργίας των νέων τμημάτων στα ΑΕΙ;</a>
      </p>
      <p>»Πρόκειται για την υπόθεση του πλοίου RS 300 No 97 με τα  τσιγάρα ΣΕΚΑΠ του Ιβάν Σαββίδη. Μετά τον σχηματισμό της δικογραφίας, ασκήθηκε δίωξη για σύσταση εγκληματικής οργάνωσης και λαθρεμπορία τσιγάρων με περισσότερους δράστες από κοινού.</p>
      <p>»Η δικογραφία διαβιβάστηκε από το Πρωτοδικείο Χανίων στο Β’ ανακριτικό γραφείο Πειραιά για διενέργεια κυρίας ανάκρισης.</p>
      <p>»Το αξιοσημείωτο στην όλη ιστορία έχει να κάνει με το γεγονός ότι από τις 16.7.2018 μέχρι σήμερα δεν έχει γίνει καμία ανακριτική ενέργεια από τον ανακριτή Δημήτρη Δάγλα, ενώ δεν έχουν κληθεί ούτε οι ιδιοκτήτες των φορτηγών που θα παραλάμβαναν το «λαθραίο» εμπόρευμα.</p>
      <p>»Επειδή μιλάμε για εκατοντάδες χιλιάδες ευρώ ζημιά για το Δημόσιο (αδίκημα σε βαθμό κακουργήματος), θα πρέπει να θεωρείται περισσότερο από βέβαιο ότι ο νέος Εισαγγελέας του Αρείου Πάγου κ. Πλειώτας θα ζητήσει εξηγήσεις αναφορικά με τους λόγους που ύστερα από έναν και πλέον χρόνο δεν έχει γίνει καμία ανακριτική πράξη.»</p>
      <p>
        <a href="https://www.tovima.gr/2019/11/10/science/i-somatiki-askisi-sta-60-nikaei-kardiaka-nosimata-kai-egkefaliko/">Η σωματική άσκηση στα 60 νικάει καρδιακά νοσήματα και εγκεφαλικό</a>
      </p>
    </article>
  </body>
</html>