<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596648/levantofski-skorarei-monos-tou-oso-oli-i-arsenal"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T13:23:00+00:00"/>
    <meta property="og:title" content="Λεβαντόφσκι: Σκοράρει μόνος του, όσο όλη η Άρσεναλ!"/>
    <meta property="og:description" content="Ο αδιανόητα «καυτός» Ρόμπερτ Λεβαντόφσκι, έφτασε στα 16 γκολ με τη φανέλα της Μπάγερν Μονάχου τη φετινή αγωνιστική περίοδο και αυτά είναι... όσα έχει..."/>
  </head>
  <body>
    <article>
      <h1>Λεβαντόφσκι: Σκοράρει μόνος του, όσο όλη η Άρσεναλ!</h1>
      <address><time datetime="2019-11-10T13:23:00+00:00">10 Nov 2019, 13:23</time> by <a rel="author">Sigmalivesports</a></address>
      <p>Ο αδιανόητα «καυτός» Ρόμπερτ Λεβαντόφσκι, έφτασε στα 16 γκολ με τη φανέλα της Μπάγερν Μονάχου τη φετινή αγωνιστική περίοδο και αυτά είναι... όσα έχει πετύχει ολόκληρη η Άρσεναλ στην τρέχουσα Premier League!<br/> <br/>Ο Πολωνός στράικερ των Βαυαρών διανύει περίοδο απίστευτης φόρμας, βρίσκεται σε... ανεξήγητη κατάσταση και δεν αφήνει ούτε ένα παιχνίδι στο οποίο συμμετέχει, δίχως να βάλει την υπογραφή του.<br/> <br/>Το έκανε και στο μεγάλο ντέρμπι με την Μπορούσια Ντόρτμουντ, στην Allianz Arena το βράδυ του Σαββάτου, πετυχαίνοντας τα δυο από τα τέσσερα τέρματα της ομάδας του Φλικ για την ευρεία νίκη κόντρα στους Βεστφαλούς.<br/> <br/>Τα 16 γκολ σε 11 ματς πρωταθλήματος στη Bundesliga, είναι ακριβώς όσα έχει πετύχει ολόκληρη η Άρσεναλ του Ουνάι Έμερι σε 12 αγωνιστικές της φετινής Premier League, με τους «κανονιέρηδες» να φεύγουν από το Λέστερ ηττημένοι με σκορ 2-0 την ώρα που ο «Λέβα» είχε πάρει ξανά το «όπλο» του κόντρα στη Ντόρτμουντ... <br/> <br/>Πηγή: gazzetta.gr</p>
    </article>
  </body>
</html>