<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/lokalt/i/OpXJ3A/doed-mann-funnet-paa-stemmemyren"/>
    <meta property="og:site_name" content="Bergens Tidende"/>
    <meta property="article:published_time" content="2019-11-10T13:16:26+00:00"/>
    <meta property="og:title" content="Død mann funnet på Stemmemyren"/>
    <meta property="og:description" content="Det var en 49 år gammel mann fra Bergen som ble funnet død på Stemmemyren søndag."/>
  </head>
  <body>
    <article>
      <h1>Død mann funnet på Stemmemyren</h1>
      <h2>Det var en 49 år gammel mann fra Bergen som ble funnet død på Stemmemyren søndag.</h2>
      <address><time datetime="2019-11-10T13:16:26+00:00">10 Nov 2019, 13:16</time> by <a rel="author">Anne E. Hovden</a></address>
      <p>Det opplyste Vest politidistrikt i en pressemelding søndag kveld. Politiet har ikke grunn til å tro at dødsfallet skyldtes en kriminell handling. De pårørende er varslet, heter det søndag kveld.</p>
      <h3>Funnet ved banen</h3>
      <p>Det var ved 11.30-tiden søndag mannen ble funnet liggende på bakken inne på Stemmemyren idrettsanlegg i Ytre Sandviken.</p>
      <p>Han lå like nedefor en bratt skrent ved nordenden av den nye fotballbanen, nær svømmehallen.</p>
      <h3>Sperret av</h3>
      <p>– Det er ikke funnet ID på vedkommende, så vi vet ikke hvem det er. Vi vet heller ikke hva som har skjedd, sa operasjonsleder Frode Kolltveit ved Vest politidistrikt til BT søndag formiddag.</p>
      <p>Mannen ble funnet av en forbipasserende, som meldte fra til politiet.</p>
      <p>Området rundt fotballbanen ble sperret av. Dødsfallet ble beskrevet som «mistenkelig». Dette fordi politiet ikke visste dødsårsak.</p>
      <figure>
        <img src="https://images.sacdn.no/v2/images/141198df-e7ec-4737-b340-e25d63520687?fit=crop&amp;h=1186&amp;w=1900&amp;s=06d832e692ff86c8b5248d090b7f299a92d16b47"/>
        <figcaption>INNSATSLEDER: Tordis Myrseth oppfordrer eventuelle vitner til å melde seg.<cite>CATHRINE KRANE HANSEN</cite></figcaption>
      </figure>
      <p>– Vi har ingen klar indikasjon på hva som har skjedd, vi har folk på stedet nå som skal gjøre undersøkelser, sa innsatsleder Tordis Myrseth da BT var på stedet.</p>
      <figure>
        <img src="https://images.sacdn.no/v2/images/bee18be4-86a0-4beb-a221-a6bae32d5a96?fit=crop&amp;h=1425&amp;w=1900&amp;s=cd1a8bebad8e76378eb6d5c3f4c6d96e2f2c8798"/>
        <figcaption>FUNNSTED: En krimtekniker undersøkte stedet der mannen ble funnet.<cite>CATHRINE KRANE HANSEN</cite></figcaption>
      </figure>
      <p>– Helse og politi rykket ut sammen. Det ble forsøkt livreddende førstehjelp, men det førte ikke frem, sa innsatslederen.</p>
      <p>Politiet opplyste at de gjennomfører taktisk og teknisk etterforsking. Dødsfallet etterforskes fra Felles straffesaksinntak ved Vest politidistrikt.</p>
      <p>Har du tips i saken, kan politiet kontaktes på 47 69 60 60.</p>
      <related>
        <h4>Les også</h4>
        <a href="https://www.bt.no/nyheter/lokalt/i/g7xO2J/flere-voldshendelser-i-bergen-natt-til-soendag"/>
        <a href="https://www.bt.no/nyheter/lokalt/i/jdx7Kz/her-fraktes-den-skadde-bort-etter-speedriderulykke-paa-voss"/>
        <a href="https://www.bt.no/nyheter/lokalt/i/0nqr52/frigir-navnet-etter-doedsulykke-i-flaam"/>
      </related>
      <related>
        <h4>Mest lest akkurat nå</h4>
        <a href="https://www.bt.no/innenriks/i/1neboJ/alvorlig-trafikkulykke-i-sunnhordland"/>
        <a href="https://www.bt.no/innenriks/i/zGzXrv/hver-femte-nordmann-tror-ikke-paa-menneskeskapte-klimaendringer"/>
        <a href="https://www.bt.no/nyheter/lokalt/i/BReyL9/trond-fikk-under-to-kroner-for-en-hel-sau-vi-maa-flire-av-betalingen"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/sport/i/AdBmyx/rbk-helten-tordnet-paa-direktesendt-tv-det-er-det-verste-som-kan-skj"/>
        <a href="https://www.bt.no/kultur/i/K3XXrM/slik-skal-de-faa-bergens-foerste-michelin-stjerne"/>
      </related>
      <ol>
        <li>
          <a href="https://www.bt.no/tag/Vest_politidistrikt">Vest politidistrikt</a>
        </li>
        <li>
          <a href="https://www.bt.no/tag/Politi">Politi</a>
        </li>
      </ol>
    </article>
  </body>
</html>