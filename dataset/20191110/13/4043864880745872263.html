<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/10/7231549/"/>
    <meta property="og:site_name" content="Українська правда"/>
    <meta property="article:published_time" content="2019-11-10T13:53:19+00:00"/>
    <meta property="og:title" content="Мазура віддали на поруки генконсула України, суду не буде - Денісова"/>
    <meta property="og:description" content="Співробітника Секретаріату Уповноваженого ВРУ з прав людини, одного з лідерів “УНА-УНСО”, ветерана війни на Донбасі Ігоря “Тополю” Мазура передано на поруки Генерального консула України у Любліні."/>
  </head>
  <body>
    <article>
      <h1>Мазура віддали на поруки генконсула України, суду не буде - Денісова</h1>
      <address>
        <time datetime="2019-11-10T13:53:19+00:00">10 Nov 2019, 13:53</time>
      </address>
      <p>Співробітника Секретаріату Уповноваженого ВРУ з прав людини, одного з лідерів "УНА-УНСО", ветерана війни на Донбасі Ігоря "Тополю" Мазура передано на поруки Генерального консула України у Любліні.</p>
      <p><b>Джерело:</b> повідомлення уповноваженої з прав людини <a href="https://www.facebook.com/706528742753211/posts/3136899919716069/">Людмили Денісової</a> у Facebook </p>
      <p><b>Дослівно:</b> "Суд про обрання запобіжного заходу Ігорю Мазуру не відбудеться, його передано на поруки генконсула України у Любліні".</p>
      <p>"Усі, хто займається питаннями звільнення та повернення додому нашого громадянина, докладають максимум зусиль, аби він не став заручником політичної помсти РФ. Боротьба за долю нашого співвітчизника триває", - зазначила Денісова. </p>
      <p><b>Деталі: </b>На час очікування та розгляду екстрадиційного запиту Мазур проживатиме у генеральному консульстві України. </p>
      <p><b>Що передувало</b>:</p>
      <ul>
        <li>Напередодні у Польщі за запитом РФ <a href="https://www.pravda.com.ua/news/2019/11/9/7231476/">затримали </a>одного з лідерів "УНА-УНСО", ветерана війни на Донбасі Ігоря Мазура з позивним "Тополя".</li>
        <li>Пізніше з ним <a href="https://www.pravda.com.ua/news/2019/11/9/7231479/">зустрівся </a>український консул. </li>
        <li>МВС України у зв'язку з затриманням Мазура <a href="https://www.pravda.com.ua/news/2019/11/9/7231484/">привернуло </a>увагу Інтерполу до спроби РФ неправомірно використати його інструменти для політично вмотивованих переслідувань українців.</li>
        <li>У Києві під посольством Польщі відбулася <a href="https://www.pravda.com.ua/news/2019/11/9/7231490/">акція </a>на підтримку Мазура.</li>
        <li>Віцеспікер Сейму Польщі Малґожата Ґошєвська <a href="https://www.pravda.com.ua/news/2019/11/9/7231501/">запевнила</a>, що затримання Мазура у Польщі є "виключно технічним" кроком і що вона гарантує невинність затриманого.</li>
        <li>Засідання суду з обрання запобіжного заходу Мазуру було <a href="https://www.pravda.com.ua/news/2019/11/10/7231539/">призначено</a> на 16:00 10 листопада у м.Люблін.</li>
        <li>Зранку 10 листопада Мазура доправили у відділ Окружної прокуратури Холма в Польщі, де <a href="https://www.pravda.com.ua/news/2019/11/10/7231539/">допитали</a>. На допит його привезли без наручників.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/10/7231544/"/>
        <a href="https://www.pravda.com.ua/news/2019/11/10/7231542/"/>
        <a href="https://www.pravda.com.ua/news/2019/11/10/7231539/"/>
      </related>
    </article>
  </body>
</html>