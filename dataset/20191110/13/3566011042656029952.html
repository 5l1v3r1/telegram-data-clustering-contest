<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546168.html/%D9%BE%DB%8C%DA%AF%DB%8C%D8%B1-%D8%AD%D9%85%D8%A7%DB%8C%D8%AA-%D8%A7%D8%B2-%DA%A9%D8%B4%D8%AA%DB%8C-%DA%AF%DB%8C%D8%B1-%D8%A2%D8%B3%DB%8C%D8%A8-%D8%AF%DB%8C%D8%AF%D9%87-%DA%A9%D8%B1%D9%85%D8%A7%D9%86%D8%B4%D8%A7%D9%87%DB%8C-%D9%87%D8%B3%D8%AA%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T13:03:00+00:00"/>
    <meta property="og:title" content="پیگیر حمایت از کشتی‌گیر آسیب‌دیده کرمانشاهی هستیم"/>
    <meta property="og:description" content="رئیس هیئت کشتی استان کرمانشاه گفت: پیگیر حمایت از میثم زارع کشتی‌گیر آسیب‌دیده کرمانشاهی هستیم."/>
  </head>
  <body>
    <article>
      <h1>پیگیر حمایت از کشتی‌گیر آسیب‌دیده کرمانشاهی هستیم</h1>
      <h2>رئیس هیئت کشتی کرمانشاه:</h2>
      <address>
        <time datetime="2019-11-10T13:03:00+00:00">10 Nov 2019, 13:03</time>
      </address>
      <p>رئیس هیئت کشتی استان کرمانشاه گفت: پیگیر حمایت از میثم زارع کشتی‌گیر آسیب‌دیده کرمانشاهی هستیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمد حسین محبی در گفتگو با خبرنگار <a href="http://www.mersadnews.ir/news/386870/%D9%BE%DB%8C%DA%AF%DB%8C%D8%B1-%D8%AD%D9%85%D8%A7%DB%8C%D8%AA-%D8%A7%D8%B2-%DA%A9%D8%B4%D8%AA%DB%8C%E2%80%8C%DA%AF%DB%8C%D8%B1-%D8%A2%D8%B3%DB%8C%D8%A8%E2%80%8C%D8%AF%DB%8C%D8%AF%D9%87-%DA%A9%D8%B1%D9%85%D8%A7%D9%86%D8%B4%D8%A7%D9%87%DB%8C-%D9%87%D8%B3%D8%AA%DB%8C%D9%85">مرصادنیوز </a>با اشاره به ضایعه نخاعی میثم زارع کشتی‌گیر کرمانشاهی اظهار داشت: هیئت کشتی درصدد حمایت از این قهرمان کرمانشاهی است.</p>
      <p>وی با بیان اینکه در این راستا از انجام هر گونه کمک کوتاهی نخواهیم کرد، افزود: البته هیئت کشتی منبعی برای تامین هزینه های درمان این کشتی گیر ندارد اما درصدد رایزنی با فدراسیون کشتی، اداره کل ورزش و جوانان و استانداری برای تامین مالی هستیم.</p>
      <p>رئیس هیئت کشتی استان کرمانشاه خاطرنشان کرد: به منظور عیادت از این ورزشکار کرمانشاهی تا ساعاتی دیگر مدیرکل ورزش و جوانان به همراه دبیر هیئت کشتی عازم کنگاور خواهند شد.</p>
      <p>محبی بیان کرد: این ورزشکار کرمانشاهی در هنگام بازگشت از همدان در اثر سانحه تصادف دچار ضایعه نخاعی می شود که البته در حال حاضر وضعیت وی روبه بهبودی ارزیابی می شود.</p>
      <p>گفتنی است؛ زارع دارنده مدال‌های برنز نوجوانان جهان و نقره نوجوانان آسیا ۲۰۱۷ است.</p>
      <p>انتهای پیام/</p>
    </article>
  </body>
</html>