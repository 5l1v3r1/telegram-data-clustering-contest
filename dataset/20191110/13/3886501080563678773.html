<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-region/119141-dragica-sekulic-crna-gora-ce-analizirati-inicijativu-o-malom-sengenu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-10T13:35:05+00:00"/>
    <meta property="og:title" content="Dragica Sekulić: Crna Gora će analizirati inicijativu o malom Šengenu"/>
    <meta property="og:description" content="Ministarka ekonomije Crne Gore Dragica Sekulić izjavila je u Ohridu posle sastanka čelnika Zapadnog Balkana, da će Crna Gora razmotriti inicijativu o takozvanom &quot;malom Šengenu&quot; odnosno koliko takav potez može da donese dobra toj državi.&quot;Svaka inicijativa koja se ticala ekonomske povezanosti regiona u Crnoj Gori prolazila je kroz analizu – da li ubrzava evropske integracije zemlje i koji benefit donosi gradjanima i privredi. Tako će i ova inicijativa biti analizirana na nivou institucija i ekperata, pa ako se dokaže da ispunjava oba uslova, razgovaraćemo&quot; rekla je Sekulić i istakla da će prilika za to biti već u decembru u Draču.Crnogorska ministarka ekonomije istakla je da je njena zemlja možda najbliže cilju pristupanja Evropskoj uniji i da u okviru CEFTA sporazuma nema otvorenih pitanja, da je najviše odmakla u primeni preporuka i da za nju integracija u EU nema alternativu."/>
  </head>
  <body>
    <article>
      <h1>Dragica Sekulić: Crna Gora će analizirati inicijativu o malom Šengenu</h1>
      <address>
        <time datetime="2019-11-10T13:35:05+00:00">10 Nov 2019, 13:35</time>
      </address>
      <p><b>Ministarka ekonomije Crne Gore Dragica Sekulić izjavila je u Ohridu posle sastanka čelnika Zapadnog Balkana, da će Crna Gora razmotriti inicijativu o takozvanom "malom Šengenu" odnosno koliko takav potez može da donese dobra toj državi.</b><br/>"Svaka inicijativa koja se ticala ekonomske povezanosti regiona u Crnoj Gori prolazila je kroz analizu – da li ubrzava evropske integracije zemlje i koji benefit donosi gradjanima i privredi. Tako će i ova inicijativa biti analizirana na nivou institucija i ekperata, pa ako se dokaže da ispunjava oba uslova, razgovaraćemo" rekla je Sekulić i istakla da će prilika za to biti već u decembru u Draču.<br/>Crnogorska ministarka ekonomije istakla je da je njena zemlja možda najbliže cilju pristupanja Evropskoj uniji i da u okviru CEFTA sporazuma nema otvorenih pitanja, da je najviše odmakla u primeni preporuka i da za nju integracija u EU nema alternativu.</p>
    </article>
  </body>
</html>