<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/geri-donusum-bahceciligi-nasil-yapilir-alisilmadik-bitki-fikirleri-fotograflari-2218172"/>
    <meta property="og:site_name" content="Posta"/>
    <meta property="article:published_time" content="2019-11-10T13:28:04+00:00"/>
    <meta property="og:title" content="Geri dönüşüm bahçeciliği nasıl yapılır? Alışılmadık bitki fikirleri…"/>
    <meta property="og:description" content="Geri dönüştürülemeyen malzemeleri bitkilerle buluşturmayı denediniz mi? Evimizdeki geri dönüştürülemeyen birçok ev eşyası birkaç küçük dokunuşla eğlenceli tasarımlara dönüştürülebilir. Seçenekler sınırsız. Kıyafetler, ev eşyaları, hatta geri dönüşüm kutunuzdaki bütün eşyalar. İşte ev dekorasyonunda kendi küçük kişisel imzanızı atabileceğiniz birkaç fikir…"/>
  </head>
  <body>
    <article>
      <h1>Geri dönüşüm bahçeciliği nasıl yapılır? Alışılmadık bitki fikirleri…</h1>
      <address>
        <time datetime="2019-11-10T13:28:04+00:00">10 Nov 2019, 13:28</time>
      </address>
      <h3>Geri dönüştürülemeyen malzemeleri bitkilerle buluşturmayı denediniz mi? Evimizdeki geri dönüştürülemeyen birçok ev eşyası birkaç küçük dokunuşla eğlenceli tasarımlara dönüştürülebilir. Seçenekler sınırsız. Kıyafetler, ev eşyaları, hatta <a href="https://www.posta.com.tr/haberler/geri-donusum">geri dönüşüm </a>kutunuzdaki bütün eşyalar. İşte ev dekorasyonunda kendi küçük kişisel imzanızı atabileceğiniz birkaç fikir…</h3>
      <figure>
        <img src="https://i.pstimaj.com/img/78/700x0/5dc8092fae298b25e51afa9c"/>
      </figure>
      <h4>Futbol topları</h4>
      <p>Eski toplarınızı, fırlatıp atmak yerine geri dönüştürün. Mümkünse, drenaj için bitkilerin suyunu almasına engel olmak için alttan delikler açın ve bir çakıl tabakası ekleyin. Toplar genellikle oldukça derin ve geniştir. Bitkilerinizi arka bahçenize koyabilirsiniz. Sizce de tuhaf değil mi? </p>
      <figure>
        <img src="https://i.pstimaj.com/img/78/700x0/5dc8092fae298b25e51afa9a"/>
      </figure>
      <h4>Eski mumluklar</h4>
      <p>Eski bir mumluğa koymak için orkideler en iyi bitkilerdir. Bazı orkide çeşitleri saydam kaplarda satılıyor. Orkide dışında suda yetişen bitkilerinizi kullanmadığınız mumluğa ya da kavanoza koyabilirsiniz. </p>
      <figure>
        <img src="https://i.pstimaj.com/img/78/700x0/5dc8092f66a97cc47af106ca"/>
      </figure>
      <h4>Kahve fincanı</h4>
      <p>Bir başka iyi nesne ise çok derin olan bir kahve bardağıdır. Cam kapları kullanırken dikkatli olun, çünkü drenaj delikleri yoktur. Toprağınızın su birikmesini önlemek için az ve sık sulayın. Ivy isimli bitki bu tasarım için uygun bir bitkidir. Ivy sert bir bitkidir ve derinlerde güzelce ilerler. Cam ayrıca çevreye ilginç yansımalar bırakır. Bardağınızda yetiştirebileceğiniz bitkileri araştırın.</p>
      <figure>
        <img src="https://i.pstimaj.com/img/78/700x0/5dc8092e66a97cc4e9426006"/>
      </figure>
      <h4>Eski kaseler ve çaydanlıklar</h4>
      <p>Eski kenarı kırılmış veya artık sevmediğiniz derin kaselerinizi bitki dikmek için kullanabilirsiniz. Yüzlerce farklı şekil, renk ve tasarım var, eski bir çaydanlık, porselen bir obje de mükemmel bir saksı olabilir. Yaptığınız tasarımları kaktüsler, sukulenler veya ev bitkileriyle doldurabilir ve pencerede harika bir tamamlayıcı dekorasyon öğesi olarak kullanabilirsiniz. </p>
      <figure>
        <img src="https://i.pstimaj.com/img/78/700x0/5dc8092f66a97cc4eaabc65c"/>
      </figure>
      <h4>Bardakta bambu yetiştirme</h4>
      <p>Bardaklar, bitkilerin yetiştirilmesinde kullanılan harika objelerdir. Çocukların anneler günü için harika hediyeler yapması için idealdir. Sukulentler için idealdir. Drenaj delikleri olmadığından az ve sık su vermeyi unutmayın. Başka bir alternatif de suda yetişen bambu kullanmak. </p>
      <figure>
        <img src="https://i.pstimaj.com/img/78/700x0/5dc80c79ae298b25e51afa9e"/>
      </figure>
      <h4>Eski botlarınızı atmayın</h4>
      <p>Eski bir bot harika bir geri dönüşüm malzemesi olarak kullanılabilir. Arka bahçenin en havalı tasarımı olacağı kesin. Su birikmesini önlemek için birkaç drenaj deliği açmayı unutmayın. Botları boyayabilir ya da renkli bitkiler kullanarak dönüşüme eğlenceli bir bakış açısı getirebilirsiniz. </p>
      <figure>
        <img src="https://i.pstimaj.com/img/78/700x0/5dc8092eae298b25e6201016"/>
      </figure>
      <p>Kullanmadığınız kavanozları ister boyayın ister saydam olarak kullanın. Saksının içine yerleştireceğiniz eğrelti otu ya da benzer bitkiler salonunuz veya mutfağınıza derinlik sağlayacak. Yine, kavanozda drenaj delikleri açılamadığı için bitkinize sık sık su sıkın.</p>
      <figure>
        <img src="https://i.pstimaj.com/img/78/700x0/5dc8092e66a97cc47af106c8"/>
      </figure>
      <p>Pazardan aldığınız Hindistan cevizini de saksı olarak kullanabilirsiniz. Doğal malzemeleri de saksı olarak değerlendirebilirsiniz. Hindistan cevizi kaktüsler için ideal büyüklükte doğal malzemelerdir. Altına drenaj delikleri açabilirsiniz. </p>
    </article>
  </body>
</html>