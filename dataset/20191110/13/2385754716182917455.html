<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596651/stirizei-ton-emeri-i-arsenal"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T13:34:00+00:00"/>
    <meta property="og:title" content="Στηρίζει τον Έμερι η Άρσεναλ"/>
    <meta property="og:description" content="Η Άρσεναλ δεν φαίνεται διατεθειμένη για την ώρα να πάρει την απόφαση να απολύσει τον Ουνάι Έμερι.   Παρά τα κάκιστα αποτελέσματα της Άρσεναλ από το..."/>
  </head>
  <body>
    <article>
      <h1>Στηρίζει τον Έμερι η Άρσεναλ</h1>
      <address><time datetime="2019-11-10T13:34:00+00:00">10 Nov 2019, 13:34</time> by <a rel="author">Sigmalivesports</a></address>
      <p>Η Άρσεναλ δεν φαίνεται διατεθειμένη για την ώρα να πάρει την απόφαση να απολύσει τον Ουνάι Έμερι.<br/> <br/>Παρά τα κάκιστα αποτελέσματα της Άρσεναλ από το ξεκίνημα της σεζόν και τη νέα ήττα από τη Λέστερ, η διοίκηση των Κανονιέρηδων δεν δείχνει να εξετάζει την αλλαγή στην τεχνική της ηγεσία τη δεδομένη στιγμή.<br/> <br/>Με τέσσερις νίκες, πέντε ισοπαλίες και τρεις ήττες η Άρσεναλ βρίσκεται στην 6η θέση της Premier League έχοντας ενεργητικό 16 τερμάτων και παθητικό 17 και παρά την κριτική που ασκείται στον Έμερι, ο Ισπανός κόουτς για την ώρα παραμένει στο πόστο του.<br/> <br/>Σύμφωνα με τον έγκυρο Άγγλο ρεπόρτερ του The Athletic, Ντέιβιντ Όρνσταϊν, η Άρσεναλ στηρίζει 100% αυτή τη στιγμή τον Έμερι και παρά το γεγονός ότι οι στοιχηματικές εταιρίες τον φέρνουν φαβορί για απόλυση, ακόμα κάτι τέτοιο δεν υφίσταται.<br/> <br/>Μάλιστα, όπως υποστηρίζει το ρεπορτάζ του Όρνσταϊν, η Αρσεναλ επιθυμεί να συνεχίσει με τον Έμερι στο τιμόνι ως το τέλος της φετινής σεζόν και τότε να κρίνει συνολικά το έργο του.<br/> <br/>Βέβαια, για να γίνει αυτό, θα πρέπει και τα αποτελέσματα της Άρσεναλ να διορθωθούν άμεσα. Η εικόνα της ομάδας συνεχίζει να είναι άσχημη με τους Κανονιέρηδες να αγνοούν τη νίκη για τέσσερα σερί ματς στην Premier League, έχοντας πανηγυρίσει τελευταία φορά το τρίποντο στις 6 Οκτωβρίου στο 1-0 επί της Μπόρνμουθ.<br/> <br/>gazzetta.gr</p>
    </article>
  </body>
</html>