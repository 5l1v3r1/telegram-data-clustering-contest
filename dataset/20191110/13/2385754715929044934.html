<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596654/ena-ntermpi-me-ta-ola-tou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T13:44:00+00:00"/>
    <meta property="og:title" content="Ένα ντέρμπι με τα όλα του!"/>
    <meta property="og:description" content="Ο Απόλλωνας υποδέχεται τον ΑΠΟΕΛ στο Τσίρειο για την 9η αγωνιστική του πρωταθλήματος. Ένα ντέρμπι με τα όλα του, που ο κόσμος περιμένει με μεγάλο..."/>
  </head>
  <body>
    <article>
      <h1>Ένα ντέρμπι με τα όλα του!</h1>
      <address><time datetime="2019-11-10T13:44:00+00:00">10 Nov 2019, 13:44</time> by <a rel="author">Sigmalivesports</a></address>
      <p>Ο Απόλλωνας υποδέχεται τον ΑΠΟΕΛ στο Τσίρειο για την 9η αγωνιστική του πρωταθλήματος.</p>
      <p>Ένα ντέρμπι με τα όλα του, που ο κόσμος περιμένει με μεγάλο ενδιαφέρον. Δύο ποιοτικές ομάδες θα διασταυρώσουν τα ξίφη τους, με όλα τα αποτελέσματα να είναι ανοικτά. Ματς τριπλής παραλλαγής με τους δύο κόουτς να προετοιμάζουν κατάλληλα τους παίκτες τους για τον αγώνα αυτό.</p>
      <p>Από πλευράς του Απόλλωνα έμειναν εκτός αποστολής οι ανέτοιμοι Ρομπέρζ και Ψύχας αλλά και οι Ε'Μπιντά και Αντωνιάδης για λόγους τακτικής όμως ο Αυγουστή γνωρίζει καλά πως ιστορία γράφουν όσοι αγωνίζονται και όχι όσοι απουσιάζουν. Μπροστά στον κόσμο τους, οι κυανόλευκοι της Λεμεσού θα θελήσουν να επιβάλουν τον ρυθμό τους και να χτυπήσουν τον αντίπαλο στα αδύνατα του σημεία.</p>
      <p>Το ίδιο θα θελήσει να κάνει και ο ΑΠΟΕΛ. Ο Ντολ μελέτησε καλά τον Απόλλωνα και θα επιχειρήσει να πατήσει πάνω στις αδυναμίες του για να φύγει νικητής από το Τσίρειο. Εκτός αποστολής έμειναν οι οι Αλωνεύτης, Μακρής και Χάνι, με τους υπόλοιπους να είναι στη διάθεση του Γερμανού κόουτς. Οι γαλαζοκίτρινοι της Λευκωσίας θέλουν να συνεχίσουν το νικηφόρο σερί τους και να πάρουν και ψυχολογία ενόψει της συνέχειας.</p>
    </article>
  </body>
</html>