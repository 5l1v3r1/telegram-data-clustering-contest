<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/mai-peste-15-000-de-buletine-eliberate-in-acest-weekend-de-serviciile-de-evidenta-a-populatiei-18563342"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T13:46:04+00:00"/>
    <meta property="og:title" content="MAI: Peste 15.000 de buletine eliberate în acest weekend de serviciile de evidenţă a populaţiei"/>
    <meta property="og:description" content="Peste 15.000 de acte de identitate au fost eliberate în acest weekend (până duminică la ora 15.00) în toată ţara, transmit reprezentanţii Ministerului Afacerilor Interne. Serviciile de evidenţă a populaţiei din toată ţara au program duminică până la ora 21:00."/>
  </head>
  <body>
    <article>
      <h1>MAI: Peste 15.000 de buletine eliberate în acest weekend de serviciile de evidenţă a populaţiei</h1>
      <address><time datetime="2019-11-10T13:46:04+00:00">10 Nov 2019, 13:46</time> by <a rel="author" href="https://www.zf.ro/autor/nicolae-oprea" target="_blank">Nicolae Oprea</a></address>
      <p>Peste 15.000 de acte de identitate au fost eliberate în acest weekend (până duminică la ora 15.00) în toată ţara, transmit reprezentanţii Ministerului Afacerilor Interne. Serviciile de evidenţă a populaţiei din toată ţara au program duminică până la ora 21:00.</p>
      <p>„Până la această oră, în cele două zile (de weekend – n.r.), s-au eliberat peste 15.000 acte de identitate, dintre care 11 cărţi de identitate au fost realizate prin deplasarea cu camera mobilă, la domiciliul persoanelor netransportabile”, a anunţat Monica Dajbog, purtătorul de cuvânt al Ministerul Afacerilor Interne (MAI).</p>
      <p>Potrivit sursei citate, pentru eliberarea în regim de urgenţă a cărţilor de identitate pentru toţi cetăţenii care doresc să se prezinte vot, dar nu deţin documente valabile, serviciile judeţene de evidenţă a persoanelor au avut program cu publicul sâmbătă şi vor avea şi duminică până la ora 21.00.</p>
      <p>Totodată, reprezentantul MAI mai transmite că până duminică, la ora 15.00, 604 persoane reţinute sau arestate preventiv în centrele Poliţiei Române au votat prin intermediul urnei speciale.</p>
    </article>
  </body>
</html>