<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546166.html/%D8%A7%D8%B2-%D9%81%D9%88%D8%AA-%DB%8C%DA%A9-%D8%A8%D8%A7%D9%86%D9%88%DB%8C-50-%D8%B3%D8%A7%D9%84%D9%87-%D8%AA%D8%A7-%D9%85%D8%B3%D8%AF%D9%88%D8%AF-%D8%B4%D8%AF%D9%86-%D8%B1%D8%A7%D9%87-%D9%85%D9%88%D8%B5%D9%84%D8%A7%D8%AA%DB%8C-%DA%86%D9%87%D8%A7%D8%B1-%D8%B1%D9%88%D8%B3%D8%AA%D8%A7-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-10T13:00:00+00:00"/>
    <meta property="og:title" content="از فوت یک بانوی 50 ساله تا مسدود شدن راه موصلاتی چهار روستا!"/>
    <meta property="og:description" content="مدیرکل مدیریت بحران استانداری هرمزگان گفت: بر اثر بارندگی‌های اخیر در سطح استان هرمزگان یک نفر جان خود را از دست داد و یک نفرهم مصدوم شد."/>
  </head>
  <body>
    <article>
      <h1>از فوت یک بانوی 50 ساله تا مسدود شدن راه موصلاتی چهار روستا!</h1>
      <h2>خسارت های بارندگی در هرمزگان؛</h2>
      <address>
        <time datetime="2019-11-10T13:00:00+00:00">10 Nov 2019, 13:00</time>
      </address>
      <p>مدیرکل مدیریت بحران استانداری هرمزگان گفت: بر اثر بارندگی‌های اخیر در سطح استان هرمزگان یک نفر جان خود را از دست داد و یک نفرهم مصدوم شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<a href="http://hormoz.ir/"> هرمز؛</a>علیرضا صفا ایسینی ،مدیرکل مدیریت بحران استانداری هرمزگان در گفتگو با خبرنگار<a href="http://hormoz.ir/"> هرمز</a> با اشاره به خسارت های بارندگی  روزهای اخیر در هرمزگان اظهار کرد: بارش شدید تگرگ باعث ایجاد خسارت به زمین های کشاورزی، خودروها، تاسیسات آب و برق و خطوط تلفن در بعضی از مناطق هرمزگان شد.</p>
      <p>وی افزود: در بارندگی روز گذشته خانم ۵۰ ساله در روستای کشار شهرستان بندر خمیر بر اثر سقوط تیر چراغ برق جان خود را از دست داد.</p>
      <p>صفا ایسینی بابیان اینکه یک نفر دیگر هم در بندر کوهستک شهرستان سیریک بر اثر برخورد صاعقه مصدوم که به صورت سرپایی مداوا و مرخص شد، عنوان کرد: در حال حاضر مسیر چهار روستا شامل دو روستا در شهرستان بندر خمیر و دو روستا در شهرستان بندرلنگه بر اثر آبگرفتگی آبنماها مسدودشده بود که درحال باز گشایی است.</p>
      <p>مدیرکل مدیریت بحران استانداری هرمزگان درادامه بیان کرد: سامانه بارشی که از روز گذشته در استان فعال بوده تا پایان امشب  ادامه دارد که عمده فعالیت این سامانه در جزایر خلیج فارس است.</p>
      <p>وی افزود: کشاورزانی که در این بارندگی دچار خسارت شدند باید پیگیر بیمه زمین های خود  باشند که ما با بررسی همه خسارت آن ها را به هیئت دولت ارسال می‌کنیم.</p>
      <p>صفا ایسینی گفت: بندرعباس با ۳۰ و ۳ دهم میلی متر، رودان با ۲۲ و نیم میلیمتر و سپس سیریک با ۱۸ و سه دهم میلی متر بیشترین میزان بارندگی را داشته‌اند.</p>
      <p>مدیرکل مدیریت بحران استانداری هرمزگان خاطرنشان کرد: مردم استان اخبار رخداد های بارندگی را از رسانه های معتبرپیگیری کنند؛ همچنین به هشدار های مدیریت بحران استانداری توجه کنند.</p>
      <p>انتهای پیام/</p>
      <p> </p>
    </article>
  </body>
</html>