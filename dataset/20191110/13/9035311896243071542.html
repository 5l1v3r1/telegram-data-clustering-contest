<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/10/sokak-hayvanlar-n-oldurecegi-yonunde-paylas-m-yapan-kisi-gozalt-na-al-nd"/>
    <meta property="og:site_name" content="euronews"/>
    <meta property="article:published_time" content="2019-11-10T13:35:44+00:00"/>
    <meta property="og:title" content="Sokak hayvanlarını öldüreceği yönünde paylaşım yapan kişi yakalandı"/>
    <meta property="og:description" content="Sokak hayvanlarını öldüreceği yönünde paylaşım yapan kişi yakalandı"/>
  </head>
  <body>
    <article>
      <h1>Sokak hayvanlarını öldüreceği yönünde paylaşım yapan kişi yakalandı</h1>
      <address><time datetime="2019-11-10T13:35:44+00:00">10 Nov 2019, 13:35</time> by <a rel="author">Euronews </a></address>
      <p>Bursa'da sosyal medya hesabından sokak hayvanlarını öldüreceğine yönelik paylaşımda bulunan şüpheli, gözaltına alındı.</p>
      <p>Anadolu Ajansı'nın aktardığına merkez Nilüfer ilçesi Hasanağa Mahallesi'nde yaşayan H.A, hastalanan bir sokak köpeğinin fotoğrafını, "sokak hayvanlarından rahatsız olduğunu ve hayvanları öldüreceğini" içeren bir notla paylaştı.</p>
      <p>Yapılan bu paylaşımın tepki toplaması üzerine harekete geçen Nilüfer İlçe Emniyet Müdürlüğü ekipleri, şüpheli H.A'yı gözaltına aldı.</p>
      <p>Psikolojik sorunları bulunduğu öne sürülen H.A, emniyetteki işlemlerinin ardından Bursa Dörtçelik Ruh Sağlığı ve Hastalıkları Hastanesine sevk edildi.</p>
      <p>Bu arada H.A'nın paylaştığı fotoğraftaki köpek ise Nilüfer Belediyesi Veteriner İşleri Müdürlüğü Hayvan Bakım ve Tedavi Merkezi'ne getirilerek tedavi altına alındı.</p>
    </article>
  </body>
</html>