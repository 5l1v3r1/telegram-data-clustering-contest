<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/kibice-al-sadd-domagaja-sie-odejscia-xaviego-hernandeza,984348.html"/>
    <meta property="og:site_name" content="TVN24"/>
    <meta property="article:published_time" content="2019-11-10T13:00:00+00:00"/>
    <meta property="og:title" content="Katarscy kibice mają dość Xaviego. &quot;Coraz większa presja&quot;"/>
    <meta property="og:description" content="Gdy grał w piłkę, był uwielbiany. Jednak Xavi Hernandez szybko przekonał się, że praca w roli trenera rządzi się swoimi prawami. Szkoleniowiec Al Sadd cieszy się coraz mniejszym poparciem kibiców, ..."/>
  </head>
  <body>
    <article>
      <h1>Katarscy kibice mają dość Xaviego. "Coraz większa presja"</h1>
      <address>
        <time datetime="2019-11-10T13:00:00+00:00">10 Nov 2019, 13:00</time>
      </address>
      <slideshow>
        <figure>
          <img src="https://r-scale-60.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/a43ae547-0e30-4638-9bf6-0194f5dd4c1f.jpg?type=1&amp;srcmode=0&amp;srcx=1/1&amp;srcy=59/100&amp;srcw=99/100&amp;srch=21/25&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/e74c0d42b4433905293aab661fcf8ddb/52d265d9-6cc4-483d-8173-487b9d7175fa-480p.mp4"/>
          <figcaption>Xavi Hernandez mówi pas. Pomocnik chce zostać trenerem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/17c3433fecc21b57000debdf7ad5c930/afc81201-a2b5-4717-a45e-7456b3177573-480p.mp4"/>
          <figcaption>Xavi przez lata był gwiazdą Barcelony</figcaption>
        </figure>
        <figcaption>Xavi Hernandez zakończył karierę w maju Foto: Getty Images | Video: EurAsia Daily, khovar.tj, Interfax, tajinfo.org</figcaption>
      </slideshow>
      <h3>Gdy grał w piłkę, był uwielbiany. Jednak Xavi Hernandez szybko przekonał się, że praca w roli trenera rządzi się swoimi prawami. Szkoleniowiec Al Sadd cieszy się coraz mniejszym poparciem kibiców, którzy w ostatnim meczu dali do zrozumienia, że powinien odejść.</h3>
      <related>
        <a href="https://eurosport.tvn24.pl/premier-league,112/media-arsenal-rozmawial-z-luisem-enrique,984336.html"/>
      </related>
      <p>20 maja 2019 roku Xavi rozegrał ostatni mecz w karierze. Zapowiedział wówczas, że chciałby zostać trenerem i najchętniej podjąłby pracę u swojego ostatniego pracodawcy. Tak też się stało – mistrz świata i dwukrotny mistrz Europy kilka dni później oficjalnie zastąpił Portugalczyka Jesualdo Ferreirę. Wówczas zapewne nie przypuszczał, że będzie tak trudno.</p>
      <h3>"Xavi out"</h3>
      <p>W ośmiu dotychczas rozegranych spotkaniach Al Sadd zdobyło 15 punktów, odnosząc pięć zwycięstw i ponosząc trzy porażki. Zespół Xaviego przegrał również w ostatniej kolejce, gdy u siebie nie sprostał Qatar SC 0:3. To właśnie po tym meczu kibice wyrazili swoje niezadowolenie względem gry i trenera.</p>
      <p>Grupa fanów Al Sadd już w przerwie spotkania zaczęła skandować "Xavi out", domagając się tym samym zwolnienia szkoleniowca. Na ten moment wiadomo, że zarząd klubu nie myśli o zmianie na ławce trenerskiej.</p>
      <p>"Pozycja Xaviego jest niezagrożona. Hiszpan jest bardzo szanowany za swoje zasługi na boisku. Natomiast presja robi się coraz większa, bo jego drużyna traci już 11 punktów do prowadzącego w tabeli Al Duhail" – czytamy w dzienniku "Marca".</p>
      <p>Xavi spędził w AL Sadd cztery sezony w roli piłkarza. W tym czasie rozegrał 115 spotkań i strzelił 25 goli. W rozgrywkach 2018/2019 zespół wygrał ligę, a rok wcześniej m.in. wywalczył Puchar Kataru.</p>
      <p>Autor: PO/TG / Źródło: eurosport.pl, "Marca"</p>
    </article>
  </body>
</html>