<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/politics/klyuchoviy-mizhnarodniy-peregovornik-vid-zelenskogo-andriy-jermak-vvazhaje-shcho-u-viyni-na-donbasi-vinna-ukrajina-gerasimov-638996.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-10T13:57:46+00:00"/>
    <meta property="og:title" content="Ключовий міжнародний переговорник від Зеленського Андрій Єрмак вважає, що у війні на Донбасі винна Україна, – Герасимов"/>
    <meta property="og:description" content="Це проросійська позиція, це те, що кажуть пропагандистські канали в Кремлі"/>
  </head>
  <body>
    <article>
      <h1>Ключовий міжнародний переговорник від Зеленського Андрій Єрмак вважає, що у війні на Донбасі винна Україна, – Герасимов</h1>
      <address>
        <time datetime="2019-11-10T13:57:46+00:00">10 Nov 2019, 13:57</time>
      </address>
      <h4>Це проросійська позиція, це те, що кажуть пропагандистські канали в Кремлі</h4>
      <p>Ключовий радник президента Зеленського Андрій Єрмак, який займається переговорами з міжнародними партнерами України, висловлює погляди, ідентичні кремлівській пропаганді. Це доводять опубліковані у США свідчення під присягою американського дипломата Вільяма Тейлора, – заявив у прямому ефірі телеканалу «Наш» народний депутат України, співголова фракції «<a href="https://eurosolidarity.org/%d0%ba%d0%bb%d1%8e%d1%87%d0%be%d0%b2%d0%b8%d0%b9-%d0%bc%d1%96%d0%b6%d0%bd%d0%b0%d1%80%d0%be%d0%b4%d0%bd%d0%b8%d0%b9-%d0%bf%d0%b5%d1%80%d0%b5%d0%b3%d0%be%d0%b2%d0%be%d1%80%d0%bd%d0%b8%d0%ba-%d0%b2/">Європейська Солідарність</a>» Артур Герасимов.</p>
      <p>«Ключова людина, яка сьогодні займається перемовинами на міжнародній арені – бо в нас МЗС відсунутий від перемовин, – пан Єрмак займає позицію, що Путін не винен! Був оприлюднений офіційний документ американським Конгресом, посол США в Україні пан Тейлор заявив, що на зустрічі з паном Єрмаком і представниками офісу президента Зеленського пан Єрмак чітко сказав, що у війні винен президент Порошенко, а не Кремль і Путін, які напали на нашу країну.</p>
      <p>Це – свідчення пана Тейлора під присягою в американському Конгресі. І ми будемо вимагати, щоб Єрмака відсторонили від переговорів. Тому що це проросійська позиція, це те, що кажуть пропагандистські канали в Кремлі. Це ті смисли, які продукує ключова людина від України на перемовинах», – наголосив Артур Герасимов.</p>
      <p>Нагадаємо, особистий помічник президента Володимира Зеленського Андрій <a href="https://glavcom.ua/news/pranker-dzhoker-viyaviv-shcho-jermak-i-tishchenko-kumi-foto-637915.html">Єрмак є хрещеним батьком сина народного депутата від партії «Слуга народу» Миколи Тищенка</a>.</p>
      <p>Як повідомлялося, помічник президента України Андрій <a href="https://glavcom.ua/country/politics/zmi-biznes-partner-pomichnika-zelenskogo-maje-zvyazki-z-politichnoyu-elitoyu-rf-630019.html">Єрмак веде бізнес з росіянином, який має зв’язки із російською владною верхівкою</a>.</p>
      <related>
        <a href="https://glavcom.ua/country/politics/patsifistska-propaganda-je-vazhlivoju-skladovoju-protsesu-kapituljatsiji-profesor-losjev-638985.html"/>
        <a href="https://glavcom.ua/news/stenograma-shche-odnijeji-rozmovi-trampa-iz-zelenskim-mozhe-buti-oprilyudnena-12-listopada-638922.html"/>
        <a href="https://glavcom.ua/news/eksnardep-vimagaje-iniciyuvati-proceduru-impichmentu-uzurpatora-zelenskogo-638917.html"/>
      </related>
    </article>
  </body>
</html>