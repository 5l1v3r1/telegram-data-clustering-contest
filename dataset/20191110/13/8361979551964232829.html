<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/demonopolizaciya-v-radu-podadut-noviy-zakonoproekt-novini-ukrajini-50052675.html"/>
    <meta property="og:site_name" content="НВ"/>
    <meta property="article:published_time" content="2019-11-10T13:18:00+00:00"/>
    <meta property="og:title" content="Недотримання антимонопольних законів: в Раду подадуть законопроект про досудове вирішення спорів для компаній-порушників"/>
    <meta property="og:description" content="Наступного тижня у Верховній Раді зареєструють законопроект про інструмент врегулювання судових спорів для компаній-порушників антимонопольного законодавства в досудовому порядку."/>
  </head>
  <body>
    <article>
      <h1>Недотримання антимонопольних законів: в Раду подадуть законопроект про досудове вирішення спорів для компаній-порушників</h1>
      <h2>Наступного тижня у Верховній Раді зареєструють законопроект про інструмент врегулювання судових спорів для компаній-порушників антимонопольного законодавства в досудовому порядку.</h2>
      <address>
        <time datetime="2019-11-10T13:18:00+00:00">10 Nov 2019, 13:18</time>
      </address>
      <p>Про це журналісту НВ Дмитру Бобрицькому розповіла глава підкомітету з питань розвитку конкуренції та рівних умов для бізнесу Людмила Буймістер.</p>
      <p>Запропонований процес врегулювання передбачає добровільну сплату штрафів і виконання рекомендацій Антимонопольного комітету в досудовому порядку.</p>
      <p>«Ще ми запроваджуємо інструменти заохочення сплачення штрафу в добровільному порядку, коли компанії може отримати, наприклад, знижку від суми штрафу, якщо вона сплачує в добровільному порядку», — зазначила Буймістер.</p>
      <p>Регуляція ринків у спосіб, який зберігає конкурентні умови, зазначила вона з посиланням на дані Антимонопольного комітету, може забезпечити 20%-й приріст українського ВВП.</p>
    </article>
  </body>
</html>