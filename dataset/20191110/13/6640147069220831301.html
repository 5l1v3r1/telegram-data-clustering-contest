<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-e-scudo-rimborsando-clienti/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-10T13:30:00+00:00"/>
    <meta property="og:title" content="Pokémon Spada e Scudo: Nintendo sta rimborsando i clienti che ne fanno richiesta"/>
    <meta property="og:description" content="A quanto pare Nintendo starebbe rimborsando i clienti che non desiderano più mantenere il proprio pre-order digitale di Pokémon Spada e Scudo."/>
  </head>
  <body>
    <article>
      <h1>Pokémon Spada e Scudo: Nintendo sta rimborsando i clienti che ne fanno richiesta</h1>
      <address><time datetime="2019-11-10T13:30:00+00:00">10 Nov 2019, 13:30</time> by <a rel="author">Giacomo Todeschini</a></address>
      <p>Manca oramai veramente poco all’uscita nei negozi di <b>Pokémon Spada e Scudo,</b> ma le polemiche per i presunti tagli avvenuti ai titoli non sembrano decidersi a scemare. Diversi utenti sono infatti rimasti scontenti delle notizie emerse recentemente sugli ultimi episodi del celebre franchise e hanno cominciato a chiedere il rimborso del proprio pre-order digitale a <b>Nintendo</b>.</p>
      <p>La società nipponica, di tutta risposta, sembra aver accolto le richieste dei propri utenti e <b>ha quindi cominciato a rimborsare coloro che ne facessero richiesta.</b></p>
      <p>Leggi anche: <a href="https://www.tomshw.it/videogioco/fire-emblem-three-houses-patch-attivita/">Fire Emblem Three Houses, la nuova patch contiene una serie di nuove attività e permette di interagire con gli animali</a></p>
      <figure>
        <img src="https://www.tomshw.it/images/images/2019/07/pokemon-spada-scudo-43018.jpg"/>
      </figure>
      <p>A testimoniare tale operazione è un utente di <b>Reddit</b> che, deluso per quanto ad oggi annunciato per <b>Pokémon Spada e Scudo</b>, ha deciso di annullare il proprio pre-order digitale.</p>
      <p><b>Nintendo </b>ha accolto la risposta con tale messaggio: “Per quanto riguarda il tuo problema vogliamo informarti che ti abbiamo inviato un rimborso di 59.99 dollari sul tuo account. Vedrai i fondi in questione disponibili la prossima volta che entrerai sul tuo account del Nintendo eShop. Con questo consideriamo come chiusa la problematica”.</p>
      <p>Se il rimborso di un pre-order digitale potrebbe di per se non sembrare qualcosa di particolarmente rilevante è però importante sottolineare come <b>Nintendo</b> non sia solitamente propensa ad accordarli ai propri utenti. L’ultima volta che tale fatto è successo è stato con <b>Overwatch, </b>a causa dei noti fatti di <b>Blitzchung</b>.</p>
      <p>Che ne pensate di tutta questa situazione e di <b>Pokémon Spada e Scudo</b> in particolare? Secondo voi fanno bene i numerosi utenti ad essere delusi dai prossimi capitoli del celebre franchise o secondo voi non c’è invece nulla di particolarmente preoccupante? Fateci sapere cosa ne pensate a riguardo direttamente nei commenti qui sotto.</p>
      <blockquote>Se tutta questa vicenda non vi preoccupa potete prenotare fin da subito Pokémon Spada <a href="https://toms.it/IIKKz">a questo link</a> e Pokémon Scudo <a href="https://toms.it/2B2oy">a questo.</a></blockquote>
    </article>
  </body>
</html>