<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/thomas-issac-against-advani-babri-masjid-demolition-case822.html"/>
    <meta property="og:site_name" content="DoolNews"/>
    <meta property="article:published_time" content="2019-11-10T13:46:00+00:00"/>
    <meta property="og:title" content="'സോറി അദ്വാനിജി, നിങ്ങളിപ്പോഴും കുറ്റവാളിയാണ്'; ബാബ്‌റി മസ്ജിദ് തകര്‍ത്ത സംഭവത്തില്‍ തോമസ് ഐസക്"/>
    <meta property="og:description" content="Babri Masjid Demolition Bjp Dr.T.M Thomas Isaac L.K. Advani India കോഴിക്കോട്: ബാബ്‌റി മസ്ജിദ് തകര്‍ത്ത സംഭവത്തില്‍ മുതിര്‍ന്ന ബി.ജെ.പി നേതാവ് എല്‍.കെ അദ്വാനിക്കെതിരെ ധനമന"/>
  </head>
  <body>
    <article>
      <h1>'സോറി അദ്വാനിജി, നിങ്ങളിപ്പോഴും കുറ്റവാളിയാണ്'; ബാബ്‌റി മസ്ജിദ് തകര്‍ത്ത സംഭവത്തില്‍ തോമസ് ഐസക്</h1>
      <address><time datetime="2019-11-10T13:46:00+00:00">10 Nov 2019, 13:46</time> by <a rel="author">ന്യൂസ് ഡെസ്‌ക്</a></address>
      <p>കോഴിക്കോട്: ബാബ്‌റി മസ്ജിദ് തകര്‍ത്ത സംഭവത്തില്‍ മുതിര്‍ന്ന ബി.ജെ.പി നേതാവ് എല്‍.കെ അദ്വാനിക്കെതിരെ ധനമന്ത്രി തോമസ് ഐസക്ക്. മസ്ജിദ് തകര്‍ത്ത പ്രവൃത്തിയില്‍ നിന്നു നിങ്ങള്‍ കുറ്റവിമുക്തി നേടിയിട്ടില്ലെന്നായിരുന്നു ഐസക്ക് ട്വിറ്ററില്‍ കുറിച്ചത്.</p>
      <p>മസ്ജിദ് തകര്‍ത്തതു നിയമവിരുദ്ധമാണെന്നു കോടതി ഇന്നലെ വിധിന്യായത്തില്‍ പറഞ്ഞിരുന്നു. ഈ കേസില്‍ ഇതുവരെ വിധി വന്നിട്ടില്ല. ഇതു സൂചിപ്പിച്ചായിരുന്നു ഐസക്കിന്റെ ട്വീറ്റ്.</p>
      <p>‘സോറി അദ്വാനിജി, മസ്ജിദ് തകര്‍ത്ത പ്രവൃത്തിയില്‍ നിന്നു നിങ്ങള്‍ കുറ്റവിമുക്തി നേടിയിട്ടില്ല. മസ്ജിദ് തകര്‍ത്തതു കുറ്റകരമാണെന്നാണ് സുപ്രീംകോടതി വിധി. നിങ്ങളിപ്പോഴും കുറ്റപത്രത്തില്‍ കുറ്റവാളിയാണ്. കുറ്റം ചെയ്തവരെ ശിക്ഷിക്കണമെന്നാണു നിയമം പറയുന്നത്.’- അദ്ദേഹം പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ബാബ്‌റി തകര്‍ക്കലും അതിനു പിന്നിലെ ക്രിമിനല്‍ ഗൂഢാലോചനയുമാണ് ഇനി തെളിയാനുള്ളത്. 27 വര്‍ഷം നീണ്ട കേസിന്റെ വിചാരണ ലഖ്‌നൗ സി.ബി.ഐ കോടതിയില്‍ അവസാനഘട്ടത്തിലാണ്. ഈ കേസിലെ 49 പ്രതികളില്‍ ഭൂരിഭാഗം പേരും ഇന്ന് ജീവനോടെയില്ല.</p>
      <related>
        <a href="https://www.doolnews.com/tm-krishna-response-about-ayodhya-verdict.html?utm_source=doolnews&amp;utm_medium=related"/>
      </related>
      <p>അതേസമയം ജീവിച്ചിരിക്കുന്നവരില്‍ പലരും ഉന്നതസ്ഥാനത്തിരിക്കുന്ന മുന്‍ ഉപപ്രധാനമന്ത്രി, മുന്‍ മുഖ്യമന്ത്രി, മന്ത്രിമാര്‍, പാര്‍ലമെന്റ് എം.പിമാര്‍ തുടങ്ങിയവരാണ്.</p>
      <p>1992 ഡിസംബര്‍ 6 ന് ബാബ്റി മസ്ജിദ് തകര്‍ത്ത് നിമിഷങ്ങള്‍ക്കകം അജ്ഞാതരായ കര്‍സേവകര്‍ക്കെതിരെ 197/92 എന്ന നമ്പറില്‍ ഒരു എഫ്.ഐ.ആര്‍ രജിസ്റ്റര്‍ ചെയ്തിരുന്നു. ഐ.പി.സി സെക്ഷന്‍ 395,397, 332, 337,338, 295, 297, 153അ യും സെക്ഷന്‍ 7 ലെ ക്രിമിനല്‍ നിയമ ഭേദഗതി പ്രകാരവുമായിരുന്നു ആദ്യ എഫ്.ഐ.ആര്‍ രജിസ്റ്റര്‍ ചെയ്തത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>10 മിനിറ്റിനകം രണ്ടാമത്തെ എഫ്.ഐ.ആറും രജിസ്റ്റര്‍ ചെയ്തു. 198/92 നമ്പറില്‍ സെക്ഷന്‍ 153അ,153 ആ,505 എന്നിവ പ്രകാരം എല്‍.കെ അദ്വാനി, അശോക് സിംഗാള്‍, ഗിരിരാജ് കിഷോര്‍, മുരളി മനോഹര്‍ ജോഷി, ഉമാ ഭാരതി, വിനയ് കത്യാര്‍, വിഷ്ണു ഹരി ഡാല്‍മിയ, സാധ്വി ഋതംബര എന്നിവര്‍ക്കെതിരെയായിരുന്നു എഫ്.ഐ.ആര്‍.</p>
      <p>വിദ്വേഷം പരത്തുന്നതും പ്രകോപനപരവുമായി പ്രസംഗിച്ചു എന്നതായിരുന്നു ഇവര്‍ക്കെതിരായ എഫ്.ഐ.ആര്‍. മാധ്യമപ്രവര്‍ത്തകരെ ആക്രമിച്ചതുമായി ബന്ധപ്പെട്ട് 47 എഫ്.ഐ.ആര്‍ വേറെയും രജിസ്റ്റര്‍ ചെയ്തു.</p>
      <figure>
        <iframe data-src="https://twitter.com/drthomasisaac/status/1193436336625111040?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>