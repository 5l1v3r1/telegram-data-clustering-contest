<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639235/%D8%AF%D8%B3%D8%AA%DB%8C%D8%A7%D8%A8%DB%8C-%D9%87%D9%88%D8%A2%D9%88%DB%8C-%D8%A8%D9%87-%D8%B1%DA%A9%D9%88%D8%B1%D8%AF-%D8%AC%D9%87%D8%A7%D9%86%DB%8C-%D8%A7%DB%8C%D9%86%D8%AA%D8%B1%D9%86%D8%AA-%D8%AF%D8%B1-%D8%B4%D8%A8%DA%A9%D9%87-5g"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T13:27:00+00:00"/>
    <meta property="og:title" content="دستیابی هوآوی به رکورد جهانی اینترنت در شبکه 5G"/>
    <meta property="og:description" content="هوآوی موفق شد با ثبت سرعتی بی‌نظیر در شبکه 5G رکورد سرعت اینترنت در جهان را به نام خود ثبت کند."/>
  </head>
  <body>
    <article>
      <h1>
        <a href="https://www.bultannews.com/fa/news/639235/%D8%AF%D8%B3%D8%AA%DB%8C%D8%A7%D8%A8%DB%8C-%D9%87%D9%88%D8%A2%D9%88%DB%8C-%D8%A8%D9%87-%D8%B1%DA%A9%D9%88%D8%B1%D8%AF-%D8%AC%D9%87%D8%A7%D9%86%DB%8C-%D8%A7%DB%8C%D9%86%D8%AA%D8%B1%D9%86%D8%AA-%D8%AF%D8%B1-%D8%B4%D8%A8%DA%A9%D9%87-5g">دستیابی هوآوی به رکورد جهانی اینترنت در شبکه 5G</a>
      </h1>
      <h2>هوآوی موفق شد با ثبت سرعتی بی‌نظیر در شبکه 5G رکورد سرعت اینترنت در جهان را به نام خود ثبت کند.</h2>
      <address><time datetime="2019-11-10T13:27:00+00:00">10 Nov 2019, 13:27</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، هوآوی توانست با روش‌هایی پیشرفته و استفاده از پروتکل‌هایی خاص رکورد سرعت اینترنت در جهان را شکسته و به عددی باورنکردنی را برای سرعت انتقال داده در شبکه 5G به نام خود دست یابد. هوآوی این رکورد را با به کارگیری یکی از تلفن‌های همراه جدید خود به ثبت رساند.</p>
      <p>هوآوی آزمایش جدید خود و ثبت رکورد سرعت در شبکه 5G را در شهر استانبول کشور ترکیه انجام داد. این شرکت چینی توانست به سرعت باورنکردنی ۲.۹۲ گیگابایت بر ثانیه دست‌یابد و رکوردی بی‌نظیر را به نام خود ثبت کند. سرعت ثبت شده از سوی هوآوی بیشترین میزان سرعت برای انتقال داده در شبکه نسل پنجم اینترنت در جهان است.</p>
      <p>
        <b>هوآوی رکورددار سریع‌ترین سرعت اینترنت در جهان</b>
      </p>
      <p>اگرچه بعید نیست شرکت‌های دیگری در جهان به زودی به چنین سرعتی دست یابند ولی بدون شک هوآوی نیز در این حوزه تلاش خود را ادامه می‌دهد و ممکن است در آینده‌ای نزدیک خبرهایی مبنی بر دستیابی به سرعت بیشتر در شبکه 5G منتشر شود. هوآوی در زمینه توسعه فناوری‌های مرتبط با شبکه 5G خود همکاری نزدیکی با شرکت Turk Telecom دارد. در آزمایش صورت گرفته توسط هوآوی گوشی Huawei Mate X مورد استفاده قرار گرفته است.</p>
      <p>با توجه به پتانسیل‌های موجود در شبکه اینترنت 5G و روند رو جدیدترین نسل اینترنت در جهان می‌توان گفت هوآوی موفقیتی بسیار بزرگ را بدست آورده و با چنین توانایی می‌تواند مشتریان و شرکت‌های فناوری زیادی را به سمت همکاری با خود ترغیب کند. ثبت سریع‌ترین سرعت در شبکه 5G در حالی صورت گرفته است که هوآوی به شدت زیر تحریم و فشار آمریکا است و شرکت‌هایی نظیر گوگل و مایکروسافت از هرگونه همکاری و ارائه خدمات به طرف چینی منع شده‌اند.</p>
      <p>یکی از مدیران ارشد هوآوی گفت: "ما پهنای باند اختصاصی را برای اینترنت 5G ایجاد کرده‌ایم. در این باند داده‌های اینترنتی با سرعت و کیفیتی مطلوب انتقال می‌یابد. سرعت در شبکه 5G به حدی است که ماشین‌های مختلف به راحتی می‌توانند با هم ارتباط برقرار کنند. هوآوی فعلا این نسل از اینترنت به صورت بسیار محدود به کشورهای اروپایی ارائه می‌دهد."</p>
    </article>
  </body>
</html>