<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/spettacolo/televisione/morta_elda_lanza_prima_presentatrice_tv-6522152/news/2019-11-10/"/>
    <meta property="og:site_name" content="Agi"/>
    <meta property="article:published_time" content="2019-11-10T13:15:00+00:00"/>
    <meta property="og:title" content="È morta Elda Lanza, prima presentatrice della televisione"/>
    <meta property="og:description" content="A dare il triste annuncio è stato il giornalista e scrittore Mariano Sabatini"/>
  </head>
  <body>
    <article>
      <h1>È morta Elda Lanza, prima presentatrice della televisione</h1>
      <h2>A dare il triste annuncio è stato il giornalista e scrittore Mariano Sabatini</h2>
      <address><time datetime="2019-11-10T13:15:00+00:00">10 Nov 2019, 13:15</time> by <a rel="author">AGI - Agenzia Giornalistica Italia</a></address>
      <p>È scomparsa nella sua casa di Castelnuovo Scrivia, nell'Alessandrino, <b>Elda Lanza</b>, la prima <b>presentatrice</b> della televisione italiana. Giornalista e scrittrice, aveva 95 anni e si è spenta con accanto il figlio Max e il marito Vitaliano Damioli.</p>
      <p>A dare il triste annuncio è stato il giornalista e scrittore <b>Mariano Sabatini</b>, che ha salutato così la sua amica: "Addio, carissima Elda Lanza, prima presentatrice della Tv! Voglio ricordarti sempre così, con il sorriso... grazie di tutto. È stata una grande lezione anche starti vicino in queste ultime ore. Il cancro è solo una malattia e tu eri molto molto altro. Hai vinto tu". </p>
    </article>
  </body>
</html>