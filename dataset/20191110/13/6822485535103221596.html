<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819098.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T13:40:00+00:00"/>
    <meta property="og:title" content="خرید قطعی تضمینی گندم ۸ میلیون تن اعلام شد"/>
    <meta property="og:description" content="به گزارش فارس،‌‌ مهدی کاظم‌نژاد قائم‌مقام معاونت توسعه بازرگانی و صنایع کشاورزی امروز در حاشیه همایش آشنایی با فرصت‌های تجاری بخش کشاورزی ایران و اتحادیه اوراسیا در پاسخ به سوال خبرنگار فارس میزان خرید تضمینی گندم را در سال جاری 8 میلیون تن عنوان کرد و گفت: این میزان خرید به مفهوم کل گندم کشور نیست، زیرا بخش زیادی از گندم‌ها در انبارهای کشاورزان موجود است و هنوز به مراکز خرید تحویل نداده‌اند."/>
  </head>
  <body>
    <article>
      <h1>خرید قطعی تضمینی گندم ۸ میلیون تن اعلام شد</h1>
      <address>
        <time datetime="2019-11-10T13:40:00+00:00">10 Nov 2019, 13:40</time>
      </address>
      <p>قائم مقام معاونت توسعه بازرگانی وزارت جهاد کشاورزی خرید قطعی تضمینی گندم را ۸ میلیون تن اعلام کرد و گفت که از نظر وی بخشی از گندم در انبارهای کشاورزان مانده است.</p>
      <p>به گزارش فارس،‌‌ مهدی کاظم‌نژاد قائم‌مقام معاونت توسعه بازرگانی و صنایع کشاورزی امروز در حاشیه همایش آشنایی با فرصت‌های تجاری بخش کشاورزی ایران و اتحادیه اوراسیا در پاسخ به سوال خبرنگار فارس میزان خرید تضمینی گندم را در سال جاری 8 میلیون تن عنوان کرد و گفت: این میزان خرید به مفهوم کل گندم کشور نیست، زیرا بخش زیادی از گندم‌ها در انبارهای کشاورزان موجود است و هنوز به مراکز خرید تحویل نداده‌اند.</p>
      <p>وی همچنین کل تولید گندم کشور را بیش از 10 میلیون تن عنوان کرد.</p>
      <p>** حدود یک ماه پیش تیمی وضعیت تولید گندم کشور را بررسی کرد و تصمیم گرفت دو تا سه میلیون تن گندم وارد کشور کند. هنوز در این باره که آیا گندم در دست کشاورزان است یا همه آن به مراکز خرید تحویل داده‌ شده‌اند، شک و تردیدهایی وجود دارد.</p>
      <p>گفته می‌شود از آنجایی که کشاورزان انبار مجهز ندارند و همچنین اکثر کشاورزان نیازمند پول این گندم‌ها هستند، امکان اینکه گندم‌ها در انبار کشاورزان باشد، بسیار کم است.</p>
      <p>در ادامه کاظم‌نژاد اعلام کرد: تا دو میلیارد دلار امکان افزایش ظرفیت صادراتی به کشورهای اوراسیا تا سه سال آینده وجود دارد، در حالی که اکنون تنها از 450 میلیون دلار آن استفاده می‌شود.</p>
      <p>کاظم‌نژاد در ادامه در مورد ذرت‌های آلوده گفت: هیچ ذرت آلوده‌ای وارد کشور نشده است و این ذرت‌ها طی چند سال وارد کشور شده و همه آنها متعلق به بخش خصوصی است و به هیچ عنوان اجازه ترخیص برای آنها داده نخواهد شد.</p>
      <p>بر اساس آمار رسمی سال گذشته 13.4 میلیون تن گندم تولید شده و 9.5 میلیون تن گندم هم از کشاورزان خریداری شد.</p>
    </article>
  </body>
</html>