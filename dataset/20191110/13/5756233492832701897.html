<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620798/%D9%87%D8%B2%DB%8C%D9%86%D9%87-%D8%B1%D9%85%D8%B2-%D8%AF%D9%88%D9%85-%D8%B1%D8%A7-%D8%A8%D8%A7%DB%8C%D8%AF-%D9%85%D8%B4%D8%AA%D8%B1%DB%8C%D8%A7%D9%86-%D8%A8%D9%BE%D8%B1%D8%AF%D8%A7%D8%B2%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-10T13:39:00+00:00"/>
    <meta property="og:title" content="هزینه رمز دوم را باید مشتریان بپردازند؟"/>
    <meta property="og:description" content="در حالی دریافت رمز دوم یکبار مصرف از اول دی‌ماه اجباری می‌شود که هزینه‌ای بابت دریافت آن از مشتری بانک‌ها دریافت نمی‌شود و ظاهرا قرار است بانک مرکزی هزینه تامین آن را برعهده گیرد و پرداخت کند."/>
  </head>
  <body>
    <article>
      <h1>هزینه رمز دوم را باید مشتریان بپردازند؟</h1>
      <address>
        <time datetime="2019-11-10T13:39:00+00:00">10 Nov 2019, 13:39</time>
      </address>
      <p>
        <i>در حالی دریافت رمز دوم یکبار مصرف از اول دی‌ماه اجباری می‌شود که هزینه‌ای بابت دریافت آن از مشتری بانک‌ها دریافت نمی‌شود و ظاهرا قرار است بانک مرکزی هزینه تامین آن را برعهده گیرد و پرداخت کند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>طبق اعلام بانک مرکزی در روزهای اخیر، استفاده از رمز دوم پویا (یکبار مصرف) از اول دی‌ماه اجباری می شود و براین اساس سیستم متمرکز مبتنی بر پیامک راه‌اندازی شده تا تمامی بانک‌ها تا دی‌ماه به آن متصل شوند.</p>
      <p>اما قرار بود برای دریافت رمز دوم هزینه حدود ۳۳ هزار تومانی به طور سالانه بابت راه‌اندازی سرویس از متقاضی دریافت شود که گفته می‌شد خود بانک‌ها این هزینه را تقبل کرده و مشتریان بابت آن مبلغی پرداخت نکنند.</p>
      <p>اما اطلاعات دریافتی از این حکایت دارد که این هزینه از مشتری پرداخت نمی‌شود ولی پرداخت آن هم برعهده بانک‌ها نیست،احتمالا خود بانک مرکزی هزینه را تقبل خواهد کرد. براین اساس زمانی که سامانه آماده شود افراد می‌توانند از طریق آن کد گرفته و با تایید پرداخت، هزینه از سوی بانک مرکزی پرداخت خواهد شد.</p>
      <p>روز گذشته نیز جلسه‌ای با حضور نمایندگان بانک‌ها و دبیرکل بانک مرکزی در محل بانک برگزار شده و موضوع اجرای رمز دوم بانک‌ها و ابعاد آن مورد تاکید قرار گرفته است.</p>
      <p>موضوع رمز دوم یکبار مصرف از سال گذشته و به دلیل ممانعت از برخی سودجویی‌ها و بالابردن امنیت مطرح شد و البته زمانی بود که به طور خاص موضوع ساماندهی بازار ارز و معاملات مورد توجه قرار داشت.</p>
    </article>
  </body>
</html>