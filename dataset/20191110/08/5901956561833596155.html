<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/denis-po-kmetiji-bedaki-smo-da-sta-se-dvojcka-vrnila-v-sov-247119"/>
    <meta property="og:site_name" content="Slovenske novice"/>
    <meta property="article:published_time" content="2019-11-10T08:22:00+00:00"/>
    <meta property="og:title" content="Denis po Kmetiji: Bedaki smo, da sta se dvojčka vrnila v šov"/>
    <meta property="og:description" content="22-letni Mariborčan Denis Šajher Kovačič je moral priznati premoč 21-letnemu Luki Lampretu in zapustiti posestvo. Čeprav je veljal za najmočnejšega v Kmetiji, so ga ob porazu oblile solze. »..."/>
  </head>
  <body>
    <article>
      <h1>Denis po Kmetiji: Bedaki smo, da sta se dvojčka vrnila v šov</h1>
      <h2>Odkar se je vrnil domov, ga oblegajo dekleta.</h2>
      <address><time datetime="2019-11-10T08:22:00+00:00">10 Nov 2019, 08:22</time> by <a rel="author">N. Č.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/08/1599341.jpg"/>
          <figcaption>Denis in Luka med dvobojem. FOTO: Pop TV</figcaption>
        </figure>
        <figure>
          <img src="https://www.slovenskenovice.si/images/slike/2019/11/08/1599342.jpg"/>
          <figcaption>Luka. FOTO: Pop TV</figcaption>
        </figure>
        <figure>
          <img src="https://www.slovenskenovice.si/images/slike/2019/11/08/1599343.jpg"/>
          <figcaption>Solze ob porazu. FOTO: Pop TV</figcaption>
        </figure>
      </slideshow>
      <p>22-letni Mariborčan <b>Denis Šajher Kovačič</b> je moral priznati premoč 21-letnemu <b>Luki Lampretu </b>in zapustiti posestvo. Čeprav je veljal za najmočnejšega v <i>Kmetiji</i>, so ga ob porazu oblile solze. »Nihče si ne želi domov. Ko izgubiš dvoboj, pomisliš na vse lepe stvari, zato mi je bilo ob slovesu težko,« nam je zaupal, a v isti sapi dodal, da so se rane zacelile že na poti domov v Maribor. Malce je bilo nato sicer težko, saj je moral biti pol meseca izoliran, »zaprt za štirimi stenami in sam s sabo«. Zdaj pa spet lahko živi svoje življenje. Njegov nastop v Kmetiji mu je prinesel veliko točk v družabnem življenju. Vse kaže, da se bo v kratkem zaposlil, preselil v Celje, hkrati pa je tudi našel novo ljubezen.</p>
      <figure>
        <img src="https://www.slovenskenovice.si/images/slike/2019/11/08/1599343.jpg"/>
        <figcaption>Solze ob porazu. FOTO: Pop TV</figcaption>
      </figure>
      <p><b>Še kaj pogrešate življenje na posestvu?</b><br/>Pogrešam ljudi, traktor, ker ga v Mariboru ne morem voziti, posestvo, delo. To je bil tudi glavni razlog, da sem se prijavil na oddajo – da delam in uživam.<br/><br/><b>Zdi se, kot da vam je v Kmetiji nekoliko zmanjkalo moči in odločnosti?</b><br/>Res je. Potem ko je <b>Borut </b>izpadel, se nisem najbolje znašel. <b>Jan </b>pa je imel vse v malem prstu. Boruta so se hitro rešili, z <b>Danijelom </b>se ni izšlo, ker je imel svoje načrte, <b>Sara </b>pa sedi na dveh ali treh stolčkih.<br/><br/><b>Dejali ste, da si pred vstopom v Kmetijo niste predstavljali, da je mogoče toliko taktiziranja.</b><br/>Presenetili so me zahrbtnost ljudi, igranje in taktike. Nisem pričakoval, da bo to v ospredju že v samem začetku. Jan je bil od začetka na polno pripravljen in ima igro v malem prstu.  Lahko nekoliko zaupaš tekmovalcem, a te bo prej ali slej nekdo zaj****.<br/> <br/><b>Dvojčkoma se je uspelo kljub porazu v areni vrniti v igro. Gledalci so bili mnenja, da je takšna odločitev produkcije nepoštena. Kakšno je vaše mnenje?</b><br/>Ko smo se odločali med <b>Božo </b>in dvojčkoma, smo vsi dvignili roke za dvojčka. Lahko pa rečem, da smo bili vsi bedaki. Če bi taktizirali, ju ne bi vzeli nazaj. Jaz sem zanju dvignil roke kar tako, da ne bi bilo videti, da nisem. Če bi pa taktično gledali, bi Božo vzeli nazaj in bi se igra razpletla drugače.<br/><br/><b>Glede na odzive, gledalci nimajo najboljšega mnenja o dvojčkoma.</b><br/>Moram čestitati Janu, ker obvlada igro. Tudi sam vidim, da je veliko negativnih komentarjev čez dvojčka, a tudi sam nisem imel na začetku najboljšega mnenja o njiju, zdaj je drugače.<br/><br/><b>Ste s kom ostali v prijateljskih odnosih tudi po Kmetiji?</b><br/>Z <b>Lukcem </b>najbolj. Če me je že premagal, se ga moram držati (smeh). Potem z dvojčkoma, <b>Tilnom </b>in Borutom. Z njimi se največkrat vidim. Zanimivo, a s tem klanom, z izjemo Boruta, se na začetku nismo najbolje razumeli, po koncu šova pa se.</p>
      <figure>
        <img src="https://www.slovenskenovice.si/images/slike/2019/11/08/1599342.jpg"/>
        <figcaption>Luka. FOTO: Pop TV</figcaption>
      </figure>
      <p><b>Je Sara res vaša neuslišana ljubezen, kot so to prikazali na televiziji?</b><br/>Mislim, da je bilo morda prikazano pretirano. Dobro sva se razumela in mi je zelo pomagala, kar se morale tiče. Morda sem občutil nekaj simpatije do nje, zdaj po koncu šova pa spregovoriva le še kakšno besedo tu in tam. Sicer pa sem po Kmetiji kar zaželen. V ospredje so prišle že druge in sem na Saro že pozabil.<br/><br/><b>So sicer oddaje korektno prikazane? Gledalci vidimo samo del dogajanja na posestvu.</b><br/>Ja, vse drugo je v redu.<br/><br/><b>Je med vsemi temi dekleti tudi kakšna ženitna ponudba?</b><br/>Lahko bi tako rekli. Hodim na zmenke nekoliko več kot sem pred nastopom na televiziji.<br/><br/><b>Kdo bi po vašem mnenju lahko bil letošnji zmagovalec Kmetije?</b><br/>Ker sem dal Luki vse namige, upam, da bo on zmagovalec. Njemu privoščim in dvojčkoma. Bomo videli.</p>
    </article>
  </body>
</html>