<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425529/h-kardia-toy-tzoynto-xtypaei-sth-rodo"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-10T08:43:36+00:00"/>
    <meta property="og:title" content="Η καρδιά του τζούντο χτυπάει στη Ρόδο"/>
    <meta property="og:description" content="Η Ρόδος γι’ άλλη μια φορά αποδεικνύει πως μπορεί να δημιουργήσει τις κατάλληλες συνθήκες για την ανάπτυξη και στα ατομικά αθλήματα, όπως είναι το τζούντο."/>
  </head>
  <body>
    <article>
      <h1>Η καρδιά του τζούντο χτυπάει στη Ρόδο</h1>
      <h2>Το επίπεδο της διοργάνωσης και των συμμετεχόντων χθες στο 1ο Πανελλήνιο Τουρνουά στο Βενετόκλειο αποτελούν εγγύηση, για ν’ αναλάβει το νησί διεθνείς αγώνες το 2020</h2>
      <address>
        <time datetime="2019-11-10T08:43:36+00:00">10 Nov 2019, 08:43</time>
      </address>
      <p>
        <b>Η Ρόδος γι’ άλλη μια φορά αποδεικνύει πως μπορεί να δημιουργήσει τις κατάλληλες συνθήκες για την ανάπτυξη και στα ατομικά αθλήματα, όπως είναι το τζούντο.</b>
      </p>
      <p>Χθες στο Βενετόκλειο διεξήχθη το 1ο Πανελλήνιο Τουρνουά από τη Φλόγα Ρόδου με την έγκριση της Ελληνικής Ομοσπονδίας και τη στήριξη από την Περιφέρεια Νοτίου Αιγαίου και του Δήμου Ρόδου.</p>
      <figure>
        <img src="https://www.rodiaki.gr/medias/2019/11/09/a2bf5b636957b9b6efe09e471bc62e7e.jpg"/>
      </figure>
      <p>Από αριστερά, ο βαλκανιονίκης της Φλόγας Ρόδου, Κώστας Γαλουζής μαζί με την ολυμπιονίκη, Μαρία Καραγιαννοπούλου και τον προπονητή της Φλόγας, Μιχάλη Χατζηνικολάου</p>
      <p>Ο αντιπρόεδρος της Ομοσπονδίας, Κωνσταντίνος Βάγιας και η ολυμπιονίκης, Μαρία Καραγιαννοπούλου παρακολούθησαν τους αγώνες κι έμειναν εντυπωσιασμένοι από τη μεγάλη προσπάθεια των συλλόγων της Ρόδου γι’ ανάδειξη της επόμενης γενιάς εκείνων που θα ασχοληθούν σοβαρά με το άθλημα.</p>
      <p>Ο εντεταλμένος Αθλητισμού, μάλιστα, από την Περιφέρεια, Νίκος Νικολής συνομίλησε με τον Κωνσταντίνο Βάγια και δεσμεύτηκε να κάνει ό, τι μπορεί, ώστε η Ρόδος ν’ αναλάβει το 2020 μια αληθινά σημαντική διεθνή διοργάνωση βετεράνων.</p>
      <figure>
        <img src="https://www.rodiaki.gr/medias/2019/11/09/fc8dfc27fc39c84f8f228f5caae26d34.jpg"/>
      </figure>
      <p>Στους αγώνες συμμετείχαν αθλητές και αθλήτριες από Φλόγα, Ζυγό και Αγήνορα όσον αφορά τη Ρόδο, αλλά και ο ΑΣ Νέων Καλύμνου με τον ΑΟΝ Αργυρούπολης και τον Φιλαθλητικό Όμιλο Ηρακλείου Αττικής. Σήμερα στις 11.00 στο Βενετόκλειο θα γίνει το σεμινάριο για τους αθλητές από τη Μαρία Καραγιαννοπούλου και θα απονεμηθούν οι τίτλοι στα νταν στους επιτυχόντες από τις εξετάσεις τον περασμένο Αύγουστο.</p>
      <p>Να σημειωθεί πως το τουρνουά αυτό ήταν επίσημο και χρησιμοποιήθηκαν τα πλέον σύγχρονα μέσα με κάμερες και μόνιτορ για την εγκυρότητά τους με αναγνωρισμένους διαιτητές από την Ομοσπονδία.</p>
      <figure>
        <img src="https://www.rodiaki.gr/medias/2019/11/09/564a81ee2a3371ba80abcfce7530b232.jpg"/>
      </figure>
      <figure>
        <img src="https://www.rodiaki.gr/medias/2019/11/09/fd1a1d4469db69910aed74db42b346de.jpg"/>
      </figure>
      <figure>
        <img src="https://www.rodiaki.gr/medias/2019/11/09/612af6c4538a8476d82b70c1b5173b04.jpg"/>
      </figure>
      <figure>
        <img src="https://www.rodiaki.gr/medias/2019/11/09/50675b5a0144c0fb080488aaad8e8e7d.jpg"/>
      </figure>
    </article>
  </body>
</html>