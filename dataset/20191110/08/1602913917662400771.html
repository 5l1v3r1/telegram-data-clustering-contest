<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/record-de-votanti-intr-o-localitate-din-prahova-prezenta-de-33-46-in-sinaia-media-in-judet-8-18562043"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T08:34:48+00:00"/>
    <meta property="og:title" content="Record de votanţi într-o localitate din Prahova. Prezenţă de 33,46%, în Sinaia. Media în judeţ: 8%"/>
    <meta property="og:description" content="Un record de votanţi s-a înregistrat la o secţie din Sinaia, judeţul Prahova. La trei ore de la deschiderea urnelor, prezenţa la vot la secţia amenajată în Şcoala Gimnazială „George Enescu”, aflată chiar în centrul staţiunii, era de 33,46%, transmite corespondentul MEDIAFAX."/>
  </head>
  <body>
    <article>
      <h1>Record de votanţi într-o localitate din Prahova. Prezenţă de 33,46%, în Sinaia. Media în judeţ: 8%</h1>
      <address><time datetime="2019-11-10T08:34:48+00:00">10 Nov 2019, 08:34</time> by <a rel="author" href="https://www.zf.ro/autor/laura-petrescu" target="_blank">Laura Petrescu</a></address>
      <p>Un record de votanţi s-a înregistrat la o secţie din Sinaia, judeţul Prahova. La trei ore de la deschiderea urnelor, prezenţa la vot la secţia amenajată în Şcoala Gimnazială „George Enescu”, aflată chiar în centrul staţiunii, era de 33,46%, transmite corespondentul MEDIAFAX.</p>
      <p>La ora 10.00, la secţia de vot nr. 259, amenajată în Şcoala Gimnazială „George Enescu” din Sinaia a fost înregistrată o prezenţă 33,46 %, în condiţiile în care media pe judeţ ea, la aceeaşi oră, 8.97%.</p>
      <p>Secţia de vor 259 este chiar în centrul staţiunii Sinaia. Aici, 132 de persoane au votat pe liste suplimentar,e iar 52 pe liste permanente.</p>
      <p>Prezenţă mare de vot este şi la secţia amenajată în Cazinoul din Sinaia, unde la ora 10 a fost înregistrată o prezenţă de 24,68 %.</p>
      <p>În Sinaia sunt înscrise pe liste aproape 10.000 de persoane, din care au votat 914. Alte 550 şi-au exprimat dreptul de vot pe liste suplimentare.</p>
      <p>În Prahova sunt amenajate 623 de secţii de votare, pe liste fiind 655.004 de alegători.</p>
    </article>
  </body>
</html>