<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740939"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T08:07:00+00:00"/>
    <meta property="og:title" content="คลอปป์ขวางลอฟเรนย้ายทีม"/>
    <meta property="og:description" content="'คลอปป์' สกัด 'ลอฟเรน' ไม่ให้ย้ายทีม ห่วงโปรแกรมเตะถี่ยิบ"/>
  </head>
  <body>
    <article>
      <h1>คลอปป์ขวางลอฟเรนย้ายทีม</h1>
      <address>
        <time datetime="2019-11-10T08:07:00+00:00">10 Nov 2019, 08:07</time>
      </address>
      <p>
        <b>"คลอปป์" สกัด "ลอฟเรน" ไม่ให้ย้ายทีม ห่วงโปรแกรมเตะถี่ยิบ</b>
      </p>
      <p>เจอร์เกน คลอปป์ กุนซือของ "หงส์แดง" ลิเวอร์พูล จะขัดขวาง เดยัน ลอฟเรน ปราการหลังทีมชาติโครเอเชีย ไม่ให้ย้ายออกจากถิ่นแอนฟิลด์ ในช่วงตลาดเปิดรอบ 2 เดือนม.ค. นี้ เนื่องจากทีมมีโปรแกรมชุกต่อเนื่องและคลอปป์ ไม่ต้องการเสียนักเตะคนไหนออกไป<br/><br/>ลอฟเรน ต้องการย้ายทีมตั้งแต่ช่วงซัมเมอร์ที่ผ่านมา โดยมี เอซี มิลาน และ โรมา ที่ให้ความสนใจ แม้สุดท้ายยังอยู่ แต่เจ้าตัวยังไม่หมดหวังพาตัวเองออกจากทีมในเดือนม.ค. เพื่อโอกาสลงเล่นสม่ำเสมอ มากกว่าต้องมาแย่งตำแหน่งกับ โจเอล มาทิพ และ โจ โกเมซ ว่าใครจะได้คู่ เฟอร์กิล ฟาน ไดค์<br/><br/>อย่างไรก็ตาม ลิเวอร์พูล มีโปรแกรมเตะถี่ยิบทั้งพรีเมียร์ลีกและแชมเปี้ยนส์ ลีก ไปถึงกลางเดือนหน้า จากนั้นยังมี 2 แมตช์ในช่องว่าง 24 ชม. ช่วงเดือนธ.ค. ที่จะทำศึกคาราบาว คัพ พบกับ แอสตัน วิลลา และถ้วยชิงแชมป์สโมสรโลก ก่อนคิวเตะลากยาวไปจนถึงปีหน้า คลอปป์ จึงจะไม่ปล่อย ลอฟเรน ให้ย้ายออกไป</p>
    </article>
  </body>
</html>