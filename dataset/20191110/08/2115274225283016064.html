<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/politica/meloni_applauso_segre-6521245/news/2019-11-10/"/>
    <meta property="og:site_name" content="Agi"/>
    <meta property="article:published_time" content="2019-11-10T08:54:00+00:00"/>
    <meta property="og:title" content="Giorgia Meloni ha spiegato la questione dell'applauso alla Segre"/>
    <meta property="og:description" content="La presidente di Fratelli d'Italia sotto il fuoco delle accuse per non aver battuto le mani durante il varo della commissione sull'odio"/>
  </head>
  <body>
    <article>
      <h1>Giorgia Meloni ha spiegato la questione dell'applauso alla Segre</h1>
      <h2>La presidente di Fratelli d'Italia sotto il fuoco delle accuse per non aver battuto le mani durante il varo della commissione sull'odio</h2>
      <address><time datetime="2019-11-10T08:54:00+00:00">10 Nov 2019, 08:54</time> by <a rel="author">AGI - Agenzia Giornalistica Italia</a></address>
      <p>"Nel contrasto dell'<b>antisemitismo</b> noi di <b>Fratelli d'Italia</b> siamo totalmente a disposizione e non da oggi" e "la senatrice <b>Segre</b>, per la quale ho un enorme rispetto, va protetta da tutta la società italiana, non ci sono divisioni su questo". Lo ha assicurato la leader di Fratelli d'Italia, <b>Giorgia Meloni</b>, in un'intervista al Corriere della Sera.</p>
      <p>La Meloni ha parlato di "chiara mistificazione" per le accuse per il mancato applauso in aula dopo il varo della commissione contro l'odio: "Lì veniva applaudito il provvedimento e non certo la senatrice Segre, l'ho detto anche a lei quando ci siamo sentite al telefono".</p>
      <p>"Il problema di quella commissione, che viene da lontano e prima si chiamava commissione <b>Boldrini</b>, è che si lascia alla discrezione dei politici stabilire quali siano le parole d'odio e quali no, questo non mi fa sentire tranquilla", ha sottolineato la leader di FdI. </p>
      <related>
        <a href="https://www.agi.it/politica/scorta_liliana_segre-6515482/news/2019-11-08/"/>
      </related>
    </article>
  </body>
</html>