<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/boxing/kobrata-prizna-za-klyuchova-promqna-v-ekipa-si-i-kakvo-se-sluchva-s-uli-vegner-1404742.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-10T08:04:00+00:00"/>
    <meta property="og:title" content="Кобрата призна за ключова промяна в екипа си и какво се случва с Ули Вегнер"/>
    <meta property="og:description" content="Кубрат Пулев призна, че работи с нов екип по време на подготовката си в САЩ за двубоя срещу Райдъл Букър Той беше категоричен, че идеята е да се усъвършенства постоянно и подчерта, че не е достигнал върха на възможностите си, за да си позволи да стои на едно място в развитието си в професионалния бокс"/>
  </head>
  <body>
    <article>
      <h1>Кобрата призна за ключова промяна в екипа си и какво се случва с Ули Вегнер</h1>
      <address><time datetime="2019-11-10T08:04:00+00:00">10 Nov 2019, 08:04</time> by <a rel="author">Sportlive.bg</a></address>
      <p><b><a href="https://www.sportlive.bg/tags/1593">Кубрат Пулев</a></b> призна, че работи с нов екип по време на подготовката си в САЩ за <b><a href="https://www.sportlive.bg/sport/boxing/Kubrat-Pulev-ukroti-bivshiq-zatvornik-Bukyr-i-go-prevyrna-v-10-ata-si-amerikanska-zhertva-1404640.html">двубоя срещу Райдъл Букър</a></b>. Той беше категоричен, че идеята е да се усъвършенства постоянно и подчерта, че не е достигнал върха на възможностите си, за да си позволи да стои на едно място в развитието си в професионалния бокс. Това обясни той, след като показа нови комбинации и много разнообразна игра при успеха си над американеца в 10 рунда. </p>
      <p>"С новия екип се опитване да правим нови неща, да надграждаме и да развиваме различни неща, за да мога да се развивам и да съм напълно готов за двубой срещу Руис или Джошуа. Може би не бях достатъчно отпуснат на ринга, за да покажа всичко, но и смятам, че противникът беше с много опит и се получи силен мач", коментира Кобрата пред "Диема Спорт". </p>
      <p>"С новия ми треньор пробваме няколко различни неща. Той е от американската школа, така че има ккаво да допринесе за моето развитие. Идеята е да стана по-добър. Не съм на необходимото ниво, за да не надграждам върху това, което вече съм постигнал", каза още той и уточни, че няма истина в слуховете, че се е разделил с личния си треньор Ули Вегнер. Причината той да не е в САЩ е свързана с уговорката му със Зауерланд, която обаче вече е приключена. </p>
      <p>"Не, не, не сме приключили с Ули Вегнер. Не е в САЩ, но това е заради договора му със Зауерланд, но това беше разрешено наскоро, така че продължаваме да работим заедно", подчерта българският боксьор. Той коментира и най-актуалната тема, свързана с <b><a href="https://www.sportlive.bg/sport/boxing/Machyt-za-titlata-e-garantiran-Koga-i-sreshtu-kogo-Kubrat-Pulev-shte-se-bie-za-poqsa--1404740.html">двубой за световната титла и Кубрат Пулев потвърди, че такъв ще има (кога и срещу кого четете в тази статия)</a></b>. </p>
      <related>
        <h4>Още по темата</h4>
        <a href="https://www.sportlive.bg/sport/boxing/Machyt-za-titlata-e-garantiran-Koga-i-sreshtu-kogo-Kubrat-Pulev-shte-se-bie-za-poqsa--1404740.html"/>
        <a href="https://www.sportlive.bg/sport/boxing/Smazvashtoto-prevyzhodstvo-na-Kubrat-Pulev-nad-Rajdyl-Bukyr-v-cifri-(SNIMKI)-1404733.html"/>
        <a href="https://www.sportlive.bg/sport/boxing/Kubrat-Pulev-misli-samo-za-edno-sled-bezapelacionniq-uspeh-v-SASht--1404730.html"/>
        <a href="https://www.sportlive.bg/sport/boxing/Kubrat-Pulev-ukroti-bivshiq-zatvornik-Bukyr-i-go-prevyrna-v-10-ata-si-amerikanska-zhertva-1404640.html"/>
        <a href="https://www.sportlive.bg/sport/boxing/Zashto-Kubrat-Pulev-ne-uspq-da-nokautira-Rajdyl-Bukyr-vypreki-prevyzhodstvoto--1404735.html"/>
      </related>
    </article>
  </body>
</html>