<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/erdogan-ulkemizdeki-en-buyuk-ticaret-ataturk-ve-cumhuriyet-ticaretidir/926637"/>
    <meta property="og:site_name" content="medya faresi"/>
    <meta property="article:published_time" content="2019-11-10T08:35:00+00:00"/>
    <meta property="og:title" content="Erdoğan: Ülkemizdeki en büyük ticaret Atatürk ve Cumhuriyet ticaretidir"/>
    <meta property="og:description" content="Cumhurbaşkanı Recep Tayyip Erdoğan, &quot;Atatürk'ü Anma Töreni'nde konuşuyor."/>
  </head>
  <body>
    <article>
      <h1>Erdoğan: Ülkemizdeki en büyük ticaret Atatürk ve Cumhuriyet ticaretidir</h1>
      <h2>Cumhurbaşkanı Recep Tayyip Erdoğan, "Atatürk'ü Anma Töreni'nde konuşuyor.</h2>
      <address>
        <time datetime="2019-11-10T08:35:00+00:00">10 Nov 2019, 08:35</time>
      </address>
      <p>Erdoğan'ın konuşmasından başlıklar şöyle: </p>
      <p>"Her fani gibi Atatürk'ün de eksikleri, fazlalılığı olabilir. Sürekli 'Atatürk' diyerek mirasına sahip çıkılmaz. Biz bu kavramın lafla istismarını yapmadık. Ülkemizdeki en büyük ticaret Atatürk ve Cumhuriyet ticaretidir. Bize olan düşmanlığın nedeni bu kirli ticaretini ortaya çıkarmamızdır.</p>
      <p>Atatürk ve Cumhuriyet kavramlarını perde olarak kullanıp ülkemizi hedef haline getirenler oldu. SİHA ve İHA vermediler bize. Biz İHA’mızı kendimiz yapıyoruz. Akıllı bomba da vermediler. Hani biz NATO’da beraberdik? Üstelik paramla verecektin. Teröristlere parasız verdiler. Ne oldu? Biz şimdi akıllı bombamızı üretiyoruz. Biz hep birlikte tek yumruk olup düşmanlarımızın tepesine bindiğimizde kimsenin karşımızda dayanabilmesi mümkün değildir. Son birkaç yıldır bu gerçeği gördük. İnlerine gireceğiz demiştik. İnlerini tepelerine tepelerine geçirdik. Şimdi kaçacak delik arıyorlar. Suriye'de benim işim yok da Suriyelinin benim topraklarımda ne işi var? </p>
      <p>Onlar taciz atışı yaptığında gereğini yapacağız. Ülkemize yönelik terör tehdidinin yoğun olduğu alanı güvenli hale getirdik. Güvenli hale getirdiğimiz yerlere ülkemizdeki Suriyelinin kendi topraklarına döndüğü bir zemini hazırladık. </p>
      <p>Bulduğu her fırsatta ülkesini dışarıya şikâyet edenlerin zihniyeti ile mücadele edilemez. Milletimiz kimin nerede durduğunu gayet iyi biliyor. Türkiye Cumhuriyeti ve onun kurucusuna sahip çıkmak hepimizin görevidir.Geçmişte de Osmanlı ve Selçuklu'ya da sahip çıkmak gerekir. Cumhuriyetimizi Osmanlı'dan kurtarabildiğimiz miras üzerine kurduk. Bu mirasa kurumlarımız ve geleneklerimiz de dahildir. Gazi Mustafa Kemal Samsun'a bir Osmanlı subayı olarak çıkmıştır." </p>
    </article>
  </body>
</html>