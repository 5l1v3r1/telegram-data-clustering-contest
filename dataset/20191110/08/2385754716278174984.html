<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596602/nees-syllipseis-gia-to-ploiario-metanaston-pou-eftase-stin-pafo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T08:56:00+00:00"/>
    <meta property="og:title" content="Νέες συλλήψεις για το πλοιάριο μεταναστών που έφτασε στην Πάφο"/>
    <meta property="og:description" content="Σε νέες συλλήψεις προχώρησε τα ξημερώματα η Αστυνομία, σε σχέση με την υπόθεση 131 μεταναστών, που έφθασαν στην Κύπρο, με πλοιάριο, στις 4 Νοεμβρίου..."/>
  </head>
  <body>
    <article>
      <h1>Νέες συλλήψεις για το πλοιάριο μεταναστών που έφτασε στην Πάφο</h1>
      <address><time datetime="2019-11-10T08:56:00+00:00">10 Nov 2019, 08:56</time> by <a rel="author">sigmalive</a></address>
      <p>Σε νέες συλλήψεις προχώρησε τα ξημερώματα η Αστυνομία, σε σχέση με την υπόθεση 131 μεταναστών, που έφθασαν στην Κύπρο, με πλοιάριο, στις 4 Νοεμβρίου 2019.</p>
      <p>Πρόκειται για δύο πρόσωπα, ηλικίας 49 και 25 ετών, εναντίον των οποίων εξασφαλίστηκε μαρτυρία κατά τη διάρκεια των εξετάσεων, για τη συγκεκριμένη υπόθεση. Βάσει της μαρτυρίας αυτής, εκδόθηκαν εναντίον τους δικαστικά εντάλματα σύλληψης, δυνάμει των οποίων συνελήφθησαν και τέθηκαν υπό κράτηση για διευκόλυνση των ανακρίσεων.</p>
      <p>Το πλοιάριο που μετέφερε τους 131 μετανάστες, εντοπίστηκε το πρωί της 4ης Νοεμβρίου, να πλέει στη θαλάσσια περιοχή του Κάτω Πύργου και ρυμουλκήθηκε, από σκάφος της Λιμενικής &amp; Ναυτικής Αστυνομίας, στο λιμανάκι του Λατσιού.</p>
      <p>Για την ίδια υπόθεση τελούν ήδη υπό κράτηση άλλα τρία πρόσωπα, ηλικίας 38, 43 και 53 ετών.</p>
      <p>Το ΤΑΕ Πάφου διερευνά την υπόθεση.<br/>      </p>
    </article>
  </body>
</html>