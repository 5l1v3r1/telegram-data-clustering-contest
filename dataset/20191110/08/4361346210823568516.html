<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/azt-hazudta-egy-baratjat-latogatta-meg-valojaban-a-kerekparokat-lopta-a-tarsashazbol/186293"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-10T08:02:00+00:00"/>
    <meta property="og:title" content="Azt hazudta, egy barátját látogatta meg - valójában a kerékpárokat lopta a társasházból"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Azt hazudta, egy barátját látogatta meg - valójában a kerékpárokat lopta a társasházból</mark>
      </h1>
      <address><time datetime="2019-11-10T08:02:00+00:00">10 Nov 2019, 08:02</time> by <a rel="author">Police.hu</a></address>
      <p>
        <b>A kispesti rendőrök elfogták azt a férfit, aki a gyanú szerint egy biciklit ellopott, majd másnap újabb kerékpárokat akart elvinni. </b>
        <b>A kispesti rendőrök elfogták azt a férfit, aki a gyanú szerint egy biciklit ellopott, majd másnap újabb kerékpárokat akart elvinni.</b>
      </p>
      <p>Egy férfi 2019. október 21-én éjjel Budapest XIX. kerületében, egy Ady Endre úti társasház lépcsőházában levágta egy – három lakattal rögzített – kerékpár láncát, majd ellopta a biciklit. Másnap éjjel szintén egy XIX. kerületi társasházból próbált ellopni három kétkerekűt.</p>
      <p>Miután a férfi levágta a lakatokat, az egyik kerékpárt éppen vitte le az emeletről, amikor a lakók kérdőre vonták. A férfi azt mondta nekik, hogy a házban lakó barátját látogatta meg. Nem hittek neki, és hívták a rendőrséget, de addigra a bicikli tolvaj elfutott a helyszínről.</p>
      <p>A nyomozók a biztonsági kamerák felvételei alapján azonosították az 50 éves budapesti G. Attilát, akit 2019. november 6-án reggel budapesti lakásán elfogtak, és előállították a kerületi rendőrkapitányságra.</p>
      <p>A Budapesti Rendőr-főkapitányság XIX. kerületi Rendőrkapitányságának nyomozói az 50 éves férfit gyanúsítottként hallgatták ki. G. Attila ellen két rendbeli lopás bűntett és egy rendbeli lopás bűntett kísérlet miatt folyik eljárás.</p>
    </article>
  </body>
</html>