<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425555/meros-toy-marathwnioy-ths-athhnas-kai-oi-dwdekanhsioi"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-10T08:43:10+00:00"/>
    <meta property="og:title" content="Μέρος του Μαραθωνίου της Αθήνας και οι Δωδεκανήσιοι"/>
    <meta property="og:description" content="Σήμερα δίνεται τέλος στην …αγωνία των δρομέων από τη χώρα μας και εκτός αυτής, αφού θα διεξαχθεί ο 37ος Μαραθώνιος της Αθήνας και οι παράλληλες αγωνιστικές εκδηλώσεις του. Η δράση ωστόσο ξεκίνησε χθες με τα 10χλμ. και συνεχίζεται σήμερα με τον Μαραθώνιο, τα 5χλμ. και τους αγώνες για παιδιά και special olympics."/>
  </head>
  <body>
    <article>
      <h1>Μέρος του Μαραθωνίου της Αθήνας και οι Δωδεκανήσιοι</h1>
      <h2>Σήμερα πραγματοποιείται η μεγάλη γιορτή του αθλητισμού με συμμετοχή και των δικών μας δρομέων σε όλες τις αποστάσεις, συμπεριλαμβανόμενης και αυτής των 3χλμ. του τελικού στο Run Greece</h2>
      <address>
        <time datetime="2019-11-10T08:43:10+00:00">10 Nov 2019, 08:43</time>
      </address>
      <p>
        <b>Σήμερα δίνεται τέλος στην …αγωνία των δρομέων από τη χώρα μας και εκτός αυτής, αφού θα διεξαχθεί ο 37ος Μαραθώνιος της Αθήνας και οι παράλληλες αγωνιστικές εκδηλώσεις του. Η δράση ωστόσο ξεκίνησε χθες με τα 10χλμ. και συνεχίζεται σήμερα με τον Μαραθώνιο, τα 5χλμ. και τους αγώνες για παιδιά και special olympics.</b>
      </p>
      <p>Μια ημέρα γιορτής για την πόλη και τους δρομείς που φέτος έχουν ξεπεράσει κάθε προσδοκία, δεδομένο του ότι συμπληρώθηκαν τα όρια συμμετοχής σε όλες τις αποστάσεις. Αναμφίβολα ο Μαραθώνιος είναι το σημαντικότερο γεγονός, αφού πρόκειται για την κλασική διαδρομή, αυτήν που όλοι θέλουν να τρέξουν έστω για μία φορά στη ζωή τους. Στην Ελλάδα έχουν έρθει για να συμμετάσχουν και ελίτ ξένοι αθλητές, που δήλωσαν μάλιστα έτοιμοι να κυνηγήσουν ακόμη και το ρεκόρ διαδρομής και διοργάνωσης το οποίο είναι 2.10.37.</p>
      <p>Η εκκίνηση του Μαραθωνίου θα δοθεί στις 09.00 το πρωί με περίπου 20.000 δρομείς να έχουν δηλώσει συμμετοχή και νωρίτερα, στις 08.15, στη Λεωφόρο Αμαλίας θα γίνουν τα 5χλμ. ZERO WASTE FUTURE με τη συμμετοχή 12.000 δρομέων όλων των ηλικιών.</p>
      <p>Το πρόγραμμα της ημέρας περιλαμβάνει ακόμη τα 3χλμ. ERGO, τα οποία θα γίνουν στις 10.35. Σ’ όλες τις αποστάσεις έχουν δηλωθεί και θα συμμετάσχουν Δωδεκανήσιοι, αθλητές σωματείων αλλά και ελεύθεροι ασκούμενοι, ενώ δεν πρέπει να ξεχνάει κανείς και την αποστολή μας στα 3χλμ. του τελικού στο Run Greece, αποτελούμενη από δέκα άνδρες και ισάριθμες γυναίκες. Οι συμμετοχές, ως γνωστόν, προέκυψαν από τους καλύτερους και τις καλύτερες ανά ηλικιακή κατηγορία από τα 5χλμ. του Run Greece της Ρόδου, εκπροσωπώντας το Νότιο Αιγαίο στη διοργάνωση.</p>
      <p><b>Οι συμμετέχοντες είναι οι παρακάτω: </b><br/>-Ρουσούλης Νίκος</p>
      <p>-Χαρκιανάκης Θωμάς</p>
      <p>-Τσώκος Παναγιώτης</p>
      <p>-Αθηναίος Κωνσταντίνος</p>
      <p>-Μπαλλά Ντενίσα</p>
      <p>-Πονήρη Ιωάννα</p>
      <p>-Κανέλλη Κωνσταντίνα</p>
      <p>-Αθανασάκη Δικαία</p>
      <p>-Παπαφιλίππου Τσαμπίκος</p>
      <p>-Κορωνιού Μιχαλίτσα</p>
      <p>-Γιακουμάκης Γιώργος</p>
      <p>-Badell Catherine</p>
      <p>-Παγκράτης Χρήστος</p>
      <p>-Τζίνη Μαρία</p>
      <p>-Βαγιαννάκης Ιωάννης</p>
      <p>-Τσιμέττα Μαρία</p>
      <p>-Prevel Kevin</p>
      <p>-Νταλλαρή Σοφία</p>
      <p>-Πάτσης Βασίλης</p>
      <p>-Καρδούλια Σουζάνα.</p>
      <p><b>Το σημερινό πρόγραμμα:</b><br/>08.15: Αγώνας Δρόμου 5χλμ ZERO WASTE FUTURE (εκκίνηση επί της Λεωφόρου Αμαλίας στο ύψος του Μεγάρου Μποδοσάκη)</p>
      <p>09.00: Μαραθώνιος Δρόμος και Δυναμικό Βάδισμα (42.195μ. στην Αυθεντική Διαδρομή)</p>
      <p>09.15: Αγώνες Δρόμου Παιδιών σε Δήμους κατά μήκος της Αυθεντικής Μαραθώνιας</p>
      <p>10.05: Αγώνας Δρόμου Special Olympic Hellas 1200μ. (εκκίνηση επί της Λεωφόρου Βασ. Σοφίας στο ύψος της Βουλής)</p>
      <p>10.20: Αγώνας Δρόμου Παιδιών 1200μ (εκκίνηση επί της Λεωφόρου Βασ. Σοφίας στο ύψος της Βουλής)</p>
      <p>10.35: Ομαδικός Αγώνας Δρόμου 3χλμ ERGO -Τελικός του Run Greece (εκκίνηση επί της Λεωφόρου Βασ. Σοφίας στο ύψος του Ιπποκράτειου°.</p>
    </article>
  </body>
</html>