<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819025.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T08:57:00+00:00"/>
    <meta property="og:title" content="تهران از ابتدای سال چند روز هوای آلوده داشت؟"/>
    <meta property="og:description" content="به گزارش فارس، شاخص کیفیت هوا در حال حاضر بر روی عدد 100 قرار گرفته و هوای تهران سالم است. همچنین بر اساس اعلام شرکت کنترل کیفیت هوای پایتخت این شاخص طی 24 ساعت گذشته بر روی عدد 109 قرار داشت و هوا ناسالم بود."/>
  </head>
  <body>
    <article>
      <h1>تهران از ابتدای سال چند روز هوای آلوده داشت؟</h1>
      <address>
        <time datetime="2019-11-10T08:57:00+00:00">10 Nov 2019, 08:57</time>
      </address>
      <p>در حال حاضر شاخص کیفیت هوا بر روی عدد ۱۰۰ قرار گرفته و هوا سالم است، ولی در برخی از ساعات هوای پایتخت آلوده خواهد شد. همچنین تهران از ابتدای سال ۳۲ روز هوای آلوده داشته است.</p>
      <p>به گزارش فارس، شاخص کیفیت هوا در حال حاضر بر روی عدد 100 قرار گرفته و هوای تهران سالم است. همچنین بر اساس اعلام شرکت کنترل کیفیت هوای پایتخت این شاخص طی 24 ساعت گذشته بر روی عدد 109 قرار داشت و هوا ناسالم بود.</p>
      <p>پایتخت از ابتدای سال 25 روز هوای پاک، 177 روز هوای سالم، 31 روز هوای ناسالم برای گروه‌های حساص و یک روز هوای ناسالم برای همه افراد داشته است. این در حالی است که در مدت مشابه سال قبل پایتخت 13 روز هوای پاک، 194 روز هوای سالم و 27 روز هوای ناسالم برای گروه‌های حساس داشت.</p>
      <p>تعداد روزهای ناسالم در پایتخت به دلیل وارونگی دما نسبت به سال پیش در حال افزایش است و بر اساس پیش بینی‌ها طی روزهای آینده کیفیت هوا برای همه افراد ناسالم خواهد بود. حداقل دما برای روز جاری 10 درصد و حداکثر 17 درجه پیش‌بینی شده است.</p>
      <p>بر اساس برخی از انتقادات از سوی کارشناسان اجرای طرح جدید ترافیک سبب آلوده شدن هوای پایتخت شده است، اما مدیران شهری این موضوع را رد کردند.</p>
    </article>
  </body>
</html>