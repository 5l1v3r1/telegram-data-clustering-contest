<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819023.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T08:49:00+00:00"/>
    <meta property="og:title" content="برکناری علیرضا منصوریان تکذیب شد"/>
    <meta property="og:description" content="به گزارش &quot;ورزش سه&quot;، طی ساعات گذشته خبر برکناری علیرضا منصوریان از سرمربیگری  ذوب آهن بر روی خروجی برخی از سایت ها قرار گرفت.  مسئله ای که حتی به معرفی جانشین برای او منجر شده بود."/>
  </head>
  <body>
    <article>
      <h1>برکناری علیرضا منصوریان تکذیب شد</h1>
      <address>
        <time datetime="2019-11-10T08:49:00+00:00">10 Nov 2019, 08:49</time>
      </address>
      <p>بر خلاف اخبار منتشر شده از سوی برخی رسانه ها علیرضا منصوریان به کار خود در ذوب‌آهن ادامه می دهد.</p>
      <p>به گزارش "ورزش سه"، طی ساعات گذشته خبر برکناری علیرضا منصوریان از سرمربیگری  ذوب آهن بر روی خروجی برخی از سایت ها قرار گرفت.  مسئله ای که حتی به معرفی جانشین برای او منجر شده بود.</p>
      <p>با این حال در تماسی که با علیرضا منصوریان داشتیم او این خبر را از پایه کذب و بی اساس دانست. وی در این رابطه گفت: من بعد از ظهر امروز با مدیریت باشگاه صحبت کردم و همه چیز طبق روال و برنامه پیش می‌رود. دوشنبه نیز به اصفهان خواهم رفت و با جناب مهندس یزدی زاده مدیریت محترم کارخانه ذوب آهن گفت و گویی در رابطه با تیم خواهم داشت.</p>
      <p>پیش از این اخباری مبنی بر جلسه شبانه هیئت مدیره ذوب آهن به گوش می رسید. اخباری که حاکی از بی نتیجه ماندن برکناری علیرضا منصوریان به دلیل وجود اختلاف آرا بین اعضای هیئت مدیره بود. با این حال مسئولان باشگاه ذوب آهن نیز در خصوص تشکیل این جلسه سخنان شفافی را به زبان نیاورند و آن را به طور قاطع تایید نکردند.</p>
      <p>در ادامه باید ببینیم که سرنوشت نیمکت مربیگری این تیم چه خواهد شد. علیرضا منصوریان به کار خود همراه با ذوب آهن ادامه می دهد یا سرمربی جدیدی سکان هدایت سبز پوشان اصفهانی را بر عهده خواهد گرفت.</p>
    </article>
  </body>
</html>