<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/y3JnqJ/julebordsesongen-er-i-gang-flere-menn-bortvist-i-natt"/>
    <meta property="og:site_name" content="Aftenbladet"/>
    <meta property="article:published_time" content="2019-11-10T08:11:15+00:00"/>
    <meta property="og:title" content="Julebordsesongen er i gang – flere menn bortvist i natt"/>
    <meta property="og:description" content="Høy promille, munnhoggeri, krangling og vold. Over hele distriktet har politiet natt til søndag tatt hånd om menn med høy promille."/>
  </head>
  <body>
    <article>
      <h1>Julebordsesongen er i gang – flere menn bortvist i natt</h1>
      <h2>Høy promille, munnhoggeri, krangling og vold. Over hele distriktet har politiet natt til søndag tatt hånd om menn med høy promille.</h2>
      <address><time datetime="2019-11-10T08:11:15+00:00">10 Nov 2019, 08:11</time> by <a rel="author">Camilla Bjørheim</a></address>
      <p>Flere urokråker ble bortvist av politiet natt til søndag.</p>
      <p>I Egersund fikk to menn, på henholdsvis 19 og 24 år, beskjed av politiet om å forlate sentrum. De to hadde vært i munnhoggeri med hverandre.</p>
      <p>I Sandnes ble en 33 år gammel mann sendt hjem. Politiet melder at mannen hadde vært på julebord, og var veldig full.</p>
      <figure>
        <iframe data-src="https://twitter.com/politietsorvest/status/1193334405114290177?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Også på Bryne ble en mann bortvist fra sentrum. 36-åringen hadde oppført seg kranglete.</p>
      <p>Dette var også blant politiets oppgaver natt til søndag:</p>
      <p><b>Klokken 23.51: </b>25 år gammel mann pågrepet i Stavanger etter å ha slått og sparket etter politipatruljen. Mannen ble satt i arrest, sak opprettet. Han anmeldes for å ha framsatt trusler.</p>
      <p><b>Klokken 23.34: </b>Politiet stanser en bil for kontroll i Gravarslia i Sandnes. Sjåføren, en mann på 41 år, anmeldes for kjøring uten gyldig førerkort og promillekjøring.</p>
      <p><b>Klokken 23.30: </b>En 31 år gammel mann bortvises fra utested i Østervåg i Stavanger sentrum på grunn av beruselse.</p>
      <p><b>Klokken 22.19: </b>En ruset 47-åring stanses i Wessels gate i Stavanger. Sak opprettet.</p>
      <aside>
        <a href="https://www.aftenbladet.no/article/sa-GGXgVQ.html">Sandnes og Viking barker sammen i lokaloppgjør: – Guttene er heltente før denne kampen</a>
      </aside>
      <aside>
        <a href="https://www.aftenbladet.no/article/sa-kJxGn6.html">Dette skjedde i natt</a>
      </aside>
    </article>
  </body>
</html>