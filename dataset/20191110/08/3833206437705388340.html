<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Kolko-struva-da-schupish-krak-na-motorist-na-putya-912577"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-10T08:30:00+00:00"/>
    <meta property="og:title" content="Колко струва да счупиш крак на моторист на пътя?"/>
    <meta property="og:description" content="Глоба в размер на 1000 лева ще трябва да заплати 46-годишна жена, която блъсна и рани моторист в Пло..."/>
  </head>
  <body>
    <article>
      <h1>Колко струва да счупиш крак на моторист на пътя?</h1>
      <address>
        <time datetime="2019-11-10T08:30:00+00:00">10 Nov 2019, 08:30</time>
      </address>
      <p>Глоба в размер на 1000 лева ще трябва да заплати 46-годишна жена, която блъсна и рани моторист в Пловдив на 14 април. Санкцията е наложена от районния съд, предаде репортер на <b>Plovdiv24.bg.</b></p>
      <p>Катастрофата стана около 17.50 часа на кръстовището между бул. "Марица юг" и ул. "Петко Каравелов“. Тогава дамата излизала с лекия си автомобил "Пежо“ от еднопосочната уличка, отнела предимството на моториста и го блъснала. В резултат на ПТП-то костите на крака на 44-годишният мъж бяха раздробени и той изпитвал болка и затруднения да се движи в продължение на 5-6 месеца.</p>
      <p>За служилото се, шофьорката беше изправена пред съда – магистратите признаха, че тя е нарушила общо 3 члена на Закона за движение по пътищата, но я освободиха от наказателна отговорност и наложиха само финансовата санкцията от 1000 лева.</p>
      <p>Жената ще трябва да заплати и 381 лева за извършените по делото експертизи.</p>
      <p>Решението подлежи на обжалване и протест пред окръжния съд.</p>
    </article>
  </body>
</html>