<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/prezente-record-in-tara-in-primele-3-ore-de-vot-82-participare-intr-o-sectie-din-mehedinti-18562024"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T08:33:36+00:00"/>
    <meta property="og:title" content="Prezenţe record în ţară, în primele 3 ore de vot: 82% participare, într-o secţie din Mehedinţi"/>
    <meta property="og:description" content="Potrivit datelor oficiale, există, la ora 10.00, secţii de votare în ţară unde prezenţa la vot este de peste 50%. La secţia din Ostrovu Mare, judeţul Mehedinţi, prezenţa este de 82,4%."/>
  </head>
  <body>
    <article>
      <h1>Prezenţe record în ţară, în primele 3 ore de vot: 82% participare, într-o secţie din Mehedinţi</h1>
      <address>
        <time datetime="2019-11-10T08:33:36+00:00">10 Nov 2019, 08:33</time>
      </address>
      <p>Potrivit datelor oficiale, există, la ora 10.00, secţii de votare în ţară unde prezenţa la vot este de peste 50%. La secţia din Ostrovu Mare, judeţul Mehedinţi, prezenţa este de 82,4%.</p>
      <p>Până la ora transmiterii ştirii, la secţia din Ostrovu Mare (jud. Mehedinţi), acolo unde sunt înscrişi pe liste 57 de oameni, au votat 7. În schimb, alţi 40 au votat aici pe liste suplimentare.</p>
      <p>Şi în secţiile din staţiuni, prezenţa este record până la această oră. Păltiniş (secţia 105)- 76.92%, Băile Felix, secţia de la Grădiniţa "Albă ca Zăpada"- 66,4%.</p>
      <p>În secţia numărul 509 din judeţul Cluj, prezenţa este de 76%, iar în localitatea Colibi din judeţul Alba au votat deja 57% dintre alegătorii înscrişi.</p>
      <p>Alte prezenţe mari:</p>
      <p>Izvoarele, jud. Alba- 33%<br/>Teleorman, loclalitatea Zlata- 50,8%<br/>Telelorman, localitatea Gresia- 37,8%</p>
    </article>
  </body>
</html>