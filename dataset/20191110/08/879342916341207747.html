<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/10/novyna/bezpeka/zvedennya-shtabu-oos-10-lystopada-18-obstriliv-ye-poranenyj"/>
    <meta property="og:site_name" content="Слово і Діло"/>
    <meta property="article:published_time" content="2019-11-10T08:22:03+00:00"/>
    <meta property="og:title" content="Зведення штабу ООС 10 листопада: 18 обстрілів, є поранений"/>
    <meta property="og:description" content="На Донбасі в результаті обстрілів за минулу добу з боку бойовиків був поранений один військовий зі складу операції Об'єднаних сил."/>
  </head>
  <body>
    <article>
      <h1>Зведення штабу ООС 10 листопада: 18 обстрілів, є поранений</h1>
      <address>
        <time datetime="2019-11-10T08:22:03+00:00">10 Nov 2019, 08:22</time>
      </address>
      <p>
        <b>На Донбасі в результаті обстрілів за минулу добу з боку бойовиків був поранений один військовий зі складу операції Об'єднаних сил.</b>
      </p>
      <p>Про це повідомляє пресцентр ООС.</p>
      <p>9 листопада озброєні формування Російської Федерації 18 разів порушили режим припинення вогню. Противник обстрілював позиції підрозділів Об'єднаних сил із заборонених Мінськими домовленостями мінометів калібрів 120 і 82 мм, озброєння БМП, гранатометів різних систем, великокаліберних кулеметів та іншої стрілецької зброї.</p>
      <related>
        <a href="https://www.slovoidilo.ua/2019/11/09/karta/karta-oos-sytuacziya-sxodi-ukrayiny-9-lystopada"/>
      </related>
      <p>У районі відповідальності оперативно-тактичного угруповання Схід бойовики здійснили 14 обстрілів:</p>
      <ul>
        <li>чотири рази неподалік Водяного - з мінометів калібру 120 мм, гармат БМП-1, гранатометів різних систем і великокаліберних кулеметів;</li>
        <li>двічі поблизу Невельського - з ручних протитанкових гранатометів і стрілецької зброї; тричі біля Красногоровки - з СПГ і великокаліберних кулеметів;</li>
        <li>неподалік Талаківки - з озброєння БМП-1, автоматичних гранатометів, великокаліберних кулеметів і іншої стрілецької зброї;</li>
        <li>біля Березової - з ручних протитанкових гранатометів;</li>
        <li>в районі Пєсків - з мінометів калібру 82 мм;</li>
        <li>поблизу Гнутового - з мінометів калібру 120 мм, СПГ, РПГ і стрілецької зброї;</li>
        <li>біля Павлопіля - з станкових і ручних протитанкових гранатометів і великокаліберних кулеметів.</li>
      </ul>
      <p>Чотири обстріли російські окупаційні війська здійснили в районі відповідальності оперативно-тактичного угруповання Північ: двічі біля Майорська - з ручних протитанкових гранатометів і стрілецької зброї; неподалік Новолуганського і Кримського - з гранатометів різних систем і стрілецької зброї.</p>
      <p>Вчора, 9 листопада, в результаті обстрілу, поранений один військовослужбовець Об'єднаних сил. З початку цієї доби російські окупаційні війська вогневої активності не проявляли. Втрат немає.</p>
      <p>Раніше <a href="https://www.slovoidilo.ua/2019/11/09/novyna/polityka/bojovyky-zayavyly-pro-vyvedennya-syl-petrivskoho">бойовики повідомили про виведення своїх сил із Петровського</a>.</p>
      <p>Також нагадаємо, <a href="https://www.slovoidilo.ua/2019/11/08/novyna/bezpeka/obsye-zafiksuvala-200-vybuxiv-donbasi">ОБСЄ зафіксувала понад 200 вибухів на Донбасі</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/04/novyna/bezpeka/rajoni-chermalyka-bojovyky-obstrilyaly-bezpilotnyk-obsye"/>
        <a href="https://www.slovoidilo.ua/2019/11/02/novyna/svit/vlada-turechchyny-zvynuvatyly-yes-bezvidpovidalnomu-stavlenni-bojovykiv"/>
        <a href="https://www.slovoidilo.ua/2019/10/30/novyna/bezpeka/bojovyky-obstrilyaly-zajceve-pivnichnei-krymske"/>
        <a href="https://www.slovoidilo.ua/2019/11/05/novyna/bezpeka/zvedennya-oos-bojovyky-20-raziv-porushyly-rezhym-prypynennya-vohnyu"/>
      </related>
    </article>
  </body>
</html>