<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2028392/gerontas-pa%ce%90sios-gia-kipro-tourkia-o-polemos-tha-gini-gia-to-nero.html"/>
    <meta property="og:site_name" content="News.gr"/>
    <meta property="article:published_time" content="2019-11-10T08:49:50+00:00"/>
    <meta property="og:title" content="Γέροντας Παΐσιος για Κύπρο – Τουρκία: Ο πόλεμος θα γίνει για το νερό"/>
    <meta property="og:description" content="«Οι Τούρκοι θα φύγουν από μόνοι τους. Θα ανοιχτεί ένας Πόλεμος στην περιοχή, θα πάει γύρω στα τέσσερα χρόνια και θα είναι σχεδόν Παγκόσμιος."/>
  </head>
  <body>
    <article>
      <h1>Γέροντας Παΐσιος για Κύπρο – Τουρκία: Ο πόλεμος θα γίνει για το νερό</h1>
      <address>
        <time datetime="2019-11-10T08:49:50+00:00">10 Nov 2019, 08:49</time>
      </address>
      <h3>«Οι Τούρκοι θα φύγουν από μόνοι τους. Θα ανοιχτεί ένας Πόλεμος στην περιοχή, θα πάει γύρω στα τέσσερα χρόνια και θα είναι σχεδόν Παγκόσμιος.</h3>
      <p>Έχουν γραφτεί πολλά βιβλία με τις απόψεις του Αγίου για τα διάφορα θέματα που συζητούσε με τους προσκυνητές που τον επισκεπτόντουσαν. Μεταξύ άλλων ο <a href="https://www.news.gr/tag/gerontas-pasios">Γέροντας Παΐσιος</a> μίλησε και για τις σχέσεις Κύπρου και <a href="https://www.news.gr/tag/toyrkia">Τουρκίας</a>.Υπάρχει μια προφητεία, η οποία αποδίδεται σε μαρτυρία του Ανδρέα Ξενοφώντος από τη Λεμεσό, ο οποίος είχε επισκεφτεί τον Γέροντα Παΐσιο το 1989.</p>
      <p>Η συγκεκριμένη προφητεία του Γέροντα Παϊσιου συνδέεται με τις προκλήσεις της Τουρκίας στην κυπριακή ΑΟΖ.</p>
      <p>Η προφητεία  του Γέροντα Παϊσιου, σύμφωνα με το <a href="https://www.dogma.gr/diafora/gerontas-pa%ce%90sios-gia-kypro-tourkia-o-polemos-tha-ginei-gia-to-nero/108069/">dogma.gr</a> αναφέρει χαρακτηριστικά:</p>
      <p>«Οι Τούρκοι θα φύγουν από μόνοι τους. Θα ανοιχτεί ένας Πόλεμος στην περιοχή, θα πάει γύρω στα τέσσερα χρόνια και θα είναι σχεδόν Παγκόσμιος.</p>
      <p>Και θα αναγκαστεί (η Τουρκία) να μεταφέρει όλο της το πολεμικό υλικό και τα στρατεύματά της που έχει στην <a href="https://www.news.gr/tag/kypros">Κύπρο</a>, να τα πάρει να αντικαταστήσει τα μάχιμα.</p>
      <p>Και εσείς, όπως φύγατε με τα λεωφορεία, με τα φορτηγά, με τα τράκτα, έτσι και θα πάτε πίσω… Θα σκοτωθούν μερικοί (γιατί ποιος φεύγει τώρα από το σπίτι του που εκεί έμνεσκαν τα παιδιά του, τα πάντρεψε, έστω και εάν είναι δικά του)…</p>
      <p>Το ίδιο θα γίνει και στην ελεύθερη Κύπρο. Θα έρθουν οι Τουρκοκύπριοι να πάνε στα σπίτια τους… Δεν θα πάει τόσο (η κατάσταση), όσο πήγε ο Κομμουνισμός στη Ρωσία.</p>
      <p>Τρέμουν τα πόδια του θεριού (ΕΣΣΔ)! Όπου να ΄ναι χραπ και σωριάζεται! Αλλά στην Κύπρο δεν θα πάει τόσο καιρό… Ο Πόλεμος θα γίνει για το νερό…»</p>
      <p>Σχετικά ο Γέροντας Παΐσιος είχε πει μια άλλη φορά για τα νερά: «Όταν ακούσετε ότι τα νερά του Ευφράτη τα κόβουν από ψηλά οι Τούρκοι με φράγματα και τα χρησιμοποιούν γιά αρδευτικά έργα,τότε να ξέρετε ότι ήδη έχουμε μπεί στην ετοιμασία του μεγάλου εκείνου πολέμου και ότι προετοιμάζεται ο δρόμος για τις μύριες μυριάδων στρατού των από ανατολών ηλίου, που αναφέρει η Αποκάλυψη.</p>
      <p>Μέσα σε όλη την ετοιμασία είναι και τούτο: πρέπει να “χει στερέψει ο ποταμός Ευφράτης για να μπορέσει να περάσει έτσι ο πολυάριθμος στρατός.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2028191/sinechizonte-i-maches-sti-v-a-siria-ena-mina-meta-tin-enarxi-ton-epichiriseon.html"/>
        <a href="https://www.news.gr/kosmos/article/2026945/estise-apati-se-varos-tis-proin-tou-gia-na-pai-diakopes.html"/>
        <a href="https://www.news.gr/kosmos/article/2027384/spiegel-kirosis-tis-ee-stin-tourkia-gia-tis-geotrisis-stin-kipro.html"/>
      </related>
    </article>
  </body>
</html>