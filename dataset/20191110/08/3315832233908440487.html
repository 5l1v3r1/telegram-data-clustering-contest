<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/bfe9c3aadb456879/deputat-roman-alianta-psrm-acum-nu-avea-cum-sa-dureze-motiunea-de-cenzura-cel-mai-probabil-va-trece.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-10T08:46:05+00:00"/>
    <meta property="og:title" content="Deputat român: Alianța PSRM-ACUM nu avea cum să dureze; Moțiunea de cenzură cel mai probabil va trece"/>
    <meta property="og:description" content="„Ce era previzibil s-a întâmplat. Socialiștii lui Dodon nu vor cu adevărat să facă dezoligarhizare și nici nu doresc o justiție independentă, ci capturarea instituțiilor-cheie în stat”. Declarația îi aparține deputatului român Matei Dobrovie, din Grupul Parlamentar PNL."/>
  </head>
  <body>
    <article>
      <h1>Deputat român: Alianța PSRM-ACUM nu avea cum să dureze; Moțiunea de cenzură cel mai probabil va trece</h1>
      <address><time datetime="2019-11-10T08:46:05+00:00">10 Nov 2019, 08:46</time> by <a rel="author">Jurnal.md</a></address>
      <p>
        <b>„Ce era previzibil s-a întâmplat. Socialiștii lui Dodon nu vor cu adevărat să facă dezoligarhizare și nici nu doresc o justiție independentă, ci capturarea instituțiilor-cheie în stat”. Declarația îi aparține deputatului român Matei Dobrovie, din Grupul Parlamentar PNL.</b>
      </p>
      <p>Deputatul român mai spune că „Maia Sandu a făcut ce trebuia”.</p>
      <p>„A anulat rezultatele concursului, asupra căruia planau suspiciuni, asumandu-și toate riscurile ce decurg de aici. Dodon a amenințat cu doborârea guvernului în cazul în care acesta nu retrage proiectul de asumare a răspunderii guvernamentale pe selectarea procurorului general. Blocul ACUM nu a cedat șantajului și este pregătit de anticipate, în contextul în care PSRM a depus moțiunea de cenzură, care cel mai probabil va trece”, susține Matei Dobrovie.</p>
      <p>Alianța PSRM-ACUM nu avea cum să dureze, reiterează deputatul de la București. „Obiectivele celor două părți, cât și orientarea lor, sunt în mod clar divergente. Pe termen lung, această alianță, această coabitare între Blocul ACUM și PSRM riscă să devină problematică pentru Blocul ACUM”, a punctat Dobrovie.</p>
    </article>
  </body>
</html>