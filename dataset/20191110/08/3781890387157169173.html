<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740945"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T08:13:00+00:00"/>
    <meta property="og:title" content="แพทย์ยัน'เมฆ-วินัย'ตุ่มน้ำยุบแล้ว ห้ามลงน้ำทะเลเด็ดขาด"/>
    <meta property="og:description" content="“แพทย์ผิวหนัง” แจง อาการ “เมฆ-วินัย” ไม่น่าห่วง ตุ่มน้ำยุบแล้ว เผยสาเหตุ อาการกำเริบ ลั่นห้ามลงน้ำทะเล เสี่ยงเชื้อโรคแปลกๆ สารพัด"/>
  </head>
  <body>
    <article>
      <h1>แพทย์ยัน'เมฆ-วินัย'ตุ่มน้ำยุบแล้ว ห้ามลงน้ำทะเลเด็ดขาด</h1>
      <address>
        <time datetime="2019-11-10T08:13:00+00:00">10 Nov 2019, 08:13</time>
      </address>
      <p>
        <b>“แพทย์ผิวหนัง” แจง อาการ “เมฆ-วินัย” ไม่น่าห่วง ตุ่มน้ำยุบแล้ว เผยสาเหตุ อาการกำเริบ ลั่นห้ามลงน้ำทะเล เสี่ยงเชื้อโรคแปลกๆ สารพัด</b>
      </p>
      <p>เมื่อวันที่ 11 พ.ย. ศ.ดร.นพ. ประวิตร อัศวานนท์. หัวหน้าสาขาวิชาตจวิทยา ภาควิชาอายุศาสตร์ คณะแพทยศาสตร์ จุฬาลงกรณ์มหาวิทยาลัย กล่าวถึงกรณีดราหนุ่มเมฆ วินัย ไกรบุตร ซึ่งมีอาการโรคตุ่มน้ำพองกำเริบ ว่า อาการของดาราหนุ่มนั้น ตุ่มน้ำพองไม่ได้เห่อมาก ทั้งนี้ สำหรับคนที่เป็นโรคตุ่มน้ำพองเมื่อรักษาจนโรคสงบแล้วนั้น จริงๆ โดยก็มีโอกาสที่จะกลับมาอีกได้โดย 1. อาการกลับมาตามธรรมชาติ ในช่วงแรกประมาณ 5-6 เดือนหลังการรักษา แล้วแต่คน ต้องดูเป็นรายๆ ไป 2. กรณีที่แพทย์มีการปรับขนาดยา เพื่อไม่ให้คนไข้ต้องรับประทานยานานขึ้น ตุ่มน้ำพองก็จะโผล่มาได้นิดหน่อย และ 3. การทำกิจวัตรประจำวัน ซึ่งการที่คนไข้กินยากดภูมิอยู่นั้น การทำกิจวัตรประจำวันอาจจะมีผลกระทบให้อาการกลับมาได้ การพักผ่อนน้อย นอนน้อย การลงน้ำทะเล หรือแหล่งน้ำต่างๆ การเข้าป่า ล้วนมีผล หรือการออกกำลังกายก็ยังสามารถทำได้ตามปกติ แต่ต้องไม่หักโหม</p>
      <figure>
        <img src="https://www.dailynews.co.th/admin/upload/20191110/news_kMVHhmhdaa152832_533.jpg?v=20191110186?v=4475"/>
      </figure>
      <p>“ที่ผ่านมา มีการพูดคุยดูแลและติดตามโรคกับคุณวินิยกันมาตลอดอยู่แล้ว ก็เตือนอย่างเรื่องการลงน้ำ ซึ่งเราจะห้ามเลย เพราะว่าในน้ำนั้นจะสารพัดอย่าง มีเชื้อโรคแปลกๆ ที่แตกต่างจากบนบก โดยเฉพาะน้ำทะเลก็จะเตือนว่าไม่ควรลง อย่างไรก็ตาม ไม่อยากให้ประชาชนตื่นตระหนก และตอนนี้อาการของคุณวินัยตุ่มน้ำไม่ได้เห่อมากแล้ว” <br/>ศ.ดร.ประวิตร กล่าว.</p>
      <figure>
        <img src="https://www.dailynews.co.th/admin/upload/20191110/news_QcEZtrXsnl152831_533.jpg?v=20191110186?v=4282"/>
      </figure>
      <p>
        <b>ข่าวที่เกี่ยวข้อง...<br/><a href="https://www.dailynews.co.th/entertainment/740909">'เมฆ'อัพเดทแพ้น้ำตุ่มน้ำพองกำเริบ ดีขึ้นแต่ยังระบมหนัก</a><br/><br/><a href="https://www.dailynews.co.th/entertainment/740823">อัพเดท'เมฆ'ตุ่มน้ำพองกำเริบ พบหมอดีขึ้นแผลเริ่มแห้ง</a></b>
      </p>
    </article>
  </body>
</html>