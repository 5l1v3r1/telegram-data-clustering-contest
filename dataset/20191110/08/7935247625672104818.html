<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursada-korkunc-kaza-2si-agir-24-yarali-214661h.htm"/>
    <meta property="og:site_name" content="OLAY"/>
    <meta property="article:published_time" content="2019-11-10T08:47:18+00:00"/>
    <meta property="og:title" content="Bursa'da korkunç kaza: 2'si ağır 24 yaralı"/>
    <meta property="og:description" content="Bursa'da Mustafakemalpaşa ilçesinde işçi servis midibüsünün 50 metrelik şarampole yuvarlandığı kazada, 2'si ağır, 24 kişi yaralandı."/>
  </head>
  <body>
    <article>
      <h1>Bursa'da korkunç kaza: 2'si ağır 24 yaralı</h1>
      <h2>Bursa'da Mustafakemalpaşa ilçesinde işçi servis midibüsünün 50 metrelik şarampole yuvarlandığı kazada, 2'si ağır, 24 kişi yaralandı.</h2>
      <address>
        <time datetime="2019-11-10T08:47:18+00:00">10 Nov 2019, 08:47</time>
      </address>
      <p>Kaza, gece saatlerinde Mustafakemalpaşa ilçesi Söğütalan Mahallesi'nde meydana geldi.</p>
      <p>Mermer işçilerini taşıyan Ayhan Caylak yönetimindeki 16 S 8843 plakalı servis midibüsü, sürücüsünün kontrolünden çıkıp yaklaşık 50 metre yükseklikten şarampole yuvarlandı. Kazada, midibüsteki 24 işçi yaralandı. </p>
      <figure>
        <img src="https://www.olay.com.tr/d/other/b1-003.jpg"/>
      </figure>
      <p>İhbar üzerine kaza yerine çok sayıda jandarma, itfaiye ve sağlık ekibi sevk edildi. Araçta sıkışan yaralılar, itfaiye ve sağlık ekipleri tarafından kurtarıldı.</p>
      <p>İlk müdahalesi kaza yerinde yapılan yaralılar, hastaneye kaldırılarak tedaviye alındı. Yaralılardan 2'sinin durumunun ağır olduğu belirtildi. </p>
    </article>
  </body>
</html>