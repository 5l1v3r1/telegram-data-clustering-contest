<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740940"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T08:09:00+00:00"/>
    <meta property="og:title" content="สุทิน นัดถกวิปฝ่ายค้านดันแก้รธน. 12 พ.ย.นี้"/>
    <meta property="og:description" content="“สุทิน”เผย 12 พ.ย.วิปฝ่ายค้านนัดถกดันญัตติแก้รธน.แซงคิวญัตติมาตรา44หรือไม่"/>
  </head>
  <body>
    <article>
      <h1>สุทิน นัดถกวิปฝ่ายค้านดันแก้รธน. 12 พ.ย.นี้</h1>
      <address>
        <time datetime="2019-11-10T08:09:00+00:00">10 Nov 2019, 08:09</time>
      </address>
      <figure>
        <img src="https://www.dailynews.co.th/admin/upload/20191110/news_mcsLQReARd151954_533.jpg?v=20191110166"/>
      </figure>
      <p>
        <b>“สุทิน”เผย 12 พ.ย.วิปฝ่ายค้านนัดถกดันญัตติแก้รธน.แซงคิวญัตติมาตรา44หรือไม่</b>
      </p>
      <p>เมื่อวันที่ 10 พ.ย. นายสุทิน คลังแสง ส.ส.มหาสารคาม พรรคเพื่อไทย ในฐานะประธานคณะกรรมการประสานงานพรรคร่วมฝ่ายค้าน(วิปฝ่ายค้าน) กล่าวว่า การประชุมวิปฝ่ายค้านในวันที่ 12 พ.ย.จะมีการพิจารณาว่า จะมีการเลื่อนญัตติด่วนเรื่องการขอให้สภาผู้แทนราษฎรตั้งคณะกรรมาธิการวิสามัญพิจารณาศึกษาหลักเกณฑ์และวิธีการแก้ไขเพิ่มเติมรัฐธรรมนูญปี2560 ขึ้นมาพิจารณาก่อนญัตติการขอให้สภาผู้แทนราษฎรตั้งคณะกรรมาธิการวิสามัญศึกษาผลกระทบจากการกระทำ ประกาศและคำสั่งของคสช. และการใช้อำนาจของหัวหน้าคสช.ตามมาตรา44 หรือไม่ แต่ส่วนตัวเห็นว่าไม่จำเป็นต้องเลื่อน เพราะญัตติด่วนทั้ง 2 เรื่องอยู่ติดกันอยู่แล้ว จะเลื่อนขึ้นมาหรือไม่ก็มีผลไม่ต่างกันเท่าไหร่ นอกจากนี้ วิปฝ่ายค้านจะพิจารณาหลักการด้วยว่า ประธานกรรมาธิการวิสามัญพิจารณาศึกษาหลักเกณฑ์แก้ไขรัฐธรรมนูญนั้นควรเป็นของฝ่ายรัฐบาล ฝ่ายค้าน หรือคนนอก อย่างไรก็ตาม ในส่วนของพรรคเพื่อไทยไมมีปัญหา ไม่ว่าโควตาประธานกรรมาธิการฯ จะมาจากฝ่ายใด หรือหากเป็นนายอภิสิทธิ์ เวชชาชีวะ อดีตหัวหน้าพรรคประชาธิปัตย์ จริงๆ เราก็ไม่ขัดข้อง.</p>
    </article>
  </body>
</html>