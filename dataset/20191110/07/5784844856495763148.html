<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/pozor-netflix-ukinja-podporo-za-starejse-pametne-televizije-samsung.html?RSSa79b1fcd82215541b0ac3def34e45e38"/>
    <meta property="og:site_name" content="Računalniške novice"/>
    <meta property="article:published_time" content="2019-11-10T07:40:00+00:00"/>
    <meta property="og:title" content="Pozor! Netflix ukinja podporo za starejše pametne televizije Samsung"/>
    <meta property="og:description" content="Storitev za pretočni spletni video Netflix je nedvomno ena izmed najbolj priljubljenih na svetu, saj jo skupno uporablja že na stotine milijonov ljubiteljev filmov in nadaljevank."/>
  </head>
  <body>
    <article>
      <h1>Pozor! Netflix ukinja podporo za starejše pametne televizije Samsung</h1>
      <address>
        <time datetime="2019-11-10T07:40:00+00:00">10 Nov 2019, 07:40</time>
      </address>
      <p>Storitev za pretočni spletni video Netflix je nedvomno ena izmed najbolj priljubljenih na svetu, saj jo skupno uporablja že na stotine milijonov ljubiteljev filmov in nadaljevank. Ta je vse bolj priljubljena tudi pri nas, čeprav mesečna naročnina ni več med najugodnejšimi. Zaradi tega bo številne uporabnike starejših pametnih televizorjev Samsung zagotovo razžalostila novica, da bo podjetje Netflix zanje ukinilo podporo, kar pomeni, da ti ne bodo več prejeli novih različic njegove programske opreme.</p>
      <p>Netflix bo podporo za starejše pametne televizorje Samsung ukinil že 2. decembra letos. Tu gre za televizorje, ki so bili izdelani med letoma 2010 in 2011 ter imajo črko C ali  S in diagonalno velikostjo v oznaki modela. Natančen seznam prizadetih modelov ni bil objavljen, vendar bi morali biti vsi lastniki naprav, ki bodo izgubili podporo, obveščeni neposredno v vmesniku programa Netflix. Ker programska oprema Netflix ne bo več podprta, priljubljenih oddaj na njih ne bo več moč gledati.</p>
      <p>Čeprav bo Netflix odrekel podporo starejšim televizorjem podjetja Samsung, razlogov za preplah vsaj po prepričanju južnokorejskega giganta ni. Na njih bomo lahko še vedno predvajali vsebine storitve Netflix preko podrtih naprav, kot so igralne konzole, pretočne naprave (na primer Chromecast) hišni računalniki in še mnogo več. Pri tem velja še omeniti, da bodo pri podjetju Netflix kmalu odrekli podporo tudi prvi generaciji večpredstavnostnih naprav Toku in starejšim modelom Vizio TV.</p>
      <figure>
        <iframe src="https://www.youtube.com/embed/caKtLErbrQI" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.netflix.com/">Netflix</a></footer>
    </article>
  </body>
</html>