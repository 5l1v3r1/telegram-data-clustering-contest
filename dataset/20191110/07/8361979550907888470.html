<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/health/medicine/chomu-vid-veypu-pomirayut-novini-ssha-50052642.html"/>
    <meta property="og:site_name" content="НВ"/>
    <meta property="article:published_time" content="2019-11-10T07:17:00+00:00"/>
    <meta property="og:title" content="В США назвали речовину, яка загрожує смертю від вейпінгу"/>
    <meta property="og:description" content="Летальні наслідки від куріння вейпу у США міг спричинити ацетат вітаміну Е, що міститься в наповнювачах для електронних сигарет."/>
  </head>
  <body>
    <article>
      <h1>В США назвали речовину, яка загрожує смертю від вейпінгу</h1>
      <h2>Летальні наслідки від куріння вейпу у США міг спричинити ацетат вітаміну Е, що міститься в наповнювачах для електронних сигарет.</h2>
      <address>
        <time datetime="2019-11-10T07:17:00+00:00">10 Nov 2019, 07:17</time>
      </address>
      <p>Про це повідомляє <a href="https://edition.cnn.com/2019/11/08/health/vaping-injury-vitamin-e-thc-bn/index.html">CNN </a>з посиланням на Центр контролю та профілактики захворювань США.</p>
      <p>«У легеневих захворюваннях у США, пов’язаних з електронними сигаретами, що призвели до десятків жертв, може бути винен ацетат вітаміну Е, який іноді використовується як присадка для сигарет», — зазначається в повідомленні.<br/><br/>За словами першого заступника директора центру доктора Енн Шучат, цей висновок став проривом у дослідженнях.</p>
      <p>«Ці нові висновки є визначальними. Ми маємо головного винуватця», — зауважила Шучат. <br/><br/>За даними вчених, ацетат вітаміну Е був виявлений у 29 пацієнтів зі щонайменше десяти штатів Америки.</p>
      <p>Нещодавно група вчених опублікувала <a href="https://www.nejm.org/doi/full/10.1056/NEJMc1913069?query=featured_home">дослідження</a>, засноване на біопсії легенів 17 осіб, <a href="https://nv.ua/ukr/health/medicine/nebezpeka-veypa-vcheni-z-ssha-proveli-nove-doslidzhennya-50046123.html">які курили через вейп наповнювачі з марихуаною або маслами канабісу, і двоє з яких померли.</a></p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatar_colors/000/009/258/original/599960992445ce84f66d97277cfba58a.jpeg?stamp=1&amp;q=85"/>
      </figure>
      <p>Дмитро Рафаель<br/>Никотин против курения. Нужно ли полностью запретить сигареты</p>
      <p>Нагадаємо, станом на сьогодні продаж вейпів та електронних сигарет <a href="https://www.sciencealert.com/more-and-more-countries-are-banning-e-cigarettes">заборонені</a> у 20 країнах в Південній Америці, на Близькому Сході та Азії, враховуючи Індію, Південну Корею і Таїланд. Крім того, обмеження на продаж подібних пристроїв вже ввели в Канаді, Австралії і Норвегії.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/zn/bez-dimu-yak-svit-vidmovlyayetsya-vid-sigaret-50047892.html">Без диму: як світ відмовляється від сигарет</a>
        </li>
        <li>
          <a href="https://nv.ua/ukr/world/countries/v-ssha-zafiksuvali-ponad-30-smertey-vid-kurinnya-veypa-50048821.html">В США зафіксували понад 30 смертей від куріння вейпа</a>
        </li>
      </ul>
    </article>
  </body>
</html>