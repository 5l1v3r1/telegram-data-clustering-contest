<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/commento/monopattino-elettrico-1.4877984"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-10T07:21:11+00:00"/>
    <meta property="og:title" content="Multe: bici e monopattini, la legge vale per tutti"/>
    <meta property="og:description" content="Risponde il condirettore de 'il Resto del Carlino', Beppe Boni"/>
  </head>
  <body>
    <article>
      <h1>Multe: bici e monopattini, la legge vale per tutti</h1>
      <h2>Risponde il condirettore de 'il Resto del Carlino', Beppe Boni</h2>
      <address><time datetime="2019-11-10T07:21:11+00:00">10 Nov 2019, 07:21</time> by <a rel="author">il Resto del Carlino</a></address>
      <p>Bologna, 10 novembre 2019 - Belle le regole sull’utilizzo dei<b> monopattini elettric</b>i e degli altri mezzi su due ruote che si stanno moltiplicando nelle nostre città. Molto apprezzata quella dell’obbligo di illuminazione nelle ore di scarsa luminosità. Ma chi le farà rispettare, visto che già ora non ci si riesce, a giudicare dalle tante bici che circolano al buio?<br/><b>Pier Giorgio Monetti</b></p>
      <p>
        <i>Risponde il condirettore de 'il Resto del Carlino', Beppe Boni</i>
      </p>
      <p>Intanto partiamo dalla notizia, almeno per i monopattini elettrici: sono state stabilite le <b>regole</b>. Che prima mancavano. Il <a href="https://www.ilrestodelcarlino.it/bologna/cronaca/monopattini-elettrici-regole-1.4876535"><b>Comune di Bologna</b></a> proprio nei giorni scorsi ha sancito che potranno circolare sulle piste ciclabili e nelle aree pedonali, ma non per esempio sotto i portici. In altre città come Milano, Torino, Rimini, Pesaro e Verona è in atto una sperimentazione che comprende, oltre che i monopattini, anche altri veicoli di nuova generazione come segway, hoverboard e monowheel. Stabilite regole e sanzioni saranno vigili urbani e polizia a farle rispettare. E’ loro dovere. E ciò vale anche per bici. Chi sgarra con l’<b>autovelox</b> deve pagare la multa, chi circola in bici sotto i portici idem.<br/><a href="mailto:beppe.boni@ilcarlino.net"><b>beppe.boni@ilcarlino.net</b></a></p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>