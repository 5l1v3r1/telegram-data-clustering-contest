<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/196855/mitsotakis-teleionoyme-me-tis-giafkes-ton-mpaxalakidon"/>
    <meta property="og:site_name" content="CNN.gr"/>
    <meta property="article:published_time" content="2019-11-10T07:42:44+00:00"/>
    <meta property="og:title" content="Μητσοτάκης: Τελειώνουμε με τις γιάφκες των μπαχαλάκηδων"/>
    <meta property="og:description" content="Ο πρωθυπουργός, Κυριάκος Μητσοτάκης , σε πρωινή του συνέντευξη σχολίασε τη μεγάλη αστυνομική επιχείρηση που λαμβάνει χώρα στην ΑΣΟΕΕ από νωρίς το πρωί,..."/>
  </head>
  <body>
    <article>
      <h1>Μητσοτάκης: Τελειώνουμε με τις γιάφκες των μπαχαλάκηδων</h1>
      <h2>Ο πρωθυπουργός, Κυριάκος Μητσοτάκης, σε πρωινή του συνέντευξη σχολίασε τη μεγάλη αστυνομική επιχείρηση που λαμβάνει χώρα στην ΑΣΟΕΕ από νωρίς το πρωί, σημειώνοντας πως η ασφάλεια στη χώρα αποκαθίσταται.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 09:42 , 10 November 2019 - 12:32</p>
      <p>«<b>Τελειώνουμε με τις γιάφκες των μπαχαλάκηδων</b> και τα πανεπιστήμια αποδίδονται στους φυσικούς χρήστες τους. Οι παρεμβάσεις γίνονται όταν είμαστε απολύτως σίγουροι για την επιτυχία της κάθε επιχείρησης», είπε, μιλώντας στον ΣΚΑΪ. Παράλληλα, έδωσε εκ νέου τα συγχαρητήριά του στην αστυνομία για τις συλλήψεις των μελών της «Επαναστατικής Αυτοάμυνας».</p>
      <blockquote>«Όταν μιλάμε για ασφάλεια αντίστοιχες επιχειρήσεις λαμβάνουν χώρα σε όλη την επικράτεια. Οι Έλληνες και οι Ελληνίδες θα αισθανθούν και πάλι ασφαλείς. Αυτή η πολιτική δεν έχει ταξικό πρόσημο. Ασφάλεια ίσον ελευθερία και η ασφάλεια αποκαθίσταται στη χώρα», τόνισε.</blockquote>
      <p>Αναφερόμενος στο <a href="https://www.cnn.gr/eidhseis/tag/496/prosfgiko"><b>προσφυγικό</b> </a>ο πρωθυπουργός τόνισε: «Είμαστε υποχρεωμένοι στην πολιτική να διαχειριζόμαστε το απρόοπτο<b>. Η έξαρση του προσφυγικού είναι κάτι απρόοπτο αυτό δεν σημαίνει ότι δεν απαντάμε με έμφαση</b>. Απαντάμε σε εθνικό αλλά και σε ευρωπαϊκό επίπεδο. Τώρα μπαίνει ο χειμώνας οι ροές θα μειωθούν. Έχουμε άλλη πολιτική γιατί αλλάξαμε τον νόμο περί ασύλου. Σχεδόν καμία αίτηση ασύλου δεν τελεσιδικούσε. Υπήρχε γενικά μία χαλαρότητα. Το θέμα σφίγγει.</p>
      <p>Ο κ. Μητσοτάκης επανέλαβε πως «<b>θα δημιουργηθούν κλειστά ελεγχόμενα προαναχωρησιακά κέντρα</b>. Το πού και το πόσα, λίγο υπομονή και θα ανακοινωθούν από την κυβέρνηση» και υπογράμμισε την ανάγκη μίας ενιαίας πολιτικής ασύλου στην Ευρώπη.</p>
      <p>«Ο κ. Ζεεχόφερ είπε ότι μπορεί να μετακινούνται αιτούντες άσυλο σε άλλες ευρωπαϊκές χώρες πριν ολοκληρωθεί η αίτηση ασύλου. Ελπίζουμε ότι δεν θα είμαστε πια οι μόνοι εμείς που θα επεξεργαζόμαστε αιτήσεις ασύλου επειδή βρισκόμαστε στα σύνορα. Και κάτι ακόμα τα σύνορα θα φυλάσσονται».</p>
      <p>«<b>Δεν διαπραγματευόμαστε με τσαμπουκάδες</b>», σημείωσε επί του ίδιου θέματος και σημείωσε πως και οι Ευρωπαίοι αλλάζουν σταδιακά τις θέσεις τους για το άσυλο.</p>
      <p>Ερωτώμενος σχετικά με τον ΕΝΦΙΑ και το υπερπλεόνασμα σημείωσε: «Θα έχουμε μείωση του ΕΝΦΙΑ και του χρόνου αλλά και στοχευμένες αυξήσεις. Θα υπάρχει <b>υπερπλεόνασμα</b>. Θα πάει στοχευμένα στους πιο αδύναμους. Θέλουμε να εξετάσουμε όλες τις πολιτικές μας και δεν είναι σκοπός μου να κάνω ψηφοθηρική πολιτική. <b>Θέλω αυτά που θα δώσω να πιάσουν τόπο. </b>Πάντα έχοντας εξασφαλίσει τη σύμφωνη γνώμη των θεσμών για το 2020. Η κυβέρνηση αυτή έχει σχέδιο. Ανακουφίζει τους πιο αδύναμους. Κινητοποιεί παραγωγικές δυνάμεις και αντιμετωπίζει το πρόβλημα της φοροδιαφυγής για να αντιμετωπίσουμε αυτή τη στρέβλωση της ελληνικής κοινωνίας».</p>
      <blockquote>«Καταργούνται μέσα στην τετραετία εισφορά αλληλεγγύης και φόρος επιτηδεύματος», είπε, ακόμη, ο πρωθυπουργός.</blockquote>
      <p><b>Είμαστε κυβέρνηση τετραετίας,</b> τόνισε ακόμη ο πρωθυπουργός και σημείωσε πως οι εκλογές θα γίνουν το 2023.</p>
      <p>Αναφερόμενος στο <b>ασφαλιστικό</b>, σημείωσε η «<b>απόφαση του ΣτΕ μας δικαίωσε</b>. Εμείς θα προσαρμοστούμε σε αυτές τις αποφάσεις. Δεν είναι μία αναγκαστική προσαρμογή. Από τη στιγμή που υπήρξε σύνδεση του εισοδήματος με τις εισφορές των ελευθέρων επαγγελματιών αυτό το σύστημα κατέρρευσε. Πάμε σε ένα νέο σύστημα που στο σύνολο της φορολογικής και ασφαλιστικής επιβάρυνσης όλοι θα είναι κερδισμένοι και σημαντικά.  Το συνολικό όφελος θα είναι σημαντικό. Πρέπει να αποκαταστήσουμε σημαντικά την ασφαλιστική συνείδηση. Ένα απλό σύστημα θα αυξήσει σημαντικά τα έσοδα για τον ΕΦΚΑ. Δεν έχω αμφιβολία ότι από τη στιγμή που θα γίνει αυτή η αποσύνδεση θα δούμε αύξηση των δηλωθέντων εισοδημάτων».</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/196878/koinoniko-merisma-2019-kleidose-i-katavoli-toy-poioi-tha-einai-oi-dikaioyxoi">Κοινωνικό μέρισμα 2019: «Κλείδωσε» η καταβολή του - Ποιοι θα είναι οι δικαιούχοι</a>
        </li>
        <li>
          <a href="https://www.cnn.gr/news/ellada/story/196866/asoee-kare-kare-i-epixeirisi-tis-astynomias-sto-panepistimio">ΑΣΟΕΕ: Καρέ – καρέ η επιχείρηση της αστυνομίας στο Πανεπιστήμιο</a>
        </li>
        <li>
          <a href="https://www.cnn.gr/news/ellada/story/196859/antiexoysiastes-xrisimopoioysan-tin-asoee-os-ormitirio">Επιχείρηση στην ΑΣΟΕΕ: Βρήκαν «επιχειρησιακό στρατηγείο» στο υπόγειο</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/215/kyriakos-mitsotakis">ΚΥΡΙΑΚΟΣ ΜΗΤΣΟΤΑΚΗΣ</a>
        </li>
        <li>
          <a href="https://www.cnn.gr/eidhseis/tag/42757/asoee">ΑΣΟΕΕ</a>
        </li>
        <li>
          <a href="https://www.cnn.gr/eidhseis/tag/39138/mpaxalakhdes">ΜΠΑΧΑΛΑΚΗΔΕΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/10/196860/snapshot/2576053.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/10/196868/snapshot/2751079.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/10/196855/snapshot/21872572.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/10/196876/snapshot/2751369.jpg"/>
      </figure>
    </article>
  </body>
</html>