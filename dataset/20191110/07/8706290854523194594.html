<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/683322/ti-kairo-tha-kanei-kata-ti-diarkeia-tou-marathoniou-chartis-me-to"/>
    <meta property="og:site_name" content="enikos.gr"/>
    <meta property="article:published_time" content="2019-11-10T07:51:00+00:00"/>
    <meta property="og:title" content="Τι καιρό θα κάνει κατά τη διάρκεια του Μαραθωνίου - Χάρτης με το πού και πότε θα βρέξει"/>
    <meta property="og:description" content="Λίγες νεφώσεις που μέχρι το μεσημέρι θα αυξηθούν σημαντικά, με αποτέλεσμα να εκδηλωθούν βροχές..."/>
  </head>
  <body>
    <article>
      <h1>Τι καιρό θα κάνει κατά τη διάρκεια του Μαραθωνίου - Χάρτης με το πού και πότε θα βρέξει</h1>
      <address>
        <time datetime="2019-11-10T07:51:00+00:00">10 Nov 2019, 07:51</time>
      </address>
      <p>Λίγες νεφώσεις που μέχρι το μεσημέρι θα αυξηθούν σημαντικά, με αποτέλεσμα να εκδηλωθούν<a href="http://www.enikos.gr/society/683311/agrievei-o-kairos-erchontai-ischyres-vroches-kai-kataigides-video"> βροχές και τοπικές καταιγίδες</a>, αναμένονται κατά τη διάρκεια του Μαραθωνίου, σήμερα, στην Αττική.</p>
      <p>Στον χάρτη που δημοσιεύει το meteo.gr, φαίνονται οι ώρες και οι περιοχές όπου αναμένονται οι βροχοπτώσεις, στη διαδρομή του Μαραθωνίου.</p>
      <figure>
        <img src="http://media.enikos.gr/data/photos/683322_3d3fb87943-a4435e177a95f02d.jpg"/>
      </figure>
      <p>Στη Δυτική Αττική είναι πολύ πιθανό οι βροχοπτώσεις να ξεκινήσουν νωρίτερα, πριν τις 11:00. Οι άνεμοι γενικά θα πνέουν ασθενείς και μόνο κατά τη διάρκεια των βροχοπτώσεων θα ενισχύονται πρόσκαιρα στα 4 μποφόρ. Η θερμοκρασία θα κυμανθεί από 16°C έως 20°C.</p>
      <p>Στην υπόλοιπη χώρα, σήμερα, θα αναπτυχθούν νεφώσεις με παροδικές βροχές ή καταιγίδες σε αρκετές περιοχές της ηπειρωτικής χώρας, καθώς επίσης του Κεντρικού, Βόρειου και Ανατολικού Αιγαίου. Τα φαινόμενα τοπικά στα ηπειρωτικά θα είναι έντονα, αλλά βαθμιαία μετά το μεσημέρι θα εξασθενήσουν και μέχρι το βράδυ θα σταματήσουν.</p>
      <p>Η θερμοκρασία θα κυμανθεί στη Δυτική Μακεδονία από 5 έως 18 βαθμούς, στη Βόρεια Ελλάδα από 8 έως 20, στην Ήπειρο από 10 έως 21 βαθμούς, στην Κεντρική Ελλάδα από 8 έως 23 βαθμούς, στη Δυτική και Νότια Ελλάδα από 15 έως 22, στα υπόλοιπα ηπειρωτικά από 9 έως 25 βαθμούς, στα νησιά του Ιονίου από 15 έως 22, και στα νησιά του Αιγαίου από 15 έως 23 βαθμούς, αλλά στην Κρήτη και στα Δωδεκάνησα οι μέγιστες θα φτάσουν τοπικά στους 25 με 26 βαθμούς Κελσίου.</p>
      <p>Οι άνεμοι στο Αιγαίο θα πνέουν από νότιες διευθύνσεις με εντάσεις έως 5 μποφόρ και πρόσκαιρα τοπικά στα βόρεια πελάγη 6 μποφόρ, αλλά το βράδυ στα βόρεια θα εξασθενήσουν και θα στραφούν σε βόρειους και στα νότια θα στραφούν σε ανατολικούς με εντάσεις έως 4 μποφόρ. Στο Ιόνιο οι άνεμοι θα πνέουν νότιοι νοτιοδυτικοί σχεδόν μέτριοι έως μέτριοι 4 με 5 μποφόρ και τοπικά στα βόρεια πελάγη ισχυροί 6 μποφόρ, αλλά το απόγευμα θα εξασθενήσουν και θα στραφούν σε ανατολικούς.</p>
      <p>Στη Θεσσαλονίκη αναμένονται πρόσκαιρες βροχές και ενδεχομένως μεμονωμένες καταιγίδες, αλλά βαθμιαία ο καιρός θα βελτιωθεί. Οι άνεμοι θα πνέουν νότιοι με εντάσεις έως 4 μποφόρ, στρεφόμενοι από το απόγευμα σε βορειοδυτικούς με ίδιες εντάσεις. Η θερμοκρασία στο κέντρο της πόλης θα κυμανθεί από 12 έως 20 βαθμούς.</p>
      <related>
        <h4>σχετικά άρθρα</h4>
        <a href="http://www.enikos.gr/society/683250/allazei-o-chartis-tis-athinas-oi-katoikoi-fevgoun-oi-touristes-er%0A%20%20%20%20%0A"/>
        <a href="http://www.enikos.gr/society/683311/agrievei-o-kairos-erchontai-ischyres-vroches-kai-kataigides-video%0A%20%20%20%20%0A"/>
        <a href="http://www.enikos.gr/society/683248/neo-ektakto-deltio-epideinosis-tou-kairou-pou-anamenontai-vroches%0A%20%20%20%20%0A"/>
        <a href="http://www.enikos.gr/society/683213/kykloforiakes-rythmiseis-stin-athina-logo-tou-marathoniou%0A%20%20%20%20%0A"/>
        <a href="http://www.enikos.gr/society/683209/nea-epideinosi-tou-kairou-to-vrady-me-kataigides-kai-chalazoptose%0A%20%20%20%20%0A"/>
        <a href="http://www.enikos.gr/society/682982/vroches-kai-kataigides-simera-pou-tha-einai-pio-entona-ta-fainome%0A%20%20%20%20%0A"/>
        <a href="http://www.enikos.gr/society/682920/kykloforiakes-rythmiseis-to-savvatokyriako-stin-attiki-logo-tou-3%0A%20%20%20%20%0A"/>
        <a href="http://www.enikos.gr/society/682893/saronei-i-kakokairia-to-ionio-epesan-12000-keravnoi-pote-kai-poie%0A%20%20%20%20%0A"/>
        <a href="http://www.enikos.gr/society/682916/h-zilia-ligo-eleipse-na-tis-stoichisei-ti-zoi-pige-na-piasei-ton-%0A%20%20%20%20%0A"/>
      </related>
    </article>
  </body>
</html>