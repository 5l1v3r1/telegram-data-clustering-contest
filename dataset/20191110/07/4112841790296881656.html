<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76404-Mladik-v-Ostrave-bezcitne-skopol-dochodkynu-na-zem-a-ukradol-jej-kabelku-Po-lupezi-siel-rovno-do-herne"/>
    <meta property="og:site_name" content="REFRESHER"/>
    <meta property="article:published_time" content="2019-11-10T07:16:00+00:00"/>
    <meta property="og:title" content="Mladík v Ostrave bezcitne skopol dôchodkyňu na zem a ukradol jej kabelku. Po lúpeži šiel rovno do herne"/>
    <meta property="og:description" content="27-ročného muža usvedčili priemyselné kamery."/>
  </head>
  <body>
    <article>
      <h1>Mladík v Ostrave bezcitne skopol dôchodkyňu na zem a ukradol jej kabelku. Po lúpeži šiel rovno do herne</h1>
      <address><time datetime="2019-11-10T07:16:00+00:00">10 Nov 2019, 07:16</time> by <a rel="author">Daniel Mikolášik</a></address>
      <p>
        <b>27-ročného muža usvedčili priemyselné kamery.</b>
      </p>
      <p>V Ostrave došlo ku skutočne <b>bezcitnému prepadnutiu,</b> keď sa 27-ročný mladík z Havířova rozhodol neľudsky <b>okradnúť 73-ročnú dôchodkyňu</b>. Tá sa nemala ako brániť, a tak prišla o finančnú hotovosť, platobnú kartu či mobil. Vďaka priemyselným kamerám sa však zlodeja podarilo vypátrať.</p>
      <p>O lúpeži informuje Polícia Českej republiky na svojej <a href="https://www.facebook.com/PolicieCZ/videos/659467201248351/">facebookovej stránke</a>. Mladík sa k žene, ktorá v jednej ruke držala kabelku a v druhej za sebou niesla kufor, prikradol zozadu. Incident sa odohral v podchode Frýdlantských mostov. Zlodej šiel rovno po kabelke, no na prvý pokus sa mu ju nepodarilo vytrhnúť. Útok preto opakoval.</p>
      <related>
        <a href="https://refresher.sk/76394-Slovenskemu-raperovi-sa-pocas-natacania-videoklipu-vyhrazali-zabitim-traja-muzi-Medzi-nimi-aj-sportovy-reprezentant"/>
      </related>
      <p><b>Poškodenú zhodil na zem</b> a tašku na druhýkrát vzal aj s jej obsahom. Muž <b>mal vraj bezprostredne po lúpeži navštíviť herňu</b> v centre mesta, kde mal ukradnuté peniaze údajne utratiť na herných automatoch.</p>
      <p>Páchateľ bol obvinený zo spáchania obzvlášť závažného zločinu lúpeže a z prečinu neoprávneného získania, falšovania a pozmenenia platobného prostriedku. Hoci sa ku všetkému priznal, aktuálne mu <b>hrozí až 10 rokov za mrežami.</b></p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FPolicieCZ%2Fvideos%2F659467201248351%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
        <a href="https://refresher.sk/69694-Aka-bola-Biela-noc-2019-Nechybali-dlhe-rady-no-na-vysvietene-Lido-ci-obrovsku-Zem-sa-oplatilo-pockat"/>
        <a href="https://refresher.sk/69059-Patrali-sme-ako-ziju-ludia-bez-domova-na-vychode-Slovenska-a-narazili-sme-na-les-kde-sa-chodi-v-Presove-za-sexom"/>
        <a href="https://refresher.sk/68167-Vam-to-neublizi-nam-to-pomuze-Prahou-prosel-duhovy-pochod-Prague-Pride-Fotoreportaz"/>
      </related>
    </article>
  </body>
</html>