<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639144/%DA%AF%D8%B1%D9%88%DA%AF%D8%A7%D9%86%DA%AF%DB%8C%D8%B1%DB%8C-%DA%A9%D8%B4%D8%AA%DB%8C%E2%80%8C%DA%AF%DB%8C%D8%B1%D9%87%D8%A7-%D8%AA%D9%88%D8%B3%D8%B7-%D8%A8%D9%86-%D8%B3%D9%84%D9%85%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T07:03:00+00:00"/>
    <meta property="og:title" content="گروگانگیری کشتی‌گیرها توسط بن سلمان!"/>
    <meta property="og:description" content="ماجرای به گروگان گرفته شدن موقت کشتی‌گیران کچ که برای اجرای یک برنامه به عربستان سعودی رفته بودند بسیار خبرساز شده است."/>
  </head>
  <body>
    <article>
      <h1>
        <a href="https://www.bultannews.com/fa/news/639144/%DA%AF%D8%B1%D9%88%DA%AF%D8%A7%D9%86%DA%AF%DB%8C%D8%B1%DB%8C-%DA%A9%D8%B4%D8%AA%DB%8C%E2%80%8C%DA%AF%DB%8C%D8%B1%D9%87%D8%A7-%D8%AA%D9%88%D8%B3%D8%B7-%D8%A8%D9%86-%D8%B3%D9%84%D9%85%D8%A7%D9%86">گروگانگیری کشتی‌گیرها توسط بن سلمان!</a>
      </h1>
      <h2>ماجرای به گروگان گرفته شدن موقت کشتی‌گیران کچ که برای اجرای یک برنامه به عربستان سعودی رفته بودند بسیار خبرساز شده است.</h2>
      <address><time datetime="2019-11-10T07:03:00+00:00">10 Nov 2019, 07:03</time> by <a rel="author">بولتن نیوز | bultannews.com</a></address>
      <p>به گزارش<b> بولتن نیوز</b> به نقل از کیهان،انتشار خبری مبنی بر اینکه گروهی از ورزشکاران <b>کشتی کچ</b> که برای اجرای یک برنامه به عربستان سعودی رفته بودند، در بازگشت از این کشور به دلیل اختلاف مالی بین محمد بن سلمان، ولیعهد این کشور و وینس مک‌موهان مالک سازمان WWE که برگزارکننده این برنامه بود، نتوانستند عربستان سعودی را ترک کنند و عملا در این کشور به گروگان گرفته شده بودند، عربستان و ولیعهد این کشور را با موجی از انتقادهای تند مواجه کرده است.  سایت «<b>benzinga</b>»گزارش داد عربستان در دو دوره اخیر میزبانی‌اش، به کمپانی WWE بدهکار است و نتوانسته تسویه مالی کند. بدهی سعودی‌ها در این مدت 60 میلیون دلار است و ارزش قرارداد 10 ساله این کمپانی با طرف عربستانی، به 500 میلیون دلار می‌رسد. این بی‌کفایتی آل‌سعود باعث شد تا ارزش سهام <b>WWE</b> در چند هفته گذشته سقوط کند چون بسیاری ترس از تامین نشدن خود با بدقولی سعودی‌ها را داشتند. بن سلمان، ولیعهد سعودی در هفته گذشته از این بدهی و رسانه‌ای شدن آن عصبانی شد و اجازه نداد تا پرواز کشتی‌گیرها انجام شود و 24 ساعت آنها را در فرودگاه گروگان گرفت.  اگرچه کمپانی WWE مدعی شد که به خاطر مشکلات پرواز این اتفاق رخ داده‌اما ورزشکاران کشتی‌کچ با رو آوردن به شبکه‌های اجتماعی از عصبانیت خود بابت این اتفاق گفته و متذکر شدند که دیگر هرگز پایشان را به عربستان نخواهند گذاشت.</p>
    </article>
  </body>
</html>