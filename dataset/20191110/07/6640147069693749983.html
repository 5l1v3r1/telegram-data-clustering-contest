<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pubg-potrebbe-ricevere-presto-clan/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-10T07:47:00+00:00"/>
    <meta property="og:title" content="PUBG potrebbe ricevere presto i clan"/>
    <meta property="og:description" content="Secondo quanto emerso nelle ultime ore il celeberrimo batlle royale PUBG potrebbe ricevere a breve la meccanica dei clan."/>
  </head>
  <body>
    <article>
      <h1>PUBG potrebbe ricevere presto i clan</h1>
      <address><time datetime="2019-11-10T07:47:00+00:00">10 Nov 2019, 07:47</time> by <a rel="author">Giacomo Todeschini</a></address>
      <p>Prima di <b>Apex Legends</b> e <b>Fortnite</b> a spadroneggiare sul genere dei battle royale era un altro titolo, ossia l’altrettanto noto <b>PUBG</b> o<b> PlayerUnknown’s Battlegrounds</b> che dir si voglia. L’avvento delle opere di <b>Epic Games</b> e <b>Respawn Entertainment</b> ha rubato decisamente un po’ di utenza al titolo di <b>Bluehole,</b> che continua però regolarmente ad aggiornarsi e, soprattutto, continua ad avere un numero comunque impressionante di giocatori.</p>
      <p>Per gestire un titolo online del genere sono spesso necessari continui e corposi update, in modo tale da fidelizzare e soddisfare l’utenza. Un leaker è riuscito a scoprire in anteprima il contenuto di uno dei prossimi aggiornamenti di <b>PUBG</b> che, a quanto pare, conterrà al suo interno <b>la meccanica dei clan.</b></p>
      <p>Leggi anche: <a href="https://www.tomshw.it/videogioco/fire-emblem-three-houses-patch-attivita/">Fire Emblem Three Houses, la nuova patch contiene una serie di nuove attività e permette di interagire con gli animali</a></p>
      <figure>
        <iframe data-src="https://twitter.com/PlayerIgn/status/1192506673434247173?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/07/pubg-43234.768x432.jpg"/>
        </figure>
        <figure>
          <img src="https://www.tomshw.it/images/images/2019/07/pubg-43233.768x432.jpg"/>
        </figure>
        <figure>
          <img src="https://www.tomshw.it/images/images/2019/07/pubg-43232.768x432.jpg"/>
        </figure>
      </slideshow>
      <p>Ecco quindi tutte le informazioni emerse dall’indiscrezione in questione:</p>
      <ul>
        <li><b>Costo di creazione:</b> 5000 BP (Battle Points)</li>
        <li><b>Nome:</b> 2-15 caratteri massimo</li>
        <li><b>Tag:</b> 2-4 caratteri massimo</li>
        <li><b>Slogan:</b> 30 caratteri massimo</li>
        <li><b>Presentazione:</b> 180 caratteri massimo</li>
        <li><b>Membri:</b> 20 massimo</li>
      </ul>
      <p>A onor del vero <b>PUBG</b> aveva già introdotto una meccanica simile nel lontano luglio 2018 su mobile e non sorprende quindi più di tanto che tutto ciò stia finalmente arrivando anche per la versione PC del titolo. Ancora avvolta nel mistero è invece la possibile data di lancio di tale feature che, ad oggi, ricordiamo essere solo un’indiscrezione e nulla di ufficiale. Vi invitiamo quindi ad attendere annunci direttamente dagli sviluppatori prima di dare per confermata l’introduzione della meccanica dei clan in <b>PUBG</b>.</p>
      <p>Che ne pensate di questa notizia, giocate ancora o avete mai giocato a <b>PlayerUnknown’s Battlegrounds? </b>Tra i vari battle royale ad oggi presenti sul mercato qual è il vostro preferito? Raccontateci le vostre opinioni direttamente nei commenti!</p>
      <blockquote>Clan o meno una partita a PUBG vale assolutamente la pena farla: potete recuperare il titolo comodamente <a href="https://toms.it/5LHwv">a questo indirizzo!</a></blockquote>
    </article>
  </body>
</html>