<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/protesti-v-boliviji-zahopleni-derzhavni-zmi-novini-svitu-50052640.html"/>
    <meta property="og:site_name" content="НВ"/>
    <meta property="article:published_time" content="2019-11-10T07:29:00+00:00"/>
    <meta property="og:title" content="У Болівії протестувальники захопили державний телеканал і радіо"/>
    <meta property="og:description" content="У Болівії прихильники опозиції захопили державну радіостанцію Red Patria Nueva (RPN) і національний телеканал Bolivia TV (BTV), заявив президент країни Ево Моралес."/>
  </head>
  <body>
    <article>
      <h1>У Болівії протестувальники захопили державний телеканал і радіо</h1>
      <h2>У Болівії прихильники опозиції захопили державну радіостанцію Red Patria Nueva (RPN) і національний телеканал Bolivia TV (BTV), заявив президент країни Ево Моралес.</h2>
      <address>
        <time datetime="2019-11-10T07:29:00+00:00">10 Nov 2019, 07:29</time>
      </address>
      <p>«Державні ЗМІ BTV і RPN були захоплені організованими групами, які методами погроз і залякування змусили журналістів припинити свою роботу», — написав він у Twitter.</p>
      <p>За його словами, протестувальники діють з позиції диктатури, хоча опозиція заявляє про те, що вона захищає демократію.</p>
      <p>Міністерство зв’язку Болівії засудило захоплення державних ЗМІ.</p>
      <p>«Ми засуджуємо погрози, залякування і психологічний вплив на ґрунті політичної ситуації проти журналістів, які повинні інформувати населення», — <a href="https://www.comunicacion.gob.bo/?q=20191109/28037">йдеться</a> в повідомленні.</p>
      <p>Раніше <a href="https://nv.ua/ukr/world/countries/evo-morales-zayaviv-pro-sprobu-derzhperevorotu-v-boliviji-50052550.html">Ево Моралес заявив про спробу держперевороту</a> в країні на тлі повідомлень про те, що ряд поліцейських перейшли на бік мітингувальників.</p>
      <p>Протести в Болівії почалися в кінці жовтня після президентських виборів. Вищий виборчий суд Болівії, що виконує функції виборчої комісії, оголосив, що після підрахунку 99,9% голосів Ево Моралес перемагає в першому турі президентських виборів.</p>
      <p>В Євросоюзі заявили про необхідність провести другий тур, щоб відновити довіру і забезпечити дотримання демократичного вибору. Із закликами провести другий тур також виступили США і країни Латинської Америки.</p>
      <p>Моралес заявив, що за протестами стоять «незадоволені праві сили», які користуються міжнародною підтримкою.</p>
      <p>8 листопада до протестів приєдналися поліцейські в декількох містах країни.</p>
      <p>До теперішнього моменту жертвами зіткнень і заворушень стали щонайменше три людини, постраждали майже 400 осіб.</p>
    </article>
  </body>
</html>