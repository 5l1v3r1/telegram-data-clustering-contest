<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-shafali-verma-and-smriti-mandhana-shines-in-india-84-run-win-over-wi-in-first-t20i-2841464.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-10T07:53:37+00:00"/>
    <meta property="og:title" content="INDvsWI महिला टी-20: विंडीज पर भारत की जीत में चमकी शेफाली-स्मृति"/>
    <meta property="og:description" content="India vs West Indies, Women Cricket: भारतीय महिला क्रिकेट टीम ने डैरेन सैमी नेशनल क्रिकेट स्टेडियम में खेले गए पहले टी-20 अंतरराष्ट्रीय क्रिकेट मैच में मेजबान वेस्टइंडीज को 84 रनों से करारी शिकस्त..."/>
  </head>
  <body>
    <article>
      <h1>INDvsWI महिला टी-20: विंडीज पर भारत की जीत में चमकी शेफाली-स्मृति</h1>
      <address><time datetime="2019-11-10T07:53:37+00:00">10 Nov 2019, 07:53</time> by <a rel="author">एजेंसी,सेंट लूसिया</a></address>
      <p><b>India vs West Indies, Women Cricket:</b> भारतीय महिला क्रिकेट टीम ने डैरेन सैमी नेशनल क्रिकेट स्टेडियम में खेले गए पहले टी-20 अंतरराष्ट्रीय क्रिकेट मैच में मेजबान वेस्टइंडीज को 84 रनों से करारी शिकस्त दी। इस जीत के साथ भारत ने पांच मैचों की टी-20 सीरीज में 1-0 की बढ़त बना ली है। </p>
      <p>भारतीय टीम ने टॉस हारकर पहले बल्लेबाजी करते हुए चार विकेट पर 185 रनों का विशाल स्कोर बनाया और फिर वेस्टइंडीज की टीम को निर्धारित 20 ओवरों में नौ विकेट पर 101 रन पर रोक दिया। </p>
      <p>वेस्टइंडीज के लिए शैमेने कैम्पबेल ने सर्वाधिक 33 रनों की पारी खेली। उनके अलावा हैली मैथ्यूज ने 13, स्टेसी एन किंग ने 13 और किशोना नाइट ने 12 रनों का योगदान दिया। </p>
      <h3>
        <a href="https://www.livehindustan.com/cricket/story-india-vs-bangladesh-3rd-t20i-at-nagpur-statistical-preview-know-about-all-stats-and-records-2841456.html">INDvsBAN: नागपुर में आज तीसरा टी-20, इतने रिकॉर्ड होंगे निशाने पर</a>
      </h3>
      <h3>
        <a href="https://www.livehindustan.com/cricket/story-mohammad-kaif-tweet-win-hearts-on-ram-mandir-babri-masjid-dispute-ayodhya-verdict-2841363.html">अयोध्या फैसले पर मोहम्मद कैफ के ट्वीट ने जीता हर भारतीय का दिल</a>
      </h3>
      <p>भारतीय टीम की तरफ से शिखा पांडे, राधा यादव और पूनम यादव ने दो-दो जबकि दीप्ति शमार् और पूजा वस्त्राकर ने एक-एक विकेट हासिल किए। इससे पहले, शेफाली वर्मा (73) और स्मृति मंधाना (67) की अर्धशतकों की मदद से भारतीय टीम ने चार विकेट पर 185 रनों का स्कोर बनाया। </p>
      <p>शेफाली ने 49 गेंदों पर छह चौके और चार छक्के लगाए जबकि मंधाना ने 46 गेंदों पर 11 चौके लगाए। कप्तान हरमनप्रीत कौर ने 13 गेंदों पर तीन चौकों की मदद से नाबाद 21 और वेदा कृष्णामूर्ति ने सात गेंदों पर दो चौकों के सहारे नाबाद 15 रनों की पारी खेली। </p>
      <p>वेस्टइंडीज की ओर से शकीरा सेल्मन और कप्तान अनिशा मोहम्मद को दो-दो सफलता मिली।</p>
    </article>
  </body>
</html>