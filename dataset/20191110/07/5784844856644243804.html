<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/pameten-pripomocek-za-mesanje-koktejlov.html?RSSa8455677a4fd66ea193959fb2d5753b9"/>
    <meta property="og:site_name" content="Računalniške novice"/>
    <meta property="article:published_time" content="2019-11-10T07:00:00+00:00"/>
    <meta property="og:title" content="Pametni pripomoček za mešanje koktejlov"/>
    <meta property="og:description" content="Številni pivci doma in po svetu si svoj priljubljeni koktejl zmešajo tudi doma. Kaj pa, ko sestavin ne poznajo ali ko bi radi pripravili nekaj novega?  Poleg privlačnosti domačega"/>
  </head>
  <body>
    <article>
      <h1>Pametni pripomoček za mešanje koktejlov</h1>
      <address>
        <time datetime="2019-11-10T07:00:00+00:00">10 Nov 2019, 07:00</time>
      </address>
      <p>
        <b>V podjetju Barsys so izdelali pametni pripomoček, ki vam bo pomagal zmešati najboljši koktejl.</b>
      </p>
      <p>Številni pivci doma in po svetu si svoj priljubljeni koktejl zmešajo tudi doma. Kaj pa, ko sestavin ne poznajo ali ko bi radi pripravili nekaj novega?  Poleg privlačnosti domačega mešanja koktejlov bo ljubiteljski barman predvsem prihranil; sestavine za najboljše koktejle namreč kar nekaj stanejo, najsibodo alkoholne ali ne.</p>
      <p>Pri <b>Barsysu</b>, ki je pijačarski javnosti bolj znan po robotu - barskem pomočniku, ki ga prodajajo za 1000 ameriških dolarjev, so sedaj predstavili manjšo, a sila koristno napravo za mešanje koktejlov.  Pametna napravica je videti bolj kot tehtnica. Nanjo položimo kozarec, jo spojimo z aplikacijo za koktejle in začnemo po navodilih dolivati posamezne sestavine.</p>
      <p>Navodila za dodajanje sestavin poda aplikacija oziroma naprava, nato pa s svetlobnimi znaki opozori, ko moramo zaključiti. Pri Barsysu pravijo, “da je s pametnim pomočnikom mešanje koktejlov enostavno in uživaško kot natakanje piva ali vina. Mešanje koktejlov zahteva določeno mero sposobnosti in natančnosti, zato ni za vsakogar,” je v izjavi za medije dejal tiskovni predstavnik podjetja, <b>Akshet Tewari</b>.</p>
      <p>Pravijo, da je pametni pomočnik za mešanje kotejlov tudi izvrstno darilo za vse, ki radi spijejo ali le zmešajo dober koktejl. Pametni coaster stane 149 USD, če ga naročite že pred uradnim začetkom prodaje pa boste prihranili 54 dolarjev, saj bo na voljo za dostopnih 95 USD.</p>
    </article>
  </body>
</html>