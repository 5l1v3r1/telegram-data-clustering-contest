<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/snimka-na-denia/2019/11/10/vremeto-dnes-zaoblachavane-na-mesta-dyjd.429115"/>
    <meta property="og:site_name" content="Dnes.bg"/>
    <meta property="article:published_time" content="2019-11-10T07:44:00+00:00"/>
    <meta property="og:title" content="Времето днес: Заоблачаване, на места дъжд"/>
    <meta property="og:description" content="Максималната температура ще бъде 23 градуса | Dnes.bg"/>
  </head>
  <body>
    <article>
      <h1>Времето днес: Заоблачаване, на места дъжд</h1>
      <h2>Максималната температура ще бъде 23 градуса</h2>
      <address><time datetime="2019-11-10T07:44:00+00:00">10 Nov 2019, 07:44</time> by <a rel="author" href="https://www.dnes.bg/author/217" target="_blank">Александър Попов</a></address>
      <p>Днес ни очаква отново хубаво време, но облачността от запад ще продължи да се увеличава. На места в Западна и Централна България ще превали дъжд. <br/><br/>Максималните температури в по-голямата част от страната ще бъдат между 18° и 23°, а в северозападните райони и по високите полета на Западна България - между 13° и 17°. В София се очаква около 14°, сочи прогнозата на Националния институт по метеорология и хидрология.<br/><br/>Над Черноморието облачността ще е променлива. Максималните температури на въздуха ще бъдат между 19 и 22 градуса, а на водата - 18°.<br/><br/>Над планините ще е предимно облачно, с превалявания от дъжд, над 2400 м - от сняг. По-значителни ще са валежите в южните райони на Рило-Родопския масив. Ще духа до умерен, по високите и открити части силен югозападен вятър. Максимална температура на височина 1200 метра около 12°, на 2000 метра - около 4°.<br/> </p>
    </article>
  </body>
</html>