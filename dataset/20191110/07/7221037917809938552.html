<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/sedat-pekerden-ilginc-10-kasim-mesaji-ataturk-gokboru-mavi-yeleli-kurttu/926633"/>
    <meta property="og:site_name" content="medya faresi"/>
    <meta property="article:published_time" content="2019-11-10T07:51:00+00:00"/>
    <meta property="og:title" content="Sedat Peker'den ilginç 10 Kasım mesajı: Atatürk Gökbörü mavi yeleli kurttu"/>
    <meta property="og:description" content="Sedat Peker, Atatürk’ün 81. ölüm yıldönümü dolayısıyla sosyal medya hesaplarından açıklamalarda bulundu. Peker, Mustafa Kemal Atatürk’e “Rahat uyu Atam, bugün evlatların hikayemizi tüm dünyaya anlatmaktadır” sözleriyle seslendi."/>
  </head>
  <body>
    <article>
      <h1>Sedat Peker'den ilginç 10 Kasım mesajı: Atatürk Gökbörü mavi yeleli kurttu</h1>
      <h2>Sedat Peker, Atatürk’ün 81. ölüm yıldönümü dolayısıyla sosyal medya hesaplarından açıklamalarda bulundu. Peker, Mustafa Kemal Atatürk’e “Rahat uyu Atam, bugün evlatların hikayemizi tüm dünyaya anlatmaktadır” sözleriyle seslendi.</h2>
      <address>
        <time datetime="2019-11-10T07:51:00+00:00">10 Nov 2019, 07:51</time>
      </address>
      <p>Sedat Peker, Mustafa Kemal Atatürk’ü ölüm yıldönümünde yayınladığı bir yazıyla andı. Peker yazısında hiçbir zaman Atatürk’ten nefret edenlerden olmamakla birlikte, O’nu Tanrı ya da Peygamber gibi görüp, toplumun bir kesiminin Atatürk’ten uzaklaşmasını sağlayanlardan olmadığını belirtti.</p>
      <p>Peker, Atatürk’ün Gökbörü yani mavi yeleli kurt olduğunu ve tarihimizin en zor zamanında ortaya çıktığını ifade etti.</p>
      <p>Peker açıklamasını Atatürk’e “Rahat uyu Atam bu ülkenin vatan evlatları sizi anlamaktadırlar ve yine bugün yüce milletimizin hikayesini tüm dünyaya doğru bir şekilde anlatmayı başarmaktadırlar...” şeklindeki duygu yüklü sözleriyle bitirdi.</p>
      <p>İşte Sedat Peker’in O Sözleri;</p>
      <p>Kıymetli dostlarım,</p>
      <p>Bizler tarihsel gerçeklikten uzaklaşıp şu veya bu sebeple BÜYÜK ÖNDER ATATÜRK’ten nefret edenlerden asla olmadık ve olmayacağız.</p>
      <p>BÜYÜK ÖNDER ATATÜRK’e haşa yarı TANRI ya da PEYGAMBER muamelesi yaparak toplumun bir kesiminin ATATÜRK’ten uzaklaşmasını sağlayacak sahte ATATÜRKÇÜLERDEN de asla olmayacağız.</p>
      <p>Bizler BÜYÜK ÖNDER ATATÜRK’ün tarihimizin en zor anlarında çıkarabilmeyi başardığı GÖKBÖRÜ olduğuna yani MAVİ YELELİ BOZKURT olduğuna inananlardanız.</p>
      <p>GÖKBÖRÜ eski zamanlarda yaşamış olan TÜRKLER tarafından yüz yıl içerisinde bir veya iki kez ortaya çıktığı düşünülen MAVİ YELELİ BOZKURT’tur.</p>
      <p>ATATÜRK’ü kişisel zevklerinden dolayı günahkar olarak betimleyenlere (alkol gibi) şunu özellikle söylemek isterim ki bizler işgale uğramış ülkemizi kurtaracak bir lider arıyorduk. Sadece tek özelliği iyi olmak olan birilerini aramıyorduk. (Mesela KAZIM KARABEKİR PAŞA salt iyilik aranırsa ATATÜRK’ten çok daha iyi bir insandı ama ülkeyi kurtaracak lider asla değildi.)</p>
      <p>Ne bileyim çok iyi insanlar cami hocası olsunlar, ilkokul öğretmeni olsunlar ancak ülkemizi emperyalist yılanların elinden kurtarması gereken liderlerimiz ise İYİLİK MELEKLERİNİ kıskandıracak kadar masum YÜCE MİLLETİMİZİN haklarını korurken ise şeytanı dahi tedirgin edecek kadar tehlikeli olmak zorundadır.</p>
      <p>RAHAT UYU ATAM BU ÜLKENİN VATAN EVLATLARI SİZİ ANLAMAKTADIRLAR VE YİNE BUGÜN YÜCE MİLLETİMİZİN HİKAYESİNİ TÜM DÜNYAYA DOĞRU BİR ŞEKİLDE ANLATMAYI BAŞARMAKTADIRLAR...</p>
    </article>
  </body>
</html>