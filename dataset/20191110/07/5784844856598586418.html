<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/programska-oprema/mobilne-aplikacije/android/spotify-kids-vse-kar-morate-vedeti-o-novi-aplikaciji-za-otroke.html?RSS4f59e4add3292b7aa38e3ecc15f1ba1e"/>
    <meta property="og:site_name" content="Računalniške novice"/>
    <meta property="article:published_time" content="2019-11-10T07:00:00+00:00"/>
    <meta property="og:title" content="Spotify Kids: Vse, kar morate vedeti o novi aplikaciji za otroke"/>
    <meta property="og:description" content="Spotify je ponudnik pretočne glasbe, ki je v tretjem letošnjem četrtletju zabeležil 241 milijonov evrov čistega dobička. Odločili pa so se, da si med svojimi poslušalci oz. uporabn"/>
  </head>
  <body>
    <article>
      <h1>Spotify Kids: Vse, kar morate vedeti o novi aplikaciji za otroke</h1>
      <address>
        <time datetime="2019-11-10T07:00:00+00:00">10 Nov 2019, 07:00</time>
      </address>
      <p>Spotify je ponudnik pretočne glasbe, ki je v tretjem letošnjem četrtletju zabeležil 241 milijonov evrov čistega dobička. Odločili pa so se, da si med svojimi poslušalci oz. uporabniki želijo tudi naslednjo generacijo poslušalcev. Iz tega razloga so se odločili za novo, samostojno aplikacijo, ki je narejena z mislijo predvsem na varnost uporabnikov, ki je primerna za otroke in družine.</p>
      <p><b>Alex Norström</b>, Spotifyjev »Chief Premium Business Officer« je obrazložil, zakaj so se odločili za novo aplikacijo in kaj je o njej potrebno vedeti.</p>
      <h3>1. Zakaj ustvariti aplikacijo Spotify Kids ravno zdaj? Česa se lahko uporabniki nadejajo?</h3>
      <p>Pri Spotifyju se dobro zavedajo, da družine rade poslušajo glasbo skupaj, recimo med kuhanjem kosila ali med vožnjo na izlet, po drugi strani pa družinski člani radi določene zadeve poslušajo sami. Za to so se odločili za novost »Family Play«, v katero bodo vključeni predstavniki prej omenjene nove generacije poslušalcev, otroci.</p>
      <p>Otroci, ki »konzumirajo« avdio vsebino, kot je glasba in kot so zgodbe, ni novi fenomen – v resnici je to popularna praksa že kar nekaj časa. Kljub temu pa je dejstvo, da je večina avdio platform bila narejenih z mislijo na odrasle uporabnike – kar pomeni, da niso preproste in zabavne za otroško rabo.</p>
      <p>Spotify Kids aplikacija je nastala v želji po nastanku prostora za otroke, kjer lahko ti raziskujejo svojo najljubšo glasbo in zgodbice, v nekem zabavnem, sproščenem digitalnem okolju. Vsebina je skrbno izbrana s strani ekipe urednikov, aplikacija je polna barv, prav tako pa Spotify (še) ni vključil oglasov. Uporabniki brez težav uporabljajo aplikacijo, saj je navigiranje zelo enostavno. Pred začetkom raziskovanja novega sveta glasbe si lahko vsak otrok izbere svoj avatar, barvno temo in personalizira uporabniško izkušnjo.</p>
      <p>Spotify Kids je aplikacija sestavljena iz seznamov predvajanja, kar otrokom močno olajša iskanje glasbe in pripovedi. Če ima otrok svojo najljubšo risanko, lahko najde v aplikaciji vse skladbe in posnetke z le nekaj kliki.</p>
      <p>»Navdušeni smo, da lahko ponudimo beta verzijo na Irskem, prav tako pa si kmalu obetamo razširitev nove aplikacije na vse trge, ki bodo dobili Premium Family posodobitev v naslednjih mesecih«, je povedal Norström. V načrtu je tudi dodaten razvoj aplikacije, saj so pri Spotifyju že razvili nove starševske nastavitve, ki bodo otrokom omogočile kvalitetno uporabniško izkušnjo, staršem pa miren spanec.</p>
      <h3>2. V čem se Spotify Kids razlikuje od originalne aplikacije? Ali obstaja kakšna unikatna vsebina?</h3>
      <p>Spotify Kids je samostojna aplikacija, ekskluzivno na voljo za Premium Family naročnike. Primerna je za otroke, ki so stari tri ali več. Vsebina je, kot že rečeno, izbrana s strani ekipe urednikov, ki imajo skupaj več kot 100 let izkušenj iz področja upravljanja vsebine za otroke. Med drugim prihajajo člani te ekipe iz vsem dobro znanih blagovnih znamk, kot so Nickelodeon, Disney, Discovery Kids in Universal Pictures,</p>
      <p>Če se sprehodimo malce naprej od zgolj vsebine, celotna uporabniška izkušnja aplikacije Spotify Kids izgleda drugače kot originalna aplikacija Spotify. To ni naključje, temveč skrbno načrtovana sprememba. Aplikacija je narejena za otroke, za njihove specifične kognitivne veščine in način razmišljanja, je zabavna, domača in svetla. Je pa izgled aplikacije odvisen od starostne skupine – na primer, tema za manjše otroke je bolj mehka in bazira v večji meri na likih, medtem ko je vsebina za starejše otroke bolj realistična in bolj podrobno dodelana.</p>
      <h3>3. Zakaj uporabljati beta verzijo? Kaj se lahko naučimo? </h3>
      <p>Norström pravi, da je samostojna aplikacija, še posebej za mlajše otroke, novo področje za Spotify, kajti zavedajo se, da je upravljanje z otroško vsebino občutljiva tema. Ravno zato so se odločili za postopno predstavitev aplikacije in verjamejo, da bo po beta testiranju na Irskem na plano stopilo precej novih vprašanj, največ verjetno s strani staršev, skrbnikov in ostalih strokovnjakov, ki bodo začeli na tak ali drugačen način uporabljati aplikacijo.</p>
      <p>V fazi razvoja aplikacije Spotify Kids, načrtujejo še dodatno izboljšati starševske nastavitve in na tak način omogočiti več personifikacije. K temu bodo dodali še novosti na področju avdio sistema, ki bo segal čez glasbo – govorimo o pripovedih in avdio knjigah ter v končni fazi tudi mogoče o podakstih.</p>
      <h3>4. Kaj je prisostvovalo pri gradnji nove aplikacije? So bili prisotni posveti z lastniki, mogoče fokusne skupine?</h3>
      <p>Kljub temu, da je izid nove Spotifyjeve aplikacije za otroke pomemben dogodek in prijetna stvar, samo ustvarjanja in razvoj aplikacije ni bila najbolj enostavna naloga. Ena glavnih točk, katero so ustvarjalci morali imeti nenehno v glavi, je bil pogled staršev, njihove želje in potrebe. Vsi dobro vemo, da so starši tisti, ki morajo sprejeti neko storitev za otroke, da bi jo ti lahko sploh uporabljali.</p>
      <p>Spotify je porabil dve leti za učenje o tem področju in še naprej se bo učil, ko bodo ljudje dejansko začeli uporabljati aplikacijo. Do zdaj so že pridobili mnenja številnih strokovnih institucij, prav tako pa so sami izvedli raziskave, s katerimi so želeli pridobiti podatke o tem, kako se obnašajo njihove ciljne skupine za novonastalo aplikacijo.</p>
      <p>Aplikacija Spotify Kids je na Irskem že na voljo. Vsi tisti, ki imate Spotify Premium Family račun, boste, ko bo aplikacija na voljo, lahko preprosto prenesli Spotify Kids iz izbrane trgovine z aplikacijami.                                                                                                                                                                                        </p>
    </article>
  </body>
</html>