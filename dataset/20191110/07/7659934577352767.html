<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1984736/%E2%80%8Babdulmelik-el-husi-hamaneyin-s%C3%B6ylemlerini-tekrarlad%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-10T07:30:00+00:00"/>
    <meta property="og:title" content="​Abdulmelik el-Husi, Hamaney'in söylemlerini tekrarladı"/>
    <meta property="og:description" content="Yemen’de darbeci Husilerin lideri Abdulmelik el-Husi, dün Sana’da destekçilerine hitaben yaptığı konuşmada, İran’ın dini lideri Ali Hamaney’in Irak ve Lübnan sokaklarının ayaklanması konusundaki ifadelerini tekrarladı. İran’ın Yemen’deki vekili olmak"/>
  </head>
  <body>
    <article>
      <h1>​Abdulmelik el-Husi, Hamaney'in söylemlerini tekrarladı</h1>
      <address>
        <time datetime="2019-11-10T07:30:00+00:00">10 Nov 2019, 07:30</time>
      </address>
      <p>Yemen’de darbeci Husilerin lideri Abdulmelik el-Husi, dün Sana’da destekçilerine hitaben yaptığı konuşmada, İran’ın dini lideri Ali Hamaney’in Irak ve Lübnan sokaklarının ayaklanması konusundaki ifadelerini tekrarladı.<br/><br/>İran’ın Yemen’deki vekili olmakla suçlanan grubun lideri, Irak ve Lübnan’da yolsuzlukla yüzleşme ve mezhep kotalarının kaldırılmasını isteyen halk hareketi ile ilgili endişelerini dile getirdi.<br/><br/>Hamaney, söz konusu iki ülkede yaşanan huzursuzluğun ABD ve İsrail’in bir komplosu olduğu söylemini tekrarlayan el-Husi, bu hareketler karşısında kararlı bir şekilde durulması gerektiğini vurguladı.<br/><br/>Diğer yandan, yerel kaynaklar ve medyada yer alan haberlere göre Husiler, Sana, Saada, Zamar ve İb’de halk, esnaf ve öğrencileri manevi ve sosyal bir olaydan mezhepsel ve politik bir festivale dönüştürdükleri Mevlid-i Nebi kutlamalarına katılmaya zorladı.<br/><br/>Birleşmiş Milletler (BM) başkanlığındaki Yeniden Düzenleme Koordinasyon Komitesi (RCC) Başkanı Abhijit Guha, Stockholm Anlaşması’nın tarafları olan Yemen hükümeti ve Husilere anlaşmaya aykırı eylemlerden vazgeçme çağrısında bulundu.<br/><br/>Guha, Hudeyde şehrinde beş kontrol noktası açılmasının sahadaki şiddet seviyesinde önemli bir düşüşe neden olduğunu dile getirdi.<br/><br/>Hudeyde’deki durumun kırılganlığını göz önüne alarak, varılan anlaşmalar ve ateşkesi iyi niyetle sürdürme çağrısında bulunan Guha, BM’nin Hudeyde anlaşmasını destekleme kararlılığını yineledi.</p>
    </article>
  </body>
</html>