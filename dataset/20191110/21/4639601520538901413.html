<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/sports/giouventous-milan-1-0/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-10T21:56:47+00:00"/>
    <meta property="og:title" content="Γιουβέντους – Μίλαν 1-0"/>
    <meta property="og:description" content="Η Γιουβέντους δεν ήταν καλή κόντρα στην αξιόμαχη και βελτιωμένη Μίλαν, όμως για ακόμα μια φορά ο Πάουλο Ντιμπάλα ήρθε από τον πάγκο (αντί του Ρονάλντο) για να δώσει τη λύση σκοράροντας και λυτρώνοντας τους μπιανκονέρι."/>
  </head>
  <body>
    <article>
      <h1>Γιουβέντους – Μίλαν 1-0</h1>
      <h2>Η Γιουβέντους δεν ήταν καλή κόντρα στην αξιόμαχη και βελτιωμένη Μίλαν, όμως για ακόμα μια φορά ο Πάουλο Ντιμπάλα ήρθε από τον πάγκο (αντί του Ρονάλντο) για να δώσει τη λύση σκοράροντας και λυτρώνοντας τους μπιανκονέρι.</h2>
      <address><time datetime="2019-11-10T21:56:47+00:00">10 Nov 2019, 21:56</time> by <a rel="author">ΤοΒΗΜΑ Team</a></address>
      <p>Η Γιουβέντους ήταν για ακόμη μια φορά η μεγάλη νικήτρια στο ντέρμπι με τη Μίλαν, επικρατώντας με 1-0, χάρη σε ένα πολύ όμορφο τέρμα του Πάουλο Ντιμπάλα.</p>
      <p>Ο Αργεντινός μεσοεπιθετικός που πέρασε ως αλλαγή στο 55ο λεπτό στη θέση του Κριστιάνο Ρονάλντο, που μόλις βγήκε πήγε αμέσως στα αποδυτήρια, «λύτρωσε» τη Μεγάλη Κυρία στο 77′ και την έστειλε και πάλι στην κορυφή της Serie A.</p>
      <p>
        <a href="https://www.in.gr/2019/11/10/world/tourkia-plan-v-tis-amyntikis-viomixanias/">Τουρκία : Το plan Β της αμυντικής βιομηχανίας</a>
      </p>
      <p>Η ομάδα του Μαουρίτσιο Σάρι δεν ήταν καλή σε ακόμα ένα ματς, η Μίλαν από την άλλη ήταν σαφώς βελτιωμένη και αξιόλογη, άξιζε κάτι παραπάνω από το ματς, όμως ο Ντιμπάλα είχε διαφορετική άποψη.</p>
      <p>Η Μίλαν έπαιξε ένα από τα καλύτερα φετινά της ματς, όμως η ποιότητα της Γιουβέντους έκανε τη διαφορά και πάλι, δείχνοντας ότι είναι πολύ πιο μπροστά από τους διώκτες της.</p>
      <p>Το ματς είχε πολύ καλό ρυθμό από την αρχή, σκληρά μαρκαρίσματα και θύμιζε πραγματικό ντέρμπι με τους ροσονέρι όμως να έχουν τον έλεγχο.</p>
      <p>Η Γιούβε είχε τις πρώτες κλασικές ευκαιρίες με Ιγκουαΐν και Μπερναντέσκι, αλλά η Μίλαν ήταν καλύτερη από την αντίπαλό της.</p>
      <p>Ο Σέζνι πριν το τέλος του ημιχρόνου έκανε μεγάλη επέμβαση στην κεφαλιά του Πακετά, ενώ και στο δεύτερο μέρος μπήκε καλύτερα.</p>
      <p>Στο 55ο λεπτό όμως έγινε η κίνηση – ματ από τον Σάρι, όπου έβγαλε τον μαινόμενο Κριστιάνο Ρονάλντο αλλαγή (ο Πορτογάλος έφυγε κατευθείαν για τα αποδυτήρια) κι έβαλε στη θέση του τον Ντιμπάλα, με τον Αργεντινό σταρ να δικαιώνει και πάλι τον Ιταλό τεχνικό.</p>
      <p>Ο Ντιμπάλα στο 77 με μια ατομική προσπάθεια άνοιξε το σκορ, έδωσε τους τρεις βαθμούς στη Γιουβέντους και την έστειλε και πάλι μόνη πρώτη στην κορυφή.</p>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>