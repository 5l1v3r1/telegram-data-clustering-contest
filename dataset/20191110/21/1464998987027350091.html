<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/entertainment/news/death-of-so-and-so-short-film-screened-in-ashraff-hall-hoory"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-10T21:02:00+00:00"/>
    <meta property="og:title" content="നാട്ടുകൂട്ടം ബഹ്റൈന്‍റെ ‘ഡെത്ത് ഓഫ് സൊ ആൻഡ് സൊ’ ഹ്രസ്വചിത്രം: ആദ്യ പ്രദർശനം ഹൂറയിലെ അഷ്റഫ്സ് ഹാളിൽ നടന്നു"/>
    <meta property="og:description" content="മനാമ: നാട്ടുകൂട്ടം ബഹ്റൈൻ അവതരിപ്പിച്ച 'ഡെത്ത് ഓഫ് സൊ ആൻഡ് സൊ' ഹ്രസ്വചിത്രത്തിന്റെ ആദ്യ പ്രദർശനം ഹൂറയിലുള്ള അഷ്റഫ്സ് ഹാളിൽ അവതരിപ്പിച്ചു. മലയാള ചലച്ചിത്ര സംവിധായകനും പത്മശ്രീ ജേതാവുമായ ബാലചന്ദ്ര മേനോൻ മുഖ്യ അതിഥിയായിരുന്നു. ..."/>
  </head>
  <body>
    <article>
      <h1>നാട്ടുകൂട്ടം ബഹ്റൈന്‍റെ ‘ഡെത്ത് ഓഫ് സൊ ആൻഡ് സൊ’ ഹ്രസ്വചിത്രം: ആദ്യ പ്രദർശനം ഹൂറയിലെ അഷ്റഫ്സ് ഹാളിൽ നടന്നു</h1>
      <address><time datetime="2019-11-10T21:02:00+00:00">10 Nov 2019, 21:02</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>മനാമ: നാട്ടുകൂട്ടം ബഹ്റൈൻ അവതരിപ്പിച്ച 'ഡെത്ത് ഓഫ് സൊ ആൻഡ് സൊ' ഹ്രസ്വചിത്രത്തിന്റെ ആദ്യ പ്രദർശനം ഹൂറയിലുള്ള അഷ്റഫ്സ് ഹാളിൽ അവതരിപ്പിച്ചു. മലയാള ചലച്ചിത്ര സംവിധായകനും പത്മശ്രീ ജേതാവുമായ ബാലചന്ദ്ര മേനോൻ മുഖ്യ അതിഥിയായിരുന്നു. </p>
      <p>രാംഗോപാൽ മേനോൻ രചനയും സംവിധാനവും നിർവ്വഹിച്ച ചിത്രത്തിനെ അണിയറ പ്രവർത്തകർ പ്രധാനമായും ബഹ്റൈൻ പ്രവാസികളായിരുന്നു. ചിത്രത്തില്‍ ഇരുപതോളം മലയാളി കലാകാരന്മാർക്കിടയിൽ ബഹ്റൈനിലെ പ്രമുഖ സിനിമാ, നാടക നടി ജയാ മേനോനും പ്രധാന കഥാപാത്രത്തെ അവതരിപ്പിച്ചിട്ടുണ്ട്.</p>
      <p>സിനിമയുടെ പ്രമേയവും അവതരണ രീതിയും വളരെ വൈവിധ്യമാർന്ന ഒരനുഭവമായിരുന്നു സമ്മാനിച്ചതെന്ന്‍ ബാലചന്ദ്ര മേനോൻ പറഞ്ഞു. അഭിനേതാക്കള്‍ എല്ലാപേരും തന്നെ മികച്ച പ്രകടനമാണ് കാഴ്ചവെച്ചതെന്നും തന്റെ അടുത്ത ചിത്രത്തിലേക്ക് അവരെ സഹകരിപ്പിക്കാമെന്നും അദ്ദേഹം വാഗ്ദാനം ചെയ്തു.</p>
      <p>ബഹ്റൈനിലെ കലാകാരൻമാരുടെ പുത്തൻ സിനിമ സംരംഭങ്ങൾ എല്ലാം തന്നെ മികച്ച നിലവാരങ്ങൾ പുലർത്തുന്നവയാണെന്ന്‍ സംവിധായകൻ രാംഗോപാൽ മേനോൻ പറഞ്ഞു. നല്ല രീതിക്കു പ്രോഹത്സാപ്പിക്കപെട്ടാൽ അധികം വൈകാതെ തന്നെ മലയാള ഫീച്ചർ സിനിമകൾ ഇവിടെ നിന്ന് നിർമ്മിക്കപ്പെടുമെന്നതിൽ യാതൊരു സംശയവും വേണ്ടെനും അദ്ദേഹം അഭിപ്രായപ്പെട്ടു.</p>
      <p>നിർമ്മാതാക്കളായ ജോർജ് തരകൻ, ഹരിദാസ് കൃഷ്ണൻ, പ്രശാന്ത് മേനോൻ, രാംഗോപിൽ മേനോൻ തുടങ്ങിയവരും സഹ നിർമ്മാതാവായ വിനോദ് ദാസും മുഖ്യാതിഥിയുമായി വേദി പങ്കിട്ടു. ചടങ്ങിൽ നടി ജയാ മേനൊനെ ആദരിച്ചു. തുടർന്ന് പടത്തിൽ സഹകരിച്ച എല്ലാ നടി നടന്മാർക്കും സാങ്കേതിക വിദഗ്ദ്ധർക്കും ബാലചന്ദ്രമേനോൻ മെമെന്റോ നൽകി.</p>
    </article>
  </body>
</html>