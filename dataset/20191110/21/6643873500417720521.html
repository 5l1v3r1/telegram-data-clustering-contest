<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/vQGPKj/haaland-hylles-i-mediene-etter-nytt-maalshow-han-er-ustoppelig"/>
    <meta property="og:site_name" content="Bergens Tidende"/>
    <meta property="article:published_time" content="2019-11-10T21:25:23+00:00"/>
    <meta property="og:title" content="Haaland hylles i mediene etter nytt målshow: «Han er ustoppelig»"/>
    <meta property="og:description" content="Erling Braut Haaland (19) var igjen i begivenhetenes sentrum da han scoret alle tre målene i Red Bull Salzburg-seier."/>
  </head>
  <body>
    <article>
      <h1>Haaland hylles i mediene etter nytt målshow: «Han er ustoppelig»</h1>
      <h2>Erling Braut Haaland (19) var igjen i begivenhetenes sentrum da han scoret alle tre målene i Red Bull Salzburg-seier.</h2>
      <address><time datetime="2019-11-10T21:25:23+00:00">10 Nov 2019, 21:25</time> by <a rel="author">Truls Fenre</a></address>
      <p>26 mål på 22 kamper. Det er fasit for Haaland så langt denne sesongen. Tenåringen fra Bryne slutter ikke å score mål.</p>
      <p>Søndagens hat trick i <a href="https://www.aftenposten.no/sport/fotball/i/K3X7l6/maalmaskinen-haaland-scoret-tre-i-toppkamp">3–0-seieren over Wolfsberger</a> i den østerrikske Bundesliga gikk heller ikke ubemerket hen i østerrikske medier.</p>
      <p>«Kan ikke stoppes: Haaland skyter Salzburg til seier mot WAC», skriver <a href="https://www.derstandard.at/story/2000110901194/haaland-schiesst-salzburg-zum-sieg-beim-wac">Der Standard</a>. «Haaland-show: Salzburg vinner oppgjøret mot WAC», lyder overskriften i <a href="https://www.diepresse.com/5719977/haland-show-salzburg-gewinnt-schlagabtausch-beim-wac">Die Presse</a>, mens <a href="https://www.wienerzeitung.at/nachrichten/sport/fussball/2037356-Salzburg-gewann-Liga-Schlager-beim-WAC-dank-Haaland-30.html">Wiener Zeitung</a> skriver «Salzburg vant storkamp mot WAC takket være Haaland».</p>
      <p>Wolfsberger ligger for øyeblikket på tredjeplass i ligaen. Haalands mål-show i toppkampen gjør at avstanden opp til Salzburg på førsteplass er på hele elleve poeng, etter 14 kamper.</p>
      <p>
        <a href="https://www.bt.no/sport/i/8mVWkd/haalands-teknikk-imponerer-han-er-best-i-verden-til-aa-ta-straffespa">Les også<br/>Haalands teknikk imponerer: – Han er best i verden til å ta straffespark</a>
      </p>
      <h3>Toppscorer</h3>
      <p>Nå er han toppscorer i ligaen med 15 mål. På andreplass ligger lagkamerat Patson Daka med 12, sammen med Wolfsbergers Shon Weissman.</p>
      <p>Søndagens hat trick er Haalands fjerde for sesongen. Tre har kommet i ligaen og ett i Champions League, mot Sander Berges Genk.</p>
      <p>Også i Champions League er han toppscorer, med syv nettkjenninger.</p>
      <p>
        <a href="https://www.bt.no/sport/i/kJxbaB/rekord-haaland-fortsatte-maalshowet-i-champions-league-jeg-lever-droe">Les også<br/>Rekord-Haaland fortsatte målshowet i Champions League: – Jeg lever drømmen<br/></a>
        <a href="https://www.bt.no/sport/i/GGXq0q/fotballtoppen-utelukker-ikke-haaland-salg-etter-det-vanvittige-maalshow">Les også<br/>Fotballtoppen utelukker ikke Haaland-salg etter det vanvittige målshowet<br/></a>
        <a href="https://www.bt.no/sport/i/e8ROdQ/haalands-trener-avsloerte-interesse-fra-storklubb">Les også<br/>Haalands trener avslørte interesse fra storklubb</a>
      </p>
      <h3>– Avgjørende nok en gang</h3>
      <p>«Den avgjørende faktoren var nok en gang Haaland» skriver Der Standard lenger ned i saken.</p>
      <p>Nå topper Salzburg tabellen, tre poeng foran LASK Linz.</p>
      <p>Lørdag meldte <a href="https://www.skysports.com/football/news/11095/11856248/erling-haaland-man-utd-liverpool-arsenal-may-be-frustrated-as-striker-considers-rb-leipzig">Sky Sports</a> at Haaland vurderer et klubbskifte til tyske Leipzig, som også eies av Red Bull-konsernet.</p>
      <related>
        <h4>Mest lest akkurat nå</h4>
        <a href="https://www.bt.no/innenriks/i/1neboJ/lastebil-og-personbil-kolliderte-paa-e39-en-person-omkom"/>
        <a href="https://www.bt.no/innenriks/i/zGzXrv/hver-femte-nordmann-tror-ikke-paa-menneskeskapte-klimaendringer"/>
        <a href="https://www.bt.no/bolig/i/dOa2LA/smaabarnslivets-moete-med-interioer-kan-vaere-et-sjokk-her-er-hjemmene-ba"/>
        <a href="https://www.bt.no/nyheter/lokalt/i/BReyL9/trond-fikk-under-to-kroner-for-en-hel-sau-vi-maa-flire-av-betalingen"/>
        <a href="https://www.bt.no/nyheter/lokalt/i/OpXJ3A/doed-mann-funnet-paa-stemmemyren"/>
        <a href="https://www.bt.no/kultur/i/K3XXrM/slik-skal-de-faa-bergens-foerste-michelin-stjerne"/>
      </related>
      <ol>
        <li>
          <a href="https://www.bt.no/tag/Erling_Braut_Haaland">Erling Braut Haaland</a>
        </li>
      </ol>
    </article>
  </body>
</html>