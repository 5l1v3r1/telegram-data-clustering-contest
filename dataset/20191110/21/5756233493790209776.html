<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620877/%D9%88%D8%B2%DB%8C%D8%B1-%D8%B5%D9%87%DB%8C%D9%88%D9%86%DB%8C%D8%B3%D8%AA-%D8%AA%D9%87%D8%AF%DB%8C%D8%AF-%D8%A7%DB%8C%D8%B1%D8%A7%D9%86-%D9%85%D8%AF%D8%A7%D9%85-%D8%A8%DB%8C%D8%B4%D8%AA%D8%B1-%D9%85%DB%8C%E2%80%8C%D8%B4%D9%88%D8%AF-%D9%88-%D9%85%D8%A7-%D9%87%D9%86%D9%88%D8%B2-%D8%AF%D8%B1%DA%AF%DB%8C%D8%B1-%D8%AA%D8%B4%DA%A9%DB%8C%D9%84-%DA%A9%D8%A7%D8%A8%DB%8C%D9%86%D9%87%E2%80%8C%D8%A7%DB%8C%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-10T21:05:00+00:00"/>
    <meta property="og:title" content="وزیر صهیونیست: تهدید ایران مدام بیشتر می‌شود و ما هنوز درگیر تشکیل کابینه‌ایم"/>
    <meta property="og:description" content="یک وزیر صهیونیست با بیان اینکه «تهدید ایران» روز به روز در حال افزایش است، گفت با این وجود تل‌آویو همچنان سرگرم منازعه برای تشکیل کابینه است."/>
  </head>
  <body>
    <article>
      <h1>وزیر صهیونیست: تهدید ایران مدام بیشتر می‌شود و ما هنوز درگیر تشکیل کابینه‌ایم</h1>
      <address>
        <time datetime="2019-11-10T21:05:00+00:00">10 Nov 2019, 21:05</time>
      </address>
      <p>
        <i>یک وزیر صهیونیست با بیان اینکه «تهدید ایران» روز به روز در حال افزایش است، گفت با این وجود تل‌آویو همچنان سرگرم منازعه برای تشکیل کابینه است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>یک وزیر صهیونیستی یکشنبه هشدار داد که سیاستمداران اسرائیل باید با کنار گذاشتن اختلاف‌ها، در فکر مقابله با «تهدیدهای ایران» باشند.</p>
      <p>به نوشته وبگاه «عروتص شوع»، «یووال اشتاینیتس» وزیر انرژی رژیم صهیونیستی در این زمینه گفت، با توجه به شکست سیاستمداران اسرائیل در تشکیل کابینه فراگیر، ایران ساکت نخواهد نشست.</p>
      <figure>
        <img src="https://aftabnews.ir/files/fa/news/1398/8/19/357660_390.jpg"/>
      </figure>
      <p>وی در ادامه سخنان خود گفت: «ایران در چند ماه گذشته گام به گام در حال پیشرفت در زمینه قابلیت‌های هسته‌ای است و ظرفیت هسته‌ای خود را افزایش می‌دهد. در حالی که در اینجا به جای ایجاد یک کابینه فراگیر که قادر باشد با تهدیدهای ایران و چالش‌های بسیار دیگر مقابله کند، ما در انتظار به‌سر می‌بریم.»</p>
      <p>یوال اشتاینیتس در خاتمه گفت: «فکر می‌کنم که اینک برهه حساسی برای کنار گذاشتن همه اختلاف‌های سیاسی جهت تشکیل یک کابینه فراگیر برای تصمیم‌گیری جهت مواجهه با تهدیدهای هسته‌ای ایران و چالش‌های دیگر است.»</p>
      <p>رژیم صهیونیستی از ماه‌ها پیش درگیر تشکیل کابینه است و اختلاف شدید میان احزاب موجب شده تا این رژیم با وجود برگزاری دو انتخابات پی در پی نتواند کابینه‌ای دائم داشته باشد.</p>
    </article>
  </body>
</html>