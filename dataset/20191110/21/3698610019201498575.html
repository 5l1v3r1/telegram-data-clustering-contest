<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/bilshe-ne-libertarianci-korniyenko-zayaviv-pro-zminu-ideologiyi-slugi-narodu-329152_.html"/>
    <meta property="og:site_name" content="DT.ua"/>
    <meta property="article:published_time" content="2019-11-10T21:39:00+00:00"/>
    <meta property="og:title" content="Більше не лібертаріанці: Корнієнко заявив про зміну ідеології &quot;Слуги народу&quot;"/>
    <meta property="og:description" content="Новий голова президентської партії пояснив ідеологічні пошуки необхідністю компромісу між членами політсили з протилежними поглядами."/>
  </head>
  <body>
    <article>
      <h1>Більше не лібертаріанці: Корнієнко заявив про зміну ідеології "Слуги народу"</h1>
      <h2>Новий голова президентської партії пояснив ідеологічні пошуки необхідністю компромісу між членами політсили з протилежними поглядами.</h2>
      <address>
        <time datetime="2019-11-10T21:39:00+00:00">10 Nov 2019, 21:39</time>
      </address>
      <p>Новообраний <b><a href="https://dt.ua/POLITICS/partiyu-zelenskogo-ocholiv-korniyenko-329134_.html">голова партії "Слуга народу" Олександр Корнієнко</a></b> заявив, що політична сила відмовляється від лібертаріанство і буде шукати нову ідеологічну конструкцію заради єдності членів партії з протилежними поглядами.</p>
      <p>За словами політика, ідеологія "Слуги народу" міститиме елементи конкуруючих, а у низці питань протилежних ідеологій: лібералізму, консерватизму та соціалізму.</p>
      <p>"Ідеологія у нас лібертаріанська. Чи змінюватиметься вона? Доопрацьовуватиметься. Тому що лібертаріанські ідеї не всіма депутатами поки підтримуються. Тобто, потрібно шукати якісь компроміси між ліберальними і соціалістичними поглядами", - розповів Корнієнко на брифінгу після партійного з'їзду в неділю, 10 листопада.</p>
      <p>"У нас людиноцентризм. Зараз, якщо дивитися на наші рішення, ми рухаємося до народовладдя, у бік збільшення можливостей для людей. Але є й консервативні моменти, пов'язані з тим, що побудувати в Україні лібералізм відразу важко", - додав він.</p>
      <p>На які саме положення згаданих ідеологій мають намір спертися в "Слузі народу", Корнієнко не уточнив.</p>
      <p>Першим про либертаріанство як про ідеологію "Слуги народу" заговорив Руслан Стефанчук, нинішній перший віце-спікер Верховної Ради. У травні, перед парламентськими виборами, він, будучи <b><a href="https://dt.ua/POLITICS/zelenskiy-perepriznachiv-stefanchuka-predstavnikom-prezidenta-v-radi-321100_.html">представником президента Володимира Зеленського в парламенті</a></b>, назвав "Слугу народу" лібертаріанської партією.</p>
      <p>"В основі ідеології нашої партії - лежить ідеологія лібертаріанства... Ліберальна модель економіки, ліберальна модель відносин з відповідними національними особливостями", - заявив Стефанчук в інтерв'ю виданню LB.ua.</p>
      <p>Пізніше тодішній голова партії "Слуга народу" Дмитро Разумков дав зрозуміти, що слова Стефанчука це його приватна думка.</p>
      <p>"Якщо ми почнемо впиратися в ідеологію, ми не зможемо побудувати правильну структуру. Ми не можемо піти шляхом лібертаріанства, якщо це стосується соціальної сфери. Це неможливо на сьогоднішній день", - пояснив Разумков.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>