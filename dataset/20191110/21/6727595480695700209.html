<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/congress-does-not-want-president-s-rule-in-maharashtra-says-ashok-chavan-369.html"/>
    <meta property="og:site_name" content="DoolNews"/>
    <meta property="article:published_time" content="2019-11-10T21:14:00+00:00"/>
    <meta property="og:title" content="മഹാരാഷ്ട്രയില്‍ രാഷ്ട്രീയ നീക്കം സജീവമാക്കി കോണ്‍ഗ്രസ്; രാഷ്ട്രപതി ഭരണം വരാന്‍ താല്‍പ്പര്യപ്പെടുന്നില്ല, എല്ലാ വഴികളെക്കുറിച്ചും ചര്‍ച്ചയെന്നും അശോക് ചവാന്‍"/>
    <meta property="og:description" content="Congress Maharashtra Maharashtra Elections 2019 Maharashtra Govt National News India മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരിക്കാനില്ലെന്ന് ബി.ജെ.പി. വ്യക്തമാക്കിയതോടെ"/>
  </head>
  <body>
    <article>
      <h1>മഹാരാഷ്ട്രയില്‍ രാഷ്ട്രീയ നീക്കം സജീവമാക്കി കോണ്‍ഗ്രസ്; രാഷ്ട്രപതി ഭരണം വരാന്‍ താല്‍പ്പര്യപ്പെടുന്നില്ല, എല്ലാ വഴികളെക്കുറിച്ചും ചര്‍ച്ചയെന്നും അശോക് ചവാന്‍</h1>
      <address><time datetime="2019-11-10T21:14:00+00:00">10 Nov 2019, 21:14</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരിക്കാനില്ലെന്ന് ബി.ജെ.പി. വ്യക്തമാക്കിയതോടെ രാഷ്ട്രീയ നീക്കങ്ങള്‍ സജീവമാക്കി കോണ്‍ഗ്രസ്. മഹാരാഷ്ട്രയില്‍ രാഷ്ട്രപതി ഭരണം വരാന്‍ കോണ്‍ഗ്രസ് താല്‍പ്പര്യപ്പെടുന്നില്ലെന്ന് മുതിര്‍ന്ന നേതാവ് അശോക് ചവാന്‍ പറഞ്ഞു.</p>
      <p>സംസ്ഥാനത്തെ നിലവിലെ സാഹചര്യങ്ങള്‍ നിരീക്ഷിച്ചുവരികയാണെന്നും തങ്ങള്‍ക്ക് മുന്നിലുള്ള എല്ലാ വഴികളെക്കുറിച്ചും ചര്‍ച്ച ചെയ്യുകയാണെന്നും അശോക് ചവാന്‍ പറഞ്ഞു. എന്നാല്‍ ഇതുവരെ കോണ്‍ഗ്രസ് ഒരു തീരുമാനത്തിലെത്തിയിട്ടില്ലെന്നും അദ്ദേഹം വ്യക്തമാക്കി.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ഇനി എന്ത് രാഷ്ട്രീയ നിലപാട് സ്വീകരിക്കണമെന്നത് സംബന്ധിച്ച് പാര്‍ട്ടി എം.എല്‍.എമാര്‍ ഹൈക്കമാന്‍ഡില്‍നിന്ന് ഉപദേശം തേടുമെന്നും അശോക് ചവാന്‍ പറഞ്ഞു.</p>
      <related>
        <a href="https://www.doolnews.com/ncp-negotiateshiv-sena-in-maharashtra-258.html?utm_source=doolnews&amp;utm_medium=related"/>
      </related>
      <p>‘ഞങ്ങളിപ്പോള്‍ ജയ്പൂരിലാണ്. നിലവിലത്തെ രാഷ്ട്രീയ പ്രശ്‌നങ്ങളെ കുറിച്ച് ഞങ്ങള്‍ ചര്‍ച്ച നടത്തി. ഭാവിയില്‍ സ്വീകരിക്കാന്‍ പോകുന്ന രാഷ്ട്രീയ നിലപാടിനായി ഉപദേശം തേടുകയും ചെയ്തു. മഹാരാഷ്ട്രയില്‍ രാഷ്ട്രപതി ഭരണം വരാന്‍ ഞങ്ങള്‍ ആഗ്രഹിക്കുന്നില്ല.’- അശോക് ചവാന്‍ പറഞ്ഞു.</p>
      <p>ഭൂരിപക്ഷമില്ലാത്തതിനാല്‍ മഹാരാഷ്ട്രയില്‍ സര്‍ക്കാരുണ്ടാക്കേണ്ടെന്ന് ഞായറാഴ്ച വൈകീട്ടാണ് ബി.ജെ.പി. തീരുമാനമെടുത്തത്. സര്‍ക്കാര്‍ രൂപീകരിക്കാനുള്ള ഭൂരിപക്ഷമില്ലെന്ന് ബി.ജെ.പി ഗവര്‍ണറെ അറിയിക്കുകയായിരുന്നു.</p>
      <p>കോണ്‍ഗ്രസിന്റെയും എന്‍.സി.പിയുടെയും പിന്തുണയോടെ ശിവസേനയ്ക്ക് സര്‍ക്കാര്‍ രൂപീകരിക്കാമെന്നും ബി.ജെ.പി പറഞ്ഞിരുന്നു. ശിവസേന ജനവിധിയെ അപമാനിച്ചുവെന്നും ബി.ജെ.പി അധ്യക്ഷന്‍ ചന്ദ്രകാന്ത് പാട്ടീല്‍ പറഞ്ഞിരുന്നു.</p>
      <p>മഹാരാഷ്ടയില്‍ സര്‍ക്കാര്‍ രൂപീകരിക്കാന്‍ ഗവര്‍ണര്‍ ശിവസേനയെ ക്ഷണിച്ചിട്ടുണ്ട്. അതിന്റെ ഭാഗമായി ഉദ്ധവ് താക്കറെ ശിവസേനയുടെ അടിയന്തിര യോഗം വിളിച്ചു ചേര്‍ത്തിട്ടുണ്ട്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/governor-invites-shivsena-to-form-government-in-maharashtra258.html?utm_source=doolnews&amp;utm_medium=related"/>
      </related>
      <p>144 എം.എല്‍.എമാരുടെ പിന്തുണയാണ് മഹാരാഷ്ട്രയില്‍ സര്‍ക്കാര്‍ രൂപീകരിക്കാന്‍ ആവശ്യം. നിയമസഭ തെരഞ്ഞെടുപ്പില്‍ ബി.ജെ.പി-105, ശിവസേന-56, എന്‍.സി.പി-54, കോണ്‍ഗ്രസ്-44 എന്നിങ്ങനെയായിരുന്നു കക്ഷിനില.</p>
      <figure>
        <iframe src="https://www.youtube.com/embed/jdTztZ11IXw" width="500" height="281" data-service="Youtube" scrolling="no"/>
      </figure>
    </article>
  </body>
</html>