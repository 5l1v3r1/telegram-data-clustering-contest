<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639303/%D8%A7%DB%8C%D8%B1%D8%A7%D9%86-%D8%B1%D9%88%D8%B3%DB%8C%D9%87-%D9%88-%DA%86%DB%8C%D9%86-%D8%AA%D9%87%D8%AF%DB%8C%D8%AF%DB%8C-%D8%A8%D8%B1%D8%A7%DB%8C-%D8%A7%D9%85%D9%86%DB%8C%D8%AA-%D9%85%D8%A7-%D9%87%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T21:36:00+00:00"/>
    <meta property="og:title" content="ایران، روسیه و چین تهدیدی برای امنیت ما هستند"/>
    <meta property="og:description" content="رئیس ستاد مشترک ارتش انگلیس ایران، روسیه و چین را تهدیدی برای امنیت ملی کشورش معرفی کرد."/>
  </head>
  <body>
    <article>
      <h1>
        <a href="https://www.bultannews.com/fa/news/639303/%D8%A7%DB%8C%D8%B1%D8%A7%D9%86-%D8%B1%D9%88%D8%B3%DB%8C%D9%87-%D9%88-%DA%86%DB%8C%D9%86-%D8%AA%D9%87%D8%AF%DB%8C%D8%AF%DB%8C-%D8%A8%D8%B1%D8%A7%DB%8C-%D8%A7%D9%85%D9%86%DB%8C%D8%AA-%D9%85%D8%A7-%D9%87%D8%B3%D8%AA%D9%86%D8%AF">ایران، روسیه و چین تهدیدی برای امنیت ما هستند</a>
      </h1>
      <h2>رئیس ستاد مشترک ارتش انگلیس ایران، روسیه و چین را تهدیدی برای امنیت ملی کشورش معرفی کرد.</h2>
      <address><time datetime="2019-11-10T21:36:00+00:00">10 Nov 2019, 21:36</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از تلگراف، ژنرال نیک کارتر، رئیس ستاد مشترک ارتش انگلیس ایران، روسیه و چین را تهدیدی برای امنیت ملی کشورش معرفی کرد.</p>
      <p>بر این اساس، این مقام انگلیسی اظهار داشت: ما همینک در بی ثبات‌ترین وضعیت ممکن پس از جنگ جهانی دوم هستیم. تهدیدات متنوع، متعدد و گسترده شده اند.</p>
      <p>وی تصریح کرد: کشور‌های جاه طلبی همچون ایران، روسیه و چین با راهبرد‌هایی در حال گسترش قدرت هستند که می‌تواند امنیت و ثبات ما را به چالش بکشد.</p>
      <p>این مقام انگلیسی افزود: اقدامات این سه کشور می‌تواند به سادگی منجر به سو برداشت و درنتیجه درگیری‌های بزرگ شود. آن‌ها استاد سو استفاده از خلا میان صلح و جنگ هستند.</p>
      <p>این اظهارات مقام انگلیسی پس از آن مطرح می شود که ایران توانست در ماجرای توقیف نفتکش خود از سوی این کشور، یک نفتکش انگلیسی متخلف در خلیج فارس را توقیف کند. پس از این اقدام، مقامات انگلیسی سریعا نفتکش ایرانی را آزاد کردند اما ایرانی ها دو هفته بعد و پس از گرفتن تعهد از نیروهای انگلیسی مبنی بر عدم تکرار تخلف دریایی در آب های خلیج فارس، این نفتکش را آزاد کردند.</p>
    </article>
  </body>
</html>