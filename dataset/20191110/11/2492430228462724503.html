<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188342/Rijkswaterstaat-strooit-tegen-gladheid"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-10T11:55:32+00:00"/>
    <meta property="og:title" content="Rijkswaterstaat strooit tegen gladheid"/>
    <meta property="og:description" content="Er is zondagmorgen volop gestrooid op snel- en binnenwegen in de regio Rijnmond. De temperatuur kwam in de vroege ochtend net onder het vriespunt uit."/>
  </head>
  <body>
    <article>
      <h1>Rijkswaterstaat strooit tegen gladheid</h1>
      <address>
        <time datetime="2019-11-10T11:55:32+00:00">10 Nov 2019, 11:55</time>
      </address>
      <h4>Er is zondagmorgen volop gestrooid op snel- en binnenwegen in de regio Rijnmond. De temperatuur kwam in de vroege ochtend net onder het vriespunt uit.</h4>
      <p>Rijkswaterstaat besloot preventief uit te rijden met een groot aantal strooiwagens. In heel Nederland is bijna 1500 kilometer weg bepekeld. Nog niet eerder dit seizoen is er zo veel gestrooid. Eind oktober kwamen de strooiwagens voor het eerst in actie, toen nog op vrij beperkte schaal.</p>
      <p>Volgens weerman Jules Geirnaerdt is er in de maandagochtendspits kans op lokale gladheid. De avond verloopt helder, gevolgd door wat meer bewolking. De temperatuur schommelt vooral in het binnenland maandagochtend rond het vriespunt. <br/>Lees meer: <a href="https://www.rijnmond.nl/weer"><u>De weersverwachting</u></a></p>
    </article>
  </body>
</html>