<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/10/kerala-water-authority-to-phase-out-public-taps.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-10T11:39:00+00:00"/>
    <meta property="og:title" content="പൊതുടാപ്പുകള്‍ നിര്‍ത്തലാക്കും; പിന്നോട്ടില്ല: ഉറച്ച് ജലവിഭവമന്ത്രി"/>
    <meta property="og:description" content="തിരുവനന്തപുരം∙ സംസ്ഥാനത്തെ പൊതുടാപ്പുകള്‍ നിര്‍ത്തലാക്കാനുള്ള തീരുമാനത്തില്‍ നിന്ന് പിന്നോട്ടില്ലെന്ന് ജലവിഭവ വകുപ്പ് മന്ത്രി കെ.കൃഷ്ണന്‍കുട്ടി..Kerala Water Ministry. Public Taps. taps. പൊതുടാപ്. Malayalam News. Manorama Online. latest news.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>പൊതുടാപ്പുകള്‍ നിര്‍ത്തലാക്കും; പിന്നോട്ടില്ല: ഉറച്ച് ജലവിഭവമന്ത്രി</h1>
      <address><time datetime="2019-11-10T11:39:00+00:00">10 Nov 2019, 11:39</time> by <a rel="author">മനോരമ ലേഖകൻ</a></address>
      <p>തിരുവനന്തപുരം∙ സംസ്ഥാനത്തെ പൊതുടാപ്പുകള്‍ നിര്‍ത്തലാക്കാനുള്ള തീരുമാനത്തില്‍ നിന്ന് പിന്നോട്ടില്ലെന്ന് ജലവിഭവ വകുപ്പ് മന്ത്രി കെ.കൃഷ്ണന്‍കുട്ടി. തിരുവനന്തപുരം, കൊച്ചി, കോര്‍പ്പറേഷന്‍ പരിധിയിലാണ് ആദ്യഘട്ടത്തില്‍ ടാപ്പുകള്‍ ഒഴിവാക്കുന്നത്. ഇതോടെ പൊതുടാപ്പുകളെ ആശ്രയിക്കുന്ന നിരവധിപേര്‍ ബുദ്ധിമുട്ടാലാകും.</p>
      <p>ഒന്നരലക്ഷം പൊതുടാപ്പുകള്‍ നിര്‍ത്തലാക്കാനാണ് ജലവിഭവ വകുപ്പ് തീരുമാനമെടുത്തിരിക്കുന്നത്. പൊതുടാപ്പുകള്‍ നിര്‍ത്തലാക്കി ഉപഭോക്താക്കളെ സ്വകാര്യ കണക്ഷനുകള്‍ക്ക് നിര്‍ബന്ധിതമാക്കുന്ന കേന്ദ്ര സര്‍ക്കാരിന്റെ ജലജീവന്‍ പദ്ധതിയുടെ ഭാഗമാക്കാനാണ് സംസ്ഥാനത്തിന്റെ നീക്കം. ദാരിദ്യ്ര രേഖയ്ക്ക് താഴെയുള്ളവര്‍ക്ക് ഈ പദ്ധതിയിലും ജലം സൗജന്യമാണെന്നാണ് പൈപ്പുകള്‍ നിര്‍ത്തലാക്കുന്നതില്‍ ജലവിഭവ മന്ത്രി നിരത്തുന്ന കാരണങ്ങള്‍.</p>
      <p>പൊതുടാപ്പുകൾ നിർത്തലാക്കുന്നതോടെ വേനല്‍കാലത്ത് ദുരിതമനുഭവിക്കുന്നത് സാധാരണക്കാരും വഴിയാത്രക്കാരുമാണ്. ജല ദൗര്‍ലഭ്യതയുള്ള കേരളത്തിനെ പിടിച്ചുനിര്‍ത്തുന്നതില്‍ ഏറെ പങ്കുണ്ട് പൊതുടാപ്പുകള്‍ക്കെന്ന് വിസ്മരിച്ചുകൊണ്ടാണ് ഇവയെല്ലാം നിര്‍ത്തലാക്കുമെന്ന് വേനലില്‍ ചുട്ടുപ്പൊള്ളുന്ന പാലക്കാടിന്റെ ജനപ്രതിനിധികൂടിയായ ജലവിഭവമന്ത്രി പറയുന്നത്.</p>
      <p><b>English Summary </b>: Kerala water ministry to phase out public taps</p>
    </article>
  </body>
</html>