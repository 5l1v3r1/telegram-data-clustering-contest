<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639193/%D9%87%D8%B4%D8%AF%D8%A7%D8%B1-%D8%A7%D9%81-%D8%A8%DB%8C-%D8%A2%DB%8C-%D8%AF%D8%B1-%D9%85%D9%88%D8%B1%D8%AF-%D8%A7%D9%81%D8%B2%D8%A7%DB%8C%D8%B4-%D8%AC%D8%B1%D8%A7%D8%A6%D9%85-%D8%B3%D8%A7%DB%8C%D8%A8%D8%B1%DB%8C-%D8%AF%D8%B1-%D8%A2%D9%85%D8%B1%DB%8C%DA%A9%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T11:34:00+00:00"/>
    <meta property="og:title" content="هشدار اف بی آی در مورد افزایش جرائم سایبری در آمریکا"/>
    <meta property="og:description" content="پلیس فدرال آمریکا هشدار داده که میزان جرائم سایبری در این کشور روز به روز در حال افزایش است و کلاهبرداران آنلاین روز به روز..."/>
  </head>
  <body>
    <article>
      <h1>
        <a href="https://www.bultannews.com/fa/news/639193/%D9%87%D8%B4%D8%AF%D8%A7%D8%B1-%D8%A7%D9%81-%D8%A8%DB%8C-%D8%A2%DB%8C-%D8%AF%D8%B1-%D9%85%D9%88%D8%B1%D8%AF-%D8%A7%D9%81%D8%B2%D8%A7%DB%8C%D8%B4-%D8%AC%D8%B1%D8%A7%D8%A6%D9%85-%D8%B3%D8%A7%DB%8C%D8%A8%D8%B1%DB%8C-%D8%AF%D8%B1-%D8%A2%D9%85%D8%B1%DB%8C%DA%A9%D8%A7">هشدار اف بی آی در مورد افزایش جرائم سایبری در آمریکا</a>
      </h1>
      <h2>پلیس فدرال آمریکا هشدار داده که میزان جرائم سایبری در این کشور روز به روز در حال افزایش است و کلاهبرداران آنلاین روز به روز...</h2>
      <address><time datetime="2019-11-10T11:34:00+00:00">10 Nov 2019, 11:34</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، تنوع روش های مورد استفاده هکرها برای فریب کاربران اینترنت و سرقت پول از آنها نیز به یکی از عوامل نگرانی اف بی آی مبدل شده است.</p>
      <p>ارسال ایمیل های فریبنده برای افراد با ظاهر و سربرگ هایی مشابه با ظاهر و سربرگ های رسمی مورد استفاده بانک ها،موسسات مالی و اعتباری و نهادهای دولتی از جمله روش های محبوب مورد استفاده کلاهبرداران آنلاین است.</p>
      <p>هکرها همچنین با نفوذ به گوشی ها و رایانه های افراد و زیرنظر گرفتن ارتباطات و تعاملات مالی آنها در زمان مناسب ایمیل های فریبنده خود را برای افراد قربانی ارسال کرده و از آنها درخواست می کنند برای پرداخت قسط وام، ودیعه مسکن و غیره اقدام کنند و با طراحی صفحات فریبنده اینترنتی که متعلق به خود هکرهاست، برای خالی کردن حساب های بانکی افراد اقدام می کنند.</p>
      <p>بررسی های موسسه ملی بیمه WFG نشان می دهد، در سال ۲۰۱۵ استراق سمع های اینترنتی موجب سرقت مجموعا ۲۵۰ میلیون دلار در آمریکا شد، اما این رقم در سال ۲۰۱۹ از مرز ۱.۵میلیارد دلار گذشت.</p>
      <p>اف بی آی برای کاهش این مشکل خواستار همکاری بیشتر قربانیان، مقامات قضایی و پلیس شده است. بررسی های اف بی آی نشان می دهد تنها در ایالت اورگان آمریکا در بازه زمانی اول ژانویه تا ۳۰ سپتامبر سال جاری میلادی ۲۴میلیون دلار جرم و جنایت مرتبط با سواستفاده های رایانه ای صورت گرفته، این در حالی است که کل این رقم در سرتاسر سال ۲۰۱۸ از ۲۳.۵ میلیون دلار فراتر نرفته است.</p>
    </article>
  </body>
</html>