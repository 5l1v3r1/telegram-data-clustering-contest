<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/nad-50-ot-balgarite-shte-pazaruvat-na-cheren-petak.html"/>
    <meta property="og:site_name" content="bTV Новините"/>
    <meta property="article:published_time" content="2019-11-10T11:33:00+00:00"/>
    <meta property="og:title" content="Над 50% от българите ще пазаруват на „Черен петък”"/>
    <meta property="og:description" content="Хората са склонни да отделят средно по 500 лв. за покупки"/>
  </head>
  <body>
    <article>
      <h1>Над 50% от българите ще пазаруват на „Черен петък”</h1>
      <h2>Хората са склонни да отделят средно по 500 лв. за покупки</h2>
      <address><time datetime="2019-11-10T11:33:00+00:00">10 Nov 2019, 11:33</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Над 50% от българските потребители ще пазаруват на „Черен петък”, който тази година се пада на 29 ноември 2019 г. Това показва проучване на Асоциацията за защита на потребителите.</p>
      <p>Средно ще бъдат похарчени около 500 лв. на човек. Най-голямо ще бъде пазаруването в търговските центрове и онлайн магазините. Най-търсени ще бъдат дрехите, следвани от електрониката и обувките.</p>
      <p>Отстъпките се очаква да са между 40 и 60%. Статистиката показва, че в някои страни приходите от „Черния пeтък” достигат до 30% от годишните им приходи.</p>
      <p>На този ден обаче потребителите трябва да внимават, защото се случват най-големите измами и подвеждащи реклами, заяви председателят на Асоциацията за защита на потребителите Пейо Майорски.</p>
      <p>Според него има много фалшиви отстъпки и клиентите трябва да следят цените на продуктите, които искат да закупят, като направят сравнение на продажбите в различните магазини. Дори и предварително да проучват цените и дали реално има намаление.</p>
      <p>За да не попаднете в клопка на нелоялни търговци пазарувайте само от онлайн магазини, които познавате или сте проучили. Не купувайте импулсивно, щом набележите желаните стоки, обиколете магазините и вижте цените им преди намаленията.</p>
    </article>
  </body>
</html>