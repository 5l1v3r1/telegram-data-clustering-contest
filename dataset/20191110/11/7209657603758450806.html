<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/reggio-emilia/cronaca/accoltellamento-1.4878509"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-10T11:54:25+00:00"/>
    <meta property="og:title" content="Accoltellamento Guastalla, giovane ferito alla gola durante una rissa"/>
    <meta property="og:description" content="L'episodio, nella notte, nel parcheggio vicino al cantiere del futuro palasport. Presenti anche 15enni. Il ferito non è grave"/>
  </head>
  <body>
    <article>
      <h1>Accoltellamento Guastalla, giovane ferito alla gola durante una rissa</h1>
      <h2>L'episodio, nella notte, nel parcheggio vicino al cantiere del futuro palasport. Presenti anche 15enni. Il ferito non è grave</h2>
      <address><time datetime="2019-11-10T11:54:25+00:00">10 Nov 2019, 11:54</time> by <a rel="author">il Resto del Carlino</a></address>
      <p>Guastalla (Reggio Emilia), 10 novembre 2019 - Si è rischiato il peggio, nella notte in piazza Saturno a <b>Pieve di Guastalla,</b> dove si sono affrontati <b>due gruppi di giovani</b>, di Rio Saliceto e di Suzzara, che sono venuti alle mani per futili motivi dopo un primo diverbio in un bar.</p>
      <p>Lo scontro, inizialmente verbale, <b>si è poi spostato all’esterno</b> e fino al <b>parcheggio</b> vicino al cantiere del futuro palasport, <b>tra la piazzetta in ghiaia</b> e <b>via Sacco e Vanzetti.</b> Qui si sono affrontati i giovani, con età<b> compresa tra i 15 e i 22 anni,</b> italiani e nordafricani.</p>
      <p>Uno scontro che <b>è degenerato</b> quando è spuntato <b>un coltello</b> che ha raggiunto il collo di un<b> ventenne</b> abitante a Suzzara, <b>caduto sanguinante</b>. A quel punto c’è stato il fuggi fuggi generale. Qualcuno ha dato l’allarme ai soccorsi.</p>
      <p>Sono arrivati l’ambulanza e l’automedica, oltre ai carabinieri. Il giovane ferito è stato portato d’urgenza al <b>Santa Maria Nuova di Reggio</b>. Per fortuna <b>non è grave</b>: per lui una prognosi di venti giorni. E’ stato sentito dai carabinieri, così come avvenuto tra la notte e la mattinata per altri coinvolti nella rissa, i quali rischiano tutti una <b>denuncia penale </b>per un episodio che poteva trasformarsi in tragedia.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>