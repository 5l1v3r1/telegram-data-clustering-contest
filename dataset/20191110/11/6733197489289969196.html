<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/lego-batmobil-si-nyni-postavite-i-doma-pribeh-puvodniho-auta-fascinuje-dodnes"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-10T11:00:00+00:00"/>
    <meta property="og:title" content="Příběh původního Batmobilu fascinuje dodnes. Svůj si můžete postavit i doma"/>
    <meta property="og:description" content="Jedním z hlavních filmových hrdinů na čtyřech kolech z 80. let je bezesporu i Batmobile. Nyní si jej můžete postavit doma."/>
  </head>
  <body>
    <article>
      <h1>Příběh původního Batmobilu fascinuje dodnes. Svůj si můžete postavit i doma</h1>
      <h2>Jedním z hlavních filmových hrdinů na čtyřech kolech z 80. let je bezesporu i Batmobile. Nyní si jej můžete postavit doma.</h2>
      <address><time datetime="2019-11-10T11:00:00+00:00">10 Nov 2019, 11:00</time> by <a rel="author">Vladimír Kadera</a></address>
      <p>Když se v kinech v roce 1989 objevil první novodobý Batman, začala úžasná éra nočního ochránce Gothamu. Režie se tenkrát zhostil Tim Burton a na každé vteřině filmu je znát jeho temný, umělecký a do detailů propracovaný rukopis. Není tak divu, že se snímek s Michaelem Keatonem (Batman) a Jackem Nicholsonem (Joker) stal jedním z nejuznávanějších filmů všech dob.</p>
      <related>
        <a href="https://www.autorevue.cz/nejlepsi-filmy-pro-milovniky-aut-vsechny-tyto-snimky-byste-si-nemeli-nechat-ujit"/>
      </related>
      <p>Na filmu bylo snad nejvíc cool auto, ve kterém Batman jezdil. Navrhl jej umělec Julian Caldow, člověk, který se později podílel i na tvorbě filmů jako Trója, Soudce Dredd, Souboj Titánů nebo i Rychle a Zběsile 6 (někde se udává, že za autem stojí Anton Furst. Ten měl ovšem na starosti Gotham jako takový). Vůz zkonstruoval sochař Keith Short se sochařem a modelářem Eddiem Butlerem. </p>
      <p>Na základech tehdejšího Chevroletu Impala vznikly celkem dva exempláře. První je v Petersonově muzeu v Los Angeles, kde se mimochodem za pár týdnů představí i <a href="https://www.autorevue.cz/volkswagen-laka-na-elektricke-kombi-jako-material-pouziva-i-zbytky-z-jablek">nový Volkswagen ID Space Vizzion</a>. Druhý má ve své soukromé sbírce filmový producent a bývalý kadeřník Jon Peters. Pod kapotou je původní motor V8 Chevrolet. Studio si však vymyslelo vlastní specifikaci, kterou najdete níže.</p>
      <related>
        <a href="https://www.autorevue.cz/novy-defender-muzete-mit-doma-za-par-korun-jen-s-nim-radeji-nebourejte"/>
      </related>
      <p>Zadní část vozu je volně inspirovaná speciálním autem Fiat Turbina s tryskovým pohonem. Mezi speciální superhrdinské vybavení se řadily i dva rotační kulomety M1919 a kompletní hlasové ovládání. Malá zajímavost: funkce neprůstřelných štítů ve filmu není žádný speciální efekt. Za účelem scény byl vytvořen speciální model, který se za obyčejný batmobile vyměnil technikou Stop Motion. Scénu si můžete pustit dole v článku.</p>
      <p>Společnost LEGO nyní uvedla přesně tento batmobile jako stavebnici. Respektive jde o dvě stavebnice. Ta první je 60 cm dlouhá a skládá se z 3306 dílků. Druhá je určena pro děti a je o polovinu menší. Cena za větší by se měla pohybovat okolo 6000 Kč. Myslete na to, <a href="https://www.blesk.cz/vanoce">když budou ty Vánoce...</a></p>
      <table>
        <tr>
          <th colspan="2">Batmobile 1989: technické údaje</th>
        </tr>
        <tr>
          <td>
            <b>Motor</b>
          </td>
          <td align="center">Tryskový</td>
        </tr>
        <tr>
          <td>
            <b>Výkon [k]</b>
          </td>
          <td align="center">10000</td>
        </tr>
        <tr>
          <td>
            <b>Točivý moment [N.m]</b>
          </td>
          <td align="center">2373</td>
        </tr>
        <tr>
          <td>
            <b>Palivo</b>
          </td>
          <td align="center">Kerosin</td>
        </tr>
        <tr>
          <td>
            <b>Zrychlení 0-100 km/h [s]</b>
          </td>
          <td align="center">3,8</td>
        </tr>
        <tr>
          <td>
            <b>Maximální rychlost [km/h]</b>
          </td>
          <td align="center">530</td>
        </tr>
        <tr>
          <td>
            <b>Vzdálenost skoku [m]</b>
          </td>
          <td align="center">2220</td>
        </tr>
        <tr>
          <td>
            <b>Délka [mm]</b>
          </td>
          <td align="center">6622</td>
        </tr>
        <tr>
          <td>
            <b>Šířka [mm]</b>
          </td>
          <td align="center">2398</td>
        </tr>
        <tr>
          <td>
            <b>Výška [mm]</b>
          </td>
          <td align="center">1300</td>
        </tr>
        <tr>
          <td>
            <b>Rozvor [mm]</b>
          </td>
          <td align="center">3581</td>
        </tr>
      </table>
      <figure>
        <iframe src="https://www.youtube.com/embed/we_eTOeNSEE" width="640" height="360" data-service="Youtube" scrolling="no"/>
      </figure>
      <related>
        <h4>Určitě si přečtěte</h4>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.auto.cz/hyundai-tucson-1-6-crdi-4x4-vs-renault-kadjar-1-7-blue-dci-4x4-kombinace-svobody-132011"/>
        <a href="https://www.autorevue.cz/gang-hells-angels-wiki-historie-dobove-fotky"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
      </related>
    </article>
  </body>
</html>