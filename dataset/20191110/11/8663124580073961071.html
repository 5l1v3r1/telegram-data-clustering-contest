<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/bukmekery-proponuyut-stavky-na-novyj-klub-lionelya-messi/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-10T11:15:00+00:00"/>
    <meta property="og:title" content="Букмекери пропонують ставки на новий клуб Ліонеля Мессі"/>
    <meta property="og:description" content="Головна зірка каталонської «Барселони» Ліонель Мессі всю свою ігрову кар’єру провів у іспанському гранді. Букмекерські контори запропонували ставки на можливий новий клуб аргентинського футболіста, якщо він вирішить покинути «Камп Ноу»."/>
  </head>
  <body>
    <article>
      <h1>Букмекери пропонують ставки на новий клуб Ліонеля Мессі</h1>
      <address><time datetime="2019-11-10T11:15:00+00:00">10 Nov 2019, 11:15</time> by <a rel="author">Сергій Гумен</a></address>
      <p>Головна зірка каталонської «Барселони» Ліонель Мессі всю свою ігрову кар’єру провів у іспанському гранді. Букмекерські контори запропонували ставки на можливий новий клуб аргентинського футболіста, якщо він вирішить покинути «Камп Ноу».</p>
      <figure>
        <img src="https://i2.wp.com/bookmaker-ratings.com.ua/wp-content/uploads/sites/6/2019/11/novyny2-4.png?w=800&amp;ssl=1"/>
        <figcaption>Букмекери пропонують ставки на новий клуб Ліонеля Мессі</figcaption>
      </figure>
      <p>32-річний аргентинський нападник «Барселони» Ліонель Мессі, який провів всю свою кар’єру в каталонському гранді, в одному з інтерв’ю заявив, що хотів би перед завершенням кар’єри повернутися на батьківщину та пограти деякий час за клуб «Ньюеллс Олд Бойз». У зв’язку з цим букмекерська контора <a href="https://bookmaker-ratings.com.ua/review/obzor-bukmekerskoy-kontory-marathonbet/">Marathonbet</a> запропонувала ставки на можливий новий клуб форварда, контракт якого з «Барсою» розрахований до літа 2021-го року.</p>
      <p>На думку експертів, найбільш ймовірними місцями продовження кар’єри Мессі є чемпіонат Аргентини, де якраз виступає «Ньюеллс Олд Бойз», а також МЛС. На переїзд Ліонеля в будь-яку з названих ліг встановлено коефіцієнт 2,87, що відповідає 35 відсоткам ймовірності.</p>
      <p>Крім того, можна поставити на трансфер Мессі в одну з команд чемпіонату Китаю. Подібний варіант розвитку подій букмекери оцінили котируванням 5,0, що дорівнює 20 відсоткам ймовірності.</p>
      <p>Серед європейських топ-клубів основним фаворитом на підписання контракту з аргентинським бомбардиром вважається «Манчестер Сіті». Поставити на перехід форварда до табору англійського клубу можна з коефіцієнтом 6,5 (15%).</p>
      <p>Серед інших можливих варіантів називаються такі клуби: туринський «Ювентус» (7,0 – 14%), мюнхенська «Баварія» (13,0 – 8%), лондонський «Арсенал» (15,0 – 7%), мадридський «Реал» (26,0 – 4%), а також шотландський «Селтік» (101 – 1%).</p>
      <p>Варто зазначити, що перехід на правах оренди до уваги не береться. Ставка буде вважатися виграшною тільки при оформленні повноцінного трансфера аргентинського футболіста в один з перерахованих варіантів.</p>
      <p>Ліонель Мессі є вихованцем академії каталонської «Барселони», за першу команду якої виступає з 2004-го року. З того часу нападник зіграв у 459 матчах чемпіонату Іспанії, в яких забив 427 голів. У складі «Синьо-гранатових» аргентинець десять разів ставав чемпіоном Іспанії, шість разів вигравав Кубок країни, а також чотири рази був тріумфатором Ліги чемпіонів. Додамо, що на рахунку Мессі п’ять «Золотих м’ячів» і шість «Золотих бутс».</p>
      <related>
        <a href="https://bookmaker-ratings.com.ua/pryjmayut-sya-stavky-na-novyj-klub-edinsona-kavani/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/pryjmayut-sya-stavky-na-vyhid-klubu-iryny-morozyuk-v-upl/"/>
        <a href="https://bookmaker-ratings.com.ua/bukmekery-otsinyly-shansy-molodizhnoyi-zbirnoyi-ukrayiny-vyjty-na-chempionat-yevropy-2021/"/>
        <a href="https://bookmaker-ratings.com.ua/bukmekery-proponuyut-spetsial-ni-stavky-na-match-ukrayina-estoniya/"/>
      </related>
    </article>
  </body>
</html>