<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/orban-despre-vizita-lui-iohannis-la-pnl-a-venit-sa-vada-cum-decurg-lucrurile-si-cum-ne-mobilizam-18562822"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-10T11:14:15+00:00"/>
    <meta property="og:title" content="Orban, despre vizita lui Iohannis la PNL: A venit să vadă cum decurg lucrurile şi cum ne mobilizăm"/>
    <meta property="og:description" content="Liderul PNL, Ludovic Orban, a declarat că şeful statului, Klaus Iohannis, a venit la sediul central al partidului, în calitatea sa de candidat, ”să vadă cum decurg lucrurile şi cum se mobilizează organizaţiile pentru acest prim tur”."/>
  </head>
  <body>
    <article>
      <h1>Orban, despre vizita lui Iohannis la PNL: A venit să vadă cum decurg lucrurile şi cum ne mobilizăm</h1>
      <address><time datetime="2019-11-10T11:14:15+00:00">10 Nov 2019, 11:14</time> by <a rel="author" href="https://www.zf.ro/autor/alexandru-costea" target="_blank">Alexandru Costea</a></address>
      <p>Liderul PNL, Ludovic Orban, a declarat că şeful statului, Klaus Iohannis, a venit la sediul central al partidului, în calitatea sa de candidat, ”să vadă cum decurg lucrurile şi cum se mobilizează organizaţiile pentru acest prim tur”.</p>
      <p>”PNL este partidul care susţine candidatura preşedintelui Klaus Iohannis. Este candidat, este sprijinit de noi şi, normal, a venit să vadă cum decurg lucrurile şi cum se mobilizează organizaţiile pentru acest prim tur”, a declarat Ludovic Orban, liderul PNL.</p>
      <p>El a mai spus, întrebat de ce la alegerile europarlamentare şeful statului nu a venit la sediul PNL, că ”preşedintele Klaus Iohannis nu era implicat direct ca şi candidat”.</p>
      <p>Preşedintele Klaus Iohannis a fost, duminică, de la sediul central al PNL, unde a avut o întâlnire cu liderii liberali de circa 20 de minute.</p>
    </article>
  </body>
</html>