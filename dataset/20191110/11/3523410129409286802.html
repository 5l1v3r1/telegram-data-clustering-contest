<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639182/%DA%AF%D9%84%D8%A7%DB%8C%D9%87-%D8%AA%D9%87%DB%8C%D9%87-%DA%A9%D9%86%D9%86%D8%AF%D9%87-%D8%B3%DB%8C%D9%86%D9%85%D8%A7-%D8%A7%D8%B2-%D8%A7%DA%A9%D8%B1%D8%A7%D9%86-%D9%86%D8%B4%D8%AF%D9%86-%D9%86%D8%B1%DA%AF%D8%B3-%D9%85%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T11:04:00+00:00"/>
    <meta property="og:title" content="گلایه تهیه کننده سینما از اکران نشدن «نرگس مست»"/>
    <meta property="og:description" content="عبدالله اسفندیاری گفت: «نرگس مست» جایزه جهانی گرفته، ولی دو سال منتظر اکران آن هستیم."/>
  </head>
  <body>
    <article>
      <h1>
        <a href="https://www.bultannews.com/fa/news/639182/%DA%AF%D9%84%D8%A7%DB%8C%D9%87-%D8%AA%D9%87%DB%8C%D9%87-%DA%A9%D9%86%D9%86%D8%AF%D9%87-%D8%B3%DB%8C%D9%86%D9%85%D8%A7-%D8%A7%D8%B2-%D8%A7%DA%A9%D8%B1%D8%A7%D9%86-%D9%86%D8%B4%D8%AF%D9%86-%D9%86%D8%B1%DA%AF%D8%B3-%D9%85%D8%B3%D8%AA">گلایه تهیه کننده سینما از اکران نشدن «نرگس مست»</a>
      </h1>
      <h2>عبدالله اسفندیاری گفت: «نرگس مست» جایزه جهانی گرفته، ولی دو سال منتظر اکران آن هستیم.</h2>
      <address><time datetime="2019-11-10T11:04:00+00:00">10 Nov 2019, 11:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عبدالله اسفندیاری تهیه کننده سینما درباره آخرین وضعیت اکران «نرگس مست» گفت: دو سال منتظر اکران داخلی هستیم اما هنوز میسر نشده است، ولی به تازگی برنده جایزه بهترین فیلم تکنیکی و هنری از منظر داوران جشنواره «ایندین فست» آمریکا شده است.</p>
      <p>او افزود: تلاش می کنیم امسال این فیلم را اکران کنیم، اما اگر باز هم نشد طبیعتا به سال آینده موکول می‌شود.</p>
      <p>فیلم «نرگس مست» اولین تجربه بلند سینمایی سید جلال‌الدین دری است که تهیه‌کنندگی آن را عبدالله اسفندیاری بر عهده دارد.</p>
      <p>بازیگران فیلم عبارتند از:سعید پورصمیمی، سیامک صفری، رضا فیاضی، هومن برق نورد، متین ستوده، بهنام قربانی، امیرحسین مدرس، مهدی پاکدل و میترا حجار.</p>
      <p>در خلاصه داستان این فیلم آمده است: داستان راجع به یک سازنده قدیمی تار است که در خانه‌اش با گروه جوانی که تمرین موسیقی می‌کنند، مراوده دارد. او در فضای ذهنی خودش اساتید موسیقی ایران را گاه به جای آن‌ها تصور می‌کند و ما ترانه‌های ماندگار فارسی را از آن اساتید می‌شنویم.</p>
    </article>
  </body>
</html>