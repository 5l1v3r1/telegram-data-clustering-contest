<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/galerii-na-otkrito-i-mnogo-cvetove-po-ulicite-na-ivajlovgrad.html"/>
    <meta property="og:site_name" content="bTV Новините"/>
    <meta property="article:published_time" content="2019-11-10T11:13:00+00:00"/>
    <meta property="og:title" content="&quot;Галерии на открито&quot; и много цветове по улиците на Ивайловград"/>
    <meta property="og:description" content="Творци рисуваха по фасади, спирки, улични обекти и други публични места в рамките на фестивала &quot;Цветовете на улицата&quot;"/>
  </head>
  <body>
    <article>
      <h1>"Галерии на открито" и много цветове по улиците на Ивайловград</h1>
      <h2>Творци рисуваха по фасади, спирки, улични обекти и други публични места в рамките на фестивала "Цветовете на улицата"</h2>
      <address><time datetime="2019-11-10T11:13:00+00:00">10 Nov 2019, 11:13</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Фестивал "Цветовете на улицата" с атрактивни и нетрадиционни методи на изкуството се проведе в Ивайловград, който бе обагрен от стрийт арт пленери и изложби.</p>
      <p>Творци рисуваха по фасади, спирки, улични обекти и други публични места. По този начин бяха създадени своеобразни "галерии на открито". Чрез пленер на художници върху платна бяха пресъздадени туристическите ресурси на района.</p>
      <figure>
        <img src="https://img.bg.sof.cmestatic.com/media/images/640x/Nov2019/2112019234.jpg"/>
      </figure>
      <p>Впоследствие в България и Турция ще бъдат организирани изложби, които ще включват създадените по време на фестивала художествени произведения и фотографии на стрийт арт творбите, които по този начин ще бъдат популяризирани още по-широко.</p>
      <p>По време на фестивала Ивайловград беше озвучен от поп и рап певци и фолклорни състави от България и Турция.</p>
    </article>
  </body>
</html>