<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/megali-epicheirisi-tis-el-as-ti-kryvetai-stin-asoee-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-10T11:15:40+00:00"/>
    <meta property="og:title" content="Μεγάλη επιχείρηση της ΕΛ.ΑΣ: Τι κρύβεται στην ΑΣΟΕΕ?… (Βίντεο)"/>
    <meta property="og:description" content="Μεγάλη αστυνομική επιχείρηση είναι σε εξέλιξη αυτή την ώρα στην ΑΣΟΕΕ Σύμφωνα με τις πληροφορίες, η αστυνομία έκανε έφοδο και ερευνά όλους τους χώρους. Το Οικονομικό Πανεπιστήμιο έχει αποκλειστεί και οι αστυνομικοί - μετά τις τελευταίες καταγγελίες"/>
  </head>
  <body>
    <article>
      <h1>Μεγάλη επιχείρηση της ΕΛ.ΑΣ: Τι κρύβεται στην ΑΣΟΕΕ?… (Βίντεο)</h1>
      <address>
        <time datetime="2019-11-10T11:15:40+00:00">10 Nov 2019, 11:15</time>
      </address>
      <p>Μεγάλη αστυνομική επιχείρηση είναι σε εξέλιξη αυτή την ώρα στην ΑΣΟΕΕ</p>
      <p>Σύμφωνα με τις πληροφορίες, η αστυνομία έκανε έφοδο και ερευνά όλους τους χώρους.</p>
      <p>Το Οικονομικό Πανεπιστήμιο έχει αποκλειστεί και οι αστυνομικοί – μετά τις τελευταίες καταγγελίες – ερευνούν ακόμη και την πιθανότητα κατασκευής μολότοφ μέσα στους χώρους του Ιδρύματος.</p>
      <p>Σημειώνεται ότι στο σημείο έχουν αναπτυχθεί ισχυρές αστυνομικές δυνάμεις, ενώ έχουν αποκλειστεί οι δρόμοι γύρω από το Οικονομικό Πανεπιστήμιο.</p>
      <p>Σύμφωνα με πληροφορίες του ΑΠΕ-ΜΠΕ από αστυνομικές πηγές, εντοπίστηκαν κοντάρια, κράνη, κουκούλες και πολλά άδεια μπουκάλια.</p>
      <p>Η υπουργός Παιδείας, Νίκη Κεραμέως, τοποθετήθηκε για την αστυνομική επιχείρηση που βρίσκεται σε εξέλιξη, αναφέροντας, μιλώντας στην πρωινή ενημερωτική εκπομπή του ΑΝΤ1, πως η επιχείρηση έγινε κατόπιν απόφασης του υπουργείου Προστασίας του Πολίτη.</p>
      <p>«Μεγάλη επιτυχία για την πάταξη της ανομίας», χαρακτήρισε, παράλληλα, η υπουργός την εξάρθρωση της οργάνωσης «Επαναστατική Αυτοάμυνα».</p>
      <figure>
        <iframe src="https://www.youtube.com/embed/l4PeUbjiuTY" width="696" height="522" data-service="Youtube" scrolling="no"/>
      </figure>
    </article>
  </body>
</html>