<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2028677/nea-stichia-gia-ti-giafka-tis-epanastatikis-aftoaminas-sto-koudouni-itan-to-onoma-tou-sillifthenta.html"/>
    <meta property="og:site_name" content="News.gr"/>
    <meta property="article:published_time" content="2019-11-10T11:39:37+00:00"/>
    <meta property="og:title" content="Νέα στοιχεία για τη γιάφκα της «Επαναστατικής Αυτοάμυνας»: Στο κουδούνι ήταν το όνομα του συλληφθέντα"/>
    <meta property="og:description" content="Έρευνες σε 13 σπίτια"/>
  </head>
  <body>
    <article>
      <h1>Νέα στοιχεία για τη γιάφκα της «Επαναστατικής Αυτοάμυνας»: Στο κουδούνι ήταν το όνομα του συλληφθέντα</h1>
      <address><time datetime="2019-11-10T11:39:37+00:00">10 Nov 2019, 11:39</time> by <a rel="author">Οι επιθέσεις της Επαναστατικής Αυτοάμυνας: </a></address>
      <h3>Έρευνες σε 13 σπίτια</h3>
      <p>Νέα στοιχεία βλέπουν το φως της δημοσιότητας για την <a href="https://www.news.gr/tag/epanastatiki-aftoamina">«Επαναστατική Αυτοάμυνα»</a>. Όπως όλα δείχνουν οι αρχές <a href="https://www.news.gr/ellada/article/2028115/epichirisi-antitromokratikis-se-steno-klio-apo-kero-i-emplekomeni-stin-ipothesi.html">βρισκόταν εδώ και καιρό στα ίχνη των τρομοκρατών </a>αλλά η ληστεία σε κατάστημα τυχερών παιχνιδιών στον Χολαργό άνοιξε το δρόμο για την εξάρθρωση της τρομοκρατικής οργάνωσης.</p>
      <p>Σύμφωνα με την πρωινή εκπομπή του ΑΝΤ1 «Πρωινοί Τύποι« στη γιάφκα της Κυψέλης που βρέθηκαν όπλα και υλικό από την οργάνωση Επαναστατική Αυτοάμυνα ενώ στο κουδούνι υπήρχε το επώνυμο ενός από τους συλληφθέντες.</p>
      <p><a href="https://www.news.gr/ellada/article/2027915/megali-epichirisi-tis-antitromokratikis-sillipsis-trion-atomon-gia-opla-ke-ekriktika.html">Τα ευρήματα που βρέθηκαν στις γιάφκες του Χολαργού και της Κυψέλης αναλύει η αντιτρομοκρατική προκειμένου να συλλέξει</a> όσες περισσότερες πληροφορίες μπορεί που θα οδηγήσουν και σε άλλες συλλήψεις.</p>
      <p>Τα εκρηκτικά που βρέθηκαν στον Χολαργό ήταν ακόμη πακεταρισμένα καθώς είχαν μεταφερθεί εκεί από την γιάφκα της Κυψέλης, κάτι που οι αστυνομικοί εκτιμούν πως έμειναν πακεταρισμένα επειδή οι τρομοκράτες ήθελαν να τα μεταφέρουν σε κάποιον άλλο χώρο.</p>
      <p>Κατά τη διάρκεια της επιχείρησης της Αντιτρομοκρατικής έγιναν έρευνες σε 13 σπίτια, συνελήφθησαν τρία άτομα και έγιναν 15 προσαγωγές.</p>
      <p>
        <b>Συνολικά έχουν βρεθεί και κατασχεθεί:</b>
      </p>
      <ul>
        <li>Πέντε πολεμικά τυφέκια τύπου καλάσνικοφ</li>
        <li>Ένα υποπολυβόλο</li>
        <li>Δύο τεμάχια ζελατινοδυναμίτιδα</li>
        <li>Δύο πυροβόλα πιστόλια</li>
        <li>Τέσσερις χειροβομβίδες δακρυγόνου CS</li>
        <li>Έξι κοινοί πυροκροτητές</li>
        <li>Εννέα ηλεκτρικοί πυροκροτητές</li>
        <li>Δύο αυτοσχέδιοι ηλεκτρικοί πυροκροτητές</li>
        <li>Ένα τεμάχιο εκρηκτικής ύλης (πιθανόν TNT)</li>
        <li>Δύο φυσίγγια εκρηκτικής ύλης, πιθανόν ζελατινοδυναμίτιδα</li>
        <li>Τρεις πυροδοτικοί μηχανισμοί χειροβομβίδας</li>
        <li>Τρία σώματα χειροβομβίδας</li>
      </ul>
      <p>Ανάμεσα στα καλάσνικοφ είναι το όπλο από τη ληστεία στο Χολαργό.</p>
      <p>
        <b>Οι επιθέσεις της Επαναστατικής Αυτοάμυνας: </b>
      </p>
      <ul>
        <li>Πυροβόλησαν ανήμερα των ευρωεκλογών στις 25 Μαΐου 2014 στα γραφεία του ΠΑΣΟΚ</li>
        <li>Πυροβόλησαν στην πρεσβεία του Μεξικό στην Αθήνα στις 31 Ιουλίου 2016</li>
        <li>Πυροβόλησαν στις 10 Ιανουαρίου 2017 κατά ανδρών των ΜΑΤ στα γραφεία του ΠΑΣΟΚ στη Χαριλάου Τρικούπη, τραυματίζοντας έναν αστυνομικό</li>
        <li>Είχαν πυροβολήσει στις 6 Νοεμβρίου 2017 κατά ανδρών των ΜΑΤ στα γραφεία του ΠΑΣΟΚ στη Χαριλάου Τρικούπη.</li>
      </ul>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2028251/to-chirourgiko-chtipima-tis-antitromokratikis-ke-ta-kalasnikof-pou-milisan.html"/>
        <a href="https://www.news.gr/ellada/article/2028115/epichirisi-antitromokratikis-se-steno-klio-apo-kero-i-emplekomeni-stin-ipothesi.html"/>
        <a href="https://www.news.gr/ellada/article/2027915/megali-epichirisi-tis-antitromokratikis-sillipsis-trion-atomon-gia-opla-ke-ekriktika.html"/>
      </related>
    </article>
  </body>
</html>