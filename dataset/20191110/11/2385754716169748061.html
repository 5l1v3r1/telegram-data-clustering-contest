<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596627/monodromos-kai-gia-tous-dyo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T11:08:00+00:00"/>
    <meta property="og:title" content="Μονόδρομος και για τους δύο"/>
    <meta property="og:description" content="Η Πάφος υποδέχεται την Ένωση Νέων Παραλιμνίου στο ''Στέλιος Κυριακίδης'' για την 9η αγωνιστική. Και για τις δύο ομάδες η νίκη είναι..."/>
  </head>
  <body>
    <article>
      <h1>Μονόδρομος και για τους δύο</h1>
      <address><time datetime="2019-11-10T11:08:00+00:00">10 Nov 2019, 11:08</time> by <a rel="author">Sigmalivesports</a></address>
      <p>Η Πάφος υποδέχεται την Ένωση Νέων Παραλιμνίου στο ''Στέλιος Κυριακίδης'' για την 9η αγωνιστική.</p>
      <p>Και για τις δύο ομάδες η νίκη είναι μονόδρομος. Από τη μια η Πάφος θέλει να κάνει ιδανικό ξεκίνημα στη μετά - Κόπιτς εποχή, να πάρει το τρίποντο με καλή εμφάνιση και να προσπαθήσει να χτίσει το δικό της θετικό σερί. Έχουν γίνει προσθήκες το καλοκαίρι, η ομάδα έχει δυνατότητες και τέτοια παιχνίδια ειδικά στην έδρα σου πρέπει να τα κερδίζεις να θες να πετύχεις τους στόχους σου.</p>
      <p>Από την άλλη, η ΕΝΠ με τον Σιβιέρο στον πάγκο πήρε όλους τους βαθμούς της στο πρωτάθλημα και θέλει να φύγει με το διπλό από το ''Στέλιος Κυριακίδης''. Γνωρίζουν πως δεν είναι εύκολο, όμως πιστεύουν στις δικές τους δυνατότητες. Οφείλουν να βελτιώσουν κάποιους τομείς στο παιχνίδι τους, δεν αρκούν οι καλές εμφανίσεις στο γήπεδο και στο τέλος οι βαθμοί είναι που μετράνε.</p>
      <p>Αναμένεται με μεγάλο ενδιαφέρον αυτή η αναμέτρηση ανάμεσα σε δύο μονομάχους που θεωρούν τη νίκη ως μονόδρομο.</p>
    </article>
  </body>
</html>