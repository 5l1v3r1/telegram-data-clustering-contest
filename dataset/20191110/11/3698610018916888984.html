<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/eksradnik-trampa-gotuyetsya-vidati-knigu-329126_.html"/>
    <meta property="og:site_name" content="DT.ua"/>
    <meta property="article:published_time" content="2019-11-10T11:46:00+00:00"/>
    <meta property="og:title" content="Ексрадник Трампа готується видати книгу"/>
    <meta property="og:description" content="Кажуть, видавництво заплатить за неї Болтону $ 2 млн.  "/>
  </head>
  <body>
    <article>
      <h1>Ексрадник Трампа готується видати книгу</h1>
      <h2>Кажуть, видавництво заплатить за неї Болтону $ 2 млн.  </h2>
      <address>
        <time datetime="2019-11-10T11:46:00+00:00">10 Nov 2019, 11:46</time>
      </address>
      <p>Колишній радник президента США з питань національної безпеки Джон Болтон, якого Дональд <a href="https://dt.ua/WORLD/tramp-zvilniv-svogo-radnika-z-nacbezpeki-boltona-323144_.html"><b>Трамп звільнив у вересні</b></a>, збирається видати книгу, повідомляє <a href="https://apnews.com/9d2af632621f453595b9cf3643b936bd">Associated Press</a>. Да даними агентства, кілька тижнів тому він уклав угоду з видавництвом Simon &amp; Schuster.</p>
      <p>Хоча умови угоди поки невідомі, двоє джерела у видавництві заявили, що за книжку Болтону готові заплатити близько 2 мільйонів доларів. А от назви чи дату випуску у видавництві не знали. Офіційно ж компанія Simon &amp; Schuster відмовилася від коментарів.</p>
      <p>У 2007 році Болтон уже видав в одному з дочірніх видавництв Simon &amp; Schuster книгу "Капітуляція - не вибір" (Surrender Is Not an Option). Тоді його інтереси представляла літературна агенція Javelin, клієнтами якого також є колишній директор ФБР Джеймс Комі, а також анонімний автор книги "Попередження" про протистояння працівників Білого дому Трампу.</p>
      <p>Раніше колишній радник президента США з національної безпеки Джона <a href="https://dt.ua/WORLD/bolton-znovu-vidmovivsya-svidchiti-u-kongresi-i-prigroziv-demokratam-sudom-328891_.html"><b>Болтона відмовлявся свідчити перед Комітетом з розвідки</b> </a>Палати представників Конгресу США і передав через свого адвоката, що подасть на Палату до суду, якщо той надумає викликати його на слухання повісткою. </p>
      <footer>За матеріалами: <a href="https://dt.ua/go/aHR0cDovL2hvc3RlZC5hcC5vcmc=">Associated Press</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>