<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/10/wind-gia-pronto-primo-regalo-natale-202123/"/>
    <meta property="og:site_name" content="MobileWorld"/>
    <meta property="article:published_time" content="2019-11-10T11:25:50+00:00"/>
    <meta property="og:title" content="Wind anticipa il Natale: Internet illimitato gratis per tutti il 10 novembre, ma attenti alla velocità (aggiornato)"/>
    <meta property="og:description" content="L'operatore ha deciso di fare un gradito regalo ai suoi utenti, che il 10 novembre 2019 potranno navigare gratuitamente per tutto il giorno"/>
  </head>
  <body>
    <article>
      <h1>Wind anticipa il Natale: Internet illimitato gratis per tutti il 10 novembre, ma attenti alla velocità (aggiornato)</h1>
      <address><time datetime="2019-11-10T11:25:50+00:00">10 Nov 2019, 11:25</time> by <a rel="author" href="https://www.mobileworld.it/author/vezio/" target="_blank">Vezio Ceniccola</a></address>
      <p>Quest’anno il Natale arriva prima, se siete clienti <a href="https://www.mobileworld.it/tag/wind/">Wind</a>. L’operatore arancione ha deciso di fare un gradito regalo ai suoi utenti, che solo oggi <b>10 novembre 2019 </b>potranno <b>navigare gratuitamente</b> per tutto il giorno, senza consumare i giga delle eventuali promozioni attive.</p>
      <p>Si tratta di un omaggio riservato sia ai clienti con <b>SIM ricaricabile</b> che a quelli in <b>abbonamento</b> o con <b>Partita IVA</b>. Per tutti sarà attivata la promo <i><b>Internet Illimitato</b></i> in 4G, dalle 00:00 alle 23:59 di domenica, che si disattiverà automaticamente non appena sarà terminato il giorno.</p>
      <p>Ricordiamo che il regalo non potrà essere ottenuto per coloro che <b>non hanno credito residuo</b>, hanno <b>SIM sospese</b> o hanno attivato l’opzione “<i><b>Blocco Internet attiva</b></i>“. Inoltre, molti utenti hanno segnalato limiti di velocità imposti dall’operatore in occasione di questa giornata: il download arriva a <b>5 Mbps</b>, mentre l’upload si ferma a <b>1 Mbps</b>.</p>
      <p>Se siete clienti Wind e rispettate le condizioni descritte, <b>riceverete automaticamente</b> il regalo da parte dell’operatore. Per maggiori informazioni, vi consigliamo di leggere attentamente le comunicazioni che Wind invierà sotto forma di SMS o notifiche dell’app ufficiale.</p>
      <p>Aggiornamento10-11-2019 ore 11:25</p>
      <p>Wind ha rilanciato la promozione offrendo nuovamente una giornata di Internet illimitato per tutti i suoi clienti. Abbiamo aggiornato l’articolo inserendo tutte le informazioni del caso.</p>
      <p>Via: <a href="https://www.mondomobileweb.it/163088-wind-internet-illimitato-limite-velocita-5-mbps/">MondoMobileWeb</a></p>
    </article>
  </body>
</html>