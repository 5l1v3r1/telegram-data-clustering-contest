<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/10/il-problema-dei-cinghiali-in-autostrada-top10_20191110_120530/"/>
    <meta property="og:site_name" content="Askanews"/>
    <meta property="article:published_time" content="2019-11-10T11:05:30+00:00"/>
    <meta property="og:title" content="Il problema dei cinghiali in autostrada"/>
    <meta property="og:description" content="Roma, 10 nov. (askanews) – La chiusura dell’autostrada A11 Firenze-Pisa Nord per la presenza eccessiva di animali selvatici è la conferma di una emergenza nazionale che in Italia causa diecimila incidenti stradali all’anno con 13 morti nei primi nove mesi del 2019 secondo l’Asap mentre nelle campagne sono stimati danni in almeno 200 milioni alle […]"/>
  </head>
  <body>
    <article>
      <h1>Il problema dei cinghiali in autostrada</h1>
      <h2>Allarme Coldiretti</h2>
      <address>
        <time datetime="2019-11-10T11:05:30+00:00">10 Nov 2019, 11:05</time>
      </address>
      <figure>
        <img src="http://www.askanews.it/wp-content/uploads/2019/11/20191110_120524_B28EE452.jpg"/>
      </figure>
      <p>Roma, 10 nov. (askanews) – La chiusura dell’autostrada A11 Firenze-Pisa Nord per la presenza eccessiva di animali selvatici è la conferma di una emergenza nazionale che in Italia causa diecimila incidenti stradali all’anno con 13 morti nei primi nove mesi del 2019 secondo l’Asap mentre nelle campagne sono stimati danni in almeno 200 milioni alle colture, senza contare i rischi per la salute provocati dalla diffusione di malattie di animali che razzolano sempre piu’ spesso tra i rifiuti delle città. E’ quanto afferma la Coldiretti in rifermento alla chiusura dell’autostrada A11 Firenze-Pisa Nord per circa 25 chilometri tra Prato Ovest e Montecatini Terme (Pistoia) cosi come disposto dalla prefettura di Pistoia su richiesta della Regione Toscana per catturare numerosi animali selvatici presenti nella zona, in particolare cinghiali, ma anche caprioli.</p>
      <p>E’ la conferma dell’enormità di un fenomeno che ha raggiunto livelli insopportabili, non solo per le aziende agricole, che vedono i loro raccolti razziati, dagli attacchi ai vigneti nel Chianti e in tutta la provincia di Firenze, a Prato e Pistoia. la situazione è diventata – sostiene la Coldiretti – diventata insostenibile e si calcola che Il numero di animali selvatici siano raddoppiato negli ultimi dieci anni e che solo in Toscana siano presenti 250mila cinghiali, 200mila caprioli, 12mila daini, 4mila cervi e 3mila mufloni.</p>
      <p>E’ in realtà – continua la Coldiretti – un’emergenza su tutto il territorio nazionale dove si contano 2 milioni di cinghiali che stanno provocando l’abbandono delle aree interne, problemi sociali, economici e ambientali con inevitabili riflessi sul paesaggio e sulle produzioni con le incursioni dei cinghiali che sono arrivati anche all’interno delle città minacciando la sicurezza delle persone. Il numero di incidenti gravi con morti o feriti per colpa di animali è aumentato del 81% sulle strade provinciali nel periodo 2010-2018 secondo l’analisi Coldiretti su dati del rapporto Aci Istat. Un rischio la sicurezza e la salute degli automobilisti e che – secondo l’indagine Coldiretti/Ixè – porta 3 italiani su 4 (72,7%) a considerare un pericolo per la circolazione sui quasi 850mila chilometri di strade e autostrade italiane la presenza di animali selvatici.</p>
      <p>Red/Nav/Int2</p>
    </article>
  </body>
</html>