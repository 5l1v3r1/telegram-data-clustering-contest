<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639187/%D9%82%D8%B1%D8%A7%D8%B1-%D8%A8%D8%A7%D8%B2%D8%AF%D8%A7%D8%B4%D8%AA-%D8%B4%D8%A8%D9%86%D9%85-%D9%86%D8%B9%D9%85%D8%AA%E2%80%8C%D8%B2%D8%A7%D8%AF%D9%87-%D8%AA%D9%85%D8%AF%DB%8C%D8%AF-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T11:19:00+00:00"/>
    <meta property="og:title" content="قرار بازداشت شبنم نعمت‌زاده تمدید شد"/>
    <meta property="og:description" content="قرار بازداشت شبنم نعمت‌زاده 16 آبان به اتمام رسید و مجددا به دستور قاضی پرونده تمدید شد."/>
  </head>
  <body>
    <article>
      <h1>
        <a href="https://www.bultannews.com/fa/news/639187/%D9%82%D8%B1%D8%A7%D8%B1-%D8%A8%D8%A7%D8%B2%D8%AF%D8%A7%D8%B4%D8%AA-%D8%B4%D8%A8%D9%86%D9%85-%D9%86%D8%B9%D9%85%D8%AA%E2%80%8C%D8%B2%D8%A7%D8%AF%D9%87-%D8%AA%D9%85%D8%AF%DB%8C%D8%AF-%D8%B4%D8%AF">قرار بازداشت شبنم نعمت‌زاده تمدید شد</a>
      </h1>
      <h2>قرار بازداشت شبنم نعمت‌زاده 16 آبان به اتمام رسید و مجددا به دستور قاضی پرونده تمدید شد.</h2>
      <address><time datetime="2019-11-10T11:19:00+00:00">10 Nov 2019, 11:19</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، <b>شبنم نعمت‌زاده</b>، فرزند محمدرضا وزیر اسبق صمت شهریور ماه امسال بازداشت شد.</p>
      <p>اتهامات وی، مشارکت در اخلال عمده از طریق اخلال در توزیع مایحتاج عمومی دارو به مبلغ یک هزار و ۸۵۰ میلیارد و ۱۴۸ میلیون و ۳۷۹ هزار و ۵۹۹ ریال با علم به موثر بودن در ضربه زدن به نظام جمهوری اسلامی، مشارکت در تحصیل مال از طریق نامشروع به همان مبلغ ذکر شده و سوء استفاده از جواز و امتیاز تعویض شده،  مشارکت در اخلال نظام دارویی کشور، فعالیت غیرمجاز در شبکه دارویی در استان البرز بدون مجوز وزارت بهداشت و نگهداری غیرمجاز دارو بدون تشریفات قانونی در حکم <b>قاچاق</b> بازداشت است.</p>
      <p>این درحالی است که قرار <b>بازداشت</b> برای نعمت زاده تا 16 آبان بوده است.</p>
      <p>قاضی مسعودی مقام، رئیس دادگاه نیز اعلام کرد که امکان صدور قرار <b>وثیقه</b> و آزاد شدن نعمت‌زاده وجود ندارد و در صورت نیاز باز هم تمدید خواهد شد.</p>
      <p>بنابراین با تأکید رئیس دادگاه، امکان صدور قرار وثیقه و آزاد شدن متهم نعمت‌زاده وجود ندارد.</p>
      <p>براساس این خبر، قرار وثیقه برای این متهم مطرح نیست بلکه قرار بازداشت وجود داشته است و قاضی نیز اعلام کرده چنانچه تا 16 آبان، حکم دادگاه اعلام شود، تکلیف این متهم روشن است در غیر اینصورت قرار بازداشت تمدید می‌شود.</p>
      <p>حالا با پیگیری‌های انجام شده مشخص شد که سه روز از مهلت به اتمام رسیدن قرار بازداشت شبنم نعمت زاده گذشته و قرار بازداشت وی به دستور قاضی تمدید شده است.</p>
      <p>اگر برای این متهم قرار وثیقه صادر می‌شد، وی می توانست قرار دیگری را تأمین کند اما چون قرار بازداشت موقت برای وی صادر شده، خبری از آزادی نیست.</p>
      <p>همچنین براین اساس، هنوز مشخص نیست که چه زمانی حکم این متهم صادر شود.</p>
    </article>
  </body>
</html>