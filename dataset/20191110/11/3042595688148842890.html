<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/rykket-ut-til-bagasjekrangel/71802563"/>
    <meta property="og:site_name" content="Dagbladet.no"/>
    <meta property="article:published_time" content="2019-11-10T11:49:11+00:00"/>
    <meta property="og:title" content="Rykket ut til bagasjekrangel"/>
    <meta property="og:description" content="Oppførte seg truende etter en krangel om for tung bagasje."/>
  </head>
  <body>
    <article>
      <h1>Rykket ut til bagasjekrangel</h1>
      <h2>Oppførte seg truende etter en krangel om for tung bagasje.</h2>
      <address><time datetime="2019-11-10T11:49:11+00:00">10 Nov 2019, 11:49</time> by <a rel="author">Marthe Ihle</a></address>
      <p>Politiet i Øst rykket ut til Oslo lufthavn søndag etter det som skal ha vært en hissig og truende person i terminalbygget.</p>
      <p>Han skal ha kranglet med en annen om for tung håndbagasje.</p>
      <figure>
        <iframe data-src="https://twitter.com/politietost/status/1193493511682887680?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Flyselskapet vurderer å anmelde, opplyser politiet.</p>
      <p>
        <b>Kommunikasjonsrådgiver i Norwegian, Tonje Næss, bekrefter overfor Dagbladet at det var en person som opptrådte aggressivt ved gaten til en av deres flyvninger.</b>
      </p>
      <p>- Politiet løste situasjonen, ombordstigning ble fullført og flyet fortsatte videre til sin destinasjon. Dette er nå en politisak, sier hun.</p>
      <h3>Gikk bak skranken</h3>
      <p>Mannen skal ha vært helt oppe i fjeset på de ansatte på stedet, og hadde også gått bak skranken ved gaten og var amper, sier operasjonsleder i Øst politidistrikt, Gisle Sveen, til <a href="https://www.nettavisen.no/nyheter/norwegian-passasjer-slo-seg-vrang-pa-grunn-av-bagasjeovervekt/3423876390.html">Nettavisen</a>.</p>
      <p>Personen er en 39 år gammel tysk statsborger, skriver avisa. Det er uklart hvor mye over vektgrensa bagasjen hans veide.</p>
      <p>Norwegians bagasjeregler har de siste dagene vært offer for kritikk. Næss sier til Dagbladet at de håndhever reglene for å gi passasjerene en så god og smidig reiseopplevelse som mulig.</p>
      <p>Viktig er også god service på reisen, sier hun, også når håndbagasjeregelementet blir håndhevet.</p>
      <p>- Oppførselen vi har fått tilbakemeldinger om den siste tida, er ikke akseptabel, og vi har gjennomgått praksisen, sier Næss.</p>
      <h3>Endringer</h3>
      <p>Nå kommer det endringer, blant annet på hvordan regelen håndheves. For eksempel er verken yttertøy eller en normal taxfree-pose medregnet i den totale mengden man kan ta med seg om bord.</p>
      <p>- Når det gjelder eventuelle endringer i beløpets størrelse (om man bryter håndbagasje-reglene, red. anm.), så er det noe vi ser på og må komme tilbake til.</p>
    </article>
  </body>
</html>