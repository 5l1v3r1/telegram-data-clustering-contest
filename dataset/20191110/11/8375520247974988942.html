<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/politics/patsifistska-propaganda-je-vazhlivoju-skladovoju-protsesu-kapituljatsiji-profesor-losjev-638985.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-10T11:25:07+00:00"/>
    <meta property="og:title" content="Пацифістська пропаганда є важливою складовою процесу капітуляції, – професор Лосєв"/>
    <meta property="og:description" content="Росія почала процес виходу з міжнародної конвенції про відповідальність за злочини у збройних конфліктах"/>
  </head>
  <body>
    <article>
      <h1>Пацифістська пропаганда є важливою складовою процесу капітуляції, – професор Лосєв</h1>
      <address>
        <time datetime="2019-11-10T11:25:07+00:00">10 Nov 2019, 11:25</time>
      </address>
      <h4>Росія почала процес виходу з міжнародної конвенції про відповідальність за злочини у збройних конфліктах</h4>
      <p>Слабкість і неготовність до опору, прагнення поступок провокуватиме Росію на широкомасштабну агресію. У Кремлі бачать, що влада в Києві їх боїться, що вона не готова захищати свою країну, а отже, такою сприятливою ситуацією треба скористатися.</p>
      <p>Про це написав у своїй статті для газети <a href="https://day.kyiv.ua/uk/article/media/nebezpechni-igry-profaniv">День</a> філософ та політолог, професор Національного університету «Києво-Могилянська академія» Ігор Лосєв.</p>
      <p>«Ця слабкість, пацифізм і пораженство Банкової є сьогодні головною небезпекою для України. Зупинити Путіна може лише готовність української нації, армії й влади захищати свою країну. Постійна ж демонстрація розгубленості, боязкості, прагнення випрошувати мир і пощаду є найпотужнішим стимулом для російського вторгнення», – наголосив вчений.</p>
      <p>При цьому він звернув увагу та те, що Росія почала процес виходу з міжнародної конвенції про відповідальність за злочини у збройних конфліктах.</p>
      <p>«Такий вихід має сенс лише тоді, коли країна готується до скоєння вищезгаданих злочинів, тобто до військової агресії. На Банковій звернули увагу на цей факт? Ось про що треба було б задуматися верховному головнокомандувачу України, а не «танцювати» перед Путіним. До речі, пригадаймо, як 2008 року, незадовго до російсько-грузинської війни, президент Грузії Михеїл Саакашвілі зустрічався з Путіним. Але ця зустріч не врятувала Грузію від російського нападу. А Зеленський розраховує, що він скаже російському диктаторові якесь «магічне слово» і змінить всю традиційну політику Москви по відношенню до України?», – зазначив Лосєв.</p>
      <p>Нагадаємо, <a href="https://glavcom.ua/columns/lubka/zelenskiy-ta-yogo-komanda-hochut-poshiryuvati-russkiy-mir-za-byudzhetni-groshi-638312.html">Зеленський та його команда хочуть поширювати «русский мир»</a> за бюджетні гроші.</p>
      <blockquote>
        <b>Читайте також: <a href="https://glavcom.ua/columns/yemets/vsi-rozmovi-pro-prosti-rishennya-okupovanogo-donbasu-ce-piar-i-propaganda-638341.html">Всі розмови про прості рішення окупованого Донбасу – це піар і пропаганда.</a></b>
      </blockquote>
      <related>
        <a href="https://glavcom.ua/country/politics/odin-zi-spijmanih-sbu-visokopostavlenih-teroristiv-dnr-mozhe-uniknuti-vidpovidalnosti-638980.html"/>
        <a href="https://glavcom.ua/country/politics/vitseprem-jer-kuleba-zaklikav-navchitisja-zhiti-z-rosijeju-638972.html"/>
        <a href="https://glavcom.ua/country/incidents/u-ministerstvi-u-spravah-veteraniv-vidreaguvali-na-zatrimannja-igorja-mazura-638967.html"/>
      </related>
    </article>
  </body>
</html>