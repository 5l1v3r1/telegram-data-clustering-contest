<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/10/7231537/"/>
    <meta property="og:site_name" content="Українська правда"/>
    <meta property="article:published_time" content="2019-11-10T11:29:55+00:00"/>
    <meta property="og:title" content="У партії &quot;Слуга народу&quot; з'явився новий лідер"/>
    <meta property="og:description" content="Народний депутат Олександр Корнієнко очолив партію “Слуга народу”."/>
  </head>
  <body>
    <article>
      <h1>У партії "Слуга народу" з'явився новий лідер</h1>
      <address>
        <time datetime="2019-11-10T11:29:55+00:00">10 Nov 2019, 11:29</time>
      </address>
      <p>Народний депутат Олександр Корнієнко очолив партію "Слуга народу".</p>
      <p><b>Джерело:</b> Українська правда, <a href="http://www.interfax.com.ua/">Інтерфакс-Україна</a> </p>
      <p><b>Деталі:</b> Рішення щодо нового очільника "Слуги народу" партія ухвалила на з‘їзді у неділю.</p>
      <p>"Керівником партії обрано Олександра Корнієнка", - заявила зі сцени депутат Євгенія Кравчук. </p>
      <p>Перед голосуванням з'їзду за кандидатуру Корнієнка претендент на посаду озвучив <b>три ключових пріоритети</b> для політичної сили <b>на найближчі 4 роки.</b><br/><br/><b>Дослівно:</b> "Партія має займатися конкретними речами за трьома напрямками, які я хочу запропонувати. Перше - якісна зміна політики на місцевому рівні, друге - якісно новий підхід до партійного будівництва, третє - перетворення партії в центр ухвалення головних політичних рішень в країні, підготовка нової політичної еліти для України", - заявив Корнієнко.</p>
      <p>Також позачерговий з'їзд партії "Слуга народу" ухвалив рішення розділити збори політичної сили на два етапи: <i>друга частина з'їзду партії має відбутися до 15 лютого 2020 року.</i></p>
      <p>"До цього моменту ми зможемо провести процедуру підготовки місцевих партійних осередків і змінити морально і юридично застарілий статут нашої партії", - заявив Корнієнко. </p>
      <p>
        <b>Нагадаємо,</b>
      </p>
      <ul>
        <li>10 листопада у Києві проходить <a href="https://www.youtube.com/watch?v=7-MmCSTinrU&amp;feature=youtu.be&amp;fbclid=IwAR3wVVIrx6aG-C4cM2AQqMlXSNn-bIx4F_z7qTIfqcRb45wnLqCZfN8JPew">з'їзд партії</a> "Слуга народу", в ході якого буде обрано <a href="https://www.pravda.com.ua/news/2019/11/10/7231531/">нового лідера партії</a> замість Разумкова. За словами лідера фракції "Слуги народу" у ВР Давида Арахамії, партію очолить Олександр <a href="https://www.pravda.com.ua/news/2019/11/10/7231531/">Корнієнко</a>. </li>
        <li>В ході з'їзду лідер партії, голова  Верховної Ради Дмитро <a href="https://www.pravda.com.ua/news/2019/11/10/7231535/">Разумков склав повноваження</a> очільника "Слуги народу".  </li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/10/7231535/"/>
        <a href="https://www.pravda.com.ua/news/2019/11/10/7231532/"/>
        <a href="https://www.pravda.com.ua/news/2019/11/10/7231531/"/>
      </related>
    </article>
  </body>
</html>