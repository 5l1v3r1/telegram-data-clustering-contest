<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/other-sports/596631/o-proedros-tou-koa-se-ekdilosi-sti-lemeso"/>
    <meta property="og:site_name" content="SIGMALIVE"/>
    <meta property="article:published_time" content="2019-11-10T11:38:00+00:00"/>
    <meta property="og:title" content="Ο Πρόεδρος του ΚΟΑ σε εκδήλωση στη Λεμεσό"/>
    <meta property="og:description" content="Ο Πρόεδρος του ΚΟΑ, Ανδρέας Μιχαηλίδης, βρέθηκε σε εκδήλωση στη Λεμεσό για την Παγκόσμια Μέρα Άσκησης στο Νερό. Αναλυτικά: ''Ο Πρόεδρος του..."/>
  </head>
  <body>
    <article>
      <h1>Ο Πρόεδρος του ΚΟΑ σε εκδήλωση στη Λεμεσό</h1>
      <address><time datetime="2019-11-10T11:38:00+00:00">10 Nov 2019, 11:38</time> by <a rel="author">Sigmalivesports</a></address>
      <p>Ο Πρόεδρος του ΚΟΑ, Ανδρέας Μιχαηλίδης, βρέθηκε σε εκδήλωση στη Λεμεσό για την Παγκόσμια Μέρα Άσκησης στο Νερό.</p>
      <p>
        <u>
          <b>Αναλυτικά:</b>
        </u>
      </p>
      <p>''Ο Πρόεδρος του ΚΟΑ στην εκδήλωση για την Παγκόσμια<br/>Μέρα Άσκησης στο Νερό στη Λεμεσό<br/> <br/>Ο Πρόεδρος του Κυπριακού Οργανισμού Αθλητισμού Ανδρέας Μιχαηλίδης παρευρέθηκε και χαιρέτισε την εκδήλωση για την Παγκόσμια Μέρα Άσκησης στο Νερό (World Aquathon Day 2019), που συνδιοργάνωσαν ο Όμιλος Χειμερινών Κολυμβητών Λεμεσού Ακτή Ολυμπίων, το πρόγραμμα Αθλητισμός Για Όλους του ΚΟΑ και το αθλητικό γραφείο του Δήμου Λεμεσού το Σάββατο 9 Νοεμβρίου 2019 στη Λεμεσό.<br/>Ο κ. Μιχαηλίδης στο χαιρετισμό του χαρακτήρισε την εκδήλωση διεθνούς βεληνεκούς, η οποία προβάλλει ιδιαίτερα τον αθλητισμό μας. Συνεχίζοντας τόνισε: «Ως Οργανισμός ανταποκριθήκαμε θετικά και συμμετέχουμε ενεργά στην εκδήλωση με το πρόγραμμα Αθλητισμό Για Όλους. Συγχαίρω τον Όμιλο Χειμερινών Κολυμβητών Λεμεσού Ακτή Ολυμπίων και ιδιαίτερα την Πρόεδρο Ερμούλα Στυλιανίδη, καθώς και το Αθλητικό Γραφείο του Δήμου Λεμεσού».<br/>Αξίζει να σημειωθεί ότι η εκδήλωση έγινε ταυτόχρονα σε 80 χώρες την ίδια μέρα και ώρα. Η Κύπρος συμμετείχε για 5η χρονιά σε αυτή τη Παγκόσμια διοργάνωση''.</p>
    </article>
  </body>
</html>