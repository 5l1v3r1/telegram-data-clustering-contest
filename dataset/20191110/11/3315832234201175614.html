<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/eff3098aea8ea9a0/munteanu-despre-mesajele-partenerilor-privind-criza-din-coalitia-de-guvernare-rm-nu-are-luxul-unui-nou-impas-politic.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-10T11:44:09+00:00"/>
    <meta property="og:title" content="Munteanu, despre mesajele partenerilor privind criza din coaliția de guvernare: „RM nu are luxul unui nou impas politic”"/>
    <meta property="og:description" content="„Prietenilor adevărați le pasă de ce se întâmplă la Chișinău”, afirmă deputatul ACUM Igor Munteanu, referindu-se la mesajele puternice de susținere a Guvernului RM, condus de Maia Sandu, și a coaliției de guvernare. Comunicate au fost transmise în ultimele zile din partea UE, SUA, României, Germaniei și Poloniei."/>
  </head>
  <body>
    <article>
      <h1>Munteanu, despre mesajele partenerilor privind criza din coaliția de guvernare: „RM nu are luxul unui nou impas politic”</h1>
      <address><time datetime="2019-11-10T11:44:09+00:00">10 Nov 2019, 11:44</time> by <a rel="author">Jurnal.md</a></address>
      <p>
        <b>„Prietenilor adevărați le pasă de ce se întâmplă la Chișinău”, afirmă deputatul ACUM Igor Munteanu, referindu-se la mesajele puternice de susținere a Guvernului RM, condus de Maia Sandu, și a coaliției de guvernare. Comunicate au fost transmise în ultimele zile din partea UE, SUA, României, Germaniei și Poloniei.</b>
      </p>
      <p>„Pe scurt, mesajele lor se rezumă la 4 puncte:</p>
      <p>(1) RM nu poate avea luxul unui nou impas politic. Politicienii responsabili au obligația de a conveni o formulă de colaborare pentru accelerarea reformei în justiție.</p>
      <p>(2) Impasul politic trebuie depășit. Un consens minim este necesar pentru ca guvernele să livreze rezultate reale cetățenilor din RM. Euforia alegerilor locale trebuie să înceteze. Nimeni nu poate avea toată puterea la picioare, iar statul pe post de slugă.</p>
      <p>(3) Reforma efectivă a justiției, i.e. a procuraturii, este condiția esențială pentru sprijinul de care se bucură guvernul.</p>
      <p>(4) creșterea economică și dezvoltarea sustenabilă poate avea loc numai în condiții de stabilitate și predictibilitate politică.</p>
      <p>Sfaturile:</p>
      <p>Nu ardeți podurile, faceți poduri. Nu irosiți în van atenția cetățenilor și partenerilor externi pentru aventuri extravagante, dar nesustenabile. Nu încurajați lideri radicali să rupă acordurile de coabitare, aruncând în aer garnituri guvernamentale în care s-a investit încredere. Și da, căutați formule de coabitare în interes public”, a notat Igor Munteanu.</p>
    </article>
  </body>
</html>