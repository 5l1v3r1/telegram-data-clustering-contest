<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/10/novyna/suspilstvo/odeskij-oblasti-inozemecz-napav-nozhem-prykordonnyka"/>
    <meta property="og:site_name" content="Слово і Діло"/>
    <meta property="article:published_time" content="2019-11-10T11:56:01+00:00"/>
    <meta property="og:title" content="В Одеській області іноземець напав із ножем на прикордонника"/>
    <meta property="og:description" content="Відзначається, що чоловік незаконно перетнув державний кордон із метою уникнення кримінальної відповідальності за вбивство на території невизнаної Придністровської Республіки."/>
  </head>
  <body>
    <article>
      <h1>В Одеській області іноземець напав із ножем на прикордонника</h1>
      <address>
        <time datetime="2019-11-10T11:56:01+00:00">10 Nov 2019, 11:56</time>
      </address>
      <p>
        <b>Підозрюваний у вбивстві іноземець напав із ножем на прикордонника в Одеській області.</b>
      </p>
      <p>Про це повідомили в Південному регіональному управлінні Державної прикордонної служби України на своїй сторінці в Facebook.</p>
      <p>«<i>Дільничними інспекторами прикордонної служби на околиці с. Домниця, що в Одеській області, на відстані 800 метрів від кордону виявлено невідомого, який на вимогу пред'явити документи поводився агресивно і здійснив спробу нападу з ножем на прикордонника. З метою припинення протиправних дій, прикордонник застосував заходи фізичного впливу та спеціальні засоби, обеззброїв нападника і затримав його</i>», - йдеться в повідомленні.</p>
      <p>Відзначається, що чоловік незаконно перетнув державний кордон із метою уникнення кримінальної відповідальності за вбивство на території невизнаної Придністровської Республіки.</p>
      <p>Порушника, попередньо громадянина Молдови, доставили до пункту тимчасового утримання в Подільську. Після встановлення особи, затриманий буде притягнутий до адміністративної відповідальності за ч. 1 ст. 204-1 КУпАП (Незаконне перетинання або спроба незаконного перетинання державного кордону України), ч. 1 ст. 185-10 КУпАП (Злісна непокора законному розпорядженню або вимозі військовослужбовця або працівника ДПСУ або члена громадського формування з охорони громадського порядку і державного кордону).</p>
      <p>За результатами роботи слідчо-оперативної групи національної поліції вбачаються ознаки вчинення кримінального злочину по ст. 345 КК (Погроза або насильство щодо працівника правоохоронного органу).</p>
      <p>Раніше <a href="https://www.slovoidilo.ua/2019/10/18/novyna/suspilstvo/prykordonnyky-sumskoyi-oblasti-popalysya-otrymanni-xabariv">прикордонники Сумської області попалися на отриманні хабарів</a>.</p>
      <p>Також нагадаємо, <a href="https://www.slovoidilo.ua/2019/08/18/novyna/bezpeka/prykordonnyky-strilyanynoyu-zupynyly-mashynu-yixala-kordonu">прикордонники зі стріляниною зупинили машину, що їхала до кордону</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/24/novyna/suspilstvo/zaporizhzhi-nozhem-napaly-aktyvistku"/>
        <a href="https://www.slovoidilo.ua/2018/08/21/novyna/suspilstvo/kyyevi-cholovik-nozhem-pohrabuvav-kredytnu-ustanovu"/>
        <a href="https://www.slovoidilo.ua/2018/07/08/novyna/suspilstvo/kyyevi-cholovik-nozhem-kydavsya-policejskyx"/>
        <a href="https://www.slovoidilo.ua/2019/10/25/novyna/suspilstvo/zyasuvalysya-podrobyczi-zatrymannya-napadnyka-aktyvistku-zaporizhzhi"/>
      </related>
    </article>
  </body>
</html>