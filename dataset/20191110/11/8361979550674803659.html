<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/standarti-zmi-u-sluzi-narodu-poyasnili-zakonoproekt-novini-ukrajini-50052667.html"/>
    <meta property="og:site_name" content="НВ"/>
    <meta property="article:published_time" content="2019-11-10T11:56:00+00:00"/>
    <meta property="og:title" content="Глава Слуги народу Корнієнко пояснив, що означатимуть «вимоги та стандарти ЗМІ»"/>
    <meta property="og:description" content="Законопроєкт про вимоги до новин у ЗМІ буде направлений на боротьбу в інформаційній війні з Росією."/>
  </head>
  <body>
    <article>
      <h1>Глава Слуги народу Корнієнко пояснив, що означатимуть «вимоги та стандарти ЗМІ»</h1>
      <h2>Законопроєкт про вимоги до новин у ЗМІ буде направлений на боротьбу в інформаційній війні з Росією.</h2>
      <address>
        <time datetime="2019-11-10T11:56:00+00:00">10 Nov 2019, 11:56</time>
      </address>
      <p>Про це розповів глава партії Слуга народу Олександр Корнієнко, передає <a href="https://www.rbc.ua/ukr/news/sluge-naroda-prokommentirovali-zakonoproekt-1573382132.html">РБК-Україна</a>.</p>
      <p>За його словами, в законопроєкті не буде інструкцій з написання новин, а буде термінологія, пов’язана з інформаційною війною.</p>
      <p>«Ви бачили, що Бородянський вже прокоментував у себе на фейсбуці, що мова не йде про якісь інструкції, як писати новини. Адже в демократичній країні це неможливо. Це власне цензура. А мова йде про те, щоб додати в наш законодавчий простір термінологію, пов’язану з інформаційною війною. Тобто це маніпуляції з боку країни-агресора, інформаційний якийсь там вкид. Ну, я не знаю, вони будуть розроблятись. Це мова йде про те, щоб ми ставали більш сильними в інформаційній війні», — пояснив він.</p>
      <p>Політик наголосив, що в першу чергу законопроєкт торкнеться тих ЗМІ, які допомагають в інформаційній війні агресору.</p>
      <p>«На ті ЗМІ, які беруть участь в цих спецопераціях — це буде впливати певною мірою», — додав нардеп.</p>
      <p>Нагадаємо, <a href="https://nv.ua/ukr/ukraine/events/zelenskiy-doruchiv-kabminu-rozrobiti-dlya-zmi-zagalniy-standart-novin-novini-ukrajini-50052588.htmlhttps:/nv.ua/tags/vladimir-zelenskij.html">президент України Володимир Зеленський доручив Кабінету міністрів розробити законопроєкт про вимоги та стандарти новин до 31 грудня 2019 року.</a> Також президент очікує від Кабміну розробку законопроєктів, які заборонять росіянам володіти або фінансувати медіа в Україні та посилять відповідальність за порушення законодавства про інформацію.</p>
    </article>
  </body>
</html>