<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/imran-khan-ask-where-is-our-sidhu-video-is-going-viral-on-social-media/272041/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-10T11:49:47+00:00"/>
    <meta property="og:title" content="जब पाकिस्‍तानी पीएम इमरान खान ने पूछा, ‘हमारा सिद्धू किधर है?’ सोशल मीडिया पर वायरल हो रहा यह वीडियो"/>
    <meta property="og:description" content="इमरान खान का एक वीडियो सामने आया है जो अब सोशल मीडिया पर तेजी से वायरल हो गया है। इस वीडियो में वह कह रहे हैं कि 'हमारा सिद्धू किधर है।'"/>
  </head>
  <body>
    <article>
      <h1>जब पाकिस्‍तानी पीएम इमरान खान ने पूछा, ‘हमारा सिद्धू किधर है?’ सोशल मीडिया पर वायरल हो रहा यह वीडियो</h1>
      <address><time datetime="2019-11-10T11:49:47+00:00">10 Nov 2019, 11:49</time> by <a rel="author">JKR Staff</a></address>
      <p>अपने बयानों की वजह से अक्सर मीडिया की सुर्खियों में रहने वाले कांग्रेस नेता नवजोत सिंह सिद्धू शनिवार को करतारपुर कॉरिडोर के उद्घाटन समारोह में हिस्सा लेने के लिए पाकिस्तान पहुंचे। जहां उन्होंने पाकिस्तान के प्रधानमंत्री इमरान खान को सिकंदर बता दिया। सिद्धू ने कहा कि करतारपुर कॉरिडोर के शुरू करके इमरान खान ने 14 करोड़ सिखों का दिल जीत लिया है। पाक पीएम ने भी सिद्धू का गर्मजोशी के साथ स्‍वागत किया। इस बीच, इमरान खान का एक वीडियो सोशल मीडिया पर तेजी से वायरल हो गया है जिसमें वह कह रहे हैं कि ‘हमारा सिद्धू किधर है।’</p>
      <figure>
        <img src="http://www.jantakareporter.com/wp-content/uploads/2019/11/Screenshot_11.png"/>
        <figcaption>फाइल फोटो</figcaption>
      </figure>
      <p>दरअसल, इमरान खान करतापुर कॉरिडोर के उद्घाटन स्‍थल तक जाने के लिए बस में सवार थे। इसी दौरान इमरान ने वहां मौजूद लोगों से पूछा, ‘हमारा सिद्धू किधर है? आ गया वह?’ इस पर बस में मौजूद लोगों ने उन्‍हें बताया कि हां सिद्धू आ गए हैं। इस बीच वहां मौजूद एक मंत्री ने कहा कि अगर सिद्धू को भारत सरकार रोकती तो मीडिया वाले उसे हेडलाइन बनाते। इस दौरान इमरान खान ने भारत के पूर्व प्रधानमंत्री मनमोहन सिंह के बारे में भी जानकारी ली। इमरान का यह वीडियो अब सोशल मीडिया पर तेजी से वायरल हो रहा है।</p>
      <p>वहीं, करतारपुर कॉरिडोर के उद्घाटन समारोह में नवजोत सिंह सिद्धू ने लोगों को संबोधित भी किया। इस दौरान सिद्धू ने इमरान खान और पीएम मोदी की तारीफ की और करतारपुर कॉरिडोर खोले जाने के लिए उन्हें धन्यवाद भी दिया। सिद्धू ने कहा कि करतारपुर गलियारा खुलने से भारत और पाकिस्तान के संबंधों में काफी सुधार होगा।</p>
      <figure>
        <iframe data-src="https://twitter.com/24NewsHD/status/1193176637904474112?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>