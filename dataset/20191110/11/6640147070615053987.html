<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/ghost-recon-breakpoint-novembre/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-10T11:25:00+00:00"/>
    <meta property="og:title" content="Ghost Recon Breakpoint, a novembre arriveranno due aggiornamenti"/>
    <meta property="og:description" content="Durante novembre arriveranno a quanto pare ben due aggiornamenti per il controverso e recente Ghost Recon Breakpoint di Ubisoft."/>
  </head>
  <body>
    <article>
      <h1>Ghost Recon Breakpoint, a novembre arriveranno due aggiornamenti</h1>
      <address><time datetime="2019-11-10T11:25:00+00:00">10 Nov 2019, 11:25</time> by <a rel="author">Giacomo Todeschini</a></address>
      <p>Uno dei titoli più controversi degli scorsi mesi è sicuramente <b>Ghost Recon Breakpoint</b>, con l’opera di <b>Ubisoft</b> che si è rivelata un mezzo insuccesso commerciale oltre che aver ricevuto una fredda accoglienza da parte dei videogiocatori.</p>
      <p>Proprio per rialzarsi da questa difficile situazione il noto publisher transalpino ha recentemente comunicato che <b>Breakpoint</b> riceverà nel mese di novembre ben due diversi aggiornamenti che, si spera, sistemeranno alcune delle magagne ad oggi presenti.</p>
      <p>Leggi anche: <a href="https://www.tomshw.it/videogioco/the-outer-worlds-successo-commerciale/">The Outer Worlds ha superato le aspettative: è ufficialmente un successo commerciale</a></p>
      <figure>
        <img src="https://www.tomshw.it/images/images/2019/06/ghost-recon-breakpoint-37670.jpg"/>
      </figure>
      <p>Il primo di essi, nonché il più importante, prende il nome di <b>Update 1.0.3</b> e arriverà nel titolo tra pochi giorni, ossia il 12 novembre. Tale aggiornamento conterrà <b>diversi fix a problematiche conosciute</b> come lo schieramento del drone, il rateo di fuoco, le notifiche pop-up e molto altro ancora. Una patch note più completa sarà rilasciata insieme al lancio dell’aggiornamento.</p>
      <p>L’update 1.0.3 conterrà anche nuove missioni delle fazioni, tra cui una chiamata “<b>A Deadly Trap</b>“, in cui saremo chiamati a prepararci a sopravvivere ad un virus che sta per imbattersi sull’isola. La seconda missione, chiamata “<b>Whistleblower</b>“, ci chiederà di salvare una lista di ribelli il cui nome è caduto in mano ai nemici.</p>
      <p>Più tardi a novembre è inoltre atteso l’update 1.0.3.1  che conterrà ulteriori miglioramenti ed ottimizzazioni. In <b>Ghost Recon Breakpoint</b> è stato inoltre introdotto qualche giorno fa un questionario per la community in cui i vari giocatori possono esprimere la propria opinione e modellare il futuro del titolo.</p>
      <p>Che ne pensate di questa notizia e di quanto arriverà sul titolo di <b>Ubisoft</b> durante questo mese? Secondo voi basterà per rialzare il comunque interessante <b>Ghost Recon Breakpoint</b> o servirà invece molto di più? Fateci sapere che ne pensate direttamente nei commenti.</p>
      <blockquote>Se <b>Ghost Recon Breakpoint</b> vi ispira comunque e volete recuperarlo prima dei due aggiornamenti in questione potete farlo fin da ora ad un ottimo prezzo comodamente <a href="https://www.amazon.it/Ghost-Recon-Breakpoint-PlayStation-4/dp/B07RHZYQ5Q/ref=sr_1_1?__mk_it_IT=%C3%85M%C3%85%C5%BD%C3%95%C3%91&amp;keywords=breakpoint&amp;qid=1573382125&amp;sr=8-1">a questo indirizzo.</a></blockquote>
    </article>
  </body>
</html>