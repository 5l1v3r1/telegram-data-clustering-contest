<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/ryzen-threadripper-3000-64-core-128-thread-msi-video/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-10T11:37:00+00:00"/>
    <meta property="og:title" content="Ryzen Threadripper 3000 con 64 core e 128 thread? Un video di MSI apre la speculazione"/>
    <meta property="og:description" content="MSI potrebbe aver svelato per errore l'arrivo a breve di un Ryzen Threadripper 3000 con 64 core e 128 thread."/>
  </head>
  <body>
    <article>
      <h1>Ryzen Threadripper 3000 con 64 core e 128 thread? Un video di MSI apre la speculazione</h1>
      <address><time datetime="2019-11-10T11:37:00+00:00">10 Nov 2019, 11:37</time> by <a rel="author">Vittorio Rienzo</a></address>
      <p>La <a href="https://www.tomshw.it/hardware/msi-creator-trx40-motherboard-threadripper-3000/">presentazione</a> di qualche giorno fa delle nuove schede madre<b> TRX40 di MSI</b> dedicate ai <a href="https://www.tomshw.it/hardware/ryzen-threadripper-3970x-3960x-trx40/">nuovi Ryzen Threadripper</a> sembrerebbe portare con sé ulteriori rivelazioni sui prossimi processori HEDT di AMD.</p>
      <p>Stando alle immagini apparse nel video di presentazione, prontamente rimosso dall’azienda e sostituito con una versione riveduta e corretta, l’offerta di CPU Ryzen Threadripper conterrà presto <b>una CPU con 64 core e 128 thread</b>. Nel filmato era infatti presente un’immagine – prontamente salvata da più fonti – di un <b>task manager di Windows</b> con ben 128 thread in funzione.</p>
      <figure>
        <img src="https://www.tomshw.it/images/images/2019/11/generica-61846.768x432.jpg"/>
      </figure>
      <p>L’immagine, a dire la verità, contiene alcune stranezze rispetto al task manager reale – manca l’indicazione del processore in alto a destra e in basso a sinistra, ad esempio – rimane curioso il fatto che l’azienda abbia provveduto subito a rimuoverle.</p>
      <p>Da qualche tempo <a href="https://www.tomshw.it/hardware/ryzen-threadripper-3960x-3970x-e-3990x-svelati-il-5-novembre/">si rincorrono le voci</a> su una possibile presentazione a <b>gennaio 2020</b> di un <b>Threadripper 3990X con 64 core e quindi 128 thread</b> basato su architettura, proprio come indicato dal task manager. Ovviamente si tratta solo di supposizioni, e né AMD né MSI hanno commentato quanto apparso nel video.</p>
      <p>Tuttavia se l’immagine dovesse rivelarsi veritiera, vorrebbe dire che non solo effettivamente l’ipotetico Ryzen Threadripper 3990X esiste, ma anche che i suoi 64 core e 128 thread sarebbero supportati dalle schede madre TRX40, cosa non chiara dalle indiscrezioni precedenti secondo cui in arrivo ci sarebbe almeno un altro chipset chiamato TRX80.</p>
    </article>
  </body>
</html>