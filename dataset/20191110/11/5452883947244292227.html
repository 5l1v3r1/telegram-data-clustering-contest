<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/furto-energia-elettrica-denunciato-10-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-10T11:06:00+00:00"/>
    <meta property="og:title" content="Ruba energia elettrica mediante allaccio abusivo"/>
    <meta property="og:description" content="L'uomo è stato denunciato dai carabinieri"/>
  </head>
  <body>
    <article>
      <h1>Ruba energia elettrica mediante allaccio abusivo</h1>
      <h2>L'uomo è stato denunciato dai carabinieri</h2>
      <address><time datetime="2019-11-10T11:06:00+00:00">10 Nov 2019, 11:06</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/32981063686050/movie_20191109_104020-2.mp4"/>
      </figure>
      <p>Ancora i reati contro il patrimonio nel mirino dei Carabinieri del Comando Provinciale di Avellino.<br/>Questa volta a farne le spese della costante attività posta in essere dai militari della Compagnia di Ariano Irpino un 65enne di Grottaminarda che è stato deferito alla competente Autorità Giudiziaria perché ritenuto responsabile di furto di energia elettrica.<br/>In particolare, i Carabinieri della Stazione di Grottaminarda, a seguito di controllo hanno riscontrato che lo stesso, con un cavo elettrico allacciato abusivamente al contatore condominiale, forniva corrente alla sua abitazione.<br/>In considerazione delle evidenze emerse, a carico del 65enne è scattata la denuncia in stato di libertà alla Procura della Repubblica di Benevento per il reato di furto aggravato.</p>
    </article>
  </body>
</html>