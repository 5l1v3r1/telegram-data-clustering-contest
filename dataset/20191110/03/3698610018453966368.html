<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/dari-morya-u-franciyi-na-uzberezhzhi-vikinulo-150-kilogram-kokayinu-329115_.html"/>
    <meta property="og:site_name" content="DT.ua"/>
    <meta property="article:published_time" content="2019-11-10T03:47:00+00:00"/>
    <meta property="og:title" content="Дари моря: у Франції на узбережжі викинуло 150 кілограм кокаїну"/>
    <meta property="og:description" content="Певно, що наркотики опинилися у воді в результаті аварії судна наркокур'єрів, або ж були викинуті навмисно."/>
  </head>
  <body>
    <article>
      <h1>Дари моря: у Франції на узбережжі викинуло 150 кілограм кокаїну</h1>
      <h2>Певно, що наркотики опинилися у воді в результаті аварії судна наркокур'єрів, або ж були викинуті навмисно.</h2>
      <address>
        <time datetime="2019-11-10T03:47:00+00:00">10 Nov 2019, 03:47</time>
      </address>
      <p>Третій тиждень поспіль на атлантичному узбережжі Франції поліція і місцеві жителі знаходять пакунки із білим порошком, який, судячи з аналізу в лабораторіях поліції, є <a href="https://dt.ua/UKRAINE/policiya-viluchila-400-kg-kokayinu-vartistyu-60-mln-dolariv-316272_.html"><b>першосортним кокаїном</b></a>; вже виявлено 150 кілограм небезпечного наркотику, повідомляє французьке видання <a href="http://www.leparisien.fr/faits-divers/des-dizaines-de-kilos-de-cocaine-echoues-sur-les-plages-de-l-atlantique-09-11-2019-8190024.php">Le Parisien</a>.</p>
      <p>Передбачається, що судно наркокур'єрів, яке могло перевозити ці наркотики з району Латинської Америки, потрапило у шторм та потонуло, а пакунки із кокаїном опинилися у воді. У представників митниці інша думка: вони вважають, що наркотики скинули у воду навмисно з розрахунком на те, що біля узбережжя їх підберуть з води спільники наркодилерів.</p>
      <p>Зараз атлантичне узбережжя Франції активно патрулюється поліцією із застосуванням вертольотів.</p>
      <p>Активна боротьба з наркотиками йде і в Україні. 31 березня поліція провела спецоперацію, під час якої були затримані четверо ймовірних членів міжнародного наркокартелю і <b><a href="https://dt.ua/UKRAINE/policiya-viluchila-u-kiyevi-pivtonni-geroyinu-307239_.html">вилучено 600 кг героїну вартістю понад 50 млн доларів</a></b>. За даними слідства, затримані протягом довгого часу займаються контрабандою наркотиків з Центральної Азії до Євросоюзу через територію України.</p>
      <p>Як повідомлялося, в 2018 році <b><a href="https://dt.ua/UKRAINE/v-ukrayini-viluchili-v-2018-roci-narkotikiv-na-23-milyardi-griven-305089_.html">поліція вилучила понад 4,3 тонн наркотиків вартістю 23 млрд гривень</a></b>. У поліції також відзвітували про ліквідацію 30 міжнародних каналів постачання наркотиків.</p>
      <p>За даними МОЗ, в минулому році було зафіксовано 26260 випадків <b><a href="https://dt.ua/UKRAINE/moz-oprilyudniv-statistiku-peredozuvan-alkogolem-i-narkotikami-za-2017-rik-286167_.html">передозування наркотичними речовинами</a></b>. Внаслідок передозувань алкоголем і наркотиками померло 3,5 тисячі українців.</p>
      <p>Детальніше про те, як уникнути наркозалежності у дітей читайте в статті Юлії Дузь <b><a href="https://dt.ua/family/narkotiki-paralelniy-svit-z-yakogo-nemaye-vorottya-266594_.html">"Наркотики - паралельний світ, з якого немає повернення"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy5sZXBhcmlzaWVuLmZyLw==">leparisien.fr</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>