<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980819007.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-10T03:30:00+00:00"/>
    <meta property="og:title" content="هشدار به زنان؛ عاملی که منجر به «زایمان پرخطر» می‌شود"/>
    <meta property="og:description" content="به  گزارش فارس به نقل از دیلی‌میل، نتایج یک بررسی جدید حاکی از آن است از هر سه زن آمریکایی یک زن به دلیل چاقی و دیابت در معرض عوارض حاملگی و سقط جنین است."/>
  </head>
  <body>
    <article>
      <h1>هشدار به زنان؛ عاملی که منجر به «زایمان پرخطر» می‌شود</h1>
      <address>
        <time datetime="2019-11-10T03:30:00+00:00">10 Nov 2019, 03:30</time>
      </address>
      <p>نتایج یک بررسی جدید حاکی از آن است از هر سه زن آمریکایی یک زن به دلیل چاقی و دیابت در معرض عوارض حاملگی و سقط جنین است.</p>
      <p>به  گزارش فارس به نقل از دیلی‌میل، نتایج یک بررسی جدید حاکی از آن است از هر سه زن آمریکایی یک زن به دلیل چاقی و دیابت در معرض عوارض حاملگی و سقط جنین است.</p>
      <p>به گفته پزشکان، شرایط سلامتی مانند فشار خون بالا، بیماری‌های قلبی و چاقی خطر عوارض حاملگی و حتی سقط جنین را ایجاد می‌کند.</p>
      <p>در ایالات متحده، ۴۰ درصد از زنان چاق و بیش از ۳۰ درصد آنها فشار خون بالا دارند، با این وجود ، زنان ممکن است خطرات مرتبط با بارداری را نشناسند.</p>
      <p>این پژوهش که به سرپرستی محققان دانشگاه یوتا صورت گرفته بیانگر آن است، اگر شرایط قبل از بارداری تحت کنترل باش ، می‌توان خطرات را کنترل کرد.</p>
      <p>براساس آمارهای موجود، یک سوم زنانی که در سنین باروری هستند، از بیماری‌های مزمن بهداشتی مانند بیماری‌های قلبی، دیابت، فشار خون بالا، سرطان سینه و آسم رنج می‌برند که تمام این موارد خطر بروز عوارض حاملگی را افزایش می‌دهد.</p>
      <p>عوارض خاصی که هر یک از این شرایط ممکن است در بروز آن نقش داشته باشد شامل فشار خون بالا، دیابت حاملگی و حتی نقص هنگام تولد است.</p>
      <p>تخمین زده می‌شود که ۲۴.۴ میلیون زن  آمریکایی در معرض خطر سقط جنین یا  تولد مرده نوزاد هستند؛ فشار خون بالا ممکن است جریان خون به جفت را محدود کرده و از رسیدن بسیاری از مواد مغذی به جنین در حال رشد جلوگیری کند.</p>
    </article>
  </body>
</html>