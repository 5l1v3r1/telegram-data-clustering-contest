<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=950788"/>
    <meta property="og:site_name" content="Andhrajyothy"/>
    <meta property="article:published_time" content="2019-11-10T03:30:23+00:00"/>
    <meta property="og:title" content="ఘనంగా గీతం వర్సిటీ స్నాతకోత్సవం"/>
    <meta property="og:description" content="ADVT"/>
  </head>
  <body>
    <article>
      <h1>ఘనంగా గీతం వర్సిటీ స్నాతకోత్సవం</h1>
      <address>
        <time datetime="2019-11-10T03:30:23+00:00">10 Nov 2019, 03:30</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>విశాఖపట్నం, నవంబరు 9(ఆంధ్రజ్యోతి):</b> విశాఖపట్నంలోని గీతం విశ్వవిద్యాలయం స్నాతకోత్సవం శనివారం ఘనంగా జరిగింది. ఏఐసీటీఈ చైర్మన్‌ ప్రొఫెసర్‌ అనిల్‌ డి.సహస్రబుద్ధే ముఖ్య అతిథిగా హాజరయ్యారు. ఈ కార్యక్రమంలో పలురంగాల్లో నిష్ణాతులకు గీతం వర్సిటీ గౌరవ డాక్టరేట్‌లను ప్రదానం చేసింది. తెలుగు సాహితీ రంగంలో విశేష కృషి చేసిన ప్రముఖ రచయిత కాళీపట్నం రామారావు(కారా మాస్టారు)ను ‘డాక్టర్‌ ఆఫ్‌ లెటర్స్‌’తో సన్మానించారు. రక్షణరంగ పరిశోధన శాస్త్రవేత్త డాక్టర్‌ వి.భుజంగరావు, 3 లక్షల మంది పోలియో బాధితులకు ఉచిత శస్త్రచికిత్సలు చేసిన డాక్టర్‌ ఎస్‌వీ ఆదినారాయణరావులను గౌరవ డాక్టరేట్‌(డాక్టర్‌ ఆఫ్‌ సైన్స్‌)తో సత్కరించారు. అదేవిధంగా ఏఐసీటీఈ చైర్మన్‌ ప్రొఫెసర్‌ అనిల్‌ డి.సహస్రబుద్ధేకి ‘డాక్టర్‌ ఆఫ్‌ సైన్స్‌’ పేరుతో గౌరవ డాక్టరేట్‌ను అందించారు. కార్యక్రమంలో గీతం కులపతి కోనేరు రామకృష్ణారావు, ఉపకులపతి ప్రొఫెసర్‌ కె.శివరామకృష్ణ, గీతం అధ్యక్షుడు ఎం.శ్రీభరత్‌, ఉపాధ్యక్షులు ఎం.గంగాధరరావు తదితరులు పాల్గొన్నారు. 2వేల మంది గీతం విద్యార్థులకు స్నాతకోత్తర డిగ్రీలను, పలువురికి బంగారు పతకాలను బహూకరించారు.</p>
    </article>
  </body>
</html>