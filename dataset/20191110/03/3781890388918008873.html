<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740884"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T03:18:00+00:00"/>
    <meta property="og:title" content="เอเมรียังหวังพาปืนกลับมาดีได้"/>
    <meta property="og:description" content="'เอเมรี' ยังหวังพา 'ปืนใหญ่' กลับมาผงาด น้อมรับคำด่า แม้ผลงานแย่ไม่เลิก 'ร็อดเจอร์ส' ยังไม่คิดเรื่องลุ้นแชมป์ลีก"/>
  </head>
  <body>
    <article>
      <h1>เอเมรียังหวังพาปืนกลับมาดีได้</h1>
      <address>
        <time datetime="2019-11-10T03:18:00+00:00">10 Nov 2019, 03:18</time>
      </address>
      <p>
        <b>"เอเมรี" ยังหวังพา "ปืนใหญ่" กลับมาผงาด น้อมรับคำด่า แม้ผลงานแย่ไม่เลิก "ร็อดเจอร์ส" ยังไม่คิดเรื่องลุ้นแชมป์ลีก</b>
      </p>
      <p>อูไน เอเมรี กุนซือทีม "ปืนใหญ่" อาร์เซนอล ยังเชื่อว่าจะพาทีมพลิกสถานการณ์กลับมาทำผลงานได้ดีอีกครั้ง แม้ผลการแข่งขันยังแย่ไม่เลิก บุกไปโดน "จิ้งจอกสยาม" เลสเตอร์ ซิตี เปิดบ้านเอาชนะ 2-0 ในเกมพรีเมียร์ลีก เมื่อวันเสาร์ที่ผ่านมา ทำให้ อาร์เซนอล ชนะแค่ 2 จาก 10 นัดหลังสุดในลีก และเริ่มห่างจากพื้น 4 อันดับแรกมากขึ้น<br/><br/>อูไน ที่พาทีมออกสตาร์ตได้แย่สุดนับแต่ฤดูกาล 1982-83 กล่าวว่า "ผมคุยกับสโมสรให้ใจเย็น อดทน เรามีทีมคนหนุ่มที่กำลังเติบโตขึ้น ผมรู้ว่ากำลังโดนวิพากษ์วิจารณ์ แต่ผมเคยเจออะไรแบบนี้มาก่อนและกลับมาได้ ผมยอมรับทุกคำตำหนิ มันเป็นเรื่องปกติ วันนี้เราก้าวหน้าไปหนึ่งขั้น เกมรับเราดีขึ้น เราสามารถผิดหวังกับผลการแข่งขัน แต่ทัศนคตินักเตะทำได้ตามแผน สร้างโอกาสได้ดี"<br/><br/>ด้าน เบรนแดน รอดเจอร์ส กุนซือเลสเตอร์ ยืนยันว่ายังไม่คิดถึงการคว้าแชมป์ลีกว่า "เรายังไม่ได้คิดถึงการลุ้นแชมป์จริงๆ เราคิดแต่การทำให้ทีมดีขึ้น อย่างที่ผมพูดว่าถ้าเรานำการไปเล่นถ้วยยุโรปกลับมาได้ มันก็เยี่ยมมาก เครดิตมหาศาลต้องให้นักเตะ พวกเขาสามารถปรับตัวได้อย่างที่ผมขอ พวกเขาเล่นด้วยความมั่นใจ" </p>
    </article>
  </body>
</html>