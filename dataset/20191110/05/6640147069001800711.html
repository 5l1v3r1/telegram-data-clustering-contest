<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/windows-10-su-una-calcolatrice-a-quanto-pare-si-puo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-10T05:45:00+00:00"/>
    <meta property="og:title" content="Windows 10 su una calcolatrice? A quanto pare si può"/>
    <meta property="og:description" content="Uno sviluppatore è riuscito ad installare Windows 10 su una calcolatrice HP."/>
  </head>
  <body>
    <article>
      <h1>Windows 10 su una calcolatrice? A quanto pare si può</h1>
      <address><time datetime="2019-11-10T05:45:00+00:00">10 Nov 2019, 05:45</time> by <a rel="author">Vittorio Rienzo</a></address>
      <p>Stando a quanto <a href="https://twitter.com/imbushuo/status/1192181462948147200/"><b>postato</b></a> da uno sviluppatore indipendente, <b>Windows 10</b> riesce a girare anche su una <b>calcolatrice</b>. Chiaramente il dispositivo usato per l’esperimento non è una semplice calcolatrice con display monocromatico, ma si tratta di una calcolatrice grafica <b>HP Prime Graphing Calculator </b>(acquistabile <a href="https://toms.it/baizY">anche su Amazon</a>).</p>
      <figure>
        <img src="https://www.tomshw.it/images/images/2019/11/generica-61820.jpg"/>
      </figure>
      <p>Il device in questione presenta un display da <b>3,5 pollici multitouch</b>, sul quale lo sviluppatore ha tentato di installare la versione <b>IoT</b> (Internet of Things) di Windows 10, una delle versioni che Microsoft mette a disposizione del mercato <b>enterprise</b> eseguibile anche su dispositivi di piccole dimensioni <b>non dotati di display</b>.</p>
      <p>Questa versione del sistema operativo (utilizzata ad esempio anche sui <b>Raspberry Pi</b>) non offre ovviamente l’esperienza di Windows completa, ma piuttosto è utile per permettere ai dispositivi di eseguire i <b>software UWP</b> (Universal Windows Program).</p>
      <p>Ben, lo sviluppatore, ha spiegato che la calcolatrice di HP è stata hackerata per sbloccare il <b>bootloader</b> e permettere così l’avvio del sistema operativo Microsoft, anche se come si evince dalle immagini al momento l’avvio è impedito per un problema non ancora noto, in quanto le dimensioni del display non rendono visibile l’errore restituito.</p>
      <p>Tuttavia rimane la curiosità di capire come abbia fatto ad ultimare l’installazione di Windows 10 su un dispositivo dotato di soli <b>256 MB di memoria RAM</b>.</p>
      <p>In ogni caso lo sviluppatore ha già annunciato che fornirà ulteriori aggiornamenti nei prossimi giorni. Ovviamente il suo scopo non è usare il sistema operativo, ma semplice dimostrare che si può farlo girare, un mero esercizio per mettere in mostra le sue capacità: sia mai che qualcuno non voglia mettere a frutto le sue competenze su progetti più concreti.</p>
      <slideshow>
        <figure>
          <img src="https://www.tomshw.it/images/images/2019/11/generica-61819.768x432.jpg"/>
        </figure>
        <figure>
          <img src="https://www.tomshw.it/images/images/2019/11/generica-61818.768x432.jpg"/>
        </figure>
      </slideshow>
    </article>
  </body>
</html>