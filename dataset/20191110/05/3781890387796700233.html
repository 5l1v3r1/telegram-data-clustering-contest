<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740911"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T05:16:00+00:00"/>
    <meta property="og:title" content="ดับทาจิฯ1-0 'เสือเหลือง'โวท็อปฟอร์มพร้อมชน'ช้างศึก'"/>
    <meta property="og:description" content="'ตัน เชง โฮ' ชี้ เสือเหลืองท็อปฟอร์ม ลับแข้งชนะ 'ทาจิกิสถาน' สุดฮึกเหิมก่อนเจอ 'ช้างศึก'"/>
  </head>
  <body>
    <article>
      <h1>ดับทาจิฯ1-0 'เสือเหลือง'โวท็อปฟอร์มพร้อมชน'ช้างศึก'</h1>
      <address>
        <time datetime="2019-11-10T05:16:00+00:00">10 Nov 2019, 05:16</time>
      </address>
      <figure>
        <img src="https://www.dailynews.co.th/admin/upload/20191110/news_BmNAOAiuhz122049_533.jpg?v=20191110159"/>
      </figure>
      <p>
        <b>"ตัน เชง โฮ" ชี้ เสือเหลืองท็อปฟอร์ม ลับแข้งชนะ "ทาจิกิสถาน" สุดฮึกเหิมก่อนเจอ "ช้างศึก"</b>
      </p>
      <p>ตัน เชง โฮ โค้ชทีมชาติมาเลเซีย ยกย่องผลงานลูกทีม ในเกมอุ่นเครื่องชนะ ทาจิกิสถาน 1-0 ก่อนเจอทีมชาติไทย ในฟุตบอลโลกรอบคัดเลือก<br/><br/>เมื่อคืนวันที่ 9 พ.ย. เสือเหลือง ทีมอันดับ 158 ของโลก เล่นในบูกิตจาลิล ชนะ ทาจิกิสถาน ทีม 116 ของโลกไป 1-0 จาก มูฮัมหมัด ซาฟาวี ราซิด นาทีที่ 72 โดย ทาจิฯ เหลือ 10 คนตั้งแต่ต้นครึ่งหลัง เมื่อ รุสตาม ยาติมอฟ โกลของทีมโดนใบแดง<br/><br/>กุนซือเสือเหลือง กล่าวว่า ชัยชนะนัดนี้กระตุ้นความฮึกเหิมให้กับทีม ทาจิกิสถานไม่ใช้ทีมที่ง่ายจะต่อกร นักเตะมาเลเซียเล่นดีทุกคน แม้บางคนดูอ่อนล้าบ้าง นี่คือแมตช์ที่สุดยอด และเล่นกันอย่างเต็มที่<br/><br/>ทีมชาติไทยของ อากิระ นิชิโนะ จะทำศึกฟุตบอลโลก 2022 โซนเอเชีย รอบ 2 กลุ่ม G นัดที่ 4-5 ไปเยือน มาเลเซีย วันที่ 14 พ.ย. และเยือน เวียดนาม วันที่ 19 พ.ย. ซึ่งแมตช์ที่ เสือเหลือง อุ่นกับ ทาจิกิสถาน นั้น นิชิโนะ บอกว่า ไม่ได้ส่งใครไปดูฟอร์ม เพราะเพิ่งทราบกำหนดการเตะของเสือเหลือง รวมทั้งข้อจำกัดด้านบุคลากร แต่จะติดตามศึกษาเกมภายหลัง.<br/><br/><b><i>(ภาพแข่งขันจาก fb.Football Association of Malaysia (Official))</i></b></p>
    </article>
  </body>
</html>