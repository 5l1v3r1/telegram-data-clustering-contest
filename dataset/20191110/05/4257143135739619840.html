<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/10/nagy-konnyebbseg-vasarnaptol-az-autosoknak"/>
    <meta property="og:site_name" content="infostart"/>
    <meta property="article:published_time" content="2019-11-10T05:14:00+00:00"/>
    <meta property="og:title" content="Nagy könnyebbség vasárnaptól az autósoknak"/>
    <meta property="og:description" content="Vasárnap megnyitják a közlekedők számára az M0-s autóút 6-os főúti felhajtóágát."/>
  </head>
  <body>
    <article>
      <h1>Nagy könnyebbség vasárnaptól az autósoknak</h1>
      <address><time datetime="2019-11-10T05:14:00+00:00">10 Nov 2019, 05:14</time> by <a rel="author">Infostart / MTI</a></address>
      <h3>Vasárnap megnyitják a közlekedők számára az M0-s autóút 6-os főúti felhajtóágát.</h3>
      <p>Az autóút rekonstrukciós munkái során a csomópontban és környezetében elkészült az új betonburkolat, kialakították az új szegélyeket, padkákat, a vízelvezetést, kiépítették a szükséges forgalomtechnikai és forgalombiztonsági elemeket - közölte a Nemzeti Infrastruktúra Fejlesztő Zrt.</p>
      <p>A felújítás által érintett szakaszon a kivitelezési munkálatok előrehaladásával folyamatosan nyitják meg a lezárt szakaszokat.</p>
      <p>Az aktuális forgalmi helyzetről a közlekedők a www.utinform.hu oldalon tájékozódhatnak.</p>
      <p>
        <i>Nyitókép: Pixabay</i>
      </p>
    </article>
  </body>
</html>