<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/sicil-affi-meclis-gundeminde-2218049"/>
    <meta property="og:site_name" content="Posta"/>
    <meta property="article:published_time" content="2019-11-10T05:00:52+00:00"/>
    <meta property="og:title" content="Sicil affı meclis gündeminde"/>
    <meta property="og:description" content="Kara listeye girdiği için binlerce kişi ve esnaf düşük faize ve kredi paketlerine rağmen acil ihtiyaçlarını karşılamak için kredi çekemiyor. Bu yönde talep var ve konu Meclis’e de taşınmış durumda. Ticaret Bakanı Ruhsar Pekcan da sicil affının tekrar gündeme getirilebileceğini ifade etti"/>
  </head>
  <body>
    <article>
      <h1>Sicil affı meclis gündeminde</h1>
      <address>
        <time datetime="2019-11-10T05:00:52+00:00">10 Nov 2019, 05:00</time>
      </address>
      <h3>Kara listeye girdiği için binlerce kişi ve esnaf düşük faize ve kredi paketlerine rağmen acil ihtiyaçlarını karşılamak için kredi çekemiyor. Bu yönde talep var ve konu Meclis’e de taşınmış durumda. Ticaret Bakanı Ruhsar Pekcan da sicil affının tekrar gündeme getirilebileceğini ifade etti</h3>
      <h3>90 gün sonra <a href="https://www.posta.com.tr/haberler/kara-liste">kara liste</a></h3>
      <p>Kredi, kredi kartı borcu, çek, senet ve diğer borçlarını yasal süresi (90 gün) içinde ödeyemeyenler bankalar tarafından kara listeye alınıyor.</p>
      <p>Sicili bozulan bu kişiler 5 yıl boyunca bankaların sunduğu kredi, kart, nakit avans gibi imkanlardan yararlanamıyor. Kara listedekiler düşük faiz imkanından, avantajlı kredi paketlerinden de faydalanamıyor. Bu durum, özellikle esnafı mağdur ediyor.</p>
      <h3>'Ödese de kurtulamıyor'</h3>
      <p>Bu konudaki mağduriyeti en çok dile getiren Türkiye Esnaf ve Sanatkârları Konfederasyonu (TESK) Başkanı Bendevi Palandöken. Esnafın işini yürütmek için krediye ihtiyaç duyduğunu ama kara liste bahanesiyle bankaların kredi vermediğini söyleyen Palandöken, “10-15 yıl önce borcu geciktirdiği için sicili bozulan ama sonra borcunu ödeyenler dahi paraya ulaşamıyor.</p>
      <p>Banka ticaret erbabından memur kefil istiyor. Böyle birşey olabilir mi? Krediye ulaşmadaki bu engel kaldırılmalı. Bu da sicilin düzeltilmesiyle mümkün. Bu konudaki taleplerimizi Hazine ve Maliye Bakanlığı ile Ticaret Bakanlığı’na ilettik” dedi.</p>
      <h3>Komisyonda tartışıldı</h3>
      <p><a href="https://www.posta.com.tr/haberler/sicil-affi">Sicil affı</a> konusu cuma günü <a href="https://www.posta.com.tr/haberler/meclis">Meclis</a> gündemine de geldi. Meclis Plan ve Bütçe Komisyonu’nda, Bakanlığın bütçesi üzerindeki görüşmelerde milletvekillerinin sorularını Ticaret Bakanı Ruhsar Pekcan, esnaf sanatkarlara <a href="https://www.posta.com.tr/haberler/sicil">sicil</a> affı getirilmesine ilişkin bir soruya karşılık, “Sicil affı bizim tek başına alabileceğimiz bir karar değil. İlgili bakanlıklarımızla bunu daha önce de konuştuk, tekrar gündeme getiririz” diye konuştu.</p>
      <h3>En son <a href="https://www.posta.com.tr/haberler/yasa">yasa</a> 2017'de çıkarılmıştı</h3>
      <p>Muğla Milletvekili Metin Ergun da geçen hafta verdiği kanun teklifinde kara listeye giren vatandaşların borcu için af talep etmişti.</p>
      <p>En son 2017’de çıkarılan yasa ile Türkiye Bankalar Birliği nezdinde kurulan Risk Merkezi’nin tuttuğu sicil kayıtlarının dikkate alınmayabileceği öngörülmüştü. Bunun için 6 ay süre verilmiş ve bu süre içinde borcun tamamının ödenebileceği ve yeniden yapılandırılabileceği ifade edilmişti.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/abdde-applea-cinsiyetci-kredi-karti-sorusturmasi-2218205">
          <img src="https://i.pstimaj.com/img/100/180x95/5dc897e0ae298b41865477fb"/>
        </a>
      </figure>
      <p>
        <a href="https://www.posta.com.tr/abdde-applea-cinsiyetci-kredi-karti-sorusturmasi-2218205">1 ABD'de Apple'a 'cinsiyetçi' kredi kartı soruşturması</a>
      </p>
      <figure>
        <a href="https://www.posta.com.tr/cumhurbaskani-erdogandan-fidan-dikme-cagrisi-2218192">
          <img src="https://i.pstimaj.com/img/100/180x95/5dc85d2e66a97cd7e8221a63"/>
        </a>
      </figure>
      <p>
        <a href="https://www.posta.com.tr/cumhurbaskani-erdogandan-fidan-dikme-cagrisi-2218192">2 Cumhurbaşkanı Erdoğan'dan 'fidan dikme' çağrısı</a>
      </p>
      <figure>
        <a href="https://www.posta.com.tr/gunun-ozeti-10-kasim-2019-2218180">
          <img src="https://i.pstimaj.com/img/100/180x95/5dc57cb1ae298bbece9327cc"/>
        </a>
      </figure>
      <p>
        <a href="https://www.posta.com.tr/gunun-ozeti-10-kasim-2019-2218180">3 Günün özeti | 10 Kasım 2019</a>
      </p>
      <figure>
        <a href="https://www.posta.com.tr/tuyap-kitap-fuarinda-son-gun-kalabaligi-2218186">
          <img src="https://i.pstimaj.com/img/100/180x95/5dc83e7aae298b2f76de6987"/>
        </a>
      </figure>
      <p>
        <a href="https://www.posta.com.tr/tuyap-kitap-fuarinda-son-gun-kalabaligi-2218186">4 TÜYAP Kitap Fuarı’nda son gün kalabalığı</a>
      </p>
      <figure>
        <a href="https://www.posta.com.tr/akdenizde-31-buyuklugunde-deprem-meydana-geldi-2218185">
          <img src="https://i.pstimaj.com/img/100/180x95/5dc838a7ae298b2f75fe30aa"/>
        </a>
      </figure>
      <p>
        <a href="https://www.posta.com.tr/akdenizde-31-buyuklugunde-deprem-meydana-geldi-2218185">5 Akdeniz'de 3.1 büyüklüğünde deprem meydana geldi</a>
      </p>
      <figure>
        <a href="https://www.posta.com.tr/diwali-bayrami-nedir-2218182">
          <img src="https://i.pstimaj.com/img/100/180x95/5dc8224b66a97ccda035aa66"/>
        </a>
      </figure>
      <p>
        <a href="https://www.posta.com.tr/diwali-bayrami-nedir-2218182">6 Diwali Bayramı nedir?</a>
      </p>
      <figure>
        <a href="https://www.posta.com.tr/msb-tel-abyaddaki-saldirida-8-sivil-oldu-20den-fazla-kisi-yarali-2218178">
          <img src="https://i.pstimaj.com/img/100/180x95/5dc81ac566a97cce1b0ce00d"/>
        </a>
      </figure>
      <p>
        <a href="https://www.posta.com.tr/msb-tel-abyaddaki-saldirida-8-sivil-oldu-20den-fazla-kisi-yarali-2218178">7 MSB: Tel Abyad'daki saldırıda 8 sivil öldü, 20'den faz...</a>
      </p>
      <figure>
        <a href="https://www.posta.com.tr/michael-jackson-kralice-elizabethten-sovalyelik-unvani-istemis-2218170">
          <img src="https://i.pstimaj.com/img/100/180x95/5dc80166ae298b25e51afa94"/>
        </a>
      </figure>
      <p>
        <a href="https://www.posta.com.tr/michael-jackson-kralice-elizabethten-sovalyelik-unvani-istemis-2218170">8 Michael Jackson Kraliçe Elizabeth'ten şövalyelik unvan...</a>
      </p>
      <figure>
        <a href="https://www.posta.com.tr/antalyada-mangonun-tanesi-50-liraya-alici-buluyor-2218166">
          <img src="https://i.pstimaj.com/img/100/180x95/5dc7fd2f66a97cc4eaabc656"/>
        </a>
      </figure>
      <p>
        <a href="https://www.posta.com.tr/antalyada-mangonun-tanesi-50-liraya-alici-buluyor-2218166">9 Antalya'da mangonun tanesi 50 liraya alıcı buluyor</a>
      </p>
      <figure>
        <a href="https://www.posta.com.tr/cumhurbaskani-erdogan-kulliyede-ataturku-anma-toreninde-konustu-2218111">
          <img src="https://i.pstimaj.com/img/100/180x95/5dc7dba3ae298b25e51afa40"/>
        </a>
      </figure>
      <p>
        <a href="https://www.posta.com.tr/cumhurbaskani-erdogan-kulliyede-ataturku-anma-toreninde-konustu-2218111">10 Cumhurbaşkanı Erdoğan, Külliye'de Atatürk'ü anma tören...</a>
      </p>
    </article>
  </body>
</html>