<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=951475"/>
    <meta property="og:site_name" content="Andhrajyothy"/>
    <meta property="article:published_time" content="2019-11-10T23:45:47+00:00"/>
    <meta property="og:title" content="తెలుగు రాష్ట్రాల్లో 2 మెడికల్‌ డివైజ్‌ పార్కులు"/>
    <meta property="og:description" content="ADVT"/>
  </head>
  <body>
    <article>
      <h1>తెలుగు రాష్ట్రాల్లో 2 మెడికల్‌ డివైజ్‌ పార్కులు</h1>
      <address>
        <time datetime="2019-11-10T23:45:47+00:00">10 Nov 2019, 23:45</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>ఆమోదించిన కేంద్ర సర్కార్‌</b>
        </li>
      </ul>
      <p><b>న్యూఢిల్లీ:</b> దక్షిణాది రాష్ట్రాల్లో కొత్తగా నాలుగు వైద్య పరికరాల (మెడికల్‌ డివైజెస్‌) తయారీ పార్కుల ఏర్పాటుకు కేంద్ర ప్రభుత్వం ఆమోదం తెలిపింది. ఇందులో రెండు పార్కులు ఆంధ్రప్రదేశ్‌, తెలంగాణలో ఏర్పాటుకానున్నాయి. మిగతా రెండు పార్కులు తమిళనాడు, కేరళ రాష్ట్రాల్లో ఏర్పాటవుతాయి. ‘భారత్‌లో తయారీ’ కార్యక్రమాన్ని ప్రోత్సహించడంతో పాటు అందుబాటు ధరల్లో అంతర్జాతీయ స్థాయి వ్యాధి నిర్ధారణ పరికరాల్ని దేశంలోనే ఉత్పత్తి చేయాలన్న లక్ష్యంతో ఈ నిర్ణయం తీసుకున్నట్టు ప్రభుత్వం పేర్కొంది. గుజరాత్‌, ఉత్తరాఖండ్‌ రాష్ట్రాలు కూడా తమ రాష్ట్రాల్లో ఈ పార్కుల ఏర్పాటుకు అనుమతి ఇవ్వాలని కోరినా, కేంద్ర ప్రభుత్వం దక్షిణాది రాష్ట్రాలవైపే మొగ్గుచూపింది.</p>
      <p> ఈ పార్కుల్లో అవసరమయ్యే మౌలిక వసతుల ఏర్పాటుకు అయ్యే ఖర్చుల్లో రూ.25 కోట్ల పరిమితికి లోబడి 70 శాతం కేంద్ర ప్రభుత్వం సమకూరుస్తుంది. సూపర్‌ కండక్టింగ్‌ మాగ్నెటిక్‌ కాయిల్‌ టెస్టింగ్‌ అండ్‌ రీసెర్చి కోసం ఆంధ్రప్రదేశ్‌లో ఏర్పాటు చేసే ఏపీ మెడిటెక్‌ జోన్‌ ఫర్‌ క్రియేషన్‌ ఆఫ్‌ కామన్‌ ఫెసిలిటీ సెంటర్‌ (సీ ఎఫ్‌సీ) ఏర్పాటుకు కేంద్ర ప్రభుత్వం ఇటీవలే సూత్రప్రాయంగా ఆమోదం తెలిపింది. మళ్లీ కొద్ది రోజులకే ప్రత్యేకంగా మెడికల్‌ డివైజెస్‌ పార్కుకు అనుమతి ఇవ్వడం విశేషం. ఏపీలో ఇప్పటికే వైజాగ్‌ వద్ద, తెలంగాణలో సంగారెడ్డి జిల్లాలోని సుల్తాన్‌పూర్‌ వద్ద రెండు మెడికల్‌ డివైజెస్‌ పార్కులు ఏర్పాటయ్యాయి. కొత్తగా మరో రెండు పార్కులు రానున్నాయి.</p>
    </article>
  </body>
</html>