<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/11/Sanchez-oppfordrer-partier-til-samarbeid-20363363.ece"/>
    <meta property="og:site_name" content="adressa.no"/>
    <meta property="article:published_time" content="2019-11-10T23:31:04+00:00"/>
    <meta property="og:title" content="Sanchez oppfordrer partier til samarbeid"/>
    <meta property="og:description" content="Spanias statsminister Pedro Sanchez ber «alle politiske partier» om å bidra til å få slutt på den fastlåste politiske situasjonen i landet."/>
  </head>
  <body>
    <article>
      <h1>Sanchez oppfordrer partier til samarbeid</h1>
      <address><time datetime="2019-11-10T23:31:04+00:00">10 Nov 2019, 23:31</time> by <a rel="author">(NTB) NTB-DPA</a></address>
      <p>Spanias statsminister Pedro Sanchez ber «alle politiske partier» om å bidra til å få slutt på den fastlåste politiske situasjonen i landet.</p>
      <aside><a href="https://www.adressa.no/nyheter/utenriks/2019/11/11/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/11/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/11/javascript:void(0);">Del denne artikkelen på e-post</a></aside>
      <p>– Jeg ber alle politiske partier om å handle sjenerøst og ansvarlig for å få løst situasjonen, sa Sanchez til tilhengerne av partiet PSOE.</p>
      <p>Uten å utdype det ytterligere, sa Sanchez at han vil prøve å bli gjenvalgt som statsminister. Han lover han skal jobbe for en «progressiv regjering ledet av sosialistpartiet».</p>
      <p>Sanchez sier hans oppfordring til samarbeid gjelder «alle» partier bortsett fra dem som sprer hat, som trolig er en referanse til ytre høyre-partiet VOX, melder nyhetsbyrået DPA.</p>
      <p>Sanchez har erklært PSOE som valgets vinner, men har fått langt fra nok seter i nasjonalforsamlingen til å sikre seg et flertall.</p>
      <p>(©NTB)</p>
    </article>
  </body>
</html>