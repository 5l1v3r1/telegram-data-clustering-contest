<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/world/news/new-oil-filed-found-in-iran"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-10T23:03:00+00:00"/>
    <meta property="og:title" content="ഇറാനില്‍ പുതിയ എണ്ണപ്പാടം കണ്ടെത്തിയതായി പ്രസിഡന്റ് ഹസ്സന്‍ റൂഹാനി"/>
    <meta property="og:description" content="ടെഹ്‌റാന്‍: ഇറാനില്‍ പുതിയ എണ്ണപ്പാടം കണ്ടെത്തിയതായി പ്രസിഡന്റ് ഹസ്സന്‍ റൂഹാനി. ഇറാന്റെ തെക്കുപടിഞ്ഞാറന്‍ പ്രവിശ്യയായ ഖുസെസ്താനിലാണ് എണ്ണപ്പാടംകണ്ടെത്തിയിട്ടുള്ളത്. ഇതിന്2,400 ചതുരശ്ര കിലോമീറ്റര്‍ വലിപ്പമുണ്ടെന്ന്‍ ഹസ്സന്‍ റൂഹാനി പറഞ്ഞു. ഇതോടെ രാജ്യത്ത് ആകെയുള്ള ക്രൂഡ് ഓയില്‍..."/>
  </head>
  <body>
    <article>
      <h1>ഇറാനില്‍ പുതിയ എണ്ണപ്പാടം കണ്ടെത്തിയതായി പ്രസിഡന്റ് ഹസ്സന്‍ റൂഹാനി</h1>
      <address><time datetime="2019-11-10T23:03:00+00:00">10 Nov 2019, 23:03</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ടെഹ്‌റാന്‍: ഇറാനില്‍ പുതിയ എണ്ണപ്പാടം കണ്ടെത്തിയതായി പ്രസിഡന്റ് ഹസ്സന്‍ റൂഹാനി. ഇറാന്റെ തെക്കുപടിഞ്ഞാറന്‍ പ്രവിശ്യയായ ഖുസെസ്താനിലാണ് എണ്ണപ്പാടംകണ്ടെത്തിയിട്ടുള്ളത്. ഇതിന്2,400 ചതുരശ്ര കിലോമീറ്റര്‍ വലിപ്പമുണ്ടെന്ന്‍ ഹസ്സന്‍ റൂഹാനി പറഞ്ഞു. ഇതോടെ രാജ്യത്ത് ആകെയുള്ള ക്രൂഡ് ഓയില്‍ ശേഖരം മൂന്നിലൊന്നു വര്‍ധിക്കുമെന്നും റൂഹാനി പ്രഖ്യാപിച്ചു. </p>
      <p>ഇറാന്‍-ഇറാഖ് അതിര്‍ത്തിയോടു ചേര്‍ന്നുള്ള പ്രവിശ്യയാണ് ഖുസെസ്താന്‍. ഇവിടെ 80 മീറ്റര്‍ ആഴത്തിലാണ് പുതിയ എണ്ണശേഖരം കണ്ടെത്തിയത്. ഒപെക് രാജ്യങ്ങളുടെ ആകെയുള്ള പെട്രോളിയം ശേഖരത്തിന്റെ 34 ശതമാനം വരും പുതിയ എണ്ണപ്പാടത്തിലെ പെട്രോളിയം നിക്ഷേപമെന്നാണ് കരുതപ്പെടുന്നത്. 5300 കോടി ബാരല്‍ പെട്രോളിയം ഇവിടെയുണ്ടെന്നാണ് കണക്കുകൂട്ടല്‍.</p>
      <p> ലോകത്തെ നാലാമത്തെ വലിയ ക്രൂഡ് ഓയില്‍ നിക്ഷേപവും ലോകത്തിലെ രണ്ടാമത്തെ വലിയ പ്രകൃതിവാതക നിക്ഷേപവുമുള്ളത് ഇറാനിലാണ്.</p>
    </article>
  </body>
</html>