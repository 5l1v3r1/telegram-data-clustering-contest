<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/shahtar-dinamo-lujish-kashtru-vistupiv-iz-zayavoyu-shchodo-rasistskogo-skandalu-50052717.html"/>
    <meta property="og:site_name" content="НВ"/>
    <meta property="article:published_time" content="2019-11-10T23:07:00+00:00"/>
    <meta property="og:title" content="Це було, є і буде ганьбою для усіх. Каштру виступив із заявою після інциденту на матчі з Динамо"/>
    <meta property="og:description" content="Головний тренер ФК Шахтар Луїш Каштру після матчу чемпіонату України проти Динамо (1:0) замість традиційної прес-конференції виступив із заявою щодо расистського скандалу."/>
  </head>
  <body>
    <article>
      <h1>Це було, є і буде ганьбою для усіх. Каштру виступив із заявою після інциденту на матчі з Динамо</h1>
      <h2>Головний тренер ФК Шахтар Луїш Каштру після матчу чемпіонату України проти Динамо (1:0) замість традиційної прес-конференції виступив із заявою щодо расистського скандалу.</h2>
      <address>
        <time datetime="2019-11-10T23:07:00+00:00">10 Nov 2019, 23:07</time>
      </address>
      <p>«Сьогодні мої гравці ще раз проявили свій характер. Цей характер вони показували протягом усього поєдинку. Я хочу зараз підтримати усіх, хто страждає від расизму, і тих хлопців, які постраждали сьогодні», — сказав він.</p>
      <p>Він підкреслив, що прояви расизму просто неприпустимі.</p>
      <p>«Це було, є і буде ганьбою для усіх. Усі разом ми повинні боротися проти цього — щодня, щохвилини і щомиті. Спасибі», — <a href="https://shakhtar.com/ru-ru/news/2019/november/10_news/10_lc/">цитує</a> Каштру прес-служба футбольного клубу.</p>
      <p>Нагадаємо, що в другому таймі <a href="https://nv.ua/ukr/sport/football/shahtar-dinamo-rezultat-matchu-upl-50052687.html">гравець Шахтаря Тайсон Барселлос Фреда почув расистські вигуки на свою адресу з фанатського сектора Динамо</a> і показав у бік ультрас середній палець.</p>
      <p>Читайте також:<br/><a href="https://nv.ua/ukr/sport/football/fk-shahtar-zasudiv-proyav-rasizmu-na-matchi-dinamo-shahtar-novini-futbolu-50052699.html">&amp;nbspШахтар засудив прояви расизму на матчі з Динамо</a></p>
      <p>Арбітр призупинив гру і вивів команди до підтрибунного приміщення, а після того, як гра поновилася рефері показав Тайсону червону картку за непристойний жест.</p>
      <p>Читайте також:</p>
      <ul>
        <li>
          <a href="https://nv.ua/ukr/sport/football/tayson-match-shahtar-dinamo-rasizm-10-11-2019-upl-zayava-50052710.html">Динамо відреагувало на расистський скандал у матчі з Шахтарем</a>
        </li>
        <li>
          <a href="https://nv.ua/ukr/sport/football/shahtar-dinamo-mihaylichenko-prokomentuvav-moment-zupinki-matchu-cherez-rasizm-50052711.html">Тренер Динамо про момент зупинки матчу з Шахтарем через расизм: Абсолютно не зрозумів, у чому справа</a>
        </li>
      </ul>
      <p>Шахтар обіграв Динамо вдома з рахунком 1:0 у рамках 14 туру української Прем'єр-ліги.</p>
    </article>
  </body>
</html>