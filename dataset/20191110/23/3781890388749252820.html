<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740946"/>
    <meta property="og:site_name" content="เดลินิวส์"/>
    <meta property="article:published_time" content="2019-11-10T23:21:00+00:00"/>
    <meta property="og:title" content="&quot;บิ๊กตู่&quot;ชวนคนไทยลอยกระทง ช่วยเป็นมิตรสิ่งแวดล้อม"/>
    <meta property="og:description" content="“นายก” ชวนคนไทยลอยกระทงรักษาสิ่งแวดล้อม เตือนผู้ปกครองดูแลลูกหลาน ของดจุดประทัด-ดอกไม้ไฟ-ปล่อยโคมลอย"/>
  </head>
  <body>
    <article>
      <h1>"บิ๊กตู่"ชวนคนไทยลอยกระทง ช่วยเป็นมิตรสิ่งแวดล้อม</h1>
      <address>
        <time datetime="2019-11-10T23:21:00+00:00">10 Nov 2019, 23:21</time>
      </address>
      <p>
        <b>“นายก” ชวนคนไทยลอยกระทงรักษาสิ่งแวดล้อม เตือนผู้ปกครองดูแลลูกหลาน ของดจุดประทัด-ดอกไม้ไฟ-ปล่อยโคมลอย</b>
      </p>
      <p>เมื่อวันที่ 10 พ.ย.นางนฤมล ภิญโญสินวัฒน์ โฆษกประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชา นายกรัฐมนตรีและรมว.กลาโหม เชิญชวนคนไทยร่วมเที่ยวงานวันลอยกระทง สืบสานประเพณีไทย โดยเน้นรักษาสิ่งแวดล้อม ด้วยการใช้กระทงที่ทำจากวัสดุที่ย่อยสลายง่าย หรือสามารถเก็บทำลายได้ รวมทั้งให้เน้นความปลอดภัยระหว่างลอยกระทงหรือท่องเที่ยวบริเวณแหล่งนำ้ต่างๆ<br/><br/>“นายกรัฐมนตรียังห่วงใย ฝากเตือนผู้ปกครอง ดูแลลูกหลานและระมัดระวังเด็กเล็กเป็นพิเศษ ระหว่างร่วมเที่ยวงานวันลอยกระทงโดยเฉพาะบริเวณแหล่งน้ำทั่วไป ทั้งแม่นำ้ ลำคลอง สระนำ้และสวนนำ้ต่างๆ พร้อมขอร้องงดการจุดประทัดดอกไม้ไฟ และปล่อยโคมลอยเพื่อหลีกเลี่ยงการเกิดอุบัติเหตุ ซึ่งวันลอยกระทงปีนี้ นายกรัฐมนตรีจะได้ไปร่วมลอยกระทงกับพี่น้องชาวกาญจนบุรีด้วย” โฆษกประจำสำนักนายกรัฐ กล่าว.<br/> </p>
    </article>
  </body>
</html>