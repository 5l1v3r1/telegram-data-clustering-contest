<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639331/%D8%A8%D8%B1%D8%A7%DB%8C-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%AF%D8%B1-%D9%81%D9%84%D8%B3%D8%B7%DB%8C%D9%86-%D8%AA%D9%88%D8%A7%D9%81%D9%82-%D9%85%D9%84%DB%8C-%D9%88%D8%AC%D9%88%D8%AF-%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-10T23:10:00+00:00"/>
    <meta property="og:title" content="برای برگزاری انتخابات در فلسطین توافق ملی وجود دارد"/>
    <meta property="og:description" content="رئیس دفتر سیاسی حماس خواستار پایان دو دستگی میان فلسطینیان شد و گفت که یک نوع اراده و توافق ملی برای برگزاری انتخابات در فلسطین وجود دارد."/>
  </head>
  <body>
    <article>
      <h1>
        <a href="https://www.bultannews.com/fa/news/639331/%D8%A8%D8%B1%D8%A7%DB%8C-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%AF%D8%B1-%D9%81%D9%84%D8%B3%D8%B7%DB%8C%D9%86-%D8%AA%D9%88%D8%A7%D9%81%D9%82-%D9%85%D9%84%DB%8C-%D9%88%D8%AC%D9%88%D8%AF-%D8%AF%D8%A7%D8%B1%D8%AF">برای برگزاری انتخابات در فلسطین توافق ملی وجود دارد</a>
      </h1>
      <h2>رئیس دفتر سیاسی حماس خواستار پایان دو دستگی میان فلسطینیان شد و گفت که یک نوع اراده و توافق ملی برای برگزاری انتخابات در فلسطین وجود دارد.</h2>
      <address><time datetime="2019-11-10T23:10:00+00:00">10 Nov 2019, 23:10</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «اسماعیل هنیه» رئیس دفتر سیاسی جنبش حماس یکشنبه شب بر لزوم وحدت ملی و پایان دو دستگی میان فلسطینیان تأکید کرد.</p>
      <p>هنیه با بیان اینکه بر سر برگزاری انتخابات فلسطین در موعد مقرر، توافق ملی وجود دارد، گفت: «انتخابات آتی می‌تواند باعث برون رفت فلسطینیان از بحران و بازگشت وحدت و تقویت جبهه مقاومت در برابر اشغالگری شود».</p>
      <p>به نوشته پایگاه «یو نیوز»، وی تصریح کرد، مواضع ملی فلسطین بر ضرورت برگزاری انتخابات ریاستی و قانونگذاری به صورت همزمان تأکید دارد.</p>
      <p>رئیس دفتر سیاسی حماس گفت این جنبش برای پایان دو دستگی و وحدت در فلسطین امتیازاتی داده و با برگزاری انتخابات مجلس یا شورای قانونگذاری جدای از انتخابات ریاستی موافقت کرده است.</p>
      <p>رئیس دفتر سیاسی جنبش حماس با بیان اینکه انتخابات مقرر باید از عدالت و شفافیت برخوردار باشد، گفت این انتخابات باید در کرانه باختری، غزه و قدس اشغالی برگزار شود.</p>
      <p>اسماعیل هنیه گفت که برای برگزاری موفق انتخابات قانونگذاری ضرورت دارد دادگاه قانون اساسی که در انحلال مجلس قانونگذاری کنونی دخالت داشته است، بی‌طرف باشد.</p>
      <p>در فلسطین دو نوع انتخابات برگزار می­‌شود: انتخابات سراسری و انتخابات محلی. انتخابات سراسری به انتخاباتی گفته می‌­شود که در سراسر فلسطین به طور عمومی برگزار می­‌شود و شامل انتخابات ریاست حکومت خودگردان و شورای قانون‌گذاری فلسطین است.</p>
    </article>
  </body>
</html>