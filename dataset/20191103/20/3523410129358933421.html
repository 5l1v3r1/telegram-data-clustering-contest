<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637893/%D9%81%DB%8C%D8%B3%D8%A8%D9%88%DA%A9-%D8%A8%D9%87-%D8%B3%DB%8C%D8%A7%D8%B3%D8%AA%D9%85%D8%AF%D8%A7%D8%B1%D8%A7%D9%86-%D8%A8%D8%B1%DB%8C%D8%AA%D8%A7%D9%86%DB%8C%D8%A7%DB%8C%DB%8C-%D9%87%D9%85-%D8%A7%D8%AC%D8%A7%D8%B2%D9%87-%D8%AF%D8%B1%D9%88%D8%BA%DA%AF%D9%88%DB%8C%DB%8C-%D9%85%DB%8C%E2%80%8C%D8%AF%D9%87%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T20:10:00+00:00"/>
    <meta property="og:title" content="فیسبوک به سیاستمداران بریتانیایی هم اجازه دروغگویی می‌دهد"/>
    <meta property="og:description" content="همین چند هفته پیش بود که فیسبوک از اقدامات اساسی خود برای جلوگیری از دخالت در روند تبلیغات انتخاباتی ۲۰۲۰ آمریکا خبر داده بود."/>
  </head>
  <body>
    <article>
      <h1>
        <a href="https://www.bultannews.com/fa/news/637893/%D9%81%DB%8C%D8%B3%D8%A8%D9%88%DA%A9-%D8%A8%D9%87-%D8%B3%DB%8C%D8%A7%D8%B3%D8%AA%D9%85%D8%AF%D8%A7%D8%B1%D8%A7%D9%86-%D8%A8%D8%B1%DB%8C%D8%AA%D8%A7%D9%86%DB%8C%D8%A7%DB%8C%DB%8C-%D9%87%D9%85-%D8%A7%D8%AC%D8%A7%D8%B2%D9%87-%D8%AF%D8%B1%D9%88%D8%BA%DA%AF%D9%88%DB%8C%DB%8C-%D9%85%DB%8C%E2%80%8C%D8%AF%D9%87%D8%AF">فیسبوک به سیاستمداران بریتانیایی هم اجازه دروغگویی می‌دهد</a>
      </h1>
      <h2>همین چند هفته پیش بود که فیسبوک از اقدامات اساسی خود برای جلوگیری از دخالت در روند تبلیغات انتخاباتی ۲۰۲۰ آمریکا خبر داده بود.</h2>
      <address><time datetime="2019-11-03T20:10:00+00:00">03 Nov 2019, 20:10</time> by <a rel="author">بولتن نیوز | bultannews.com</a></address>
      <p><b>گروه IT:</b> همین چند هفته پیش بود که <b>فیسبوک</b> از اقدامات اساسی خود برای جلوگیری از دخالت در روند <b>تبلیغات انتخاباتی ۲۰۲۰ آمریکا</b> خبر داده بود. با این حال این کمپانی به نامزدهای انتخاباتی اجازه می‌داد تا همچنان <b>اخبار جعلی</b> را منتشر کنند و به نظر می‌رسد فیسبوک قصد دارد این گزینه را در انتخابات پیش روی <b>انگلستان</b> آزمایش کند.   <br/>به گزارش بولتن نیوز به نقل از دیجیاتو، این کمپانی قصد دارد تا انتخابات پیش روی این کشور، اخبار و پست‌های منتشر شده توسط نامزدها را <b>صحت‌سنجی</b> نکند، ولی همچنان از گروه‌های جدایی طلب که مشوق خروج انگلستان از اتحادیه اروپا هستند جلوگیری خواهد شد. همچنین<b> پست‌های ترویج کننده خشونت</b> نیز جایی در این شبکه اجتماعی نخواهند داشت. <br/>در هر صورت به نظر می‌رسد کاربران باید به غریزه خود اعتماد کنند تا اخبار جعلی را از اخبار موثق تشخیص دهند. این اقدام فیسبوک باعث بروز نگرانی‌های بسیاری شده است، به خصوص از جانب سهامداران این<b> شبکه اجتماعی</b>. یکی از اعضای پارلمان انگلستان می‌گوید افراد نباید توانایی انتشار اخبار جعلی را داشته باشند و صرفا چون برای آن پول پرداخت می کنند، توجیه مناسبی نیست.  </p>
      <figure>
        <img src="https://www.bultannews.com/files/fa/news/1398/8/12/1191425_375.jpg"/>
      </figure>
      <p>او همچنین از یکی از اعضای سابق پارلمان که اکنون پست معاونت روابط بین‌الملل فیسبوک را در اختیار دارد نیز انتقاد کرده است. به عقیده وی، رفتار و اعمال <b>نیک کلگ</b> (Nick Clegg) اصلا متقاعد کننده نبوده و وی به شدت ناامید کننده ظاهر شده است و نتوانسته تفاوت مثبتی در این راستا رقم زند. <br/>با این حال کاملا مشخص نیست که سیاست فیسبوک مبنی بر انتشار اخبار جعلی از سوی<b> سیاستمداران</b> تاثیر چندانی روی روند انتخابات می‌گذارد یا خیر. به خصوص این که زمان زیادی تا برگزاری آن نمانده و بعید به نظر می‌رسد این اخبرا بتوانند چیزی را تغییر دهند. در صورتی که تاثیرات اخبار جعلی منتشر شده توسط سیاستمداران محسوس باشد، احتمالا فیسبوک برای انتخابات ۲۰۲۰ آمریکا تحت فشار قرار خواهد گرفت. باید دید آیا این کمپانی تغییری در سیاست‌های خود در رابطه با انتشار اخبار غلط انجام می‌دهد یا نه.</p>
    </article>
  </body>
</html>