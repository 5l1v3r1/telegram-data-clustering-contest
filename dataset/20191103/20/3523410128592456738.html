<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637895/%DA%A9%DB%8C%D9%81%D8%B1%D8%AE%D9%88%D8%A7%D8%B3%D8%AA-%D9%85%D8%AC%D8%B1%D9%85%DB%8C%D8%AA-%DB%B2-%D8%B9%D8%B6%D9%88%E2%80%8C%D8%B4%D9%88%D8%B1%D8%A7%DB%8C-%D8%B4%D9%87%D8%B1-%D9%85%D8%B4%D9%87%D8%AF-%D8%B5%D8%A7%D8%AF%D8%B1-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T20:03:00+00:00"/>
    <meta property="og:title" content="کیفرخواست مجرمیت ۲ عضو‌شورای شهر مشهد صادر شد"/>
    <meta property="og:description" content="کیفرخواست مجرمیت دو‌ عضو‌ شورای شهر مشهد پس از اتمام رسیدگی به پرونده مدارک نامعتبر آنها در دادسرا صادر شد."/>
  </head>
  <body>
    <article>
      <h1>
        <a href="https://www.bultannews.com/fa/news/637895/%DA%A9%DB%8C%D9%81%D8%B1%D8%AE%D9%88%D8%A7%D8%B3%D8%AA-%D9%85%D8%AC%D8%B1%D9%85%DB%8C%D8%AA-%DB%B2-%D8%B9%D8%B6%D9%88%E2%80%8C%D8%B4%D9%88%D8%B1%D8%A7%DB%8C-%D8%B4%D9%87%D8%B1-%D9%85%D8%B4%D9%87%D8%AF-%D8%B5%D8%A7%D8%AF%D8%B1-%D8%B4%D8%AF">کیفرخواست مجرمیت ۲ عضو‌شورای شهر مشهد صادر شد</a>
      </h1>
      <h2>کیفرخواست مجرمیت دو‌ عضو‌ شورای شهر مشهد پس از اتمام رسیدگی به پرونده مدارک نامعتبر آنها در دادسرا صادر شد.</h2>
      <address><time datetime="2019-11-03T20:03:00+00:00">03 Nov 2019, 20:03</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، پس از آنکه خبر استفاده دو عضو‌<b> شورای شهر</b> <b>مشهد</b> مدارک کارشناسی ارشد نامعتبر و عناوین علمی دکتری لو‌ رفت، ماجرا در دستگاه قضایی مورد رسیدگی قرار گرفت و‌ سرانجام چند روز پیش هردو عضو شورای شهر مشهد  متهم شناخته شده و برای آنها <b>کیفرخواست</b> <b>مجرمیت</b> صادر شد.</p>
      <p>30 تیرماه سال جاری بود که خبر استفاده دو عضو شورای شهر مشهد از <b>مدارک علمی نامعتبر</b> در سطح کارشناسی ارشد و حتی معرفی خود به عنوان دانشجوی دکتری در رسانه ها پیچید.</p>
      <p>این‌ ماجرا کار را به جایی رساند که شورای شهر در ابتدا خبر را تکذیب کرده و جوابیه ای در این زمینه هم منتشر کرد.</p>
      <p>کش و قوس ها ادامه داشت تا اینکه پرونده در دستگاه قضایی مورد رسیدگی دقیق قرار گرفت.</p>
      <p>از سوی دیگر وقتی دو عضو شورا در مقابل مستندات غیر قابل انکار دستگاه قضایی قرار گرفتند برای توجیه تخلف صورت گرفته با برخی رسانه ها مصاحبه کردند و به معتبر نبودن مدارکشان اعتراف کردند وحتی قبل از آن عناوین نامعتبری دانشجوی دکتری و کارشناسی ارشد را از روی سایت رسمی شورای شهر و غیره پاک کردند.</p>
      <p>سرانجام اقدامات صورت گرفته این شد که چندروز پیش مراحل رسیدگی به پرونده مذکور در دادسرا به پایان رسید.جمع بندی مستندات منجر به این شد که بزه انتسابی به نامبردگان محرز و مسلم تشخیص و مستندات به ماده واحده قانون مجازات استفاده غیرمجاز از عناوین علمی مصوب 1388و ماده 556قانون مجازات اسلامی مصوب 1375 کیفرخواست مجرمیت برای آنها تحت عنوان استفاده غیر مجاز از عناوین علمی صادر شد. پرونده مذکور پس از صدور کیفر خواست به دادگاه کیفری مشهد ارسال شد.</p>
      <p>انتهای پیام/ </p>
    </article>
  </body>
</html>