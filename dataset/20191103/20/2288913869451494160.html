<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191103_04698007"/>
    <meta property="og:site_name" content="De Standaard"/>
    <meta property="article:published_time" content="2019-11-03T20:54:00+00:00"/>
    <meta property="og:title" content="Lewis Hamilton voor de zesde keer wereldkampioen Formule 1, tweede plaats in Austin volstaat"/>
    <meta property="og:description" content="Lewis Hamilton is de oude en nieuwe wereldkampioen in de Formule 1. De Brit had aan een tweede plaats in de GP van de Verenigde Staten, in het Texaanse Aus..."/>
  </head>
  <body>
    <article>
      <h1>Lewis Hamilton voor de zesde keer wereldkampioen Formule 1, tweede plaats in Austin volstaat</h1>
      <address>
        <time datetime="2019-11-03T20:54:00+00:00">03 Nov 2019, 20:54</time>
      </address>
      <p>
        <b>Lewis Hamilton is de oude en nieuwe wereldkampioen in de Formule 1. De Brit had aan een tweede plaats in de GP van de Verenigde Staten, in het Texaanse Austin, voldoende om zijn zesde wereldtitel te claimen. De dagzege was voor de Fin Bottas.</b>
      </p>
      <p>LEES OOK. <a href="https://www.nieuwsblad.be/cnt/dmf20191103_04698009">Wie is zesvoudig wereldkampioen Lewis Hamilton? Portret van een wereldvedette met een missie</a></p>
      <p>Het volstond voor de 34-jarige Hamilton om in de top-9 te eindigen in de VS, indien Bottas de race zou winnen. Dat lukte makkelijk met een tweede stek. Hamilton reed tot vier ronden voor het einde zelfs op kop, maar moest Bottas (die een pitstop meer had gemaakt) nog voorbij laten gaan. De Nederlander Max Verstappen (Red Bull) werd derde.</p>
      <p>Hamilton werd eerder wereldkampioen in 2008, 2014, 2015, 2017 en 2018. Hij komt door zijn zesde titel op één titel van het record van Michael Schumacher. De Duitser was de beste in 1994, 1995, 2000, 2001, 2002, 2003 en 2004.</p>
    </article>
  </body>
</html>