<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637889/%DB%8C%D9%85%D9%86%DB%8C%E2%80%8C%D9%87%D8%A7-%D8%AE%D9%88%D8%A7%D8%B3%D8%AA%D8%A7%D8%B1-%D8%AE%D8%B1%D9%88%D8%AC-%D8%A7%D9%85%D8%A7%D8%B1%D8%A7%D8%AA-%D8%A7%D8%B2-%D8%AC%D8%B2%DB%8C%D8%B1%D9%87-%D8%B3%D9%82%D8%B7%D8%B1%DB%8C-%D8%B4%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T20:03:00+00:00"/>
    <meta property="og:title" content="یمنی‌ها خواستار خروج امارات از جزیره سقطری شدند"/>
    <meta property="og:description" content="شهروندان یمنی بار دیگر با برگزاری تظاهرات خواستار خروج اماراتی‌ها از جزیره سقطری شدند."/>
  </head>
  <body>
    <article>
      <h1>
        <a href="https://www.bultannews.com/fa/news/637889/%DB%8C%D9%85%D9%86%DB%8C%E2%80%8C%D9%87%D8%A7-%D8%AE%D9%88%D8%A7%D8%B3%D8%AA%D8%A7%D8%B1-%D8%AE%D8%B1%D9%88%D8%AC-%D8%A7%D9%85%D8%A7%D8%B1%D8%A7%D8%AA-%D8%A7%D8%B2-%D8%AC%D8%B2%DB%8C%D8%B1%D9%87-%D8%B3%D9%82%D8%B7%D8%B1%DB%8C-%D8%B4%D8%AF%D9%86%D8%AF">یمنی‌ها خواستار خروج امارات از جزیره سقطری شدند</a>
      </h1>
      <h2>شهروندان یمنی بار دیگر با برگزاری تظاهرات خواستار خروج اماراتی‌ها از جزیره سقطری شدند.</h2>
      <address><time datetime="2019-11-03T20:03:00+00:00">03 Nov 2019, 20:03</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، <b>جزیره سقطری</b> یمن امروز یکشنبه صحنه <b>تظاهرات</b> پرشور در محکومیت اقدامات تنش آمیز مزدوران برخوردار از حمایت‌های<b> امارات</b> بود.</p>
      <p>بر اساس این گزارش شرکت کنندگان در این تظاهرات که در شهر "حدیبو" مرکز استان سقطری برگزار شد پارچه نوشته‌هایی همراه داشتند که در آن بر اهمیت حفظ امنیت و ثبات جزیره سقطری تاکید شده بود.</p>
      <p>تظاهرکنندگان همچنین شعارهایی در محکومیت دخالت امارات سرداده و خواستار خروج این کشور از جزیره سقطری شدند.</p>
      <p>سقطری طی روزهای گذشته صحنه اقدامات تنش آمیز نیروهای «المجلس الانتقالی الجنوبی» (شورای انتقالی جنوب) برخوردار از حمایت‌ امارات بود.</p>
      <p>هفته گذشته «رمزی محروس» استاندار «سقطری» در صفحه فیسبوک خود به این نیروها هشدار داد و گفت: مهلت مشخص شده برای عناصر انتقالی جهت عقب‌نشینی از اطراف استان و رفع ظواهر نظامی از شهر به پایان رسیده است.</p>
      <p>انتهای پیام/</p>
    </article>
  </body>
</html>