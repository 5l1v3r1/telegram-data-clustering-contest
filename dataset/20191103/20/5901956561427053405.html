<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/salome-se-je-vrnila-na-hrvasko-238016"/>
    <meta property="og:site_name" content="Slovenske novice"/>
    <meta property="article:published_time" content="2019-11-03T20:27:00+00:00"/>
    <meta property="og:title" content="Salome se je vrnila na Hrvaško"/>
    <meta property="og:description" content="Jezična Salome, ki smo jo lahko spremljali v različnih resničnostnih šovih, se vrača v domovino. Razlog za selitev na Hrvaško tiči v njenem novem projektu, predstavi oziroma muzikalu Menopavza..."/>
  </head>
  <body>
    <article>
      <h1>Salome se je vrnila na Hrvaško</h1>
      <h2>Zvezdnica se je v domovino vrnila po enajstih letih. Razlog za selitev k našim sosedom tiči v novem projektu.</h2>
      <address><time datetime="2019-11-03T20:27:00+00:00">03 Nov 2019, 20:27</time> by <a rel="author">A. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/13/1279697.jpg"/>
          <figcaption>Salome v hrvaški različici Menopavze FOTO: MARE MILIN</figcaption>
        </figure>
        <figure>
          <img src="https://www.slovenskenovice.si/images/slike/2019/10/13/1279688.jpg"/>
          <figcaption>Sanja Doležal, Salome, Karmela Vukov Colić in Arijana Čulina FOTO: MARE MILIN</figcaption>
        </figure>
        <figure>
          <img src="https://www.slovenskenovice.si/images/slike/2019/10/13/482869.jpg"/>
          <figcaption>Salome na odru s Heleno Blagne, Zvezdano Mlakar in Urško Vučak Markež FOTO: JURE MAKOVEC</figcaption>
        </figure>
      </slideshow>
      <p>Jezična <b>Salome</b>, ki smo jo lahko spremljali v različnih resničnostnih šovih, se vrača v domovino. Razlog za selitev na Hrvaško tiči v njenem novem projektu, predstavi oziroma muzikalu Menopavza, v katerem bo zaigrala skupaj s <b>Sanjo Doležal</b>, <b>Arijano Čulina</b> in <b>Karmelo Vukov Colić</b>. Tja se seli po enajstih letih oz. prvič, odkar si je dala spremeniti spol. Da je srečna kot še nikoli, Salome ne skriva; nedavno si je dala postriči dolge lase, shujšala je, zdaj pa živi v kar dveh državah in ima polne roke dela s predstavami pri nas in na Hrvaškem. »Če mora kdo govoriti o hormonskih spremembah, sem to jaz. Ženske se ne zavedajo, da so ob rojstvu v dar dobile ženstvenost, jaz pa sem jo morala ustvariti. Dolga leta sem se trudila, da sem ustvarila žensko, kakršna bi se morala roditi.</p>
      <figure>
        <img src="https://www.slovenskenovice.si/images/slike/2019/10/13/1279688.jpg"/>
        <figcaption>Sanja Doležal, Salome, Karmela Vukov Colić in Arijana Čulina FOTO: MARE MILIN</figcaption>
      </figure>
      <p>V predstavi predstavljam del svojega boja, da sem končno postala to, kar sem, ženskam pa ob tem polagam na srce, naj bodo hvaležne, ker so ženske,« pravi Salome, ki se je rodila na Rabu kot <b>Nenad</b> v obdobju, ko se o transseksualnosti ni govorilo. »Takrat sem bila vse, le človek ne. Ljudje so mislili, da sem sama naredila takšno osebo iz sebe, niso se zavedali, da se ljudje takšni rodijo,« doda Salome, ki se je zaradi okolice in ljudi, ki je niso mogli in znali sprejeti, preselila v Slovenijo, v deželo, ki je sprejela njeno drugačnost.<br/><br/>»Tudi ženske, ki redno zahajajo v cerkev, so me lepo sprejele, in to mi veliko pomeni,« je zadovoljna Salome, ki vsako leto obišče rodni Rab, kjer živijo njeni starši. Oče in mati sta dejstvo, da je njun sin postal hči, sicer težko sprejela. »Ko so ljudje mlajši, se obremenjujejo s tem, kaj bodo rekli sosedje, potem pa pridejo v leta, ko dojamejo, da je pomemben njihov otrok. Nisem morilka, nisem tatica, nisem narkomanka, nisem prostitutka, zakaj bi me kdo hotel obsojati? Živim svoje življenje in srečna sem, ker sem končno postala tisto, kar sem si vedno želela,« pravi in doda, da si nikoli ni predstavljala, da bo imela nekoč dve stanovanji – eno v Zagrebu, drugo v Ljubljani. »Veliko bom na poti, a se zelo veselim. Neskončno sem hvaležna in srečna, da so se mi odprla ta vrata,« o novem projektu na Hrvaškem pravi Salome, ki je postala v slovenski različici Menopavze, v kateri nastopa ob <b>Heleni Blagne</b>, <b>Urški Vučak Markež</b> in<b> Zvezdani Mlakar</b> oziroma <b>Damjani Golavšek</b>, prava zvezdnica.</p>
      <figure>
        <img src="https://www.slovenskenovice.si/images/slike/2019/10/13/482869.jpg"/>
        <figcaption>Salome na odru s Heleno Blagne, Zvezdano Mlakar in Urško Vučak Markež FOTO: JURE MAKOVEC</figcaption>
      </figure>
      <p>Tudi ženske, ki redno zahajajo v cerkev, so me lepo sprejele, in to mi veliko pomeni.</p>
    </article>
  </body>
</html>