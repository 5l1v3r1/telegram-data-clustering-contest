<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/595555/tromos-stin-konstantinoupoli-odigos-leoforeiou-epese-pano-se-plithos"/>
    <meta property="og:site_name" content="SIGMALIVE"/>
    <meta property="article:published_time" content="2019-11-03T20:10:00+00:00"/>
    <meta property="og:title" content="Τρόμος στην Κωνσταντινούπολη: Οδηγός λεωφορείου έπεσε πάνω σε πλήθος"/>
    <meta property="og:description" content="Οδηγός στην Κωνσταντινούπολη έριξε το λεωφορείο του σε στάση λεωφορείου και στην συνέχεια επιτέθηκε με μαχαίρι στους ανθρώπους που προσπάθησαν να τον..."/>
  </head>
  <body>
    <article>
      <h1>Τρόμος στην Κωνσταντινούπολη: Οδηγός λεωφορείου έπεσε πάνω σε πλήθος</h1>
      <address><time datetime="2019-11-03T20:10:00+00:00">03 Nov 2019, 20:10</time> by <a rel="author">SigmaLive</a></address>
      <p>Οδηγός στην Κωνσταντινούπολη έριξε το λεωφορείο του σε στάση λεωφορείου και στην συνέχεια επιτέθηκε με μαχαίρι στους ανθρώπους που προσπάθησαν να τον εμποδίσουν να φύγει, με αποτέλεσμα να τραυματιστούν τουλάχιστον 13 άνθρωποι.</p>
      <p>Ο 33χρονος οδηγός συνελήφθη.</p>
      <p>Σύμφωνα με την ανακοίνωση της αστυνομίας, ο δράστης πήδηξε στην θάλασσα, στην προσπάθειά του να διαφύγει.</p>
      <p>Στους 13 τραυματίες περιλαμβάνεται και ένας άνδρας τον οποίο μαχαίρωσε ο οδηγός όταν προσπάθησε να τον εμποδίσει να φύγει, αφού είχε παρασύρει με το βαρύ όχημα τους ανθρώπους που περίμεναν στην στάση. Μεταξύ των τραυματιών είναι τρεις Ιρανοί υπήκοοι και δύο παιδιά.</p>
      <p>Προς το παρόν δεν έχει διευκρινιστεί αν ο οδηγός έριξε κατά λάθος ή σκόπιμα το λεωφορείο στην στάση.</p>
      <p>Η αστυνομία έχει ξεκινήσει έρευνα για την υπόθεση.</p>
    </article>
  </body>
</html>