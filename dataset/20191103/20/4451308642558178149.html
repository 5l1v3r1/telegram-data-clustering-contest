<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tv.iltempo.it/home-tv/2019/11/03/video/fiorello-a-domenica-in-mara-venier-video-viva-raiplay-1234329/"/>
    <meta property="og:site_name" content="Il Tempo"/>
    <meta property="article:published_time" content="2019-11-03T20:02:11+00:00"/>
    <meta property="og:title" content="Fiorello torna in Rai e lo show inizia con la Venier"/>
    <meta property="og:description" content="L'irruzione a sorpresa per presentare nuovo programma &quot;Viva RaiPlay&quot;"/>
  </head>
  <body>
    <article>
      <h6 class="kicker">SCATENATI</h6>
      <h1>Fiorello torna in Rai e lo show inizia con la Venier</h1>
      <h2>L'irruzione a sorpresa per presentare nuovo programma "Viva RaiPlay"</h2>
      <address><time datetime="2019-11-03T20:02:11+00:00">03 Nov 2019, 20:02</time> by <a rel="author">Giada Oricchio</a></address>
      <figure>
        <video src="https://tv.iltempo.it/upload/43374384-FiorelloDEFmp4.mp4"/>
      </figure>
      <p>Incursione di Fiorello in apertura dell’ottava puntata di "Domenica In". Il poliedrico artista torna su Rai Uno con "Viva RaiPlay", una striscia di 15 minuti alle 20.30 da lunedì 4 a venerdì 8 novembre e poi si sposterà sulla piattaforma multimediale. Fiorello ha sorpreso Mara Venier e ha improvvisato: “Per te ho saltato la pennica, che per me non è sonno, ma coma profondo. Stavo facendo la prova costumi. Non mangio da un mese e mezzo, ho morso il braccio della mia piccolina, ho solo addominali.” e Mara Venier: “E sei pure duro! Io invece sono bella florida”.</p>
      <p>Fiorello scherza sul tailleur verde della conduttrice: “Ti sei vestita di verde croma key, gli addetti ai lavori sanno cos’è. Sapevo che eri giù di morale perché tuo marito è partito per Santo Domingo. Ne abbiamo combinate di tutti i colori, memorabile resta un Cantagiro. Facevamo la manifestazione canora, era il 1989, avevo ancora la prostata piccola. La sera c’era stata la finale, la mattina ci salutiamo tutti, lasciamo l’albergo, partiamo e a un certo punto squilla il telefonino, era Mara che ci chiede dove eravamo, io le rispondo in autostrada e lei dice ‘io sono in albergo, con la gamba ingessata, se son scordati di me, mi hanno lasciata qua’. E cosa ha fatto zio Fiore? Ho fatto 200 km per tornare a prenderla”. Il mattatore non ha voluto rivelare cosa farà in trasmissione anche se a Mara Venier ha rivelato: “Ci sarà Lady Gaga”.(video <a href="http://www.raiplay.it/">www.raiplay.it</a>)</p>
    </article>
  </body>
</html>