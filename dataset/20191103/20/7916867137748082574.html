<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134283-po-sunkios-zalgirio-pergales-ceponi-mokes-jasikevicius.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-03T20:23:00+00:00"/>
    <meta property="og:title" content="Po sunkios „Žalgirio“ pergalės – Čeponį mokęs Jasikevičius"/>
    <meta property="og:description" content="Kauno „Žalgiris“ po įtemptos savaitės Eurolygoje susilaukė kol kas rimčiausio pasipriešinimo Lietuvos krepšinio lygoje („Betsafe-LKL“), o ekipos treneris Šarūnas Jasikevičius nebuvo patenkintas auklėtinių pasirodymu bei spaudos konferencijoje mokė žurnalistus. Žalgiriečiai tik rungtynių pabaigoje šiek tiek atitrūko nuo varžovų ir galiausiai rezultatu 86:80 palaužė Utenos „Juventus“ krepšininkus. „Svarbu, kad iškovojome pergalę, ..."/>
  </head>
  <body>
    <article>
      <h1>Po sunkios „Žalgirio“ pergalės – Čeponį mokęs Jasikevičius</h1>
      <address>
        <time datetime="2019-11-03T20:23:00+00:00">03 Nov 2019, 20:23</time>
      </address>
      <slideshow>
        <figure>
          <img src="https://www.basketnews.lt/paveikslelis-205823-any630x500.jpg"/>
          <figcaption>Nuotr.: BNS</figcaption>
        </figure>
        <figure>
          <img src="https://www.basketnews.lt/paveikslelis-205817-any630x500.jpg"/>
        </figure>
        <figure>
          <img src="https://www.basketnews.lt/paveikslelis-205824-any630x500.jpg"/>
        </figure>
        <figure>
          <img src="https://www.basketnews.lt/paveikslelis-205820-any630x500.jpg"/>
        </figure>
        <figure>
          <img src="https://www.basketnews.lt/paveikslelis-205816-any630x500.jpg"/>
        </figure>
      </slideshow>
      <p>Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS</p>
      <p>Kauno „Žalgiris“ po įtemptos savaitės Eurolygoje susilaukė kol kas rimčiausio pasipriešinimo Lietuvos krepšinio lygoje („Betsafe-LKL“), o ekipos treneris Šarūnas Jasikevičius nebuvo patenkintas auklėtinių pasirodymu bei spaudos konferencijoje mokė žurnalistus.</p>
      <p>Žalgiriečiai tik rungtynių pabaigoje šiek tiek atitrūko nuo varžovų ir galiausiai rezultatu 86:80 palaužė Utenos „Juventus“ krepšininkus.</p>
      <p>„Svarbu, kad iškovojome pergalę, daugiau kuo pasidžiaugti negalime. Manau žaidėme be energijos, be fiziškumo. Manau, kad tai labiau buvo atsipalaidavimas, nes vakar buvo laisva diena“, – susitikimą komentavo Jasikevičius.</p>
      <p>Krepšinio komentatoriui Vaidui Čeponiui paklausus, kaip paaiškintų savo auklėtinių nepataikymą, Jasikevičius turėjo trumpą atsakymą.</p>
      <p>„Reiškiasi kažkiek tai netiksliai metėme į krepšį“, – atšovė vyriausiasis „Žalgirio“ ekipos treneris.</p>
      <p>Po kelias akimirkas trukusios pauzės Jasikevičius pratęsė: „Nežinau, Vaidai, kaip aš galiu paaiškinti, kodėl jie nepataikė. Čia nėra problema. Kodėl tu pavyzdžiui neklausi, kodėl „Juventus“ įmetė 80 taškų?“</p>
      <p>„Aš dar paklausiu“, – į trenerio pastabą sureagavo Čeponis.</p>
      <p>„Atsiprašau, kad pertraukiau tave“, – su šypsena veide atsaką davė Jasikevičius.</p>
      <p>Čeponiui paklausus, ar situaciją apsunkina aikštės gynyba, kuri Eurolygoje nėra tokia paplitusi, Jasikevičius ir vėl pamokė rungtynių komentatorių.</p>
      <p>„Manau, kad kažkiek to galėjo būti, nes ilgą laiką nesitreniravome prieš aikštę, bet mums tiek apsunkino (žaidimą, <i>aut. past.</i>), kad įmetėme net 86 taškus. Nieko nepataikydami. Tai kaip galvoji, apsunkino ar nelabai?“, – retoriškai klausė Jasikevičius.</p>
      <p>
        <b>Trenerių komentarai:</b>
      </p>
      <figure>
        <iframe src="https://www.youtube.com/embed/zhUUyo18-tQ" width="630" height="354" data-service="Youtube" scrolling="no"/>
      </figure>
      <h3>Fotogalerija</h3>
      <p>Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS</p>
      <figure>
        <img src="https://www.basketnews.lt/paveikslelis-205823-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205824-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205819-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205816-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205822-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205821-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205815-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205817-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205825-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205820-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205818-crop600x350.jpg"/>
      </figure>
    </article>
  </body>
</html>