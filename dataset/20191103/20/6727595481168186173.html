<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/aravindkejrival-response-in-yesterday-s-clash-between-police-lawyers-at-tis-hazari-court-567.html"/>
    <meta property="og:site_name" content="DoolNews"/>
    <meta property="article:published_time" content="2019-11-03T20:08:00+00:00"/>
    <meta property="og:title" content="'പൊലിസ് -അഭിഭാഷക സംഘര്‍ഷം നിര്‍ഭാഗ്യകരം'; ചികിത്സാ ചെലവ് സര്‍ക്കാര്‍ ഏറ്റെടുക്കുമെന്നും കെജ്‌രിവാള്‍"/>
    <meta property="og:description" content="Aravind Kejrival National News India ന്യൂദല്‍ഹി: ദല്‍ഹിയിലെ തീസ് ഹസാരി കോടതി പരിസരത്തെ പൊലിസ് -അഭിഭാഷക സംഘര്‍ഷത്തില്‍ പ്രതികരണവുമായി മുഖ്യമന്ത്രി അരവിന്ദ് കെജ്‌രിവാള്‍. സ"/>
  </head>
  <body>
    <article>
      <h1>'പൊലിസ് -അഭിഭാഷക സംഘര്‍ഷം നിര്‍ഭാഗ്യകരം'; ചികിത്സാ ചെലവ് സര്‍ക്കാര്‍ ഏറ്റെടുക്കുമെന്നും കെജ്‌രിവാള്‍</h1>
      <address><time datetime="2019-11-03T20:08:00+00:00">03 Nov 2019, 20:08</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: ദല്‍ഹിയിലെ തീസ് ഹസാരി കോടതി പരിസരത്തെ പൊലിസ് -അഭിഭാഷക സംഘര്‍ഷത്തില്‍ പ്രതികരണവുമായി മുഖ്യമന്ത്രി അരവിന്ദ് കെജ്‌രിവാള്‍. സംഭവം നിര്‍ഭാഗ്യകരമാണെന്നും അപകടം പറ്റിയവരുടെ ചികിത്സാ ചെലവുകള്‍ ദല്‍ഹി സര്‍ക്കാര്‍ ഏറ്റെടുക്കുമെന്നും കെജ്‌രിവാള്‍ പ്രതികരിച്ചു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>‘ഇന്നലത്തെ സംഭവം നിര്‍ഭാഗ്യകരമായിരുന്നു. സംഭവത്തില്‍ പരിക്കേറ്റവരെ താന്‍ സന്ദര്‍ശിച്ചിരുന്നു. ഇരുവരും അപകടനില തരണം ചെയ്ത് വരികയാണ്. പരിക്കേറ്റവരുടെ ചികത്സാ ചെലവ് സര്‍ക്കാര്‍ ഏറ്റെടുക്കും’ അരവിന്ദ് കെജ്‌രിവാള്‍ പ്രതികരിച്ചു.</p>
      <related>
        <a href="https://www.doolnews.com/will-not-act-in-anil-radhakrishnan-menon-s-films927.html?utm_source=doolnews&amp;utm_medium=related"/>
      </related>
      <p>സംഭവത്തില്‍ ദല്‍ഹി കോടതി ജുഡീഷ്യല്‍ അന്വേഷണത്തിന് ഉത്തരവിട്ടിട്ടുണ്ട്. ആറാഴ്ച്ചക്കകം അന്വേഷണം പൂര്‍ത്തിയാക്കി റിപ്പോര്‍ട്ട് സമര്‍പ്പിക്കാനാണ് കോടതി ഉത്തരവ്.</p>
      <p>ശനിയാഴ്ച വൈകിട്ടാണ് തീസ് ഹസാരി കോടതി പരിസരത്ത് അഭിഭാഷകരും പോലീസും തമ്മില്‍ ഏറ്റുമുട്ടിയത്. സംഘര്‍ഷത്തില്‍ നിരവധി പോലീസുകാര്‍ക്കും അഭിഭാഷകര്‍ക്കും പരിക്കേറ്റിരുന്നു. നിരവധി വാഹനങ്ങളും തകര്‍ക്കപ്പെട്ടിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/SBmiYbp5lEk" width="500" height="281" data-service="Youtube" scrolling="no"/>
      </figure>
    </article>
  </body>
</html>