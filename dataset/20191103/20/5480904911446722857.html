<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/17-kolo-elh-sparta-otocila-duel-s-brnem-plzen-vyhrala-ve-zline/1816731?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-03T20:45:00+00:00"/>
    <meta property="og:title" content="17. kolo ELH: Sparta otočila duel s Brnem, Plzeň vyhrála ve Zlíně"/>
    <meta property="og:description" content="Praha - Hokejisté Sparty porazili před nejvyšší návštěvou sezony 14.578 diváků po strhujícím obratu Brno 5:4 a stráví první reprezentační pauzu v čele Tipsport extraligy s tříbodovým náskokem na Plzeň, Mladou Boleslav a právě Kometu. Plzeň se po 17. kole posunula v tabulce na druhou pozici díky výhře ve Zlíně 2:1. Soutěž nyní přeruší tradiční turnaj Karjala."/>
  </head>
  <body>
    <article>
      <h1>17. kolo ELH: Sparta otočila duel s Brnem, Plzeň vyhrála ve Zlíně</h1>
      <address><time datetime="2019-11-03T20:45:00+00:00">03 Nov 2019, 20:45</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Hokejisté Sparty porazili před nejvyšší návštěvou sezony 14.578 diváků po strhujícím obratu Brno 5:4 a stráví první reprezentační pauzu v čele Tipsport extraligy s tříbodovým náskokem na Plzeň, Mladou Boleslav a právě Kometu. Plzeň se po 17. kole posunula v tabulce na druhou pozici díky výhře ve Zlíně 2:1. Soutěž nyní přeruší tradiční turnaj Karjala.</p>
      <slideshow>
        <figure>
          <img src="https://i3.cn.cz/6/1572809799_P201911030643101.jpg"/>
        </figure>
        <figure>
          <img src="https://i3.cn.cz/6/1572808173_P201911030624101.jpg"/>
        </figure>
        <figure>
          <img src="https://i3.cn.cz/6/1572805170_P201911030587201.jpg"/>
        </figure>
        <figure>
          <img src="https://i3.cn.cz/6/1572804439_P201911030576701.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3337">Fotogalerie: Hokejová extraliga 2019/20</a>
        </figcaption>
      </slideshow>
      <p>Sparta zvítězila v jedenáctém z posledních 12 utkání. Kometu zdolala na čtvrtý pokus, přestože v 50. minutě prohrávala 1:4. Domácí během 104 vteřin srovnali i díky dvěma gólům Vladimíra Růžičky a 15 sekund před koncem třetí třetiny dokonal zvrat David Tomášek.</p>
      <p>Plzeň díky úspěchu na ledě předposledního Zlína potřetí za sebou naplno bodovala. Po první třetině sice prohrávala, ale ve druhém dějství průběh otočila. Vítěznou branku vstřelil v 36. minutě ve vlastním oslabení Matyáš Kantner po chybě gólmana Marka Čiliaka.</p>
      <p>Berani sice uhlídali plzeňského kapitána Milana Gulaše, který v 16. utkání v sezoně poprvé nebodoval, ale připsali si třetí prohru z posledních čtyř utkání.</p>
      <p>Kladno získalo dva body za vítězství 4:3 v prodloužení ve Vítkovicích. Hosté sice prohrávali 0:2 a 1:3, ale hlavně zásluhou dvou branek Jakuba Strnada výsledek otočili. Ostravané proti Kladnu dokázali bodovat ve vzájemných utkáních poosmé za sebou, v aktuální sezoně už ale šest kol čekají na výhru v normálním čase.</p>
      <p>Olomouce uspěla v Karlových Varech 3:2 a zabrala po čtyřech porážkách, rozhodl o tom v 29. minutě útočník Lukáš Klimek. Energie po sedmi výhrách z osmi duelů podruhé za sebou nebodovala.</p>
      <p>Poslední Pardubice vyhrály východočeské derby na ledě Hradce Králové 5:2, uspěly po pěti prohrách v řadě a bodově se dotáhly na třináctý Zlín. Dynamo oplatilo soupeři porážku 1:2 z domácího ledu, dvěma góly pomohl vítězům švédský útočník Johan Harju.</p>
      <h3>Statistika nedělních zápasů 17. kola extraligy:</h3>
      <p>--------</p>
      <p>
        <a href="https://www.ceskenoviny.cz/zpravy/hokejiste-zlina-uhlidali-gulase-ale-prohrali-s-plzni-1-2/1816740">
          <b>PSG Berani Zlín - HC Škoda Plzeň 1:2 (1:0, 0:2, 0:0)</b>
        </a>
      </p>
      <p>Branky a nahrávky: 17. Freibergs (Dufek, Jeglič) - 32. Pour (Roman Vlach), 36. Kantner. Rozhodčí: Jeřábek, Stano (SR) - Bryška, Rampír. Vyloučení: 3:4. Bez využití. V oslabení: 0:1. Diváci: 4506.</p>
      <p>
        <a href="https://www.ceskenoviny.cz/zpravy/olomouc-zabrala-po-ctyrech-prohrach-a-vyhrala-v-karlovych-varech/1816757">
          <b>HC Energie Karlovy Vary - HC Olomouc 2:3 (1:0, 1:3, 0:0)</b>
        </a>
      </p>
      <p>Branky a nahrávky: 3. Stříteský (Skuhravý), 28. Vondráček (Koblasa, Šenkeřík) - 24. Nahodil (Olesz, Irgl), 25. Škůrek (Irgl, Nahodil), 29. Klimek (Strapáč, Dujsík). Rozhodčí: Šír, R. Svoboda - Gerát, Hynek. Vyloučení: 5:4, navíc Plutnar, Skuhravý (oba Karlovy Vary). Využití: 0:2. Diváci: 4278.</p>
      <p>
        <a href="https://www.ceskenoviny.cz/zpravy/hokejiste-sparty-obratili-duel-s-brnem-z-1-4-na-5-4-a-jsou-prvni/1816749">
          <b>HC Sparta Praha - HC Kometa Brno 5:4 (0:0, 1:3, 4:1)</b>
        </a>
      </p>
      <p>Branky a nahrávky: 29. Smejkal (Jurčina, Řepík), 50. V. Růžička ml. (Říčka, Polášek), 52. V. Růžička ml. (Říčka, Tomáš Dvořák), 52. Řepík (Tomášek, Jurčina), 60. Tomášek (Řepík) - 22. Plekanec (Svačina, Pyrochta), 26. Svačina (J. Hruška), 27. Zaťovič (P. Holík, O. Němec), 46. Svačina (Plekanec). Rozhodčí: Mrkva, Pešina - J. Ondráček, J. Svoboda. Vyloučení: 4:5, navíc Jurčina (Sparta) 10 min. Využití: 0:1. Diváci: 14.578.</p>
      <p>
        <a href="https://www.ceskenoviny.cz/zpravy/kladno-otocilo-zapas-v-ostrave-dvakrat-skoroval-strnad/1816750">
          <b>HC Vítkovice Ridera - Rytíři Kladno 3:4 v prodl. (2:1, 1:1, 0:1 - 0:1)</b>
        </a>
      </p>
      <p>Branky a nahrávky: 10. Mallet (P. Zdráhal, Trška), 10. Roberts Bukarts (Schleiss, M. Svoboda), 24. O. Roman (Roberts Bukarts, Schleiss) - 20. Stach (Austin, B. Nash), 40. J. Strnad (Melka, T. Kaut), 57. Melka (T. Kaut, J. Strnad), 64. J. Strnad (Zikmund). Rozhodčí: Holm (Švéd.), Kika - Hlavatý, Tošenovjan. Vyloučení: 5:4. Bez využití. Diváci: 9833 (vyprodáno).</p>
      <p>
        <a href="https://www.ceskenoviny.cz/zpravy/pardubice-vyhraly-derby-v-hradci-a-ukoncily-serii-peti-proher/1816790">
          <b>Mountfield Hradec Králové - HC Dynamo Pardubice 2:5 (1:1, 0:2, 1:2)</b>
        </a>
      </p>
      <p>Branky a nahrávky: 17. Rosandič (F. Pavlík, Jergl), 56. Kevin Klíma (Rosandič, Cibulskis)- 10. Harju (Mandát, Kusý), 23. Blümel, 31. Tybor (J. Kolář, Mandát), 43. Harju (M. Machač, Mandát), 60. R. Kousal. Rozhodčí: Hejduk, Pražák - Špůr, Špringl. Vyloučení: 3:4, navíc Nedomlel (Hradec Králové) 10 min. Využití: 0:1. Diváci: 6446.    </p>
      <h3>Tabulka:</h3>
      <ul>
        <li>1. | Sparta Praha | 17 | 8 | 5 | 1 | 3 | 65:43 | 35</li>
        <li>2. | Plzeň | 16 | 10 | 0 | 2 | 4 | 58:42 | 32</li>
        <li>3. | Mladá Boleslav | 17 | 9 | 2 | 1 | 5 | 51:36 | 32</li>
        <li>4. | Brno | 16 | 9 | 2 | 1 | 4 | 46:38 | 32</li>
        <li>5. | Třinec | 18 | 9 | 1 | 2 | 6 | 63:48 | 31</li>
        <li>6. | Karlovy Vary | 18 | 9 | 1 | 1 | 7 | 61:47 | 30</li>
        <li>7. | Liberec | 16 | 8 | 2 | 0 | 6 | 56:55 | 28</li>
        <li>8. | Hradec Králové | 18 | 7 | 2 | 1 | 8 | 48:53 | 26</li>
        <li>9. | Vítkovice | 18 | 4 | 4 | 3 | 7 | 46:58 | 23</li>
        <li>10. | Olomouc | 17 | 5 | 1 | 3 | 8 | 34:52 | 20</li>
        <li>11. | Kladno | 16 | 4 | 2 | 3 | 7 | 47:62 | 19</li>
        <li>12. | Litvínov | 17 | 4 | 1 | 3 | 9 | 42:53 | 17</li>
        <li>13. | Zlín | 17 | 5 | 0 | 1 | 11 | 48:59 | 16</li>
        <li>14. | Pardubice | 17 | 5 | 0 | 1 | 11 | 37:56 | 16</li>
      </ul>
    </article>
  </body>
</html>