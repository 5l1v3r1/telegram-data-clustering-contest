<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812190.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T20:35:00+00:00"/>
    <meta property="og:title" content="دستگیری عامل توزیع مشروبات الکلی آلوده در خراسان شمالی"/>
    <meta property="og:description" content="به گزارش فارس به نقل از روابط عمومی دادگستری کل خراسان شمالی  مسلم محمدیاران در پی مرگ ۳ نفر در استان براثر مصرف مشروبات الکلی آلوده به متانول  و مسمومیت تعدادی دیگر، از دستگیری متهم اصلی توزیع این نوشیدنی مرگبار خبر داد."/>
  </head>
  <body>
    <article>
      <h1>دستگیری عامل توزیع مشروبات الکلی آلوده در خراسان شمالی</h1>
      <address>
        <time datetime="2019-11-03T20:35:00+00:00">03 Nov 2019, 20:35</time>
      </address>
      <p>دادستان عمومی و انقلاب مرکز استان خراسان شمالی از دستگیری عامل اصلی توزیع مشروبات الکلی آلوده و نوشیدنی مرگبار (متانول) در این استان خبر داد.</p>
      <p>به گزارش فارس به نقل از روابط عمومی دادگستری کل خراسان شمالی  مسلم محمدیاران در پی مرگ ۳ نفر در استان براثر مصرف مشروبات الکلی آلوده به متانول  و مسمومیت تعدادی دیگر، از دستگیری متهم اصلی توزیع این نوشیدنی مرگبار خبر داد.</p>
      <p>دادستان عمومی و انقلاب بجنورد در تشریح این خبر تصریح کرد: پس از تشکیل پرونده قضایی و صدور دستورهای لازم سرانجام متهم اصلی توسط مأمورین شناسایی و با تشخیص هویت و احراز کم و کیف  نقش وی در این ماجرا متهم، دستگیر و در بحبوحه این عملیات بیش از هزار و ۴۰۰ لیتر متانول مسموم نیز از متهم کشف و ضبط شد.</p>
      <p>وی همچنین از صدور دستورهای لازم قضایی برای تحت تعقیب قرار گرفتن دیگر افراد مرتبط در این پرونده نیز خبر داد و خاطرنشان کرد: دستگاه قضایی بدون اغماض و  به‌طور جدی با عوامل  تهدیدکننده سلامت عمومی مردم و سوداگران این عرصه برخورد خواهد کرد.</p>
    </article>
  </body>
</html>