<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/03/sports/karapapas-pros-ksanthi-syntoma-tha-kseroun-oloi-gia-to-idioktisiako-sas-kathestos/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-03T20:07:13+00:00"/>
    <meta property="og:title" content="Καραπαπάς προς Ξάνθη: «Σύντομα θα ξέρουν όλοι για το ιδιοκτησιακό σας καθεστώς»"/>
    <meta property="og:description" content="Ο αντιπρόεδρος της «ερυθρόλευκης» ΠΑΕ απάντησε στην Ξάνθη και τόνισε ότι σύντομα όλοι θα μάθουν τα πάντα για το ιδιοκτησιακό καθεστώς της ακριτικής ομάδας."/>
  </head>
  <body>
    <article>
      <h1>Καραπαπάς προς Ξάνθη: «Σύντομα θα ξέρουν όλοι για το ιδιοκτησιακό σας καθεστώς»</h1>
      <h2>Ο αντιπρόεδρος της «ερυθρόλευκης» ΠΑΕ απάντησε στην Ξάνθη και τόνισε ότι σύντομα όλοι θα μάθουν τα πάντα για το ιδιοκτησιακό καθεστώς της ακριτικής ομάδας.</h2>
      <address><time datetime="2019-11-03T20:07:13+00:00">03 Nov 2019, 20:07</time> by <a rel="author">ΤοΒΗΜΑ Team</a></address>
      <p>Ανάρτηση με την οποία απαντάει στην ανακοίνωση της Ξάνθης έκανε το βράδυ της Κυριακής ο Κώστας Καραπαπάς.</p>
      <p>Ο αντιπρόεδρος της «ερυθρόλευκης» ΠΑΕ στο μήνυμά του στο Facebook τονίζει ότι πολύ «σύντομα όλοι θα ξέρουν τα πάντα για το ιδιοκτησιακό καθεστώς» της ακριτικής ομάδας.</p>
      <p>
        <a href="https://www.in.gr/2019/11/03/politics/sxedio-tis-kyvernisis-gia-tis-poreies-sto-kentro-ta-metra-gia-na-min-paralyei-athina/">Διαβάστε ακόμη : Το σχέδιο της κυβέρνησης για τις πορείες στο κέντρο – Τα μέτρα για να μην «παραλύει» η Αθήνα</a>
      </p>
      <p>Συγκεκριμένα, ανέφερε: «Δεν ξέρω ποιος έγραψε την ανακοίνωση της Ξάνθης και σε ποιά… πόλη, αλλά μη βιάζεστε! Με κάθε νομιμότητα και πολύ σύντομα θα ξέρουν ΟΛΟΙ τα πάντα για το ιδιοκτησιακό σας καθεστώς.</p>
      <p>Και τότε δεν θα έχετε όρεξη για χιουμοράκι Γ’ Εθνικής… Στην ανακοίνωση δε λέτε ποιος είναι ο ιδιοκτήτης της ομάδας πάντως, αν και δεν χρειάζεται, το ξέρει όλη η Ελλάδα!!!».</p>
      <p>Υπενθυμίζουμε ότι και ο επίτιμος πρόεδρος της ΠΑΕ Ολυμπιακός, Σάββας Θεοδωρίδης, είχε καλέσει την ΠΑΕ Ξάνθη να ενημερώσει τη φίλαθλη κοινή γνώμη ποιος είναι το αφεντικό της ΠΑΕ, αλλά στην απάντησή της η ακριτική ομάδα δεν είχε αναφέρει το παραμικρό για το ιδιοκτησιακός της καθεστώς.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>