<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/pardubice-vyhraly-derby-v-hradci-a-ukoncily-serii-peti-proher/1816790?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-03T20:51:00+00:00"/>
    <meta property="og:title" content="Pardubice vyhrály derby v Hradci a ukončily sérii pěti proher"/>
    <meta property="og:description" content="Hradec Králové - Hokejisté posledních Pardubic vyhráli v 17. kole extraligy východočeské derby na ledě Hradce Králové 5:2 a uspěli po pěti prohrách za sebou. Dynamo se tak bodově dotáhlo na třináctý Zlín. Pardubice oplatily soupeři porážku 1:2 z domácího ledu z první vzájemného souboje v sezoně, dvěma góly pomohl vítězům švédský útočník Johan Harju."/>
  </head>
  <body>
    <article>
      <h1>Pardubice vyhrály derby v Hradci a ukončily sérii pěti proher</h1>
      <address><time datetime="2019-11-03T20:51:00+00:00">03 Nov 2019, 20:51</time> by <a rel="author" href="http://www.ctk.cz/" target="_blank">ČTK</a></address>
      <p>Hradec Králové - Hokejisté posledních Pardubic vyhráli v 17. kole extraligy východočeské derby na ledě Hradce Králové 5:2 a uspěli po pěti prohrách za sebou. Dynamo se tak bodově dotáhlo na třináctý Zlín. Pardubice oplatily soupeři porážku 1:2 z domácího ledu z první vzájemného souboje v sezoně, dvěma góly pomohl vítězům švédský útočník Johan Harju.</p>
      <slideshow>
        <figure>
          <img src="https://i3.cn.cz/6/1572809799_P201911030643101.jpg"/>
        </figure>
        <figure>
          <img src="https://i3.cn.cz/6/1572808173_P201911030624101.jpg"/>
        </figure>
        <figure>
          <img src="https://i3.cn.cz/6/1572805170_P201911030587201.jpg"/>
        </figure>
        <figure>
          <img src="https://i3.cn.cz/6/1572804439_P201911030576701.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3337">Fotogalerie: Hokejová extraliga 2019/20</a>
        </figcaption>
      </slideshow>
      <p>Utkání začalo hned šancemi. Nejdříve po Linhatově střele dorážel domácí kapitán Smoleňák a na druhé straně musel Mazanec krýt Tyborův pokus. Hosté se potom ubránili při Matýsově trestu a v polovině třetiny se radovali z vedení. Harju přečíslení na první pokus neproměnil, ale puk se odrazil do hradecké branky od jeho brusle a po přezkoumání videa gól platil.</p>
      <p>V 17. minutě Mountfield vyrovnal, když Filip Pavlík našel mezi kruhy osamoceného spoluhráče z obrany Rosandiče a ten z otočky překonal Kacetla. Další možnost domácích měl Nedomlel, jenže nezakončil ideálně.</p>
      <p>V úvodu druhé třetiny měl jít pykat na trestnou lavici za zákrok na Látala Filip Pavlík, ale ten předvedl gesto fair play a vyloučení odvolal. Místo přesilovky domácí brzy inkasovali, protože ve 23. minutě se dostal sám před Mazance Blümel a vrátil Pardubicím vedení.</p>
      <p>Náskok hosté pojistili v polovině utkání při Nedomlelově vyloučení, když Kolářovu střelu úspěšně tečoval Tybor. Zvýraznil náskok Dynama mohl Kindl, v úniku však minul branku. V závěru druhé části byl blízko snížení bek Allen, ale byl při šanci faulován Eklundem.</p>
      <p>Po 139 vteřinách závěrečného dějství pojistil vedení Pardunic po Machačově akci Harju. Domácí se sice pokoušeli o zvrat, ale snížení se dočkali až v 56. minutě, kdy se prosadil z pravého kruhu Klíma. Při dlouhé závěrečné power play domácí ještě inkasovali do prázdné branky a výsledek dovršil 46 sekund před koncem Kousal.</p>
      <h3>Mountfield Hradec Králové - HC Dynamo Pardubice 2:5 (1:1, 0:2, 1:2)</h3>
      <p>Branky a nahrávky: 17. Rosandič (F. Pavlík, Jergl), 56. Kevin Klíma (Rosandič, Cibulskis)- 10. Harju (Mandát, Kusý), 23. Blümel, 31. Tybor (J. Kolář, Mandát), 43. Harju (M. Machač, Mandát), 60. R. Kousal. Rozhodčí: Hejduk, Pražák - Špůr, Špringl. Vyloučení: 3:4, navíc Nedomlel (Hradec Králové) 10 min. Využití: 0:1. Diváci: 6446.    </p>
      <p><b>Hradec Králové:</b> Mazanec - Linhart, Zámorský, Cibulskis, Nedomlel, Rosandič, F. Pavlík, Allen - Smoleňák, Koukal, Červený - Kevin Klíma, Cingel, M. Chalupa - Jergl, Kubík, R. Pavlík - Paulovič, Rákos, Perret. Trenéři: V. Růžička st., T. Martinec, Krátoška a P. Svoboda.</p>
      <p><b>Pardubice:</b> Kacetl - Holland, Eklund, Ivan, J. Kolář, J. Zdráhal, J. Mikuš - Tybor, R. Kousal, D. Kindl - Harju, Mandát, Kusý - Blümel, Pochobradský, M. Látal - O. Matýs, J. Kloz, M. Machač. Trenéři: Bělohlav, Janecký a Čáslava.</p>
    </article>
  </body>
</html>