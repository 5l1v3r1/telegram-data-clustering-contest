<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637894/%D9%86%D8%B1%D8%AE-%DA%A9%D8%B1%D8%A7%DB%8C%D9%87-%D8%AA%D8%A7%DA%A9%D8%B3%DB%8C-%D8%AF%D8%B1-%D8%B3%D8%A7%D9%84-%D8%AC%D8%A7%D8%B1%DB%8C-%D8%A7%D9%81%D8%B2%D8%A7%DB%8C%D8%B4-%D9%BE%DB%8C%D8%AF%D8%A7-%D8%AE%D9%88%D8%A7%D9%87%D8%AF-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T20:17:00+00:00"/>
    <meta property="og:title" content="نرخ کرایه تاکسی در سال جاری افزایش پیدا خواهد کرد"/>
    <meta property="og:description" content="معاون حمل و نقل و ترافیک شهرداری بندرعباس گفت: در جهت تداوم ارائه خدمات‌ مناسب به شهروندان مقرر شد که نرخ کرایه تاکسی در سال جاری افزایش پیدا کند."/>
  </head>
  <body>
    <article>
      <h1>
        <a href="https://www.bultannews.com/fa/news/637894/%D9%86%D8%B1%D8%AE-%DA%A9%D8%B1%D8%A7%DB%8C%D9%87-%D8%AA%D8%A7%DA%A9%D8%B3%DB%8C-%D8%AF%D8%B1-%D8%B3%D8%A7%D9%84-%D8%AC%D8%A7%D8%B1%DB%8C-%D8%A7%D9%81%D8%B2%D8%A7%DB%8C%D8%B4-%D9%BE%DB%8C%D8%AF%D8%A7-%D8%AE%D9%88%D8%A7%D9%87%D8%AF-%DA%A9%D8%B1%D8%AF">نرخ کرایه تاکسی در سال جاری افزایش پیدا خواهد کرد</a>
      </h1>
      <h2>معاون حمل و نقل و ترافیک شهرداری بندرعباس گفت: در جهت تداوم ارائه خدمات‌ مناسب به شهروندان مقرر شد که نرخ کرایه تاکسی در سال جاری افزایش پیدا کند.</h2>
      <address><time datetime="2019-11-03T20:17:00+00:00">03 Nov 2019, 20:17</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، بابک هاشمی عصر یکشنبه در یکصد و سی و هفتمین جلسه‌ شورای شهر بندرعباس اظهار داشت: در چندین جلسه کمیسیون عمران و حمل و نقل شورای شهر موضوع افزایش نرخ <b>کرایه تاکسی</b> و اتوبوس مطرح شد.</p>
      <p>وی عنوان کرد: در جهت تداوم <b>ارائه خدمات‌</b> مناسب به شهروندان و عدم افزایش نرخ کرایه در یک ‌سال گذشته به این نتیجه رسیدیم که نرخ کرایه تاکسی در سال جاری <b>افزایش</b> پیدا کند.</p>
      <p>معاون حمل و نقل و ترافیک شهرداری بندرعباس ابراز داشت: افزایش قیمت قطعات و لوازم یدکی و  افزایش دستمزدها باعث ایجاد این افزایش نرخ کرایه شده است و از آنجایی که نوسازی ناوگان در تاکسیرانی صورت نگرفته است این هزینه‌ها چندین برابر می‌شود.</p>
      <p>هاشمی تشریح کرد: با بررسی‌های درآمد روزانه هر راننده تاکسی به یک نرخ پیشتهادی رسیدیم و این مبلغ را در کمیسیون عمران و حمل‌ونقل شهری نیز مطرح کردیم.</p>
      <p>وی بیان داشت: فروردین سال گذشته درخواستی مبنی افزایش نرخ کرایه ارائه دادیم که تا کنون اتفاق نیافتاده است.</p>
    </article>
  </body>
</html>