<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/mestnite2019/oponenti/georg-spartanski-neka-izchakame-oficialnite-rezultati-sa-pleven.html"/>
    <meta property="og:site_name" content="bTV Новините"/>
    <meta property="article:published_time" content="2019-11-03T20:21:00+00:00"/>
    <meta property="og:title" content="Георг Спартански: Нека изчакаме официалните резултати за Плевен"/>
    <meta property="og:description" content="Кметът на Плевен е получил сигнали за нарушения в края на изборния ден"/>
  </head>
  <body>
    <article>
      <h1>Георг Спартански: Нека изчакаме официалните резултати за Плевен</h1>
      <h2>Кметът на Плевен е получил сигнали за нарушения в края на изборния ден</h2>
      <address>
        <time datetime="2019-11-03T20:21:00+00:00">03 Nov 2019, 20:21</time>
      </address>
      <figure>
        <video src="https://vid.btv.bg/btvnews/2019/11/03/pleven_rezultati_1572804580-1.mp4"/>
      </figure>
      <p>„Нека изчакаме официалните резултати. Сигналите, които получавам в края на изборния ден, не ме правят спокоен”, заяви Георг Спартански пред медиите след края на изборния ден.</p>
      <p>Според първите прогнозни данни от екзитпола на „Алфа рисърч” битката за Плевен приключи с победа за настоящия кмет Георг Спартански, който взе 53,1% от гласовете, но самият той заяви, че иска да види официалния резултат.</p>
      <p>„Това е нещо, което не смятах, че може да се случи в демократична държава”, заяви Спартански, който сподели, че е бил обект на оплюване и негативна кампания от жълти сайтове.</p>
      <figure>
        <img src="https://img.bg.sof.cmestatic.com/media/images/640x/Nov2019/2112013225.jpg"/>
        <figcaption>Снимка: bTV</figcaption>
      </figure>
      <p>„Очаквам едни много интересни резултати в едно емблематично за изборите плевенско село. При предишните избори на първия тур там получих 273 гласа, а на втория – 1907 на 35 гласа в полза на моя опонент.”, заяви Спартански.</p>
      <p>Спартански заяви, че полицията е арестувала негови застъпници и иска да види дали „те са си свършили добре работата”.</p>
      <p>По-рано днес стана ясно, че в Плевенско са арестувани петима души по подозрения за търговия с вот.</p>
      <p>Спартански благодари на медиите, че са отразили сигналите за нарушения на изборите.</p>
    </article>
  </body>
</html>