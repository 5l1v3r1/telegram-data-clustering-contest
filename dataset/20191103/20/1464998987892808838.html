<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/delhi-pollution-am-admi-party-criticise-central-government"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-03T20:12:00+00:00"/>
    <meta property="og:title" content="ഡല്‍ഹിയിലെ വായു മലിനീകരണം; കേന്ദ്രസർക്കാർ എന്തു നടപടിയെടുത്തെന്ന് വ്യക്തമാക്കണമെന്ന് ആം ആദ്മി പാർട്ടി"/>
    <meta property="og:description" content="ന്യൂഡല്‍ഹി: ഡല്‍ഹിയിലെ വായു മലിനീകരണം നിയന്ത്രിക്കാൻ കേന്ദ്ര സർക്കാർ എന്തു നടപടിയെടുത്തു എന്ന് വ്യക്തമാക്കണമെന്ന് ആം ആദ്മി പാർട്ടി. കേന്ദ്ര വനം പരിസ്ഥിതി മന്ത്രി പ്രകാശ് ജാവദേക്കർ ഇതിനു മറുപടി പറയണമെന്നു എഎപി പറഞ്ഞു. ..."/>
  </head>
  <body>
    <article>
      <h1>ഡല്‍ഹിയിലെ വായു മലിനീകരണം; കേന്ദ്രസർക്കാർ എന്തു നടപടിയെടുത്തെന്ന് വ്യക്തമാക്കണമെന്ന് ആം ആദ്മി പാർട്ടി</h1>
      <address><time datetime="2019-11-03T20:12:00+00:00">03 Nov 2019, 20:12</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ന്യൂഡല്‍ഹി: ഡല്‍ഹിയിലെ വായു മലിനീകരണം നിയന്ത്രിക്കാൻ കേന്ദ്ര സർക്കാർ എന്തു നടപടിയെടുത്തു എന്ന് വ്യക്തമാക്കണമെന്ന് ആം ആദ്മി പാർട്ടി. കേന്ദ്ര വനം പരിസ്ഥിതി മന്ത്രി പ്രകാശ് ജാവദേക്കർ ഇതിനു മറുപടി പറയണമെന്നു എഎപി പറഞ്ഞു. </p>
      <p>ഡൽഹിയിൽ നേരിയ തോതിൽ പൊടിക്കാറ്റ് വീശിയെങ്കിലും വായു മലിനീകരണ തോത് ഉയർന്ന നിലയിൽ തന്നെ തുടരുകയാണ്. കഴിഞ്ഞ ദിവസം ആരോഗ്യ അടിയന്തരാവസ്ഥ പ്രഖ്യാപിച്ചിരുന്നെങ്കിലും മലിനീകരണ തോത് കുറക്കാൻ കഴിഞ്ഞിട്ടില്ല. </p>
      <p>അതേസമയം, വായു മലിനീകരണം നിയന്ത്രിക്കാൻ സ്വീകരിച്ച നടപടികൾ വിശദീകരിക്കുന്ന റിപ്പോർട്ട് നാളെ മലിനീകരണ നിയന്ത്രണ അതോറിറ്റി സുപ്രിംകോടതിക്ക് കൈമാറും. ഇന്നലെ ചെറിയ തോതിൽ വീശിയ കാറ്റും മഴയും വിശിയെങ്കിലും വായു ഗുണ നിലവാരസൂചിക ഗുരുതരാവസ്ഥയിൽ തന്നെ തുടരുകയാണ്. </p>
      <p>ദ്വാരക, ജവഹർലാൽ നെഹ്‌റു സ്റ്റേഡിയം എന്നിവടങ്ങളിലാണ് ഏറ്റവും കൂടുതൽ വായുമലിനീകരണം രേഖപ്പെടുത്തിയത്. അസുഖം മൂലം ആശുപത്രിയിൽ എത്തുന്നവരുടെ എണ്ണത്തിലും വർധനവ് ഉണ്ടായി. മൂടൽ മഞ്ഞ് കാരണം പലയിടങ്ങളിലും കാഴ്ച്ച പരിധി കുറയുന്ന സാഹചര്യവുമുണ്ട്. ആരോഗ്യ അടിയന്തരാവസ്ഥയുടെ ഭാഗമായി മലിനീകരണ തോത് കുറക്കാൻ നടപടികൾ തുടങ്ങിയെങ്കിലും ഫലം കാണാൻ ദിവസങ്ങൾ എടുക്കുമെന്നാണ് വിദഗ്ദാഭിപ്രായം.</p>
    </article>
  </body>
</html>