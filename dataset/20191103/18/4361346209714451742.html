<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/felhaborito-indok-mivel-eszmeletlen-volt-a-tinilany-nem-tortenhetett-nemi-eroszak/185765"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-03T18:00:00+00:00"/>
    <meta property="og:title" content="Felháborító indok: mivel eszméletlen volt a tinilány, nem történhetett nemi erőszak"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Felháborító indok: mivel eszméletlen volt a tinilány, nem történhetett nemi erőszak</mark>
      </h1>
      <address><time datetime="2019-11-03T18:00:00+00:00">03 Nov 2019, 18:00</time> by <a rel="author">Bors</a></address>
      <p>
        <b>A spanyol lányt öten erőszakolták meg, ám a tetteseket végül csak szexuális visszaéléssel vádolták meg. </b>
        <b>A spanyol lányt öten erőszakolták meg, ám a tetteseket végül csak szexuális visszaéléssel vádolták meg.</b>
      </p>
      <p>Óriási felháborodás fogadta a barcelonai bíróság pénteki döntését, melynek értelmében öt férfit azért mentettek fel szexuális zaklatás vádja alól, mert a 14 éves áldozatuk eszméletlen volt, és nem tudott ellenállni, azaz nemet mondani nekik. Vagyis jogi értelemben a nemi erőszak vádja nem áll meg, ezért az öt erőszaktevőt csak szexuális visszaéléssel vádolták meg, ami jóval enyhébb büntetéssel járt - írja a New York Post.</p>
      <figure>
        <img src="http://media.borsonline.hu/cikk/20/191309/big-lead/650x360/2012660_eroszak.jpg"/>
        <figcaption>Nem erőszakolhatták meg a tinilányt, mert eszméletlen volt, és így nem állt ellen. A jogi csűrés-csavarás sokakat felháborított (képünk illusztráció)</figcaption>
      </figure>
      <p>A spanyol jog ugyanis kimondja, hogy a szexuális zaklatás csak akkor nevezhető nemi erőszaknak, ha a támadó erőszakot alkalmaz az áldozattal szemben. Jelen esetben pedig a gyanúsítottak azután közösültek a 14 éves áldozattal, hogy a lány az elfogyasztott alkoholtól és kábítószertől eszméletlenné vált egy elhagyatott manresai gyárépületben tartott bulin. A támadók tettükért 10-12 év börtönbüntetést kaptak, ami ahhoz képest, hogy több szempontból is megaláztak egy fiatalkorút, nagyon kevés.</p>
      <p>Az ügy hatására ismét felmerültek azok a vélemények Spanyolországban, hogy a kormányzat minősítse át a nem közös megegyezésen alapuló szexuális cselekedeteket támadásnak és nemi erőszaknak.</p>
    </article>
  </body>
</html>