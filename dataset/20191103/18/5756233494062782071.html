<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619698/%D8%AB%D8%B1%D9%88%D8%AA%D9%85%D9%86%D8%AF%D8%A7%D9%86-%D8%A7%D9%86%DA%AF%D9%84%DB%8C%D8%B3-%D8%AF%D8%B1-%D8%AA%D8%AF%D8%A7%D8%B1%DA%A9-%D8%A8%D8%B1%D8%A7%DB%8C-%D8%AA%D8%B1%DA%A9-%D8%A7%DB%8C%D9%86-%DA%A9%D8%B4%D9%88%D8%B1-%D8%AF%D8%B1-%D8%B5%D9%88%D8%B1%D8%AA-%D8%A8%D9%87-%D9%82%D8%AF%D8%B1%D8%AA-%D8%B1%D8%B3%DB%8C%D8%AF%D9%86-%DA%A9%D9%88%D8%B1%D8%A8%DB%8C%D9%86-%D9%87%D8%B3%D8%AA%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-03T18:58:00+00:00"/>
    <meta property="og:title" content="ثروتمندان انگلیس در تدارک برای ترک این کشور در صورت به قدرت رسیدن کوربین هستند"/>
    <meta property="og:description" content="رسانه‌های انگلیسی گزارش دادند، تعداد زیادی از ثروتمندان این کشور در حال برنامه‌ریزی هستند در صورتی که حزب کارگر در انتخابات پارلمانی ماه آینده میلادی به قدرت برسد با توجه به وعده‌هایی که رهبر این حزب برای وضع قوانین و مالیاتهای سختگیرانه علیه ثروتمندان داده، این کشور را ترک کنند."/>
  </head>
  <body>
    <article>
      <h1>ثروتمندان انگلیس در تدارک برای ترک این کشور در صورت به قدرت رسیدن کوربین هستند</h1>
      <address>
        <time datetime="2019-11-03T18:58:00+00:00">03 Nov 2019, 18:58</time>
      </address>
      <p>
        <i>رسانه‌های انگلیسی گزارش دادند، تعداد زیادی از ثروتمندان این کشور در حال برنامه‌ریزی هستند در صورتی که حزب کارگر در انتخابات پارلمانی ماه آینده میلادی به قدرت برسد با توجه به وعده‌هایی که رهبر این حزب برای وضع قوانین و مالیاتهای سختگیرانه علیه ثروتمندان داده، این کشور را ترک کنند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نوشته پایگاه خبری "مترو" انگلیس، میلیونرها و میلیاردرهای انگلیسی وکلا و حسابدارانشان را وادار به بررسی چگونگی انتقال دارایی‌هایشان به خارج از این کشور کرده‌اند و وعده های اخیر جرمی کوربین، رهبر حزب کارگر انگلیس درباره سیاستهایی که در صورت دستیابی به قدرت شامل افزایش مالیات بر درآمد، مقابله با مدارس خصوصی و دیگر تدابیر علیه ثروتمندان پیاده خواهد کرد باعث افزایش نگرانی آنها نسبت به آینده شده است.</p>
      <p>برخی مشاوران این ثروتمندان می‌گویند اکنون تهدید روی کار آمدن دولت حزب کارگر برای آنها نگران‌کننده تر از یک بریگزیت بدون توافق است.</p>
      <p>روزنامه گاردین نیز نوشت، ثروتمندان انگلیس از آنجا که با رسیدن جرمی کوربین به نخست وزیری، ممکن است میلیاردها پوند از سرمایه‌ خود را به دلیل سیاستهای او از جمله با اعمال مالیاتهای جدید از دست بدهند، برنامه‌ریزی می‌کنند تا فورا در صورت مشخص شدن انتصاب او به نخست وزیری خاک این کشور را ترک کنند.</p>
      <p>جافری تاد، یک مقام ارشد شرکت حقوقی "بودل هتفیلد" به گاردین گفت، بسیاری از مشتریان این شرکت در حال طی فرآیند اداری آماده شدن برای خروج از انگلیس هستند.</p>
    </article>
  </body>
</html>