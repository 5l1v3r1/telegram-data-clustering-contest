<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/03/gorbatyuk-vysunuv-bogdanu-publichni-zvynuvachennya/"/>
    <meta property="og:site_name" content="Рубрика"/>
    <meta property="article:published_time" content="2019-11-03T18:06:46+00:00"/>
    <meta property="og:title" content="Горбатюк висунув Богдану публічні звинувачення"/>
    <meta property="og:description" content="Керівник Офісу президента України Андрій Богдан хотів припинити розслідування злочинів під час Революції Гідності і економічні злочини Віктора Януковича та його оточення. Ексначальник Управління спецрозслідування Генпрокуратури Сергій Горбатюк в інтерв’ю “Прямому“. За словами Горбатюка, Богдан говорив про це наприкінці зустрічі з президентом України Володимиром Зеленським. “Він (Богдан – ред.), не знаючи про суть, сказав: “Не […]"/>
  </head>
  <body>
    <article>
      <h1>Горбатюк висунув Богдану публічні звинувачення</h1>
      <address><time datetime="2019-11-03T18:06:46+00:00">03 Nov 2019, 18:06</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2018/08/33437979823_a93df92c00_k_650__1__650x410-620x410.jpg"/>
      </figure>
      <p>
        <b>
          <b>Керівник Офісу президента України Андрій Богдан хотів припинити розслідування злочинів під час Революції Гідності і економічні злочини Віктора Януковича та його оточення.</b>
        </b>
      </p>
      <p>Ексначальник Управління спецрозслідування Генпрокуратури Сергій Горбатюк в інтерв’ю “<a href="https://prm.ua/bogdan-hotiv-pripiniti-rozsliduvannya-zlochiniv-pid-chas-revolyutsiyi-gidnosti-i-zlochini-yanukovicha-gorbatyuk/">Прямому</a>“.</p>
      <p>За словами Горбатюка, Богдан говорив про це наприкінці зустрічі з президентом України Володимиром Зеленським.</p>
      <p>“Він (Богдан – ред.), не знаючи про суть, сказав: “Не розслідувались справи, не розслідувалися стосовно вбивств правоохоронців. Я ж вам казав, Володимир Олександрович”. А він (Зеленський – ред.) каже: “Як же не розслідувались, якщо мені тільки що доповіли, що є результати?”. “Значить, тоді вже не треба розслідувати. Все розслідувано – і вбивства протестувальників, і вбивства правоохоронців. Значить, все, далі не треба розслідувати”… Та ні, кажу, треба розслідувати, і багато ще до завершення. І, в першу чергу, стосовно організаторів, і потрібні зміни в закон. І це саме питання президента щодо внесення змін в закон, який розблоковує можливість застосування заочного судочинства”, – зазначив Горбатюк.</p>
      <p>“Плюс ще злочинна організація Януковича, економічні злочини підлягають розслідуванню”, – додав він.</p>
      <p>На це, за словами Горбатюка, Богдан заявив: “Та ні, про що ви розказуєте? Які економічні злочини? Про що ви розказуєте?. … Це не питання президента. Будете розповідати новому генеральному прокурору”.</p>
      <p>За його словами, Богдан говорив це серйозно.</p>
      <p>“Я, можливо, перебільшую з точки зору емоційної, але суть така була”, – підсумував Горбатюк.</p>
      <p>Раніше <a href="https://rubryka.com/2019/11/03/bogdan-rozpoviv-shho-vtomyvsya-zelenskyj/">Богдан розповів від чого втомився Зеленський.</a></p>
      <p>Також  <a href="https://rubryka.com/2019/10/31/bogdan-ne-zadovolenyj-robotoyu-ministramy-chomu/">Богдан розповів, що незадоволений роботою міністрами.</a></p>
    </article>
  </body>
</html>