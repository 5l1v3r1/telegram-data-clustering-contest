<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/03/rabinovych_pro_skandal_u_vru_u_yaremenku_my_bachymo_chitkyy_sukupnyy_portret_1682689"/>
    <meta property="og:site_name" content="ZIK.UA"/>
    <meta property="article:published_time" content="2019-11-03T18:10:00+00:00"/>
    <meta property="og:title" content="Рабінович про «секс-скандал» у ВРУ: У Яременку ми бачимо чіткий сукупний портрет мерзотників"/>
    <meta property="og:description" content="Чинна влада, як нова трансформація батьки Махна, – вони привели на українську землю відсутність найменшого досвіду, розуміння ситуації, але ту ж агресивну жадібність і нахабство."/>
  </head>
  <body>
    <article>
      <h1>Рабінович про «секс-скандал» у ВРУ: У Яременку ми бачимо чіткий сукупний портрет мерзотників</h1>
      <address>
        <time datetime="2019-11-03T18:10:00+00:00">03 Nov 2019, 18:10</time>
      </address>
      <p>
        <b>Чинна влада, як нова трансформація батьки Махна, – вони привели на українську землю відсутність найменшого досвіду, розуміння ситуації, але ту ж агресивну жадібність і нахабство.</b>
      </p>
      <p>Про це в ефірі програми «<a href="https://zik.ua/tv/project/news/">Новини</a>» на телеканалі <a href="https://zik.ua/">ZIK</a> заявив народний депутат України, співголова партії «Опозиційна платформа – За життя» Вадим Рабінович, коментуючи скандал навколо народного депутата від провладної партії «Слуга народу» Богдана Яременка.</p>
      <p>Вадим Рабінович звернув увагу на те, що його вразило у цій ситуації: фігурант скандалу планує бути обличчям української дипломатії у всьому світі, і навіть нині не соромиться говорити, що він – хороший, «слуги народу» у парламентському залі вітаються з ним за руку, від президента Володимира Зеленського – жодної реакції.</p>
      <p>«Навпаки, винні журналісти! На сім-вісім років їх будуть садити, як він сказав, у в’язницю», – зауважив Вадим Рабінович.</p>
      <p>Вадим Рабінович також нагадав, що «слуга народу» Яременко назвав журналістів «шалавами». «Так не можна говорити. Ось він є і справжнісінька політична повія», – гостро відреагував пан Рабінович на такі заяви Яременка.</p>
      <p>На думку нардепа Рабіновича, людина, яка прикривається депутатським мандатом і не йде з Ради, не має совісті: «Тож чіткий сукупний портрет цих мерзотників ми бачимо у Яременку, а тому, що там вирішить фракція «Слуги народу», мені байдуже. Я навіть не до кінця вірю, що вони його виженуть із парламенту».</p>
      <figure>
        <iframe src="https://www.youtube.com/embed/fJ_IkoexwSw" width="640" height="360" data-service="Youtube" scrolling="no"/>
      </figure>
      <p>Вадим Рабінович зауважив, що у таких політиків, як Петро Порошенко, Віктор Ющенко, Віктора Януковича, були «зачатки державності», і вони розуміли, що «це не весілля у Малинівці».</p>
      <p>«Ці не розуміють. Вони, як нова трансформація батьки Махна. Вони тепер привели на нашу землю одну просту річ – просто відсутність найменшого досвіду, найменшого розуміння ситуації, але ту ж агресивну жадібність і нахабство. Тобто розкрадають, але не розуміють, що далі буде», – заявив Вадим Рабінович.</p>
      <p>Як повідомляли, народний депутат від «Слуги народу» Богдан Яременко 29 жовтня <a href="https://zik.ua/news/2019/10/30/na_zasidanni_rady_sluga_narodu_domovlyavsya_pro_zustrich_iz_poviieyu_1679677">під час роботи в сесійній залі парламенту листувався в онлайн-мережі знайомств</a> та домовлявся про зустріч за гроші.</p>
      <p>Після резонансу у ЗМІ Богдан Яременко заявив, що <a href="https://zik.ua/news/2019/10/30/lystuvannya_nespravzhnie_ya_navmysne_zrobyv_tse__kuleba_pro_intymnu_1679893">«інтимне» листування було несправжнім</a>, таким чином він хотів продемонструвати протест.</p>
      <p>Згодом Яременко <a href="https://zik.ua/news/2019/10/30/yaremenko_vybachyvsya_pered_simieyu_ta_pravlyachoyu_vladoyu_za_skandal_iz_1680107">вибачився за ситуацію із його скандальними переписками</a>. Яременко заявив, що те, що відбувається довкола нього – це <a href="https://zik.ua/news/2019/11/01/zharkyh_pro_chergove_vypravdannya_yaremenka_vyyavlyaietsya_ne_vin_vynen_shcho_z_1681767">провокація проти фракції</a>. Окрім того, він <a href="https://zik.ua/news/2019/11/02/nardep_yaremenko_yakyy_potrapyv_u_seksskandal_nazvav_parlamentskyh_1682341">назвав журналістів, які працюють у Верховній Раді України, «шалавами»</a>.</p>
      <p><a href="https://zik.ua/news/2019/11/01/parlamentski_fraktsii_vymagayut_zvilnennya_yaremenka_sluga_narodu_vymogu_1681789">Керівники усіх фракцій виступили із вимогою звільнення</a> народного депутата Богдана Яременка з посади голови комітету з питань зовнішньої політики та міжпарламентського співробітництва.</p>
      <p>1 листопада стало відомо, що <a href="https://zik.ua/news/2019/11/01/yaremenko_yde_z_posady_golovy_komitetu_vru_1681913">Богдан Яременко написав заяву про складення повноважень голови Комітету</a> Верховної Ради України з питань зовнішньої політики і міжпарламентського співробітництва.</p>
      <related>
        <h4>читайте також</h4>
        <a href="https://zik.ua/news/2019/10/31/slugy_narodu_znyshchuyut_svobodu_slova_natsrada_pozbavyla_litsenzii_shche_odyn_1681017"/>
        <a href="https://zik.ua/news/2019/10/31/viktor_medvedchuk_cherez_seksskandal_yaremenko_maie_sklasty_mandat_1680975"/>
        <a href="https://zik.ua/news/2019/10/31/vadym_rabinovych_yaremenko_ne_maie_prava_predstavlyaty_ukrainu_na_mizhnarodniy_1680677"/>
        <a href="https://zik.ua/news/2019/10/28/rabinovych_viyna_znovu_stosuietsya_kozhnogo_iz_nas_my_takozh_stoimo_na_1677951"/>
      </related>
    </article>
  </body>
</html>