<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191103-v-indiyi-cherez-zabrudnennya-povitrya-skasuvaly-ponad-30-aviarejsiv-ta-zakryly-shkoly/"/>
    <meta property="og:site_name" content="ФАКТИ"/>
    <meta property="article:published_time" content="2019-11-03T18:40:41+00:00"/>
    <meta property="og:title" content="В Індії через забруднення повітря скасували понад 30 авіарейсів та закрили школи"/>
    <meta property="og:description" content="У північній частині Індії рівень забруднення повітря досяг нестерпного рівня – у Нью-Делі, закрили школи, скасували понад 30 рейсів та призупинили будівельні роботи."/>
  </head>
  <body>
    <article>
      <h1>В Індії через забруднення повітря скасували понад 30 авіарейсів та закрили школи</h1>
      <address>
        <time datetime="2019-11-03T18:40:41+00:00">03 Nov 2019, 18:40</time>
      </address>
      <p>У північній частині Індії рівень забруднення повітря досяг нестерпного рівня – у Нью-Делі, закрили школи, скасували понад 30 рейсів та призупинили будівельні роботи.</p>
      <p>Очільник Делі Арвід Кеджрівал заявив, що забруднення повітря на півночі Індії досягло нестерпного рівня. Міська влада попереджає про можливість виникнення захворювань дихальних шляхів, а також закликає людей не виходити на вулицю.</p>
      <p><b>Головна причина</b> погіршення якості повітря — <b>підпалювання полів в кінці сезону</b>, а також національне свято Дівалі, під час якого запускають феєрверки.</p>
      <p>Показання вмісту шкідливих часток PM 2,5 перевищує рівень, визнаний безпечним ВООЗ.</p>
      <p>Міністр охорони здоров’я Сатьяндар Джайн зазначив, що повітря в Делі настільки забруднене, що<b> індекс якості повітря вже неможливо виміряти.</b></p>
      <p>
        <b>Читайте: </b>
        <a href="https://fakty.com.ua/ua/lifestyle/zdorove/20191022-yak-zabrudnennya-povitrya-vplyvaye-na-organizm-i-shho-z-tsym-robyty/">Як забруднення повітря впливає на організм і що з цим робити</a>
      </p>
      <p>Джайн порадив містянам уникати фізичних занять на вулиці, особливо в ранкові та пізні вечірні години. Він також сказав, що <b>люди повинні носити спеціальні маски</b>, уникати забруднених ділянок та не відчиняти вдома вікна й двері.</p>
      <p>До слова, у Києві на посилений режим роботи переведено мережу постів метеоспостережень для <a href="https://fakty.com.ua/ua/ukraine/20191024-u-kyyevi-posylyly-monitoryng-povitrya/">перевірки забруднення повітря.</a></p>
    </article>
  </body>
</html>