<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88580"/>
    <meta property="og:site_name" content="Denník politika"/>
    <meta property="article:published_time" content="2019-11-03T18:35:06+00:00"/>
    <meta property="og:title" content="Nová metla dobre metie, Hrnčárov Trenčín zvíťazil rozdielom triedy nad Žilinou"/>
    <meta property="og:description" content="3.11.2019 (Webnoviny.sk) – Futbalisti AS Trenčín pod vedením nového trénera Norberta Hrnčára v najvyššej slovenskej súťaži Fortuna lige 2019/2020 neprehrali ani v druhom zápase. V nedeľňajšom dohrávanom stretnutí 14. kola základnej časti triumfovali nad hráčmi MŠK Žilina rozdielom triedy 3:0 a nadviazali na minulotýždňovú cennú remízu z Ružomberka (2:2)."/>
  </head>
  <body>
    <article>
      <h1>Nová metla dobre metie, Hrnčárov Trenčín zvíťazil rozdielom triedy nad Žilinou</h1>
      <address><time datetime="2019-11-03T18:35:06+00:00">03 Nov 2019, 18:35</time> by <a rel="author">Webnoviny</a></address>
      <p>3.11.2019 (Webnoviny.sk) – Futbalisti AS Trenčín pod vedením nového trénera Norberta Hrnčára v najvyššej slovenskej súťaži Fortuna lige 2019/2020 neprehrali ani v druhom zápase. V nedeľňajšom dohrávanom stretnutí 14. kola základnej časti triumfovali nad hráčmi MŠK Žilina rozdielom triedy 3:0 a nadviazali na minulotýždňovú cennú remízu z Ružomberka (2:2).</p>
      <p>Pod Dubňom, inak v domovskom stánku Žilinčanov, rozhodli Trenčania o trojbodovom zisku až v záverečných fázach zápasu. V 70. min otvoril skóre obranca Martin Šulek a už o minútu pridal druhý zásah Osman Bukari. Víťazstvo AS definitívne spečatil v 87. min chorvátsky legionár Ante Roguljič.</p>
      <p>Trenčín si víťazstvom nad Žilinou výrazne zvýšil vyhliadky na účasť v poprednej „šestke“, na ktorú momentálne zo 7. pozície stráca jediný bod. „Šošoni“ prehrali iba druhý ligový zápas v aktuálnej sezóne. Zostali na 2. mieste, no ich strata na vedúci Slovan Bratislava je už päťbodová.</p>
      <h3>Fortuna liga 2019/2020 – základná časť – 14. kolo</h3>
      <p>nedeľa</p>
      <p><b>AS Trenčín – MŠK Žilina 3:0 (0:0) – hralo sa v Žiline</b><br/><b>Góly:</b> 70. M. Šulek, 71. Bukari, 87. Roguljič</p>
      <p>Viac k témam: <a href="https://www.webnoviny.sk/tag/fortuna-liga/"><u>Fortuna liga</u></a><br/>Zdroj: Webnoviny.sk – <a href="https://www.webnoviny.sk/nova-metla-dobre-metie-hrncarov-trencin-zvitazil-rozdielom-triedy-nad-zilinou/"><u>Nová metla dobre metie, Hrnčárov Trenčín zvíťazil rozdielom triedy nad Žilinou</u></a> © SITA Všetky práva vyhradené.</p>
    </article>
  </body>
</html>