<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812165.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T18:02:00+00:00"/>
    <meta property="og:title" content="تذکر به آذری جهرمی به‌علت اهدای ۲۰۰ لپ‌تاپ به نهاد ریاست جمهوری"/>
    <meta property="og:description" content="به گزارش فارس، تذکرات کتبی نماینده به مسئولان اجرایی کشور در نشست علنی عصر امروز مجلس (یکشنبه 12 آبان 98) از سوی هیأت رئیسه قرائت شد که این تذکرات به شرح زیر است:"/>
  </head>
  <body>
    <article>
      <h1>تذکر به آذری جهرمی به‌علت اهدای ۲۰۰ لپ‌تاپ به نهاد ریاست جمهوری</h1>
      <address>
        <time datetime="2019-11-03T18:02:00+00:00">03 Nov 2019, 18:02</time>
      </address>
      <p>نماینده فلاورجان در مجلس به رئیس جمهور و وزیر ارتباطات لزوم شفاف‌سازی وزیر ارتباطات درباره موضوع اهدای ۲۰۰ عدد لپ‌تاپ به نهاد ریاست جمهوری را متذکر شد.</p>
      <p>به گزارش فارس، تذکرات کتبی نماینده به مسئولان اجرایی کشور در نشست علنی عصر امروز مجلس (یکشنبه 12 آبان 98) از سوی هیأت رئیسه قرائت شد که این تذکرات به شرح زیر است:</p>
      <p>محمدرضا امیرحسنخانی نماینده مردم فردوس در تذکری به وزیر و راه شهرسازی خواستار پیشگیری از پایمال شدن حقوق مردم و بیت‌المال در ساخت پروژه‌های ریلی شد.</p>
      <p>نادر قاضی‌پور و علیرضا محجوب نمایندگان ارومیه و تهران در تذکری به وزیر نیرو خواستار تسریع در اجرای قانون دادن انشعاب آب و برق به منازل داخل حریم شهرها و روستاها شدند و نیز در تذکری به وزیر بهداشت خواستار نظارت بر هیأت امنای دانشگاه‌ها از نظر هزینه‌کرد مسافرت خارجی و خرید از خارج شدند.</p>
      <p>سیدناصر موسوی لارگانی نماینده مردم فلاورجان به رئیس جمهور و وزیر کار ضرورت پرداخت تسهیلات با شرایط مناسب به متقاضیان کارآفرینی از سوی بانک کارآفرینی را متذکر شد و به رئیس جمهور و وزیر ارتباطات لزوم شفاف‌سازی وزیر ارتباطات درباره موضوع اهدای 200 عدد لب‌تاپ به نهاد ریاست جمهوری را متذکر شد.</p>
      <p>حسینعلی حاجی‌دلیگانی نماینده مردم شاهین‌شهر به اتفاق 19 نفر دیگر از نمایندگان در تذکری به وزیر ورزش و جوانان خواستار تسریع در حذف افراد دو تابعیتی در فدراسیون‌های ورزشی و جلوگیری از حضور این افراد در فدراسیون‌ها و تشکل‌های تابعه شدند.</p>
      <p>علی‌اصغر یوسف‌نژاد نماینده مردم ساری به رئیس جمهور لزوم توجه ویژه به حل مشکلات مراکز توانبخشی زیر نظر سازمان بهزیستی را متذکر شد.</p>
    </article>
  </body>
</html>