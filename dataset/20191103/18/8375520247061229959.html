<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/impichment-trampa-bilij-dim-znovu-zaboronjaje-pratsivnikam-svidchiti-u-kongresi-637379.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-03T18:37:16+00:00"/>
    <meta property="og:title" content="Імпічмент Трампа: Білий дім знову забороняє працівникам свідчити у Конгресі"/>
    <meta property="og:description" content="Скасовані слухання високопосадовця адміністрації Блера, який чув розмову президентів США й України"/>
  </head>
  <body>
    <article>
      <h1>Імпічмент Трампа: Білий дім знову забороняє працівникам свідчити у Конгресі</h1>
      <address>
        <time datetime="2019-11-03T18:37:16+00:00">03 Nov 2019, 18:37</time>
      </address>
      <h4>Скасовані слухання високопосадовця адміністрації Блера, який чув розмову президентів США й України</h4>
      <p>Адміністрація президента США поновила практику заборони для власних співробітників виступати зі свідченнями перед Конгресом, це пов’язано з розслідуванням щодо імпічменту Дональда Трампа.</p>
      <p>Цього разу скасовані слухання високопосадовця адміністрації Роберта Блера, який чув розмову президентів США й України, повідомило <a href="https://www.politico.com/news/2019/11/02/robert-blair-wont-testify-monday-064447">Politico</a>.</p>
      <p>«Адвокат Блера Уіт Еллерман заявив, що Блер не з’явиться в понеділок відповідно до вказівки Білого дому, що базується на порадах Міністерства юстиції», – зауважується в повідомленні.</p>
      <p>Роберт Блер був присутній під час телефонної розмови президентів Трампа й Зеленського 25 липня, яка викликала серйозні занепокоєння у кількох працівників апарату національної безпеки США. Блер обіймає посаду старшого помічника Міка Малвані, в.о. глави адміністрації Білого дому, відомого своїми невдалими заявами, які підтвердили наміри кабінету Трампа натиснути на Україну з метою проведення там розслідування проти Джо Байдена.</p>
      <p>Блер раніше працював у Конгресі, зараз він спеціалізується на питаннях політики національної безпеки.</p>
      <p>Як повідомлялося, <a href="https://glavcom.ua/world/observe/impichment-trampa-publichni-sluhannya-u-kongresi-mozhut-pochatisya-vzhe-cogo-misyacya--637126.html">демократи впродовж понад місяця проводять розслідування з імпічменту президента США Дональда Трампа</a> в нижній палаті американського Конгресу. З цією метою законодавці викликають на слухання, у тому числі, колишніх і нинішніх чиновників Білого дому і Державного департаменту США.</p>
      <blockquote>
        <b>Читайте також: <a href="https://glavcom.ua/news/biliy-dim-mi-gotovi-do-impichmentu-trampa-637135.html">Білий дім: ми готові до імпічменту Трампа.</a></b>
      </blockquote>
      <related>
        <a href="https://glavcom.ua/world/observe/prokuratura-niderlandiv-kategorichno-vidmovilasja-komentuvati-pokazi-tsemaha-u-spravi-mn17-637360.html"/>
        <a href="https://glavcom.ua/country/politics/bogdan-hotiv-pripiniti-rozsliduvannja-zlochiniv-pid-chas-revoljutsiji-gidnosti-i-zlovzhivannja-janukovicha-gorbatjuk-637344.html"/>
        <a href="https://glavcom.ua/world/observe/manafort-prosuvav-teoriju-pro-ukrajinskij-slid-u-zlomi-poshti-demokrativ-rozsliduvannja-637341.html"/>
      </related>
    </article>
  </body>
</html>