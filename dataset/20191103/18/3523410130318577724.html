<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637880/%D9%86%D8%B3%D8%AE%D9%87-%D8%AC%D8%AF%DB%8C%D8%AF-%D8%A7%D9%86%D8%AF%D8%B1%D9%88%DB%8C%D8%AF%DB%8C-%D8%A2%D9%81%DB%8C%D8%B3-%D9%85%D9%86%D8%AA%D8%B4%D8%B1-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T18:57:00+00:00"/>
    <meta property="og:title" content="نسخه جدید اندرویدی آفیس منتشر شد"/>
    <meta property="og:description" content="مایکروسافت در سکوت خبری، به‌روزرسانی جدید نسخه‌ی اندروید آفیس را با ادغام ابزارهای محبوب در یک نرم‌افزار منتشر کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/637880/%D9%86%D8%B3%D8%AE%D9%87-%D8%AC%D8%AF%DB%8C%D8%AF-%D8%A7%D9%86%D8%AF%D8%B1%D9%88%DB%8C%D8%AF%DB%8C-%D8%A2%D9%81%DB%8C%D8%B3-%D9%85%D9%86%D8%AA%D8%B4%D8%B1-%D8%B4%D8%AF">نسخه جدید اندرویدی آفیس منتشر شد</a>
      </h1>
      <h2>مایکروسافت در سکوت خبری، به‌روزرسانی جدید نسخه‌ی اندروید آفیس را با ادغام ابزارهای محبوب در یک نرم‌افزار منتشر کرده است.</h2>
      <address><time datetime="2019-11-03T18:57:00+00:00">03 Nov 2019, 18:57</time> by <a rel="author">بولتن نیوز | bultannews.com</a></address>
      <p><b>گروه IT: مایکروسافت</b> به‌تازگی برنامه‌ی جدید<b> نسخه‌ی بتا آفیس</b> را برای<b> اندروید</b> منتشر کرد. این برنامه تمام ابزارهای محبوب و قدرتمند آفیس مانند<b> ورد</b> و <b>اکسل</b> و<b> پاورپوینت</b> را ترکیب می‌کند و<b> Microsoft Office</b> نام دارد.   <br/>به گزارش بولتن نیوز به نقل از زومیت، همان‌طورکه انتظار می‌رود، برنامه به کاربران امکان می‌دهد اسناد را روی گوشی موبایل یا تبلت اندرویدی خود<b> ایجاد</b> و <b>ویرایش</b> و <b>مدیریت</b> کنند. با استفاده از این برنامه، کاربران می‌توانند مانند گوگل داکس و... فایلی را به‌صورت اشتراکی ایجاد و ویرایش کنند. علاوه‌بر‌این، این برنامه قابلیت ادغام<b> Sticky Notes</b> را دارد که کمک می‌کند بدون جابه‌جایی در برنامه، یادداشت‌ها را به‌سرعت ضبط کنید.<br/><br/>توانایی ایجاد فایل<b> PDF</b> از عکس یا اسناد ورد و اکسل و پاورپوینت و امضای فایل‌های PDF با استفاده از انگشت از دیگر ویژگی‌های مهمی است که بسیاری از کاربران آن را مفید می‌دانند.  </p>
      <figure>
        <img src="https://www.bultannews.com/files/fa/news/1398/8/12/1191407_704.jpg"/>
      </figure>
      <p><b>آفیس اندروید /</b> <b>Android Microsoft Office </b>ایده‌ی ارائه ابزار‌های آفیس در یک برنامه جدید نیست و مایکروسافت در <b>ویندوزفون</b> با برنامه‌ی<b> آفیس هاب</b> (Office Hub) دسترسی به اسناد <b>ورد</b>، <b>وان‌نوت</b>، <b>اکسل</b> و <b>پاورپوینت</b> را فراهم می‌کرد؛ اما نسخه‌ی اندرویدی منتشرشده بسیار قدرتمندتر از آفیس هاب است.</p>
    </article>
  </body>
</html>