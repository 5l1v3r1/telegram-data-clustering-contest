<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/03/permessi-root-google-pixel-4-pixel-4-xl-la-guida-completa-foto-677720/"/>
    <meta property="og:site_name" content="AndroidWorld"/>
    <meta property="article:published_time" content="2019-11-03T18:05:28+00:00"/>
    <meta property="og:title" content="Permessi di root per Google Pixel 4 e Pixel 4 XL: la guida completa (foto)"/>
    <meta property="og:description" content="I nuovi smartphone Made by Google sono arrivati da poche settimane e se non foste amanti dell’esperienza Android pura, o..."/>
  </head>
  <body>
    <article>
      <h1>Permessi di root per Google Pixel 4 e Pixel 4 XL: la guida completa (foto)</h1>
      <address><time datetime="2019-11-03T18:05:28+00:00">03 Nov 2019, 18:05</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>I nuovi smartphone <i>Made by Google</i> sono arrivati da poche settimane e se non foste amanti dell’esperienza Android pura, o aveste comunque voglia di provare personalizzazioni particolari, non vi resta che affidarvi al mondo del <i><b>modding</b></i>. Di seguito riportiamo una <b>guida dettagliata</b> per acquisire i <b>permessi di root</b> sui nuovi <a href="https://www.androidworld.it/tag/google-pixel-4/">Pixel 4</a> strutturata da <a href="https://www.xda-developers.com/google-pixel-4-root-magisk/"><i>XDA</i></a>.</p>
      <p>La <b>premessa</b> che va fatta prima di iniziare si riferisce ai dati contenuti nello smartphone: acquisendo i permessi di root verrà effettuato il <b>reset completo</b>, dunque assicuratevi di aver completato il backup di ciò che non volete perdere.</p>
      <h3>Scaricare la boot image</h3>
      <p>Il primo passo consiste nel selezionare e scaricare la <i><b>boot image</b></i> corretta relativa al dispositivo che state usando. La boot image consiste in quella parte di sistema operativo che <b>consente l’avvio</b> dello stesso sistema e si trova appunto all’interno dell’immagine globale di sistema (<i><b>factory image</b></i>). Per essere sicuri di scaricare la factory image <b>giusta</b> controllate la <b>corrispondenza</b> tra il numero <i><b>build</b> </i>che avete installato ed il numero <i>build</i> di quella che state per scaricare. Potete reperire il numero build attuale attraverso le <b>impostazioni di sistema</b> del dispositivo. Successivamente potete <b>scaricare</b> la factory image dal sito ufficiale Google, di seguito vi lasciamo i link:</p>
      <ul>
        <li>
          <a href="https://developers.google.com/android/images#flame">Factory Image Google Pixel 4 | Download</a>
        </li>
        <li>
          <a href="https://developers.google.com/android/images#coral">Factory Image Google Pixel 4 XL | Download</a>
        </li>
      </ul>
      <p>Una volta scaricata, bisognerà prima <b>estrarre</b> il contenuto del fil zip e successivamente estrarre il contenuto del file <i>image-codicedispositivo–version.zip</i> in esso contenuto. Successivamente, come mostrato <b>dall’immagine</b> qui sotto, dovrete individuare il file <i><b>boot.img</b></i>  dall’ultima cartella estratta e trasferirlo dal PC allo smartphone.</p>
      <figure>
        <img src="https://www.androidworld.it/wp-content/uploads/2019/11/Boot-File.jpg"/>
      </figure>
      <h3>Patch della boot image con Magisk Manager</h3>
      <p>A questo punto è necessario installare l’app <i><b>Magisk Manager</b></i>, potete farlo scaricando ed installando manualmente l’apk direttamente <a href="https://github.com/topjohnwu/Magisk/releases/download/manager-v7.3.5/MagiskManager-v7.3.5.apk">da questo link</a>. Una volta aperta l’app Magisk Manager, eseguite i seguenti <b>passaggi</b>:</p>
      <ul>
        <li>Tappate su <b><i>Install</i> </b>(prima immagine qui sotto).</li>
        <li>Tappate su <i><b>Select and Patch a file</b></i> ed andate a selezionare il file <i>boot.img</i> che avete appena immesso nello smartphone.</li>
        <li>Magisk eseguirà il patch del file boot.img e lo salverà come <i><b>magisk_patched.img</b></i> nella cartella Download.</li>
        <li>Trasferite questo nuovo file nel vostro PC perché successivamente lo smartphone verrà resettato.</li>
      </ul>
      <figure>
        <img src="https://www.androidworld.it/wp-content/uploads/2019/11/Magisk-Patch-Boot-2-379x800.jpg"/>
      </figure>
      <figure>
        <img src="https://www.androidworld.it/wp-content/uploads/2019/11/Magisk-Patch-Boot-1-379x800.jpg"/>
      </figure>
      <h3>Abilitare lo sblocco del bootloader</h3>
      <p>Di default Android <b>non consente</b> lo sblocco del bootloader all’utente. Per abilitarlo sarà necessario attivare le <i><b>Opzioni Sviluppatore</b></i> andando a tappare 7 volte sulla voce <i>Numero build</i>, la quale si trova nelle impostazioni di sistema alla sezione Info dispositivo. Una volta abilitate sarà necessario recarsi alla voce <i><b>Sblocco OEM</b></i> contenuta nelle Opzioni Sviluppatore ed abilitarla.</p>
      <figure>
        <img src="https://www.androidworld.it/wp-content/uploads/2019/11/OEM-Toggle-Pixel-4-1-379x800.jpg"/>
      </figure>
      <figure>
        <img src="https://www.androidworld.it/wp-content/uploads/2019/11/OEM-Toggle-Pixel-4-2-379x800.jpg"/>
      </figure>
      <figure>
        <img src="https://www.androidworld.it/wp-content/uploads/2019/11/OEM-Toggle-Pixel-4-3-379x800.jpg"/>
      </figure>
      <h3>Sblocco del bootloader</h3>
      <p>Attenzione perché è questo il passaggio dopo il quale il dispositivo verrà <b>completamente resettato</b>. Una volta abilitato lo sblocco OEM, <b>spegnere</b> lo smartphone e successivamente <b>tenere premuto</b> il tasto volume su e quello power finché il dispositivo non si avvia nel menù bootloader; successivamente <b>collegare</b> lo smartphone al PC e prepararsi ad eseguire i <b>comandi ADB</b>: se non li conoscete, <a href="https://www.androidworld.it/2016/11/04/installare-adb-windows-438430/">leggete prima questa guida</a>. Inviare il comando:</p>
      <pre>fastboot flashing unlock</pre>
      <p>Dopo aver completato lo sblocco del bootloader lo smartphone sarà anche riportato allo <b>stato iniziale</b>, completato resettato. A questo punto XDA <b>non consiglia</b> di riavviare il dispositivo per configurarlo da nuovo.</p>
      <figure>
        <img src="https://www.androidworld.it/wp-content/uploads/2019/11/Fastboot-unlock.jpg"/>
      </figure>
      <figure>
        <img src="https://www.androidworld.it/wp-content/uploads/2019/11/Bootloader-Pixel-4-600x800.jpg"/>
      </figure>
      <h3>Flash della boot image con patch Magisk</h3>
      <p>A questo punto è giunto il momento di <b>installare</b> la <i>boot image</i> modificata con la patch da Magisk Manager, la quale <b>permetterà l’avvio</b> del sistema operativo anche con bootloader sbloccato. Rimanendo in ambiente <b>ADB</b>, con smartphone in modalità bootloader (volume su + tasto power), inviate il seguente comando:</p>
      <pre>fastboot flash boot path/to/magisk_patched.img</pre>
      <p>Ricordate di <b>inserire il percorso</b> del file <i><b>magisk_patched.img</b></i> che prima avete trasferito dallo smartphone al PC. Qui sotto abbiamo riportato <b>un esempio</b> pratico.</p>
      <figure>
        <img src="https://www.androidworld.it/wp-content/uploads/2019/11/Fastboot-Flash-Boot.jpg"/>
      </figure>
      <p>Successivamente eseguite il comando ADB per <b>riavviare</b> lo smartphone:</p>
      <pre>fastboot reboot</pre>
      <p>Una volta riavviato dovreste <b>vedere automaticamente</b> l’app Magisk Manager tra quelle disponibili. Se doveste non vederla, reinstallatela manualmente tramite il link riportato sopra. Dopo aver acquisito i permessi di root siete <b>ufficialmente pronti per tuffarvi</b> nel mondo del modding.</p>
    </article>
  </body>
</html>