<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134280-gillono-vedamos-pieno-zvaigzdzes-nutrauke-tris-savaites-trukusia-nesekmiu-serija.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-03T18:26:00+00:00"/>
    <meta property="og:title" content="Gillono vedamos „Pieno žvaigždžės“ nutraukė tris savaites trukusią nesėkmių seriją"/>
    <meta property="og:description" content="Po trijų pralaimėjimų paeiliui „Betsafe-LKL“ Pasvalio „Pieno žvaigždės“ (3-5) sugrįžo į pergalių kelią. Gedimino Petrausko auklėtiniai savo aikštėje 87:66 (21:20, 22:20, 23:9, 21:17) palaužė Kėdainių „Nevėžį“ (2-6). Dvikovą sėkmingiau pradėjo svečiai (12:4), tačiau pasvaliečiai netruko perimti iniciatyvos ir antrajame kėlinyje po Edgaro Lasenbergo baudos metimo įgijo apčiuopiamą pranašumą (35:29), o į pertrauką išėjo ..."/>
  </head>
  <body>
    <article>
      <h1>Gillono vedamos „Pieno žvaigždžės“ nutraukė tris savaites trukusią nesėkmių seriją</h1>
      <address>
        <time datetime="2019-11-03T18:26:00+00:00">03 Nov 2019, 18:26</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-205078-any1000x1000.jpg">
          <img src="https://www.basketnews.lt/paveikslelis-205078-any630x500.jpg"/>
        </a>
      </figure>
      <p>Nuotr. BNS</p>
      <p>Po trijų pralaimėjimų paeiliui „Betsafe-LKL“ Pasvalio „Pieno žvaigždės“ (3-5) sugrįžo į pergalių kelią.</p>
      <p>Gedimino Petrausko auklėtiniai savo aikštėje <a href="https://www.basketnews.lt/rungtynes/ziureti/82656-pasvalio-pieno-zvaigzdes-kedainiu-nevezis.html"><b>87:66</b> (21:20, 22:20, 23:9, 21:17)</a> palaužė Kėdainių „Nevėžį“ (2-6).</p>
      <p>Dvikovą sėkmingiau pradėjo svečiai (12:4), tačiau pasvaliečiai netruko perimti iniciatyvos ir antrajame kėlinyje po Edgaro Lasenbergo baudos metimo įgijo apčiuopiamą pranašumą (35:29), o į pertrauką išėjo ilsėtis pirmaudama 43:40.</p>
      <p>Mačo lūžis įvyko trečiajame kėlinyje, kurį pasvaliečiai, vedami Johno Gillono, laimėjo 23:9 ir įgijo solidžią persvarą – 66:49.</p>
      <p>„Nevėžio“ visas pastangas prisivyti šeimininkus pražudė Arvydo Šikšniaus ir Miha Laporniko tritaškiai, po kurių komandas jau skyrė 20 taškų – 74:54.</p>
      <p>Rezultatyviausiai nugalėtojų gretose žaidęs Gillonas per 36 minutes pelnė 22 taškus (5/7 dvit., 3/5 trit., 3/5 baud.), atkovojo 5 kamuolius, atliko 4 rezultatyvius perdavimus ir surinko 28 naudingumo balus.</p>
      <p>
        <i>„Pieno žvaigždės“: Johnas Gillonas 22 (5/7 dvit., 28 naud. bal.), Trevoras Thompsonas 16 (8/9 baud., 10 atk. kam., 27 naud. bal.), Miha Lapornikas ir Laimonas Kisielius po 13, Paulius Petrilevičius 12, Arvydas Šikšnius 10 (6 rez. perd.).</i>
      </p>
      <p>
        <i>„Nevėžis“: Georgios Kalaitzakis 15 (8 atk. kam., 21 naud. bal.), Zakharas Vediščevas 11, Panaigiotis Kalaitzakis 10.</i>
      </p>
      <p>
        <b>Rungtynių apžvalga:</b>
      </p>
      <figure>
        <iframe src="https://www.youtube.com/embed/qDj_VpO3z9g" width="630" height="354" data-service="Youtube" scrolling="no"/>
      </figure>
      <p>
        <b>Trenerių komentarai:</b>
      </p>
      <figure>
        <iframe src="https://www.youtube.com/embed/CLUC_X5jNgA" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200483-crop100x150.jpg"/>
      </figure>
      <p><a href="https://www.basketnews.lt/zaidejai/23698-john-gillon.html">John Gillon</a> Taškai: 22 Naudingumas: 28 Perimti kamuoliai: 3 Tritaškiai: 60% 3/5</p>
    </article>
  </body>
</html>