<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76169-Prehliadac-Microsoft-Edge-ma-nove-logo-Ludia-sa-smeju-tvrdia-ze-vyzera-ako-kapsula-na-pranie"/>
    <meta property="og:site_name" content="REFRESHER"/>
    <meta property="article:published_time" content="2019-11-03T18:25:00+00:00"/>
    <meta property="og:title" content="Prehliadač Microsoft Edge má nové logo: Ľudia sa smejú, tvrdia, že vyzerá ako kapsula na pranie"/>
    <meta property="og:description" content="Ďalší zase tvrdia, že je to len kópia Google Chrome."/>
  </head>
  <body>
    <article>
      <h1>Prehliadač Microsoft Edge má nové logo: Ľudia sa smejú, tvrdia, že vyzerá ako kapsula na pranie</h1>
      <address><time datetime="2019-11-03T18:25:00+00:00">03 Nov 2019, 18:25</time> by <a rel="author">Timea Krauszová</a></address>
      <p>
        <b>Ďalší zase tvrdia, že je to len kópia Google Chrome.</b>
      </p>
      <p>Microsoft má vynovenú verziu internetového prehliadača Edge. Jeho beta verzia je dostupná od augusta, plnú verziu ešte firma nespustila. Nový produkt si samozrejme zaslúži aj nové logo, a to sa v prípade Edge vydarilo. <b>Konečne nám nepripomína časy, keď mal Internet Explorer množstvo nedostatkov a bol terčom výsmechu.</b> K logu sa však ako prví dostali odhodlaní pátrači, ktorí vďaka indíciám od zamestnancov Microsoftu vylúštili šifru. Odmenou im bola nová hra aj nové logo. Píše <a href="https://www.theverge.com/2019/11/2/20944341/microsoft-edge-chromium-browser-logo-icon-wave-surf-new"><b>The Verge</b></a>.</p>
      <h3>Nové logo odhalil prepracovaný Easter Egg hunt</h3>
      <p>Po sérii úloh, ktoré zahŕňali napríklad aj renderovanie nového loga sa riešitelia hádanky dopracovali k novej hre vďaka 7 indíciám. Po skončení hry uvideli nové logo.</p>
      <p>Hra je podobná hre SkiFree z roku 1991, ktorá bola súčasťou balíčka Entertainment Pack od Microsofu. Pohybuješ sa v nej klasicky použitím klávesov WSAD, zbieraš bonusy, vyhýbaš sa nebezpečenstvu.</p>
      <related>
        <a href="https://refresher.sk/69857-Skladaci-mobil-aj-konkurent-bezdrotovych-sluchadiel-AirPods-Microsoft-ukazal-naloz-noviniek"/>
      </related>
      <h3>Nové logo = nový prehliadač?</h3>
      <p>Vzhľadom na to, že beta verzia sa testuje od augusta a budúci týždeň nás čaká konferencia Ignite v Orlande, je možné, že nový prehliadač ohlásia už čoskoro. Zatiaľ je isté, že nový Edge bude fungovať na základe Chromia. <b>Chromium</b> je open source prehliadač, projekt, z ktorého si Google Chrome prevzal svoj zdrojový kód.</p>
      <figure>
        <iframe data-src="https://twitter.com/VishnuNath/status/1190736893211578368?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Reakcie ľudí sú zmiešané, niektorí tvrdia, že nápad na logo ukradli od Firefoxu</h3>
      <p>Ako vždy, aj teraz sa neznámi ľudia z internetu k novinke jednoducho museli vyjadriť. Jeden používateľ tvrdí, že nové logo Edgu je len prevrátené a trochu otočené logo Firefoxu.</p>
      <figure>
        <iframe data-src="https://twitter.com/Tilman/status/1190729271318331394?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ďalší sa smeje na podobnosti s produktom na čistenie bielizne.</p>
      <figure>
        <iframe data-src="https://twitter.com/mehedih_/status/1190727373735571457?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nechýbajú ani oprávnenejšie vtípky o tom, že v podstate je nový Edge len prehliadačom Chrome v novom šate.</p>
      <figure>
        <iframe data-src="https://twitter.com/andreeee99/status/1190732235101687810?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/50077-Vyskusali-sme-najsilnejsiu-konzolu-na-svete-Je-Xbox-One-X-novym-kralom-na-hernej-scene"/>
        <a href="https://refresher.sk/56106-YouTube-zacne-bojovat-proti-konspiracnym-teoriam-Pri-videach-s-pofidernym-obsahom-ponukne-doveryhodny-zdroj"/>
        <a href="https://refresher.sk/55195-Just-Cause-4-The-Division-2-Gears-5-a-mnoho-dalsich-peciek-Microsoft-potesil-hracov-svojou-najlepsou-konferenciou-za-posledne-roky"/>
        <a href="https://refresher.sk/44836-O-par-rokov-uz-iPhone-zrejme-strati-aj-nabijaci-port-Spolocnost-Apple-si-postupne-uvedomi-ze-buducnost-lezi-v-bezdrotovom-nabijani"/>
        <a href="https://refresher.sk/43080-Boj-s-piratmi-graduje-Vo-Spojenom-kralovstve-mozu-za-zdielanie-filmov-alebo-hudby-dostat-az-10-rokov-natvrdo"/>
        <a href="https://refresher.sk/43099-Microsoft-predstavil-novy-Surface-Laptop-Takmer-15hodinova-vydrz-tromfne-kazdy-Macbook"/>
        <a href="https://refresher.sk/45418-Najvacsie-drogove-trhovisko-na-Dark-webe-AlphaBay-skoncilo-Velkostou-az-10nasobne-prekonalo-aj-legendarnu-stranku-Silk-Road"/>
        <a href="https://refresher.sk/47225-Zmiesana-realita-alebo-aplikacie-ktore-umoznia-opat-vidiet-Ako-vyzera-buducnost-podla-Microsoftu"/>
      </related>
    </article>
  </body>
</html>