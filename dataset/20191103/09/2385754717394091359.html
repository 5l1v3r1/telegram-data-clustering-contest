<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595498/tetoio-ksekinima-mono-stin-profergkiouson-epoxi-gia-ti-giounaitent"/>
    <meta property="og:site_name" content="SIGMALIVE"/>
    <meta property="article:published_time" content="2019-11-03T09:48:00+00:00"/>
    <meta property="og:title" content="Τέτοιο ξεκίνημα μόνο στην προ-Φέργκιουσον εποχή για τη Γιουνάιτεντ"/>
    <meta property="og:description" content="Το Σάββατο (2/11) η Μάντσεστερ Γιουνάιτεντ έχασε 1-0 τη Μπόρνμουθ για την 11η αγωνιστική της Premier League και μετρά πλέον 3 νίκες, 4 ισοπαλίες και 4..."/>
  </head>
  <body>
    <article>
      <h1>Τέτοιο ξεκίνημα μόνο στην προ-Φέργκιουσον εποχή για τη Γιουνάιτεντ</h1>
      <address><time datetime="2019-11-03T09:48:00+00:00">03 Nov 2019, 09:48</time> by <a rel="author">Sigmalive/sports</a></address>
      <p>Το Σάββατο (2/11) η Μάντσεστερ Γιουνάιτεντ έχασε 1-0 τη Μπόρνμουθ για την 11η αγωνιστική της Premier League και μετρά πλέον 3 νίκες, 4 ισοπαλίες και 4 ήττες. Οι μόλις 13 βαθμοί την έχουν φέρει στη 10η θέση και παράλληλα έχουν δημιουργήσει αρνητικό ρεκόρ 33 ετών.<br/> <br/>Η τελευταία φορά που είχε τόσους λίγους βαθμούς ύστερα από 13 παιχνίδια στο πρωτάθλημα η Μάντσεστερ Γιουνάιτεντ ήταν τη σεζόν 1986-1987, πριν ακόμα την αναλάβει ο Άλεξ Φέργκιουσον. Τότε, με προπονητή τον Ρον Άτκινσον οι "κόκκινοι διάβολοι" είχαν μαζέψει 11 βαθμούς.<br/> <br/>Στις 6 Νοεμβρίου 1986 είχε απολυθεί ο Άτκινσον, με συνέπεια να προσληφθεί ο Φέργκιουσον και να "χτιστεί" ο μύθος του. Από εκεί και πέρα, τα μόλις 13 γκολ που έχει σημειώσει η Γιουνάιτεντ είναι τα λιγότερα από τη σεζόν 2004-2005 κι έπειτα. Οι τρεις νίκες σε αυτό το στάδιο είναι η χειρότερη επίδοση από το 1988-1989.<br/> <br/>Aπό: sport24.gr</p>
    </article>
  </body>
</html>