<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/03/smolenska_katastrofa_polski_slidchi_zavershyly_oglyad_ulamkiv_litaka_1682497"/>
    <meta property="og:site_name" content="ZIK.UA"/>
    <meta property="article:published_time" content="2019-11-03T09:01:00+00:00"/>
    <meta property="og:title" content="Смоленська катастрофа: Польські слідчі завершили огляд уламків літака Качинського"/>
    <meta property="og:description" content="У Смоленську закінчено черговий огляд уламків Ту-154М."/>
  </head>
  <body>
    <article>
      <h1>Смоленська катастрофа: Польські слідчі завершили огляд уламків літака Качинського</h1>
      <address>
        <time datetime="2019-11-03T09:01:00+00:00">03 Nov 2019, 09:01</time>
      </address>
      <p>
        <b>У Смоленську закінчено черговий огляд уламків Ту-154М.</b>
      </p>
      <p>Про це повідомляє <a href="https://www.polskieradio.pl/398/7856/Artykul/2396461,%D0%A3-%D0%A1%D0%BC%D0%BE%D0%BB%D0%B5%D0%BD%D1%81%D1%8C%D0%BA%D1%83-%D0%B7%D0%B0%D0%BA%D1%96%D0%BD%D1%87%D0%B5%D0%BD%D0%BE-%D1%87%D0%B5%D1%80%D0%B3%D0%BE%D0%B2%D0%B8%D0%B9-%D0%BE%D0%B3%D0%BB%D1%8F%D0%B4-%D1%83%D0%BB%D0%B0%D0%BC%D0%BA%D1%96%D0%B2-%D0%A2%D1%83154%D0%9C">Польське радіо.</a></p>
      <p>Зазначається, що від початку цього тижня представники польських правоохоронних органів проводили огляд уламків літака Ту-154М, а їхню роботу контролювали функціонери Слідчого комітету Росії. Дослідження пов’язане з розслідуванням причин авіакатастрофи, що сталася 10 квітня 2010 року біля смоленського аеропорту Сєвєрний. У ній загинуло 96 громадян Польщі, в тому числі президент Лєх Качинський. Польська делегація прямувала на відзначення 70-річчя катинського злочину.</p>
      <p>Як повідомляє видання, польські прокурори та техніки-криміналісти проводили процесуальні дії разом із функціонерами російського Слідчого комітету. За інформацією ЗМІ, йшлося про дослідження, по які звернулися американські фахівці, котрі співпрацюють з польською прокуратурою. Подробиці робіт невідомі.</p>
      <p>Російська сторона від початку ускладнювала встановлення причин катастрофи, що сталася 10 квітня 2010 року. До сьогодні Росія не повернула Польщі уламків літака, пояснюючи, що це речовий доказ для російських правоохоронних органів. Польщі не віддали також реєстраторів польоту, тобто так званих чорних скриньок. Москва нерегулярно відповідає на прохання польської прокуратури про правову допомогу та заблокувала можливість повторного допиту свідків, у тому числі контролерів польоту зі смоленського аеропорту.</p>
      <p>Нагадаємо, суд Польщі визнав екскерівника канцелярії прем’єр-міністра країни Томаша Арабського винним в тому, що він, всупереч своїм обов’язкам, <a href="https://zik.ua/news/2019/06/13/smolenska_katastrofa_zasudyly_eksglavu_kantselyarii_polskogo_premiera_1593305">не вжив заходів для гарантування безпеки</a> візиту президента країни Леха Качинського до Смоленська 10 квітня 2010 року.</p>
      <related>
        <h4>читайте також</h4>
        <a href="https://zik.ua/news/2019/06/13/smolenska_katastrofa_zasudyly_eksglavu_kantselyarii_polskogo_premiera_1593305"/>
        <a href="https://zik.ua/news/2019/05/30/novyy_skandal_dovkola_smolenskoi_katastrofy_posla_rf_vyklykaly_do_mzs_1583417"/>
        <a href="https://zik.ua/news/2019/05/27/smolenska_katastrofa_polski_slidchi_doslidzhuyut_ulamky_litaka_kachynskogo_1580613"/>
        <a href="https://zik.ua/news/2019/04/10/u_polshchi_vshanovuyut_pamyat_zhertv_smolenskoi_tragedii_1549011"/>
      </related>
    </article>
  </body>
</html>