<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188066/Tieners-16-en-17-opgepakt-voor-steekpartij-in-Rotterdam"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-03T09:26:05+00:00"/>
    <meta property="og:title" content="Tieners (16 en 17) opgepakt voor steekpartij in Rotterdam"/>
    <meta property="og:description" content="De politie heeft twee jongens opgepakt voor een steekpartij zaterdagavond op een bedrijventerrein in Kralingen-Crooswijk."/>
  </head>
  <body>
    <article>
      <h1>Tieners (16 en 17) opgepakt voor steekpartij in Rotterdam</h1>
      <address>
        <time datetime="2019-11-03T09:26:05+00:00">03 Nov 2019, 09:26</time>
      </address>
      <h4>De politie heeft twee jongens opgepakt voor een steekpartij zaterdagavond op een bedrijventerrein in Kralingen-Crooswijk.</h4>
      <p>Het 21-jarige slachtoffer werd rond 20:00 uur gevonden door een toevallig passerende ambulance. Hij lag zwaargewond in een auto aan de Haltewachter, op het bedrijventerrein langs de A20 bij de Boezembocht. De man is meteen meegenomen door de ambulance en naar het ziekenhuis gebracht.</p>
      <p>De auto is in beslag genomen.</p>
      <p>Korte tijd later pakten agenten een 17-jarige verdachte thuis op. Een 16-jarige verdachte meldde zich in de nacht van zaterdag op zondag zelf op het politiebureau.</p>
    </article>
  </body>
</html>