<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88536"/>
    <meta property="og:site_name" content="Denník politika"/>
    <meta property="article:published_time" content="2019-11-03T09:35:04+00:00"/>
    <meta property="og:title" content="Slováci spotrebujú viac elektriny aj napriek úsporným opatreniam"/>
    <meta property="og:description" content="3.11.2019 (Webnoviny.sk) – Slováci by mali z roka na rok spotrebovať viac elektriny. Kým v minulom roku sa na Slovensku spotrebovalo 30,9 terawatthodín, v tomto roku by to malo byť už niečo vyše 32 terawatthodín, v budúcom roku vyše 33 terawatthodín. Ako vyplýva z údajov zverejnených Ministerstvom hospodárstva SR (MH), o päť rokov by mali slovenskí odberatelia spotrebovať 34,4 terawatthodín elektriny."/>
  </head>
  <body>
    <article>
      <h1>Slováci spotrebujú viac elektriny aj napriek úsporným opatreniam</h1>
      <address><time datetime="2019-11-03T09:35:04+00:00">03 Nov 2019, 09:35</time> by <a rel="author">Webnoviny</a></address>
      <p>3.11.2019 (Webnoviny.sk) – Slováci by mali z roka na rok spotrebovať viac elektriny. Kým v minulom roku sa na Slovensku spotrebovalo 30,9 terawatthodín, v tomto roku by to malo byť už niečo vyše 32 terawatthodín, v budúcom roku vyše 33 terawatthodín. Ako vyplýva z údajov zverejnených Ministerstvom hospodárstva SR (MH), o päť rokov by mali slovenskí odberatelia spotrebovať 34,4 terawatthodín elektriny.</p>
      <p><i>„Pri predpokladanom 1,23 percentom priemernom medziročnom raste dosiahne v roku 2030 spotreba elektriny na Slovensku 36,4 terawatthodín,“</i> uviedlo ministerstvo.</p>
      <p>Spotreba elektriny by mala rásť aj napriek viacerým úsporným opatreniam zo strany domácností či firiem. Možno za tým hľadať hospodársky rast, s ktorým sa stále na Slovensku počíta. Odborníci taktiež očakávajú nárast elektromobility a nových typov spotreby.</p>
      <p>Viac k témam: <a href="https://www.webnoviny.sk/tag/elektrina/"><u>elektrina</u></a>, <a href="https://www.webnoviny.sk/tag/spotreba-elektriny/"><u>spotreba elektriny</u></a><br/>Zdroj: Webnoviny.sk – <a href="https://www.webnoviny.sk/slovaci-spotrebuju-viac-elektriny-aj-napriek-uspornym-opatreniam/"><u>Slováci spotrebujú viac elektriny aj napriek úsporným opatreniam</u></a> © SITA Všetky práva vyhradené.</p>
    </article>
  </body>
</html>