<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/levski/v-levski-smmrili-svoi-igrach-zaradi_442348.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-03T09:07:00+00:00"/>
    <meta property="og:title" content="В Левски смъмрили свои играч заради..."/>
    <meta property="og:description" content="Бранителят бил предупреден да бъде по-внимателен"/>
  </head>
  <body>
    <article>
      <h1>В Левски смъмрили свои играч заради...</h1>
      <h2>Бранителят бил предупреден да бъде по-внимателен</h2>
      <address>
        <time datetime="2019-11-03T09:07:00+00:00">03 Nov 2019, 09:07</time>
      </address>
      <figure>
        <img src="https://static.blitz.bg/documents/thumbnails/sport/780/201911/157275966145439-d8b651a1e77b9c8f3a602453fe8c6ce8.jpg"/>
        <figcaption>LAP.bg</figcaption>
      </figure>
      <p>Левият бек на Левски Иван Горанов направи добър двубой срещу Дунав (2:0), но въпреки това е бил смъмрен за някои свои действия. Треньорският щаб на "сините" не е останал никак доволен от начина, по който националът си изкара жълт картон в двубоя. Той бе официално предупреден заради реплика към главния съдия Никола Попов, съобщава "Тема Спорт".</p>
      <p>Това бе вторият жълт картон на Горанов през кампанията в елита. Той трябва да внимава, защото "сините" нямат алтернатива на неговия пост. Иван е единственият типичен ляв бек в състава.</p>
      <p>И при негово наказание или травма ще се наложи някой да бъде преквалифициран. Затова и треньорският щаб е предупредил Горанов да бъде по-внимателен в действията си и да не получава леки картони.</p>
      <p>Днес "сините" започват същинската подготовка за домакинството на Етър. Мачът от 15-ия кръг е в сряда от 15:30 часа на "Герена". Очаква се на линия за сблъсъка да бъдат централният нападател Найджъл Робърта и халфът Филипе Нашименто, които пропуснаха срещата с Дунав заради мускулни травми.<br/><a href="https://www.blitz.bg/sport/bg-futbol/efbet-liga-sezon-20192020_434964.html"><b>Следете с БЛИЦ: efbet Лига - сезон 2019/2020</b></a><br/><b><a href="https://blitz.bg/sport/bg-futbol/kupa-na-blgariya-116-finali_439537.html">Купа на България - сезон 2019/2020</a></b></p>
    </article>
  </body>
</html>