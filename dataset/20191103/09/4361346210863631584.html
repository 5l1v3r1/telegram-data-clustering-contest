<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/sokkolo-video-legi-paraden-csapodott-a-foldbe-a-repulo/185757"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-03T09:30:00+00:00"/>
    <meta property="og:title" content="Sokkoló videó: légi parádén csapódott a földbe a repülő"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Sokkoló videó: légi parádén csapódott a földbe a repülő</mark>
      </h1>
      <address><time datetime="2019-11-03T09:30:00+00:00">03 Nov 2019, 09:30</time> by <a rel="author">Bors</a></address>
      <p>Tragikus baleset történt pénteken egy floridai város légi bemutatóján. A Stuart nevű településen megrendezett Stuart Air Show-n még a hivatalos megnyitó előtt lezuhant egy Grumman OV-1 Mohawk típusú gép, amelynek pilótája még a helyszínen életét vesztette. A hatóságok az áldozat nevét nem hozták nyilvánosságra, de a légi parádé oldalán azt írják, hogy egyedül az 59 éves Joseph Masessa tartózkodott a repülőgépen. A rendezvény látogatói közül nem sérült meg senki a balesetben, ám Masessa életét a szinte azonnali orvosi segítség ellenére sem tudták megmenteni.</p>
      <figure>
        <iframe src="https://www.youtube.com/embed/vx_vL46q3eM" width="650" height="360" data-service="Youtube" scrolling="no"/>
      </figure>
      <p>A tragédiát telefonjával rögzítette egy szemtanú, a halálos baleset okát a Nemzeti Közlekedésbiztonsági Testület és az Egyesült Államok szövetségi légügyi hatósága közösen vizsgálja - írja a Daily Beast oldala.</p>
    </article>
  </body>
</html>