<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619576/%D8%A7%D8%B9%D9%84%D8%A7%D9%85-%D8%B2%D9%85%D8%A7%D9%86-%D9%82%D8%B1%D8%B9%D9%87-%DA%A9%D8%B4%DB%8C-%D9%88-%D8%A2%D8%BA%D8%A7%D8%B2-%D9%81%D8%B5%D9%84-%D8%AC%D8%AF%DB%8C%D8%AF-%D9%84%DB%8C%DA%AF-%D9%82%D9%87%D8%B1%D9%85%D8%A7%D9%86%D8%A7%D9%86-%D8%A2%D8%B3%DB%8C%D8%A7"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-03T09:12:00+00:00"/>
    <meta property="og:title" content="اعلام زمان قرعه کشی و آغاز فصل جدید لیگ قهرمانان آسیا"/>
    <meta property="og:description" content="کنفدراسیون فوتبال آسیا زمان قرعه کشی و آغاز فصل جدید لیگ قهرمانان آسیا را اعلام کرد."/>
  </head>
  <body>
    <article>
      <h1>اعلام زمان قرعه کشی و آغاز فصل جدید لیگ قهرمانان آسیا</h1>
      <address>
        <time datetime="2019-11-03T09:12:00+00:00">03 Nov 2019, 09:12</time>
      </address>
      <p>
        <i>کنفدراسیون فوتبال آسیا زمان قرعه کشی و آغاز فصل جدید لیگ قهرمانان آسیا را اعلام کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> لیگ قهرمانان آسیا معتبرترین رقابت باشگاهی در قاره آسیا به شمار می آید. این رقابت بزرگ در قاره کهن متفاوت با دیگر قاره‌ها برگزار می‌شود و هنوز تکلیف تیم قهرمان در فصل قبل مشخص نشده است.</p>
      <p>به گزارش الرای، طبق اعلام کنفدراسیون فوتبال آسیا، قرعه کشی فصل جدید لیگ قهرمانان آسیا ۱۰ دسامبر (۱۹ آذر) در کوالالامپور برگزار خواهد شد و این آخرین بار است که این رقابت ها با شرکت ۳۲ تیم برگزار می‌شود و از سال بعد طبق اعلام AFC این رقابت‌ها با حضور ۴۰ تیم برگزار خواهد شد.</p>
      <p>هم‌چنین طبق اعلام کنفدراسیون فوتبال آسیا مرحله پلی آف لیگ قهرمانان آسیا به ترتیب در تاریخ ۱۴، ۲۱ و ۲۸ ژانویه (به ترتیب ۲۴ دی، یک بهمن و ۸ بهمن) برگزار خواهد شد و زمان برگزاری دیدار نخست مرحله گروهی هم ۱۰ فوریه (۲۱ بهمن) خواهد بود.</p>
      <p>ایران مثل فصل قبل دو سهمیه مستقیم خواهد داشت و در پلی آف هم دو تیم می توانند شانس صعود به مرحله گروهی را داشته باشند و به احتمال خیلی زیاد نماینده های ایران باید برابر نماینده های قطر که السیلیه و الریان هستند بازی کنند.</p>
    </article>
  </body>
</html>