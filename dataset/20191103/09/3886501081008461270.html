<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118814-nova-stranka-gradska-vlast-nesposobna-za-odrzavanje-beograda?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-03T09:10:06+00:00"/>
    <meta property="og:title" content="Nova stranka: Gradska vlast nesposobna za održavanje Beograda"/>
    <meta property="og:description" content="Nova stranka saopštila je danas da je posle havarije u Pasterovoj ulici u Beogradu, zbog koje su bez vode ostale okolne ulice, Urgentni centar i sve obližnje bolnice, još jednom postalo jasno da je aktuelna gradska vlast nesposobna za minimalno održavanje prestonice.&quot;I dok štetočinski režim, opasan po gradjane, kači svetleće lampione za Novu godinu ili preslaže kocke na Trgu republike ne bi li još koji milion stavio u svoj džep, prestonica se suočava sa nezapamćenim haosom u saobraćaju, zagadjenjem, nehumanim uslovima u javnom gradskom prevozu i svim ostalim 'vesićevskim' preprekama koje otežavaju ili čine u potpunosti nemogućim obavljanje i najjednostavnijih svakodnevnih obaveza&quot;, navela je Nova stranka.Beogradski odbor Nove stranke ocenio je da su hospitalizovani gradjani i pored inače teških bolničkih uslova sada ostavljeni da se snalaze i bez vode sve do popodnevnih časova, kada bi kvar trebalo da bude otklonjen.Gradski odbor Nove stranke pozvao je sve sugradjane da se pridruže u borbi, jer kako je navedeno…"/>
  </head>
  <body>
    <article>
      <h1>Nova stranka: Gradska vlast nesposobna za održavanje Beograda</h1>
      <address>
        <time datetime="2019-11-03T09:10:06+00:00">03 Nov 2019, 09:10</time>
      </address>
      <p>Nova stranka saopštila je danas da je posle havarije u Pasterovoj ulici u Beogradu, zbog koje su bez vode ostale okolne ulice, Urgentni centar i sve obližnje bolnice, još jednom postalo jasno da je aktuelna gradska vlast nesposobna za minimalno održavanje prestonice.<br/><br/>"I dok štetočinski režim, opasan po gradjane, kači svetleće lampione za Novu godinu ili preslaže kocke na Trgu republike ne bi li još koji milion stavio u svoj džep, prestonica se suočava sa nezapamćenim haosom u saobraćaju, zagadjenjem, nehumanim uslovima u javnom gradskom prevozu i svim ostalim 'vesićevskim' preprekama koje otežavaju ili čine u potpunosti nemogućim obavljanje i najjednostavnijih svakodnevnih obaveza", navela je Nova stranka.<br/><br/>Beogradski odbor Nove stranke ocenio je da su hospitalizovani gradjani i pored inače teških bolničkih uslova sada ostavljeni da se snalaze i bez vode sve do popodnevnih časova, kada bi kvar trebalo da bude otklonjen.<br/><br/>Gradski odbor Nove stranke pozvao je sve sugradjane da se pridruže u borbi, jer kako je navedeno, povlačenjem i bežanjem situacija u gradu neće se rešiti, već će postati još gora.<br/><br/>"Nećemo ih oterati bojkotom, to priželjkuju, pobedićemo ih borbom, jer Beograd ne pripada njima, već isključivo Beogradjanima", istakla je Nova stranka.</p>
    </article>
  </body>
</html>