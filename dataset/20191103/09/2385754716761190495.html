<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/595499/dyo-epistrofes-ki-ena-parapano-provlima-gia-avgousti-enopsei-enp"/>
    <meta property="og:site_name" content="SIGMALIVE"/>
    <meta property="article:published_time" content="2019-11-03T09:57:00+00:00"/>
    <meta property="og:title" content="Δύο επιστροφές κι ένα παραπάνω πρόβλημα για Αυγουστή ενόψει ΕΝΠ"/>
    <meta property="og:description" content="Την προετοιμασία του για το παιχνίδι απέναντι στην ΕΝΠ ολοκλήρωσε ο Απόλλωνας. Στα πλάνα του Σωφρόνη Αυγουστή συμπεριλήφθηκαν οι Χάμπος Κυριάκου και Γιώργος..."/>
  </head>
  <body>
    <article>
      <h1>Δύο επιστροφές κι ένα παραπάνω πρόβλημα για Αυγουστή ενόψει ΕΝΠ</h1>
      <address><time datetime="2019-11-03T09:57:00+00:00">03 Nov 2019, 09:57</time> by <a rel="author">Sigmalive/sports</a></address>
      <p>Την προετοιμασία του για το παιχνίδι απέναντι στην ΕΝΠ ολοκλήρωσε ο Απόλλωνας. Στα πλάνα του Σωφρόνη Αυγουστή συμπεριλήφθηκαν οι Χάμπος Κυριάκου και Γιώργος Βασιλείου, ενώ αντιθέτως εκτός έμειναν οι Ρομπέρζ και Ζελάγια αλλά και ο Μπιντά, ο οποίος μέχρι την Παρασκευή (1/11) ακολουθούσε το κανονικό πρόγραμμα προπόνησης σύμφωνα με την επίσημη ενημέρωση.<br/> <br/>Το δελτίο Τύπου για το τέλος της προετοιμασίας:<br/> <br/>Να βάλει τέλος στα κακά αποτελέσματα είναι έτοιμη η ομάδα μας ενόψει του Κυριακάτικου (3/11) αγώνα με αντίπαλο την Ε.Ν.Π. στο «Τάσος Μάρκου» στο πλαίσιο της 8ης αγωνιστικής του Πρωταθλήματος Cyta.<br/> <br/>Η ομάδα μας θα επιδιώξει να επανέλθει στις νίκες αφήνοντας πίσω τις εμφανίσεις των προηγούμενων αγωνιστικών. <br/> <br/>Στο αγωνιστικό μέρος οι Εμίλιο Ζελάγια, Βαλεντίν Ρομπέρζ, Σάμου Βολοτίνεν, Ρότζερ Μ' Πιντα και Πέτρος Ψύχας δεν υπολογίζονται από τον κ. Σωφρόνη Αυγουστή ενώ αντιθέτως οι Χάμπος Κυριάκου και Γιώργος Βασιλείου είναι πανέτοιμοι για την αναμέτρηση.<br/> <br/>Η προπόνηση του Σαββάτου (2/11) – όπως και κάθε τελευταία προπόνηση – πραγματοποιήθηκε παρουσία του Προέδρου της ομάδας μας κ. Νίκου Κίρζη και άλλων μελών της ομάδας μας.<br/> <br/>Γραφείο Τύπου<br/>Απόλλων Ποδόσφαιρο (ΔΗΜΟΣΙΑ) Λτδ</p>
    </article>
  </body>
</html>