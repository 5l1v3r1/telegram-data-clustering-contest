<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/kisisel-verilere-nasil-ulasildi-sanik-avukati-sule-cet-in-transkriptini-dava-dosyasina-koydu-888653"/>
    <meta property="og:site_name" content="Onedio"/>
    <meta property="article:published_time" content="2019-11-03T09:46:59+00:00"/>
    <meta property="og:title" content="Kişisel Verilere Nasıl Ulaşıldı? Sanık Avukatı Şule Çet'in Transkriptini Dava Dosyasına Koydu"/>
    <meta property="og:description" content="Ankara'da bir plazanın 20. katından 'düşerek' hayatını kaybeden Şule Çet'in transkripti, sanık Çağatay Aksu’nun avukatı Levent Ekmen tarafından dava d..."/>
  </head>
  <body>
    <article>
      <h1>Kişisel Verilere Nasıl Ulaşıldı? Sanık Avukatı Şule Çet'in Transkriptini Dava Dosyasına Koydu</h1>
      <address><time datetime="2019-11-03T09:46:59+00:00">03 Nov 2019, 09:46</time> by <a rel="author" href="https://onedio.com/profil/sadecegeciyorum" target="_blank">Ulaş Demircan</a></address>
      <h4><a href="https://onedio.com/etiket/ankara/501c490fcc161f8ec13422aa">Ankara</a>'da bir plazanın 20. katından 'düşerek' hayatını kaybeden Şule Çet'in transkripti, sanık Çağatay Aksu’nun avukatı Levent Ekmen tarafından dava dosyasına konuldu. Şule Çet’in Avukatı Umur Yıldırım, "Kişisel veriler hukuka aykırı bir şekilde ele geçirilemez." ifadesini kullandı.</h4>
      <figure>
        <img src="https://img-s1.onedio.com/id-5dbe9b0b5e92484c74448ffc/rev-0/w-500/s-6dffe3b18ccc4e4c7de2c51467789efd796a5d70.jpg"/>
        <figcaption><b><a href="https://www.evrensel.net/haber/390102/sule-cet-davasi-sanik-avukati-cetin-transkriptini-dosyaya-koydu">Evrensel'den Burcu Yıldırım'ın haberine göre,</a></b> Gazi Üniversitesi'nden 3 psikiyatri uzmanının hazırladığı ve Şule Çet’in psikolojisinin bozuk olmadığını kanıtlayan bilirkişi raporuna itiraz eden Ekmen, aynı zamanda kişisel veri olan ve sadece mahkeme kararıyla elde edilebilecek transkripti itiraz dilekçesi ile birlikte verdi.</figcaption>
      </figure>
      <h3>Soruşturmanın ihmallerle dolu olduğunu söyleyen Şule Çet’in avukatı Umur Yıldırım, 'Kişisel veriler hukuka aykırı bir şekilde ele geçirilemez' ifadesini kullandı.</h3>
      <figure>
        <img src="https://img-s1.onedio.com/id-5dbe9b205e92484c74448ffe/rev-0/w-500/s-6d4fc4608edf46ec3aa72066510226029dcda811.jpg"/>
        <figcaption>Yıldırım "Mahkemenin dahi ulaşamadığı bilgilere bu kadar rahat ulaşamazlar. Burada sorumluluğu olan ve temin eden bütün kamu görevlileri hakkında hafta içi suç duyurusunda bulunacağız." dedi.</figcaption>
      </figure>
      <h3>Savcının ulaşamayacağı belgeyi sanığın nişanlısı almış...</h3>
      <figure>
        <img src="https://img-s2.onedio.com/id-5dbea060760feab81739693d/rev-0/w-500/s-3db2ab58830e3566cc3b9c00bbaacac7bc870ae6.jpg"/>
        <figcaption>Soruşturmanın başından beri ihmaller olduğuna işaret eden Yıldırım, elleri kolları çok uzun değerlendirmesinde bulundu. Yapılan hukuksuzluğun sadece transkriptle sınırlı olmadığını ifade eden Yıldırım, “Şule Çet’in öldüğü 29 Mayıs 2018 tarihi saat 18.00’de Berk Akand’ın nişanlısı ölüm bilgi sistemi (obs) kaydının ekran görüntüsünü Berk’e telefondan yollamış. Bu kayda sadece otopsiyi yapan adli tıp uzmanı erişebilir. OBS bilgilerinin olduğu ekran, ne başka bir doktora ne de savcıya açılabilir. Ama her nasılsa buna Berk Akand’ın nişanlısı ulaşabiliyor ve sanığa atıyor. Bunun anlamı herhalde ‘Rahat ol’ mesajı vermek. Nitekim onca uğraşa rağmen dosya 3 ay boyunca <a href="https://onedio.com/etiket/intihar/5078d58eb815ea38422581af">intihar</a> diye yürütüldü” ifadelerini kullandı.</figcaption>
      </figure>
    </article>
  </body>
</html>