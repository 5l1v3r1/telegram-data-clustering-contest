<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/entertainment/showbiz/liza-hibang-sa-korean-pop-stars"/>
    <meta property="og:site_name" content="Journal Online"/>
    <meta property="article:published_time" content="2019-11-03T09:46:59+00:00"/>
    <meta property="og:title" content="Liza hibang sa Korean pop stars"/>
    <meta property="og:description" content="MARAMING Filipino fans ng mga K-Pop groups and personalities ang willing gumastos nang malaki makita lamang ang kanilang mga ini-idolo. Bukod sa Megastar na si Sharon Cuneta, ang actress-TV host na si Anne Curtis at marami pang iba, hindi rin lingid sa marami na isa ring K-Pop fangirl ang ka-loveteam at kasintahan ni Enrique Gil na si Liza Soberano."/>
  </head>
  <body>
    <article>
      <h1>Liza hibang sa Korean pop stars</h1>
      <address><time datetime="2019-11-03T09:46:59+00:00">03 Nov 2019, 09:46</time> by <a rel="author" href="https://journal.com.ph/authors/aster-amoyo" target="_blank">Aster Amoyo</a></address>
      <h3>MARAMING Filipino fans ng mga K-Pop groups and personalities ang willing gumastos nang malaki makita lamang ang kanilang mga ini-idolo.  Bukod sa Megastar na si Sharon Cuneta, ang actress-TV host na si Anne Curtis at marami pang iba, hindi rin lingid sa marami na isa ring K-Pop fangirl ang ka-loveteam at kasintahan ni Enrique Gil na si Liza Soberano.</h3>
      <p>Bukod sa libu-libong  Korean fans sa Seoul, Korea, maraming Filipino fans ang dumayo ng Seoul para lamang mapanood ang sikat na K-Pop group, ang BTS na ginanap sa Seoul Olympic Stadium ng Seoul, Korea nung nakaraang October 27 billed as “BTS World Tour – Love Yourself” at isa sa kanila si Liza.  </p>
      <p>Ayon mismo kay Liza, tiniis niya ang gutom, lamig at  mahabang oras sa pila para lamang mapanood at matunghayan ang kanyang mga ini-idolo.  At habang naghihintay na makapasok sa loob ng stadium, doon lamang na-realize at na-appreciate nang husto  ng Kapamilya star ang nararanasan ng kanyang fans para lamang mapalapit sa kanya.</p>
      <p>Tulad ni Erwan Heussaff sa kanyang misis na si Anne Curtis, suportado rin ni Enrique ang pagkahibang ni Liza sa BTS at sa iba pang K-Pop celebrities.</p>
      <p>Samantala, may bagong teleseryeng aabangan ang mga fans nina Liza at Enrique, ang “Make It with You” na pinamamahalaan ni Cathy Garcia-Molina na ang ibang eksena ay kinunan pa sa Croatia.  Ito ang kanilang follow-up TV series sa kanilang”Bagani” nung isang taon.</p>
    </article>
  </body>
</html>