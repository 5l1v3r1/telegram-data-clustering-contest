<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/trump-aproba-o-reducere-drastica-a-numarului-de-refugiati-ce-vor-putea-fi-primiti-in-sua-in-2020-18534492"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-03T09:35:41+00:00"/>
    <meta property="og:title" content="Trump aprobă o reducere drastică a numărului de refugiaţi ce vor putea fi primiţi în SUA în 2020"/>
    <meta property="og:description" content="Donald Trump a aprobat un plan ce prevede o reducere drastică a numărului de refugiaţi ce vor putea fi primiţi în SUA în anul fiscal 2020, stabilind limita la 18.000 de persoane, acesta fiind cel mai scăzut nivel din ultimele patru decenii de când a fost introdus programul american pentru refugiaţi."/>
  </head>
  <body>
    <article>
      <h1>Trump aprobă o reducere drastică a numărului de refugiaţi ce vor putea fi primiţi în SUA în 2020</h1>
      <address><time datetime="2019-11-03T09:35:41+00:00">03 Nov 2019, 09:35</time> by <a rel="author" href="https://www.zf.ro/autor/mircea-olteanu" target="_blank">Mircea Olteanu</a></address>
      <p>Donald Trump a aprobat un plan ce prevede o reducere drastică a numărului de refugiaţi ce vor putea fi primiţi în SUA în anul fiscal 2020, stabilind limita la 18.000 de persoane, acesta fiind cel mai scăzut nivel din ultimele patru decenii de când a fost introdus programul american pentru refugiaţi.</p>
      <p>Donald Trump a aprobat un plan ce prevede o reducere drastică a numărului de refugiaţi ce vor putea fi primiţi în SUA în anul fiscal 2020, stabilind limita la 18.000 de persoane, acesta fiind cel mai scăzut nivel din ultimele patru decenii de când a fost introdus programul american pentru refugiaţi.</p>
      <p>În ultimul an complet al Administraţiei Obama, numărul maxim de refugiaţi s-a ridicat la 85.000, iar Administraţia Trump a stabilit o limită de 30.000 pentru acest an, informează The Associated Press.</p>
      <p>Planul, care a fost anunţat iniţial de Departamentul de Stat în luna septembrie, a fost criticat dur de diverse organizaţii umanitare şi religioase.</p>
      <p>Mike Pompeo, liderul Departamentului de Stat, a menţionat că primirea refugiaţilor "este doar un aspect al eforturilor SUA privind imigraţia pe considerente umanitare". Oficialul a menţionat în acest sens şi eforturile diplomatice de a găsi soluţii pentru crize, precum şi ajutorul umanitar.</p>
      <p>Donald Trump a promis, în campania electorală premergătoare scrutinului prezidenţial din 2016, că va reduce imigraţia în Statele Unite. Cel mai probabil, liderul american va folosi această temă electorală şi în anul 2020.</p>
    </article>
  </body>
</html>