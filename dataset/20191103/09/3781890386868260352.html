<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/739814"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T09:31:00+00:00"/>
    <meta property="og:title" content="เอามือปิดตา! 'พุฒ'โพสต์หวานถึง'จุ๋ย'จนชาวเน็ตแซว"/>
    <meta property="og:description" content="ชาวเน็ตเหม็นความรักกันเป็นแถวๆหลัง พุฒ-พุฒิชัย โพสต์หวานถึงสาว จุ๋ย-วรัทยา พร้อมบอกวิวไม่เน้น เน้นหวานอ่ะทุกคน"/>
  </head>
  <body>
    <article>
      <h1>เอามือปิดตา! 'พุฒ'โพสต์หวานถึง'จุ๋ย'จนชาวเน็ตแซว</h1>
      <address>
        <time datetime="2019-11-03T09:31:00+00:00">03 Nov 2019, 09:31</time>
      </address>
      <p>
        <b>ชาวเน็ตเหม็นความรักกันเป็นแถวๆหลัง พุฒ-พุฒิชัย โพสต์หวานถึงสาว จุ๋ย-วรัทยา พร้อมบอกวิวไม่เน้น เน้นหวานอ่ะทุกคน</b>
      </p>
      <p>ต้องยกตำแหน่งคนอวดภรรยา 2019 ให้นักแสดงคนดัง <b>พุฒ-พุฒิชัย เกษตรสิน </b>ไปครองแบบไม่ต้องมีข้อสงสัยอะไรเลยเพราะถ้าใครติดตามโซเชียลของหนุ่มพุฒ ก็จะรู้ดีกว่าเจ้าตัวดูแลภรรยาสาว <b>จุ๋ย-วรัทยา </b>อย่างดี แถมยังมีการโพสต์หวานถึงสาวจุ๋ยอยู่เสมอ<br/><br/>ล่าสุดหนุ่มพุฒก็ทำเอาแฟนๆอิจฉาสาวจุ๋ยกันเป็นแถวๆ หลังเจ้าตัวควงเพื่อนสนิทและสาวจุ๋ยไปรับอากาศหนาวๆและพักผ่อนและไหว้พระกันที่เซ็นได ประเทศญี่ปุ่น ซึ่งหนุ่มพุฒก็ลงรูปทริปนี้แบบรัวๆเลยทีเดียว โดยรูปเซ็ตแรกเป็นเซ็ตที่ถ่ายร่วมกันกับเพื่อนๆ พร้อมแคปชั่นว่า <b><i>“วัด Johgi Nyorai Saihoji Temple นอกจากมาไหว้พระขอพรแล้ว ขอแนะนำเต้าหู้ทอด ขายอยู่ตรงหน้าวัดเลย ไม้ละ 300 เยน หน้าตาอาจจะดูธรรมดานะ แต่ขอบอกว่า อร่อยมาก”</i></b> แต่รูปที่ทำให้แฟนๆฟินสุดๆคงหนีไม่พ้นรูปที่หนุ่มพุฒบรรจงจุ๊บลงที่เปลือกตาของสาวจุ๋ย พร้อมแคปชั่นที่เขียนทำร้ายจิตใจคนโสดว่า <b><i>“วิวไม่เน้น เน้นหวาน <a href="https://www.instagram.com/warattaya/">@warattaya</a> <a href="https://www.instagram.com/explore/tags/sendai/">#sendai</a>”</i></b></p>
      <figure>
        <img src="https://www.dailynews.co.th/admin/upload/20191103/news_goVuqcEwKJ164349_533.jpg?v=20191104098?v=2818"/>
      </figure>
      <p>พอหนุ่มพุฒลงรูปไป ก็มีชาวเน็ตเข้ามากดไลค์ให้ความหวานครั้งนี้อย่างมากมาย พร้อมลุ้นถึงข่าวดีด้วยว่าอยากให้กลับมาพร้อมน้องในท้องจังเลย อาทิ <i>กลับมาพร้อมน้องนะรอ , ชอบอ่ะหวานมาก , แหมเชื่อแล้วค่ะ , รักกันจริงๆ อิจฉาค่า , ชอบความหวานของคู่นี้ , แพ้ความหวาน , หวานจนอาย , ไม่ไหวนะ หวานมากจนน้ำตาลจะขึ้น , กรี๊ดทำไมหวานไม่เกรงใจคนในทริปสักนิดเลย </i>ฯลฯ</p>
      <figure>
        <img src="https://www.dailynews.co.th/admin/upload/20191103/news_SecgCfHESX164348_533.jpg?v=20191104098?v=4243"/>
      </figure>
      <p>แหม...มีไปไหว้พระกันด้วย ก็ไม่รู้ว่าทั้งคู่ขอพรอะไรเนอะ แต่พรที่แฟนๆขอให้หนุ่มพุฒและสาวจุ๋ยก็คือขอให้มีทายาทไวๆนะจ๊ะ<br/><br/>ขอขอบคุณภาพประกอบจากอินสตาแกรม @push_dj</p>
      <figure>
        <img src="https://www.dailynews.co.th/admin/upload/20191103/news_OMhvbmcOCq164349_533.jpg?v=20191104098?v=6219"/>
      </figure>
      <p> </p>
    </article>
  </body>
</html>