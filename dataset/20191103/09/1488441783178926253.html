<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/03/telegram-5-12-1-android-novita-677669/"/>
    <meta property="og:site_name" content="AndroidWorld"/>
    <meta property="article:published_time" content="2019-11-03T09:17:23+00:00"/>
    <meta property="og:title" content="Telegram continua a viziarci: novità per condivisione e riproduzione di audio e video"/>
    <meta property="og:description" content="Mentre il team di sviluppo di WhatsApp è al lavoro per risolvere gli ultimi grattacapi in vista del rilascio dell’agognato..."/>
  </head>
  <body>
    <article>
      <h1>Telegram continua a viziarci: novità per condivisione e riproduzione di audio e video</h1>
      <address><time datetime="2019-11-03T09:17:23+00:00">03 Nov 2019, 09:17</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>Mentre il team di sviluppo di <a href="https://www.androidworld.it/tag/whatsapp/">WhatsApp</a> è al lavoro per risolvere gli ultimi grattacapi in vista del rilascio dell’agognato tema scuro, i rivali di <a href="https://www.mobileworld.it/tag/telegram/">Telegram</a> continuano a macinare aggiornamenti e novità, per arricchire la schiera di funzionalità offerte agli utenti. Nelle ultime ore, è infatti disponibile un <b>nuovo aggiornamento</b> per l’app <a href="https://www.androidworld.it/tag/android-10/">Android</a> del servizio di messaggistica.</p>
      <p>Questa volta non si tratta di un vero e proprio <i>major update</i>, come Telegram ci ha abituato nel tempo, ma di un aggiornamento di minore importante, che tuttavia non si dimentica di implementare qualche nuova ed interessante funzionalità. Ecco il <i>changelog</i> completo della <b>nuova versione 5.12.1</b>:</p>
      <ul>
        <li>Ascolta podcast e tracce audio oltre i 20 minuti a velocità 2x</li>
        <li>Riprendi la riproduzione da dove hai interrotto quando guardi video lunghi o ascolti tracce audio</li>
        <li>Cerca oggetti dalla cartella in uso quando alleghi file o musica</li>
        <li>Tieni premuto sulle chat quando condividi da altre app per inviare a diversi destinatari</li>
        <li>Tieni premuto sulla cartella Archivio per segnare tutte le chat archiviate come lette</li>
      </ul>
      <p>Le novità si concentrato dunque sulla <b>fruizione di file multimediali</b> e sulla <b>condivisione</b>, rendendo ancora più comoda la vita agli utenti quotidiani di Telegram. Chissà quali altre diavolerie si inventeranno gli sviluppatori dell’app nel prossimo futuro.</p>
      <p>
        <a href="https://play.google.com/store/apps/details?id=org.telegram.messenger&amp;hl=it">Disponibile su Google Play</a>
      </p>
    </article>
  </body>
</html>