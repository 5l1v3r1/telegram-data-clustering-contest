<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/dragon-ball-super-toyotaro-immagina-le-origini-di-bermod/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-03T09:00:00+00:00"/>
    <meta property="og:title" content="Dragon Ball Super: Toyotaro immagina le origini di Bermod"/>
    <meta property="og:description" content="Toyotaro, disegnatore del manga di Dragon Ball Super, immagina le origini di Bermod, il Dio della Distruzione dell'Undicesimo Universo."/>
  </head>
  <body>
    <article>
      <h1>Dragon Ball Super: Toyotaro immagina le origini di Bermod</h1>
      <address><time datetime="2019-11-03T09:00:00+00:00">03 Nov 2019, 09:00</time> by <a rel="author">Roberto Tavecchia</a></address>
      <p>Quando l’anime di <b>Dragon Ball Super</b> si è concluso, i fan sono rimasti molto sorpresi della cosa, in quanto sembrava che ci fossero ancora un sacco di potenziali storyline lasciate sul tavolo da raccontare. Il disegnatore del manga, <b>Toyotaro</b>, oggi immagina una di quelle storie con una nuova illustrazione.</p>
      <p><b>Dragon Ball Super</b> non solo ha introdotto un multiverso pieno di potenziali nuovi nemici e alleati, ma l’arco del Torneo del Potere ha introdotto alcuni dei più potenti combattenti di sempre e con esso anche moltissimi misteri dietro gli Dei della Distruzione, come questi vengono scelti, gli Angeli e molto altro ancora. Sarà per questo che Toyotaro, ha provato ad immaginare in una nuova illustrazione realizzata per il <b>Dragon Ball Official Site</b>, il <b>possibile passato</b> di uno dei nuovi personaggi recentemente introdotti, <b>Bermod, il Dio della Distruzione dell’Undicesimo Universo</b> con le fattezze di un clown.</p>
      <figure>
        <img src="https://www.tomshw.it/images/images/2019/10/dragon-ball-super-58719.jpg"/>
      </figure>
      <p>Ecco il commento che accompagna l’illustrazione, tradotto dal<a href="http://www.teamsaiyajin.it/db-official-site-artwork-di-toyotaro-per-lottobre-2019/?fbclid=IwAR2p4qWStsbv3vCEnpARTlQVlVy3phUl1cKMtZ_HSeXSyqkxm9aRFb8mXuU&amp;doing_wp_cron=1572130513.6787879467010498046875"><b> Team Saiyajin</b></a>:</p>
      <blockquote>Ecco a voi Bermod da giovane.<br/>E’ vero: è comparso nella serie di Super, ma non ci è mai stato dato modo di approfondire i dettagli sul suo passato. Per questo motivo, ho fantasticato su un possibile scenario (*ride*).<br/><i>“Io ho chiuso / Me ne vado”</i> [battuta di Bermod nel lasciare i Pride Trooper, ndt]<br/>O qualcosa del genere.<br/>Chissà cos’è davvero successo prima che diventasse un Dio della Distruzione…?</blockquote>
      <p>Tra gli Dei della Distruzione presentati, Bermod con il suo pittoresco aspetto è sicuramente quello che più ha catalizzato l’interesse dei lettori e degli spettatori, avendo tra le sue fila di guerrieri un lottatore forte come<b> Jiren</b>; ha quindi destato molto interesse questa rilettura che lo vede con una capigliatura più folta, pieno di ferite e interessato ad abbandonare per sempre i<b> Pride Troopers</b>, scegliendo di guidarli anziché farne parte.</p>
      <p>Nonostante questa visione non abbia ancora ricevuto il via libera alla canonicità dal papà della serie <b>Akira Toriyama</b>, è sicuramente curioso immaginare chi fossero gli Dei della Distruzione e cosa facessero prima di ereditare quella carica.</p>
      <blockquote>Vuoi restare in pari con le nuove avventure di Dragon Ball Super ora che la serie animata si è conclusa? Allora acquista tutti i volumi del manga finora disponibili in Italia su <a href="https://toms.it/jo8Uz">Amazon</a>!</blockquote>
    </article>
  </body>
</html>