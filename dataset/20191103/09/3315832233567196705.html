<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/a602de1c2b82783d/maia-sandu-replica-la-criticile-lui-dodon-cred-ca-oamenii-il-telefoneaza-si-il-intreaba-ce-s-a-intamplat-in-acesti-3-ani.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-03T09:10:00+00:00"/>
    <meta property="og:title" content="Maia Sandu, replică la criticile lui Dodon: Cred că oamenii îl telefonează și îl întreabă ce s-a întâmplat în acești 3 ani"/>
    <meta property="og:description" content="Premierul Maia Sandu respinge criticile privind activitatea Guvernului lansate de președintele Igor Dodon și spune că va răspunde la toate întrebările în cadrul dezbaterilor asupra moțiunii de cenzură depusă de fracțiunea PD."/>
  </head>
  <body>
    <article>
      <h1>Maia Sandu, replică la criticile lui Dodon: Cred că oamenii îl telefonează și îl întreabă ce s-a întâmplat în acești 3 ani</h1>
      <address><time datetime="2019-11-03T09:10:00+00:00">03 Nov 2019, 09:10</time> by <a rel="author">Jurnal.md</a></address>
      <p>
        <b>Premierul Maia Sandu respinge criticile privind activitatea Guvernului lansate de președintele Igor Dodon și spune că va răspunde la toate întrebările în cadrul dezbaterilor asupra moțiunii de cenzură depusă de fracțiunea PD.</b>
      </p>
      <p>„O să avem tot timpul să discutăm despre aceste lucruri. Se va discuta moțiunea de cenzură. Voi da răspunsurile la întrebările pe care le au politicienii. Se pare că unii oameni sunt deranjați de eforturile noastre de anticorupție. De aici au pornit toate discuțiile. Sunt gata să apărăm pe ce insistă guvernul”, a declarat Maia Sandu.</p>
      <p>Șefa Guvernului a fost solicitată de presă să comenteze declarațiile lui Dodon care susține că este telefonat de oameni care se arată nemulțumiți de activitatea Guvernului.</p>
      <p>„Cred că oamenii îl telefonează și îl întreabă ce s-a întâmplat în acești trei ani. Îl sfătuiesc să citească bugetul pe 2020. Este important să ne asigărm că banii publici nu se scurg în buzunare cuiva, doar atunci vom putea face creșteri de plăți sociale. În Bugetul pentru 2020 am prevăzut creșteri salariale, indemnizații, etc. Din resursele pe care le putem avea, ținând cont că s-a furat, că economia a fost slăbită, facem tot ce putem ca să creștem veniturile oamenilor cu resurse mici”, a mai spus Maia Sandu.</p>
    </article>
  </body>
</html>