<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/kitalararasi-maraton-binlerce-istanbullu-kosuya-katildi/926146"/>
    <meta property="og:site_name" content="medya faresi"/>
    <meta property="article:published_time" content="2019-11-03T09:17:00+00:00"/>
    <meta property="og:title" content="Kıtalararası maraton: Binlerce İstanbullu koşuya katıldı"/>
    <meta property="og:description" content="İstanbul Büyükşehir Belediyesi (İBB) tarafından ‘İstanbul Senin, Durma Koş!’ sloganıyla düzenlenen Vodafone 41. İstanbul Maratonu’nun halk koşusu başladı."/>
  </head>
  <body>
    <article>
      <h1>Kıtalararası maraton: Binlerce İstanbullu koşuya katıldı</h1>
      <h2>İstanbul Büyükşehir Belediyesi (İBB) tarafından ‘İstanbul Senin, Durma Koş!’ sloganıyla düzenlenen Vodafone 41. İstanbul Maratonu’nun halk koşusu başladı.</h2>
      <address>
        <time datetime="2019-11-03T09:17:00+00:00">03 Nov 2019, 09:17</time>
      </address>
      <p>Maratonda parkur rekoru kırıldı. Erkeklerde Kenyalı atlet Daniel Kipkore Kibet parkur rekorunu kırarak kazandı.</p>
      <p>Kadınlarda ise Etiyopyalı atlet Hirut Tibebu maratonu birinci olarak tamamladı</p>
      <p>Dünyada iki kıtayı birleştiren ilk ve tek maraton olma özelliğini taşıyan Vodafone 41'inci İstanbul Maratonu saat 08.45'te tekerlekli sandalye yarışı ile başladı. Organizasyonda, 09.00'da 42K yarışının startı verildi.</p>
      <p>33 bin koşunun yer aldığı 15K koşusunun başlangıcı ise 09.15'te yapıldı. Organizasyonda son olarak yaklaşık 100 bin kişinin yer aldığı halk koşusunun startı ise  09.45'te verildi. Yarışlar havadan da görüntülendi. </p>
      <p>Sabah saatlerinde başlayan maratonda 140 bin kişi koşuyor. </p>
      <p>İstanbul Büyükşehir Belediye Başkanı  <b>Ekrem İmamoğlu</b>, "Dünyanın hiçbir yerinde böyle bir coğrafya yok. Bu sadece memleketimize ve şehrimize nasip olmuş. Birazdan Asya'dan Avrupa'ya geçiş yapacağız. İçi barış, sevgi, huzur dolu bir koşu ruhu var burada. Tekerlekli sporcularda eşlik ediyor.</p>
      <p>Spor; ruh ve psikoloji demek. Bu güzellikleri kapsayan koşu hem şehrimize hem ülkemize barış getirsin. Bu aynı zamanda bir iyilik koşuşu. Bütün iyilikler centilmenlik ruhu ile atacağız her adımda karşılık bulmasını diliyorum. Bu güzel maratonun dünyanın en iyi 3 maratonundan biri olmaya doğru koşmasını umut ediyorum" diye konuştu.</p>
      <h3>Parkurlar</h3>
      <p>Organizasyon kapsamında düzenlenecek yarışların startı, Anadolu yakasında 15 Temmuz Şehitler Köprüsü'nün 250 metre gerisinden verildi. 42,195 kilometrelik maratonun startı saat 09.00'da verildi.</p>
      <p>Köprüyü geçtikten sonra Beşiktaş sapağından ayrılarak Barbaros Bulvarı'ndan Beşiktaş'a inecek sporcular, sahil yolunu izleyerek Karaköy'e ulaşacak.</p>
      <p>Galata Köprüsü'nden sonra Sirkeci yönüne sapacak atletler, sahil yolunu takip ederek Bakırköy Hava Harp Okulu önünden geldikleri istikamete dönecek.</p>
    </article>
  </body>
</html>