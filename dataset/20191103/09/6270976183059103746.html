<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/03/v-uryadi-planuyut-skasuvaty-obov-yazkovi-trudovi-knyzhky-vzhe-do-kintsya-roku/"/>
    <meta property="og:site_name" content="Рубрика"/>
    <meta property="article:published_time" content="2019-11-03T09:30:46+00:00"/>
    <meta property="og:title" content="В уряді планують скасувати обов'язкові трудові книжки вже до кінця року"/>
    <meta property="og:description" content="Кабінет міністрів України планує до кінця 2019 року реалізувати законопроєкт про скасування обов’язкових трудових книжок Про це в інтерв’ю “Економічній правді” сказав міністр Кабінету міністрів Дмитро Дубілет. За словами Дубілета, уряд почав розробляти законопроект і постанову про скасування обов’язковості трудових книжок. “Ми зібрали чат, колеги написали законопроект і постанову, ми тиждень тому пустили їх в […]"/>
  </head>
  <body>
    <article>
      <h1>В уряді планують скасувати обов'язкові трудові книжки вже до кінця року</h1>
      <address><time datetime="2019-11-03T09:30:46+00:00">03 Nov 2019, 09:30</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/Snymok-ekrana-2019-11-03-v-8.39.12-DP-620x420.png"/>
      </figure>
      <p>
        <b>
          <b>Кабінет міністрів України планує до кінця 2019 року реалізувати законопроєкт про скасування обов’язкових трудових книжок</b>
        </b>
      </p>
      <p>Про це в інтерв’ю “<a href="https://www.epravda.com.ua/publications/2019/10/30/653114/">Економічній правді</a>” сказав міністр Кабінету міністрів Дмитро Дубілет.</p>
      <p>За словами Дубілета, уряд почав розробляти законопроект і постанову про скасування обов’язковості трудових книжок.</p>
      <p>“Ми зібрали чат, колеги написали законопроект і постанову, ми тиждень тому пустили їх в роботу. Я сподіваюся, що в цьому році зможемо реалізувати”, – сказав міністр.</p>
      <p>Дубілет зазначив, що згідно з законопроєктом, роботодавцеві не потрібно буде вимагати трудову книжку. При оформленні на роботу достатньо буде принести паспорт та ідентифікаційний номер платника податків. При цьому він зазначив, що не буде повного скасування трудової книжки, але роботодавець не зобов’язаний зберігати документ, і не буде вимагати його.</p>
    </article>
  </body>
</html>