<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/za-serialy-zdarma-nadsenci-budou-stavkovat-za-zruseni-webu-na-namesti-svobody-20191103.html"/>
    <meta property="og:site_name" content="Deník.cz"/>
    <meta property="article:published_time" content="2019-11-03T09:46:00+00:00"/>
    <meta property="og:title" content="Za seriály zdarma. Nadšenci budou stávkovat za zrušení webů na náměstí Svobody"/>
    <meta property="og:description" content="Statisíce lidí přišly na konci týdne o možnost sledovat seriály, které jsou jinak i dispozici pouze po zaplacení. Část velkých streamovacích serverů ukončila provoz po tlaku a soudních sporech ze strany nadnárodních společností produkujících snímky a seriály. Ve čtvrtek se z toho důvodu uzavřel web topserialy.to, který pirátsky nabízel nejrůznější tvorbu. Filmoví fanoušci kvůli tomu nyní na Facebooku vyhlásili stávku."/>
  </head>
  <body>
    <article>
      <h1>Za seriály zdarma. Nadšenci budou stávkovat za zrušení webů na náměstí Svobody</h1>
      <address><time datetime="2019-11-03T09:46:00+00:00">03 Nov 2019, 09:46</time> by <a rel="author">Michal Hrabal ,Redakce</a></address>
      <p>Událost, která původně začala jako recese satirického webu Aubergine, má k nedělnímu dopoledni 3,8 tisíce účastníků a 14 tisíc lidí, kteří o stávku mají zájem. Sejít se podporovatelé pirátského webu mají 15. listopadu na náměstí Svobody v Brně. </p>
      <figure>
        <img src="https://g.denik.cz/50/5c/mokra-horakov-bunkr-verejny-zabavni-areal-otevreni-prohlidka-byvala-raketova-zakladna-05_denik-150-3x2.jpg"/>
      </figure>
      <aside>
        <a href="https://brnensky.denik.cz/zpravy_region/lide-si-prohledli-byvalou-raketovou-zakladnu-vznikne-tam-zabavni-areal-20191102.html">Lidé si prohlédli bývalou raketovou základnu. Vznikne v ní zábavní areál Přečíst článek ›</a>
      </aside>
      <p>"Vyhlašujeme stávku za obnovení stránky Topserialy.to jí využívaných streamovacích serverů Verystream, Openload a Streamango. Naše životy bez seriálů nemají smysl a za Netflix fakt platit nechceme," napsali iniciátoři stávky na Facebooku.</p>
      <p>Zrušení webů poskytujících filmy a seriály zdarma vyvolalo velké diskuze na sociálních sítích. Část fanoušků boj filmových společností s pirátskými stránkami podporuje a míní, že sledování této tvorby zadarmo nikdy nemělo být samozřejmostí. Jako řešení pak navrhuje předplacení oficiálních streamovacích služeb, jako je například Netflix, HBO GO či Amazon Prime. </p>
      <p>Druhá názorová strana argumentuje zejména tím, že k řadě snímků či seriálů, a zejména pak k jejich česky dabované verzi, se po zrušení pirátského webu nyní nemají šanci jinak dostat, protože je kupříkladu Netflix ani HBO nemají v nabídce.</p>
      <figure>
        <img src="https://g.denik.cz/50/ec/hgfv_denik-630.jpg"/>
      </figure>
    </article>
  </body>
</html>