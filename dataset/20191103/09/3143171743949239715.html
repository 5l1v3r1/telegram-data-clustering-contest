<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/omicidio-in-piemonte-40enne-messinese-uccide-suo-fratello.html"/>
    <meta property="og:site_name" content="Tempostretto"/>
    <meta property="article:published_time" content="2019-11-03T09:19:33+00:00"/>
    <meta property="og:title" content="Omicidio in Piemonte. 40enne messinese uccide suo fratello"/>
    <meta property="og:description" content="Rosario Saporito ha sparato a Daniele, di quattro anni più giovane, a Trecate, in provincia di Novara, al confine tra Piemonte e Lombardia"/>
  </head>
  <body>
    <article>
      <h1>Omicidio in Piemonte. 40enne messinese uccide suo fratello</h1>
      <address><time datetime="2019-11-03T09:19:33+00:00">03 Nov 2019, 09:19</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>Rosario Saporito ha sparato a Daniele, di quattro anni più giovane, a Trecate, in provincia di Novara, al confine tra Piemonte e Lombardia</i>
      </p>
      <p>TRECATE (NOVARA) – E’ terminata dopo poche ore la fuga di Rosario Saporito, il 40enne messinese che ieri pomeriggio ha ucciso con un colpo di pistola il fratello Daniele (nella foto), di quattro anni più giovane.</p>
      <p>L’uomo che si era allontanato dal luogo del delitto, un appartamento di Trecate (Novara), a bordo della sua auto, si è costituito ai Carabinieri di Novara, che indagano ora per comprendere i motivi dell’accaduto.</p>
      <p>La vittima, che da poco tempo si era separata dalla moglie, è padre di due bambini piccoli. Nella casa dov’è avvenuto il delitto, vive anche la madre dei due fratelli.</p>
    </article>
  </body>
</html>