<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=945480"/>
    <meta property="og:site_name" content="Andhrajyothy"/>
    <meta property="article:published_time" content="2019-11-03T23:15:25+00:00"/>
    <meta property="og:title" content="డిసెంబరుకల్లా రూ.8,462 కోట్ల ఈక్విటీ"/>
    <meta property="og:description" content="ADVT"/>
  </head>
  <body>
    <article>
      <h1>డిసెంబరుకల్లా రూ.8,462 కోట్ల ఈక్విటీ</h1>
      <address>
        <time datetime="2019-11-03T23:15:25+00:00">03 Nov 2019, 23:15</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>బోర్డులోనూ కొత్త మదుపరులకు చోటు: యెస్‌ బ్యాంక్‌ సీఈఓ</b>
        </li>
      </ul>
      <p><b>ముంబై: </b>యెస్‌ బ్యాంక్‌ ఆర్థిక కష్టాలు కొలిక్కి వస్తున్న సూచనలు కనిపిస్తున్నాయి. ఈక్విటీ షేర్ల కేటాయింపు ద్వారా వచ్చే డిసెంబరుకల్లా 120 కోట్ల డాలర్ల (సుమారు రూ.8,462 కోట్లు) నిధులు సమీకరించే కార్యక్రమం పూర్తవుతుందని బ్యాంకు భావిస్తోంది. బ్యాంకు సీఈఓ రవనీత్‌ గిల్‌ ఈ విషయం వెల్లడించారు. ఈ పెట్టుబడులు సమకూర్చే ఇన్వెస్టర్‌కు బ్యాంకు డైరెక్టర్ల బోర్డులోనూ చోటు దక్కుతుందన్నారు. నిధుల కోసం చూస్తున్న యెస్‌ బ్యాంకుకు 300 కోట్ల డాలర్ల (సుమారు రూ.21,156 కోట్లు) నిధులు సమకూర్చేందుకు ఇన్వెస్టర్లు ముందుకు వచ్చినట్టు సమాచారం. ఒక ఉత్తర అమెరికా దేశానికి చెందిన ఒక కుటుంబం యెస్‌ బ్యాంక్‌ ఈక్విటీలో 120 కోట్ల డాలర్లు పెట్టుబడి పెట్టేందుకు ముందుకు వచ్చిందని సమాచారం. ఈ నేపథ్యంలో బ్యాంక్‌ సీఈఓ ఈ వ్యాఖ్యలు చేయడం విశేషం.</p>
      <p> </p>
      <p>
        <b>ఓపెన్‌ ఆఫర్‌ వర్తించదు</b>
      </p>
      <p>ఉత్తర అమెరికా కుటుంబం ఆఫర్‌ను ఆమోదిస్తే బ్యాంకు ఈక్విటీలో ఆ కుటుంబానికి 33 శాతం వాటా లభిస్తుందని సమాచారం. అయితే ఇంత పెద్ద మొత్తం ఇన్వెస్ట్‌ చేసినా బ్యాంకు ఓటింగ్‌ హక్కుల్లో మాత్రం 15 శాతం మించి కొత్త ఇన్వెస్టర్‌కు ఇచ్చేందుకు బ్యాంకు సుముఖంగా లేదు. దీంతో సెబీ ‘ఓపెన్‌’ ఆఫర్‌ నిబంధనలూ వర్తించవని బ్యాంకు అధికారులు చెబుతున్నారు. వీటన్నిటిపై చర్చించి నిర్ణయం తీసుకునేందుకు యెస్‌ బ్యాంకు డైరెక్టర్ల బోర్డు వచ్చే వారం సమావేశం అవుతోంది.</p>
    </article>
  </body>
</html>