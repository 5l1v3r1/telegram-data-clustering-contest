<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/03/laciju-ceo-plen-na-san-siru-remi-u-firenci/"/>
    <meta property="og:site_name" content="Sportska centrala"/>
    <meta property="article:published_time" content="2019-11-03T23:20:02+00:00"/>
    <meta property="og:title" content="Laciju ceo plen na San Siru, remi u Firenci"/>
    <meta property="og:description" content="Zanimljivo je bilo u Firenci i Milanu, na dve poslednje nedeljne utakmice Serije A. Lacio je do treće uzastopne pobede u Seriji A stigao na gostovanju kod Milana. Gosti su na San Siru poveli u 25. minutu kada je Lazari sa desne strane pogodio u glavu Imobilea, a najbolji strelac lige glavom poslo loptu u […]"/>
  </head>
  <body>
    <article>
      <h1>Laciju ceo plen na San Siru, remi u Firenci</h1>
      <address><time datetime="2019-11-03T23:20:02+00:00">03 Nov 2019, 23:20</time> by <a rel="author">Zile</a></address>
      <p>Zanimljivo je bilo u Firenci i Milanu, na dve poslednje nedeljne utakmice <a href="https://www.sportskacentrala.com/tag/serije-a/">Serije A</a>.</p>
      <p>Lacio je do treće uzastopne pobede u Seriji A stigao na gostovanju kod Milana. Gosti su na San Siru poveli u 25. minutu kada je Lazari sa desne strane pogodio u glavu Imobilea, a najbolji strelac lige glavom poslo loptu u mrežu. Samo tri minuta kasnije domaćin je izjednačio. Spretno je reagovao Pjontek, nekako je dohvatio loptu, ona je pogodila u grudi Bastosa i prevarila Strakošu.</p>
      <p>Malo je prilika viđeno u nastavku, sve je mirisalo na remi, a onda je „sevnula“ kontra Rimljana. Igrao se 83. minut, Luis Alberto je pravovremeno proigrao Hoakina Koreu, a ovaj pogodio za pobedu gostiju. Sergej Milinković-Savić je igrao do 60. minuta.</p>
      <p>Fiorentina ponovo nije pobedila na svom „Artemio Franakiju“. Bod je iz Firence odnela Parma, a „viola“ ostaje u sredini tabele Serije A. Gosti su poveli golom Žervinja, koga je odlično proigrao Kucka, u 40. minutu. Sve do 67. minuta Parma je održavala vođstvo, a tada je Kastrovili, posle centaršuta Dalberta, glavom zakucao loptu u mrežu. U timu Fiorentine nije bilo suspendovanog Riberija, ali je igrao srpski dvojac. Nikola Milenković je odigrao svih 90 minuta, dok je Dušan Vlahović šansu dobio u 55. minutu.</p>
      <p><b>Fiorentina – Parma 1:1</b>(0:1)<br/><i>Kastrovili 67′ – Žervinjo 40′</i></p>
      <p><b>Milan – Lacio 1:2</b>(1:1)<br/><i>Bastos 28′(ag) – Imobile 25′, Korea 83′</i></p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/04/po-kratkom-postupku-nakon-poraza-u-11-kolu-jos-jedan-trener-iz-serije-a-dobio-otkaz/"/>
        <a href="https://www.sportskacentrala.com/2019/11/03/efikasno-popodne-u-italiji-video/"/>
        <a href="https://www.sportskacentrala.com/2019/11/02/stara-dama-po-starom-gol-za-trijumf-u-derbiju-dela-mole-video/"/>
        <a href="https://www.sportskacentrala.com/2019/11/02/lukaku-odveo-inter-na-vrh-poruka-navijaca-intera-za-mihajlovica-video/"/>
        <a href="https://www.sportskacentrala.com/2019/11/02/vanda-nara-nastavlja-da-provocira-navijaci-intera-osuli-drvlje-i-kamenje-na-suprugu-maura-ikardija/"/>
        <a href="https://www.sportskacentrala.com/2019/11/02/rimljani-bolji-u-derbiju-kolarov-promasio-penal-video/"/>
        <a href="https://www.sportskacentrala.com/2019/11/02/ponuda-koja-se-ne-odbija-na-stolu-8-000-000-evra-ibra-od-januara-ponovo-u-seriji-a/"/>
        <a href="https://www.sportskacentrala.com/2019/11/01/konte-uporedio-sadasnju-ekipu-intera-sa-njegovim-juventusom/"/>
        <a href="https://www.sportskacentrala.com/2019/11/01/osokoljen-pobedom-lukas-paketa-odgovorio-navijacima-na-kritike/"/>
      </related>
    </article>
  </body>
</html>