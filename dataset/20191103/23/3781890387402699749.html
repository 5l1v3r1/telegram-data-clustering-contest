<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/education/739749"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T23:29:00+00:00"/>
    <meta property="og:title" content="อว.หาช่องให้มหา'ลัยลงทุนสร้างรายได้"/>
    <meta property="og:description" content="“สุวิทย์” หาช่องทางให้มหาวิทยาลัยลงทุนสร้างรายได้ มอบ อธิการบดีมหาวิทยาเทคโนโลยีสุรนารี ไปศึกษาการปลดล็อกให้ได้ข้อสรุปภายใน 1 สัปดาห์"/>
  </head>
  <body>
    <article>
      <h1>อว.หาช่องให้มหา'ลัยลงทุนสร้างรายได้</h1>
      <address>
        <time datetime="2019-11-03T23:29:00+00:00">03 Nov 2019, 23:29</time>
      </address>
      <p>
        <b>“สุวิทย์” หาช่องทางให้มหาวิทยาลัยลงทุนสร้างรายได้ มอบ อธิการบดีมหาวิทยาเทคโนโลยีสุรนารี ไปศึกษาการปลดล็อกให้ได้ข้อสรุปภายใน 1 สัปดาห์</b>
      </p>
      <p>วันนี้ (4 พ.ย.) .สุวิทย์ เมษินทรีย์ รมว.การอุดมศึกษา วิทยาศาสตร์ วิจัยและนวัตกรรม (อว.) เปิดเผยว่า ในการประชุมสภานโยบายการอุดมศึกษา วิทยาศาสตร์ วิจัยและนวัตกรรมแห่งชาติ ซึ่งมีดร.สมคิด จาตุศรีพิทักษ์ รองนายกรัฐมนตรี เป็นประธาน ดร.สมคิดได้เน้นย้ำให้มหาวิทยาลัยนำศักยภาพของตัวเองออกมาใช้ให้เต็มที่ และเห็นว่าในอนาคตต้องปลดล็อกครั้งใหญ่ให้แก่มหาวิทยาลัย โดยให้มหาวิทยาลัยสามารถลงทุนได้เอง เช่น มหาวิทยาลัยชิงหัว ประเทศจีน ที่มีการลงทุนกับหน่วยงานภายนอกหรือนำผลงานวิจัยไปใช้ในการลงทุน เป็นต้น ทั้งนี้ตนได้มอบให้รศ.ดร.วีระพงษ์ แพสุวรรณ อธิการบดีม.เทคโนโลยีสุรนารี(มทส.) ไปศึกษาว่าจะมีการปลดล็อกเรื่องนี้ได้อย่างไร โดยให้ได้ผลสรุปภายใน 1 สัปดาห์<br/><br/>“มหาวิทยาลัยมีทรัพย์สินทางปัญญามากที่สุด ถ้ามหาวิทยาลัยสามารถนำทรัพย์สินทางปัญญาไปลงทุนเองได้ หรือไปร่วมกับคนอื่น ก็จะทำอะไรที่เกิดพลังอันมหาศาล แต่ที่ผ่านมาติดขัดที่ว่ามหาวิทยาลัยบางแห่งเป็นหน่วยงานราชการจึงมีข้อจำกัดในการลงทุนต่างๆ ถ้าปลดล็อกได้ก็เป็นเรื่องที่ดี นอกจากนี้ถ้านำมาบวกกับ Youth Startup Fund หรือ กองทุนยุวสตาร์พอัพ คือ กองทุนสนับสนุนเยาวชนและสถาบันการศึกษา พัฒนาศักยภาพเยาวชนไปสู่การเป็นผู้ประกอบการสตาร์ทอัพก็จะยิ่งทำให้เกิดพลังและรายได้มหาศาล”ดร.สุวิทย์ กล่าว</p>
    </article>
  </body>
</html>