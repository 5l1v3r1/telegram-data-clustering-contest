<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/03/sok-terapija-dala-rezultat-prva-pobeda-igokee/"/>
    <meta property="og:site_name" content="Sportska centrala"/>
    <meta property="article:published_time" content="2019-11-03T23:09:06+00:00"/>
    <meta property="og:title" content="Šok terapija dala rezultat: Prva pobeda Igokee"/>
    <meta property="og:description" content="Igokea – Zadar 79:71 (23:12, 13:23, 20:18, 23:18) Smena trenera imala je efekta u Igokei – klub iz Laktaša je došao do svoje prve pobede u ABA ligi ove sezone. Igokea je u 5. kolu pod vođstvom povratnika na klupu, Dragana Bajića, ugostila Zadar koji je posle ovog meča ostao jedini tim bez pobede u […]"/>
  </head>
  <body>
    <article>
      <h1>Šok terapija dala rezultat: Prva pobeda Igokee</h1>
      <address><time datetime="2019-11-03T23:09:06+00:00">03 Nov 2019, 23:09</time> by <a rel="author">Zile</a></address>
      <p><b>Igokea – Zadar 79:71</b> (23:12, 13:23, 20:18, 23:18)</p>
      <p>Smena trenera imala je efekta u Igokei – klub iz Laktaša je došao do svoje prve pobede u ABA ligi ove sezone.</p>
      <p>Igokea je u 5. kolu pod vođstvom povratnika na klupu, Dragana Bajića, ugostila Zadar koji je posle ovog meča ostao jedini tim bez pobede u regionalnom takmičenju.</p>
      <p>Gosti su bili u zaostatku tokom čitavom prvog poluvremena, sa izuzetkom početnog vođstva od 2:0, ali su sredinom treće četvrtine prikazali svoju najbolju igru i poveli sa 46:41. Sve do 32. minuta bilo je neizvesno, Ive Ivanov je pogodio trojku za smanjenje vođstva Igokee na 60:58, ali je domaćin reagovao serijom od 7:0 i prelomio meč u svoju korist.</p>
      <p>Igokea je do trijumfa stigla timski, imala je čak 11 asistencija više od Zadra, a ukupno 22, ali je ponovo blistao Kinan Evans sa 17 poena. Kariniauskas je ubacio 13, Lešić 12, a Ilić i Tomas su postigli po 11 poena. Kod Zadra najbolji je bio Alen sa 24 poena.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/03/zvezdina-dominacija-u-zagrebu-cibona-potopljena-trojkama/"/>
        <a href="https://www.sportskacentrala.com/2019/11/03/buducnost-pregazila-megu/"/>
        <a href="https://www.sportskacentrala.com/2019/11/02/partizanu-derbi-kola-prvi-poraz-pantera/"/>
        <a href="https://www.sportskacentrala.com/2019/11/02/mornar-zaustavio-ljubljancane-navijac-nasrnuo-na-boutrajta/"/>
        <a href="https://www.sportskacentrala.com/2019/11/01/primorska-protutnjala-kroz-novo-mesto/"/>
        <a href="https://www.sportskacentrala.com/2019/10/31/bivsi-reprezentativac-hrvatske-ostar-aba-liga-je-neregularna-i-nepostena-cibona-i-zadar-moraju-da-istupe/"/>
        <a href="https://www.sportskacentrala.com/2019/10/30/nova-smena-trenera-u-aba-ligi-3/"/>
        <a href="https://www.sportskacentrala.com/2019/10/30/kosarkas-fmp-a-mvp-aba-lige-u-oktobru-video/"/>
        <a href="https://www.sportskacentrala.com/2019/10/30/mega-spremila-iznenadjenje-za-navijace-iz-sremske-mitrovice/"/>
      </related>
    </article>
  </body>
</html>