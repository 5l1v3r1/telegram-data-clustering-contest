<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/andre-gomesh-travma-video-match-everton-tottenhem-apl-03-11-2019-50051388.html"/>
    <meta property="og:site_name" content="НВ"/>
    <meta property="article:published_time" content="2019-11-03T23:27:00+00:00"/>
    <meta property="og:title" content="Півзахисник англійського клубу отримав жахливу травму в матчі АПЛ — відео"/>
    <meta property="og:description" content="Півзахисник Евертона Андре Гомеш серйозно травмувався у поєдинку 11-го туру англійської Прем'єр-ліги проти Тоттенхема."/>
  </head>
  <body>
    <article>
      <h1>Півзахисник англійського клубу отримав жахливу травму в матчі АПЛ — відео</h1>
      <h2>Півзахисник Евертона Андре Гомеш серйозно травмувався у поєдинку 11-го туру англійської Прем'єр-ліги проти Тоттенхема.</h2>
      <address>
        <time datetime="2019-11-03T23:27:00+00:00">03 Nov 2019, 23:27</time>
      </address>
      <p>Інцидент трапився на 77-й хвилині, коли португальський футболіст господарів здійснював прорив лівим флангом, але зіткнувся з двома опонентами - Сон Хин Міном і Сержем Ор'є.</p>
      <p>Повтор показав, що Сон зробив невдалий підкат, після чого Гомеш врізався в Ор'є. через що його права нога вивернулася в іншу сторону.</p>
      <p>Обережно: Відео не рекомендується до перегляду особам зі слабкими нервами</p>
      <p>В результаті півзахисника Евертона забрали на ношах - швидше за все, він не зіграє до кінця сезону. Побачивши стан ноги гравця, Сон розплакався, а арбітр вилучив корейця з поля.</p>
      <p>Після матчу капітан господарів Шимус Коулмен разом із партнерами по команді зайшли в роздягальню Тоттенхема, щоб втішити Сона, який, за словами його одноклубника Деле Аллі, був у сльозах і після гри.</p>
      <p>Саме Аллі вивів гостей уперед на 63-й хвилині, але господарі вирвали нічию на 90+7-й хвилині завдяки голу Тосуна. Тоттенхем займає 11-те місце з 13 очками, Евертон - 17-те з 11 балами.</p>
      <p>В іншому матчі дня Лестер завдяки голам Сеюнджю та Варді переміг на виїзді Крістал Пелес і повернувся на третє місце в таблиці.</p>
      <p>Евертон - Тоттенхем 1:1</p>
      <p><i>Голи:</i> Тосун, 90+7 - Аллі, 63</p>
      <p>Крістал Пелес - <b>Лестер</b> 0:2</p>
      <p><i>Голи:</i> Сеюнджю, 57, Варді, 88</p>
      <p>
        <b>Відео голів матчу Крістал Пелес - Лестер</b>
      </p>
      <figure>
        <iframe src="https://www.youtube.com/embed/Zy80SH2bYsc" width="560" height="315" data-service="Youtube" scrolling="no"/>
      </figure>
      <p>
        <b>Турнірна таблиця</b>
      </p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/025/833/big/6e51f8b1879750d00cd0cd5275babc5e.png?stamp=20191104013640&amp;q=85&amp;output=jpg&amp;bg=white"/>
        <figcaption>Фото: УЄФА</figcaption>
      </figure>
      <p>Напередодні в рамках цього ж туру <a href="https://nv.ua/ukr/sport/football/apl-aston-villa-liverpul-manchester-siti-sautgempton-votford-chelsi-bornmut-myu-matchi-02-11-2019-50051293.html">Ліверпуль і Манчестер Сіті здобули вольові перемоги</a>, а Манчестер Юнайтед програв.</p>
    </article>
  </body>
</html>