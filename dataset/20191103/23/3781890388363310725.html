<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/739746"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T23:00:00+00:00"/>
    <meta property="og:title" content="เช็กดวงประจำวันที่ 4 พฤศจิกายน 2562"/>
    <meta property="og:description" content="สุริยคติกาล วันที่ 4 พฤศจิกายน พ.ศ. 2562 ค.ศ. 2019 จันทร คติกาล ตรงกับวันจันทร์ ขึ้น 8 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.13 น. เที่ยงจริง เวลา 12.02 น."/>
  </head>
  <body>
    <article>
      <h1>เช็กดวงประจำวันที่ 4 พฤศจิกายน 2562</h1>
      <address>
        <time datetime="2019-11-03T23:00:00+00:00">03 Nov 2019, 23:00</time>
      </address>
      <p>
        <b>สุริยคติกาล วันที่ 4 พฤศจิกายน พ.ศ. 2562 ค.ศ. 2019 จันทร คติกาล ตรงกับวันจันทร์ ขึ้น 8 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.13 น. เที่ยงจริง เวลา 12.02 น.</b>
      </p>
      <p><i><b>สุริยคติกาล</b></i> วันที่ 4 พฤศจิกายน พ.ศ. 2562 ค.ศ. 2019 <i><b>จันทร คติกาล</b></i> ตรงกับวันจันทร์ ขึ้น 8 ค่ำ เดือน 12 ปีกุน เอกศก จุลศักราช 1381 <i><b>อาทิตย์อุทัย</b></i> เวลา 06.13 น. <i><b>เที่ยงจริง </b></i>เวลา 12.02 น. <i><b>อาทิตย์ตก</b></i> เวลา 17.50 น. <i><b>จันทร์ตก</b></i> เวลา 00.23 น.<br/><br/><i><b>วันนี้ </b></i>เวลา 00.00-03.30 น. ดาวจันทร์เสวยอุตราษาฒนักษัตรฤกษ์ที่ 21 ประกอบด้วยโจโรแห่งฤกษ์ โจโร แปลว่า โจร ผู้ปล้น ผู้ลักขโมย เวลา 03.31-24.00 น. ดาวจันทร์เสวยศรวณนักษัตรฤกษ์ที่ 22 ประกอบด้วยภูมิปาโลแห่งฤกษ์ ภูมิปาโล แปลว่า ผู้รักษาแผ่นดิน วันจันทร์-ธงชัยและโลกาวินาศตามกาลโยค เวลา 00.00-02.40 น.-ห้ามทำการมงคล เวลา 02.41-03.30 น.-ทำการมงคลได้ตามฤกษ์บนหมวดโจโรฤกษ์ เวลา 03.31-06.13 น.-ทำการมงคลได้สารพัดตามฤกษ์บนหมวดภูมิปาโลฤกษ์ เวลา 06.14-24.00 น.-ห้ามทำการมงคล ทิศที่เป็นมงคล-ตะวันตกเฉียงใต้ ทิศอัปมงคล-ตะวันออกเฉียงเหนือ สีประจำวัน-ขาว สีสิริมงคล-ดำ ม่วงแก่ เทา สีอัปมงคล-แดง แดงส้ม ราศีที่ดาวศรีสถิต-ธนู ราศีที่ดาวกาลีสถิต-ตุล<br/><br/><i><b>เกิดวันนี้ เด็กชาย</b></i> มีปรีชาสามารถในทางศิลปะวิชาการต่าง ๆ เปิดเผย ร่าเริง ใจดี มีความสุขกายสบายใจ มีเสน่ห์ ชอบแต่งตัว ปราดเปรียวแคล่วคล่องว่องไว มีญาติพึ่งพาอาศัยไม่ได้ แต่เป็นที่พึ่งของญาติ คบคนใกล้ชิดเสมือนญาติ <i><b>เด็กหญิง </b></i>รูปร่างหน้าตาดี มีคารมคมคาย จิตใจเข้มแข็ง จิตใจสูง มีความเฉลียวฉลาด ชอบการศึกษาหาความรู้ มีผู้ให้ความเมตตาเกื้อหนุน มีความเจริญรุ่งเรือง หลักฐานมั่นคง ครอบครัวมีความสุข</p>
      <figure>
        <img src="https://www.dailynews.co.th/admin/upload/20191103/news_pABTLsSMGK105524_533.jpg?v=20191104087?v=4672"/>
      </figure>
      <p><i><b>เกิดวันอาทิตย์ </b></i>มีโอกาสได้ศึกษาอบรมเพิ่มเติม จะได้ทำงานพิเศษเกี่ยวกับการให้บริการสังคม มีโอกาสได้เดินทางเพราะตำแหน่งหน้าที่การงาน จะเป็นที่ชื่นชมของผู้ใหญ่และบุคคลที่สัมพันธ์ด้วย ข่าวลือเรื่องรักวุ่น ๆ จางหายไป จะทำการใดควรรอบคอบ มีรายจ่ายฉุกเฉินชนิดที่คาดไม่ถึง ควรดูแลคนในครอบครัวให้ดี<br/><br/><i><b>เกิดวันจันทร์ </b></i>จะมีเรื่องวุ่นวายเรื่องรัก ๆ ใคร่ ๆ การรับประทานอาหารที่แปลก ๆ และอากาศที่เป็นพิษและเปลี่ยนแปลงอย่างรวดเร็ว จะทำให้มีอาการเจ็บไข้ไม่สบาย จะได้รับของฝากของขวัญ มีงานใหม่ ๆ เข้ามาให้ทำ รายจ่ายหมดเปลืองไปกับการเดินทางท่องเที่ยวและการหาความสุข คนรักปรับความเข้าใจกันได้<br/><br/><i><b><mark>เกิดวันอังคาร</mark></b></i> จะเป็นที่ไว้วางใจของผู้ใหญ่และเพื่อนร่วมงาน มีความพึงพอใจในผลงานของตน สามารถฝ่าฟันอุปสรรคเกี่ยวกับการงานไปได้ การเงินควรวางแผนการใช้จ่ายให้ดี การลงทุนและการสำรองจ่ายควรจะพิจารณาให้รอบคอบ มีความกระตือรือร้นในการทำงาน ควรปรับความเข้าใจกับคนรอบข้างให้ดี<br/><br/><i><b>เกิดวันพุธ</b></i> การเงินการลงทุนและการสำรองจ่ายควรจะพิจารณาให้รอบคอบ มีรายได้พิเศษหรือได้เงินคืน การรู้จักบริหารเงินทองด้วยตนเอง ไม่ใช้จ่ายฟุ่มเฟือย การเงินจะดีขึ้นไปพร้อม ๆ กับตำแหน่งหน้าที่การงานที่สูงขึ้นด้วย จะได้ร่วมงานในองค์กรการกุศล ผลงานและผลการเรียนดีเป็นที่พอใจ<br/><br/><i><b>เกิดวันพฤหัสบดี </b></i>ผู้ใหญ่และเพื่อนร่วมงานให้การสนับสนุนด้วยดี ควรดูแลรักษาสุขภาพให้ดี ทุ่มเทเวลาให้กับการงานการศึกษาเล่าเรียนและการทำงานอย่างสม่ำเสมอ การเงินมีช่องทางแจ่มใส บริวารนำโชคมาให้ มีการเดินทางทำให้จากที่อยู่ จะมีปัญหาเรื่องรัก ๆ ใคร่ ๆ จะได้เข้าร่วมพิธีสำคัญพบผู้คนมากมาย<br/><br/><i><b>เกิดวันศุกร์ </b></i>มีโอกาสได้ทำงานพิเศษ มีโอกาสได้เดินทางเพราะตำแหน่งหน้าที่การงาน ปัญหาหนักอกจะถูกคลี่คลาย จะได้ศึกษาอบรมมีความรู้เพิ่มเติมมีโอกาสได้ใช้ความรู้ความสามารถอย่างเต็มที่ ผลงานเก่า ๆ จะเป็นที่นิยมของประชาชน การงานควรมีสติตั้งมั่นโดยมีเป้าหมาย จะได้รับมอบหมายหน้าที่สำคัญ<br/><br/><i><b>เกิดวันเสาร์ </b></i>มีเรื่องต้องใช้เงินอยู่เสมอทั้งรายจ่ายที่จำเป็นและจำใจ เอกสารทางการเงินควรตรวจดูให้เรียบร้อย การค้ำประกันบุคคลหรือทรัพย์สินควรหลีกเลี่ยงหรือปฏิเสธเสียเลยจะดีกว่า เงินทองถูกนำไปใช้ในการซื้ออุปกรณ์และสิ่งอำนวยความสะดวก มีโอกาสได้ศึกษาวิชาการที่แปลกใหม่ การเจรจาประสบความสำเร็จ.<br/><br/> </p>
    </article>
  </body>
</html>