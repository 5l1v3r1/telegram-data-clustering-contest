<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/04/D%C3%B8d-person-funnet-i-Kautokeinoelva-i-Finnmark-20310509.ece"/>
    <meta property="og:site_name" content="adressa.no"/>
    <meta property="article:published_time" content="2019-11-03T23:17:24+00:00"/>
    <meta property="og:title" content="Død person funnet i Kautokeinoelva i Finnmark"/>
    <meta property="og:description" content="En person er funnet omkommet etter at en snøscooter gikk gjennom isen i Kautokeino i Finnmark søndag."/>
  </head>
  <body>
    <article>
      <h1>Død person funnet i Kautokeinoelva i Finnmark</h1>
      <address><time datetime="2019-11-03T23:17:24+00:00">03 Nov 2019, 23:17</time> by <a rel="author">(NTB) NTB</a></address>
      <p>En person er funnet omkommet etter at en snøscooter gikk gjennom isen i Kautokeino i Finnmark søndag.</p>
      <aside><a href="https://www.adressa.no/nyheter/innenriks/2019/11/04/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/04/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/04/javascript:void(0);">Del denne artikkelen på e-post</a></aside>
      <p>Det ble sent søndag kveld satt i gang søk etter en eldre mann som trolig hadde gått gjennom isen med snøscooter i Kautokeinoelva.</p>
      <p>Like før midnatt meldte politiet i Finnmark at det er funnet en omkommet person i elva, og at personen er hentet opp av elva. Politiet antar at det er den savnede som nå er funnet død.</p>
      <p>– Brann, politi og helse kom til stedet og fikk tak i en båt som var tilgjengelig. Da de kom ut i råken så de en person i elva og fikk brakt personen på land, sier operasjonsleder Eirik Pedersen ved Finnmark politidistrikt til NTB.</p>
      <p>Politiet opplyser at det er snakk om eldre mann, og at pårørende er på stedet for å identifisere mannen.</p>
      <p>Den eldre mannen la ut på en tur med scooter søndag og ble sist sett mellom klokka 14 og 15 søndag.</p>
      <p>– Det var scooterspor som ledet ut på elva, fortalte Pedersen tidligere søndag kveld.</p>
      <p>Mannen ble funnet etter kort tid.</p>
      <p>Dykkere fra brannvesenet i Alta bisto i søket.</p>
      <p>(©NTB)</p>
    </article>
  </body>
</html>