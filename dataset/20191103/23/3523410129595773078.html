<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637965/17-%D9%82%D8%B1%D8%A8%D8%A7%D9%86%DB%8C-%D8%AF%D8%B1-%D8%B3%D9%82%D9%88%D8%B7-%D8%A7%D8%AA%D9%88%D8%A8%D9%88%D8%B3%DB%8C-%D8%A8%D9%87-%D8%B1%D9%88%D8%AF%D8%AE%D8%A7%D9%86%D9%87-%D8%A7%DB%8C-%D8%AF%D8%B1-%D9%86%D9%BE%D8%A7%D9%84"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T23:50:00+00:00"/>
    <meta property="og:title" content="17 قربانی در سقوط اتوبوسی به رودخانه ای در نپال"/>
    <meta property="og:description" content="سقوط مرگبار اتوبوس به رودخانه‌ای در نپال دست کم ۱۷ قربانی بر جا گذاشت"/>
  </head>
  <body>
    <article>
      <h1>
        <a href="https://www.bultannews.com/fa/news/637965/17-%D9%82%D8%B1%D8%A8%D8%A7%D9%86%DB%8C-%D8%AF%D8%B1-%D8%B3%D9%82%D9%88%D8%B7-%D8%A7%D8%AA%D9%88%D8%A8%D9%88%D8%B3%DB%8C-%D8%A8%D9%87-%D8%B1%D9%88%D8%AF%D8%AE%D8%A7%D9%86%D9%87-%D8%A7%DB%8C-%D8%AF%D8%B1-%D9%86%D9%BE%D8%A7%D9%84">17 قربانی در سقوط اتوبوسی به رودخانه ای در نپال</a>
      </h1>
      <h2>سقوط مرگبار اتوبوس به رودخانه‌ای در نپال دست کم ۱۷ قربانی بر جا گذاشت</h2>
      <address><time datetime="2019-11-03T23:50:00+00:00">03 Nov 2019, 23:50</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری فرانسه، مقامات دولتی نپال اعلام کردند، در پی سقوط یک دستگاه اتوبوس به رودخانه در مرکز این کشور دست کم ۱۷ نفر شامل ۷ کودک جان خود را از دست دادند. لغزش این اتوبوس در جاده‌های کوهستانی مناطق شمال غربی کاتماندو پایتخت نپال سبب سقوط آن به عمق ۵۰ متری دره‌ای شد.<br/>گوما دیوی چمجونگ از مقامات دولتی با تایید اینکه تاکنون این حادثه ۱۷ قربانی و ۵۰ زخمی بر جا گذاشته است افزود، ۴۸ نفر دیگر شامل راننده زخمی و تحت درمان قرار دارند. در حالی که مردم محلی به وسیله قایق تلاش می کنند به نیرو‌های پلیس و نظامی برای امداد و نجات قربانیان کمک کنند گفته می‌شود شماری از مسافران ناپدید شده اند. مقامات نپال دلیل اصلی حادثه سقوط را هنوز تایید نکرده اند.<br/>نبود جاده‌های مناسب و ایمن و وسایل نقلیه مجهز به همراه بی توجهی رانندگان به علائم و مقررات رانندگی از دلایل عمده وقوع تصادفات مرگبار در این منطقه فقیرنشین هیمالیا به شمار می‌رود. در پی سقوط یک دستگاه اتوبوس به رودخانه در ماه گذشته ۱۱ نفر کشته و بیش از ۱۰۰ نفر زخمی شدند.</p>
    </article>
  </body>
</html>