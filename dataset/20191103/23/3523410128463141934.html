<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637949/%D8%AA%D9%84%D8%A7%D8%B4-%D8%AA%D8%B1%D8%A7%D9%85%D9%BE-%D8%A8%D8%B1%D8%A7%DB%8C-%D8%AF%D8%B3%D8%AA-%DB%8C%D8%A7%D9%81%D8%AA%D9%86-%D8%A8%D9%87-%D8%A7%DB%8C%D9%85%DB%8C%D9%84%E2%80%8C%D9%87%D8%A7%DB%8C-%DA%A9%D9%85%DB%8C%D8%AA%D9%87-%D9%85%D9%84%DB%8C-%D8%AF%D9%85%D9%88%DA%A9%D8%B1%D8%A7%D8%AA%DB%8C%DA%A9"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T23:08:00+00:00"/>
    <meta property="og:title" content="تلاش ترامپ برای دست یافتن به ایمیل‌های کمیته ملی دموکراتیک"/>
    <meta property="og:description" content="رئیس‌جمهوری آمریکا از کارزار انتخاباتی خود خواسته بود تا ایمیل‌های دزدیده‌شده از کمیته ملی دموکراتیک را که وبسایت افشاگر ویکی‌لیکس آن‌ها را منتشر..."/>
  </head>
  <body>
    <article>
      <h1>
        <a href="https://www.bultannews.com/fa/news/637949/%D8%AA%D9%84%D8%A7%D8%B4-%D8%AA%D8%B1%D8%A7%D9%85%D9%BE-%D8%A8%D8%B1%D8%A7%DB%8C-%D8%AF%D8%B3%D8%AA-%DB%8C%D8%A7%D9%81%D8%AA%D9%86-%D8%A8%D9%87-%D8%A7%DB%8C%D9%85%DB%8C%D9%84%E2%80%8C%D9%87%D8%A7%DB%8C-%DA%A9%D9%85%DB%8C%D8%AA%D9%87-%D9%85%D9%84%DB%8C-%D8%AF%D9%85%D9%88%DA%A9%D8%B1%D8%A7%D8%AA%DB%8C%DA%A9">تلاش ترامپ برای دست یافتن به ایمیل‌های کمیته ملی دموکراتیک</a>
      </h1>
      <h2>رئیس‌جمهوری آمریکا از کارزار انتخاباتی خود خواسته بود تا ایمیل‌های دزدیده‌شده از کمیته ملی دموکراتیک را که وبسایت افشاگر ویکی‌لیکس آن‌ها را منتشر...</h2>
      <address><time datetime="2019-11-03T23:08:00+00:00">03 Nov 2019, 23:08</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از پایگاه اینترنتی روزنامه دیلی میل،‌ مدارک منتشرشده از گزارش «رابرت مولر»، دادستان پرونده دخالت روسیه در انتخابات ۲۰۱۶،‌ آشکار کرده است که «دونالد ترامپ»، رئیس‌جمهوری آمریکا، از کارزار انتخاباتی خود خواسته بود تا ایمیل‌های دزدیده‌شده از کمیته ملی دموکراتیک را که وبسایت افشاگر ویکیلیکس آن‌ها را منتشر کرد به دست آورد.</p>
      <p>این مدارک ۲۷۴ صفحه‌ای از گزارش مولر به درخواست شبکه تلویزیونی سی‌ان‌ان و پایگاه اینترنتی باز فیدز منتشر شده است.</p>
      <p>بنا به این مدارک، «ریک گیتس»، مشاور ستاد انتخاباتی ترامپ، گفت که رئیس‌جمهوری آمریکا پس از آن‌که خبر درز این اطلاعات را شنید، فریاد زد: «آن ایمیل‌ها را بگیر!»</p>
      <p>گیتس گفت که «مایکل فلین»، مشاور پیشین امنیت ملی آمریکا، گفت که می‌تواند با استفاده از «منابع اطلاعاتی‌اش به این ایمیل‌ها دست پیدا کند». فلین معتقد بود که این درز اطلاعات کار روس‌ها نیست، چراکه جامعه اطلاعاتی آمریکا نمی‌توانست منبع آن را پیدا کند.</p>
      <p>مشاور ستاد انتخاباتی ترامپ همچنین گفت که «جف سشن»، دادستان کل آمریکا و «جرد کوشنر»، داماد ترامپ نیز نسبت به دست یافتن به این ایمیل‌ها علاقه نشان داده بودند.</p>
    </article>
  </body>
</html>