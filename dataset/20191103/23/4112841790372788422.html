<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76177-Bad-Guy-od-Billie-Eilish-je-najlepsou-piesnou-Nicki-Minaj-kralovnou-hiphopu-Pozname-vysledky-MTV-European-Music-Awards-2019"/>
    <meta property="og:site_name" content="REFRESHER"/>
    <meta property="article:published_time" content="2019-11-03T23:09:00+00:00"/>
    <meta property="og:title" content="Bad Guy od Billie Eilish je najlepšou piesňou, Nicki Minaj kráľovnou hip-hopu: Poznáme výsledky MTV European Music Awards 2019"/>
    <meta property="og:description" content="Slávnostné odovzdávanie MTV EMA sa uskutočnilo v Španielsku."/>
  </head>
  <body>
    <article>
      <h1>Bad Guy od Billie Eilish je najlepšou piesňou, Nicki Minaj kráľovnou hip-hopu: Poznáme výsledky MTV European Music Awards 2019</h1>
      <address><time datetime="2019-11-03T23:09:00+00:00">03 Nov 2019, 23:09</time> by <a rel="author">Timea Krauszová</a></address>
      <p>
        <b>Slávnostné odovzdávanie MTV EMA sa uskutočnilo v Španielsku.</b>
      </p>
      <p>Jedna z najvýznamnejších udalostí roka pre hudobníkov a spevákov, <b>MTV Europe Music Awards</b>, sa odohrala v španielskom meste Sevilla. Nechýbali úchvatné outfity, skvelé vystúpenia a prekvapivé výsledky.</p>
      <p>MTV EMA sú európskou variantou americkej <b>MTV Video Music Awards</b> a každý rok sa udeľujú v inom meste. Už druhýkrát po sebe túto udalosť hostilo Španielsko, podujatie moderovala latinskoamerická hviezda <b>Becky G</b>.</p>
      <h3>Víťazi MTV EMA 2019 </h3>
      <p>Bol si na Pohode 2019? V tom prípade ti meno Liama Gallaghera nepochybne niečo hovorí. Tento britský spevák a bývalý frontmen kapely Oasis získal na MTV EMA titul<b> Rock Icon</b>. Samozrejme sa v závere programu aj predviedol a odznela, ako inak, aj hitovka Wonderwall.</p>
      <related>
        <a href="https://refresher.sk/68674-Billie-Eilish-je-najlepsim-hudobnym-novacikom-na-svete-rozhodla-verejnost"/>
      </related>
      <p>Mená <b>všetkých víťazov hlavných kategórií</b> ti prinášame v prehľadnej tabuľke.</p>
      <table bordered="">
        <tr>
          <td align="left">Najlepšia pieseň</td>
          <td align="left">Billie Eilish - Bad Guy</td>
        </tr>
        <tr>
          <td align="left">Najlepšie video</td>
          <td align="left">Taylor Swift - ME! ft. Brendon Urie of Panic! At The Disco</td>
        </tr>
        <tr>
          <td align="left">Najlepší umelec</td>
          <td align="left"> Shawn Mendes</td>
        </tr>
        <tr>
          <td align="left">Najlepší nový interpret</td>
          <td align="left"> Billie Eilish</td>
        </tr>
        <tr>
          <td align="left">Najlepší popový interpret</td>
          <td align="left"> Halsey</td>
        </tr>
        <tr>
          <td align="left">Najlepší rockový interpret</td>
          <td align="left"> Green Day</td>
        </tr>
        <tr>
          <td align="left">Najlepší hip-hopový interpret</td>
          <td align="left"> Nicki Minaj</td>
        </tr>
        <tr>
          <td align="left">Najlepší alternatívny interpret</td>
          <td align="left"> FKA twigs</td>
        </tr>
        <tr>
          <td align="left">Najlepší elektronický interpret</td>
          <td align="left"> Martin Garrix</td>
        </tr>
        <tr>
          <td align="left">Interpret s najlepšími živými vystúpeniami</td>
          <td align="left"> BTS</td>
        </tr>
        <tr>
          <td align="left">Best Push (Objav roka)</td>
          <td align="left">Ava Max</td>
        </tr>
        <tr>
          <td align="left">Najlepší interpret na svetových pódiách</td>
          <td align="left">Muse, Bilbao 2018 (Španielsko)</td>
        </tr>
        <tr>
          <td align="left">Najlepšia spolupráca</td>
          <td align="left">ROSALÍA &amp; J Balvin - Con Altura ft. El Guincho</td>
        </tr>
        <tr>
          <td align="left">Cena za najlepších fanúšikov</td>
          <td align="left"> BTS</td>
        </tr>
        <tr>
          <td align="left">Cena za najlepší vzhľad</td>
          <td align="left">Halsey</td>
        </tr>
      </table>
      <h3>Vystúpenia</h3>
      <p>Počas večera nechýbali ani živé vystúpenia svetových mien, ale aj hviezd na vzostupe. Postupne sa na pódiu prestriedali <b>Dua Lipa, Niall Horan, Green Day</b><b>, Ana Max, Mabel, </b>obľúbený K-pop boyband<b> NCT 127 </b>či rocková ikona MTV<b> Liam Gallagher.</b></p>
      <p>Vystúpila aj<b> španielska hviezda ROSALÍA</b>, ktorá svojim unikátnym mixom klasického flamenca a moderných RnB a reggaeton rytmov uchvátila divákov. Samozrejmosťou bolo aj vystúpenie moderátorky <b>Becky G</b> s ošľahaným americkým spevákom a raperom <b>AKON</b>om.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/35899-Na-MTV-VMA-2016-dominovala-Beyonce-O-zabavu-sa-postarali-Britney-Spears-Puff-Daddy-Kanye-West-ci-Rihanna"/>
        <a href="https://refresher.sk/68674-Billie-Eilish-je-najlepsim-hudobnym-novacikom-na-svete-rozhodla-verejnost"/>
        <a href="https://refresher.sk/70138-TOP-10-Tito-mladi-slovenski-interpreti-aktualne-stoja-za-pozornost"/>
        <a href="https://refresher.sk/76146-XXXTentacion-aj-Nipsey-Hussle-su-medzi-najlepsie-zarabajucimi-zosnulymi-celebritami-planety"/>
        <a href="https://refresher.sk/76138-Cardi-B-prezradila-coho-sa-boji-najviac-moderatorke-Cardi-E-Kto-je-jej-dvojnicka"/>
        <a href="https://refresher.sk/76137-Billie-Eilish-pochybovala-ci-si-este-uziva-hudbu-Co-jej-pocas-turne-vadi-najviac"/>
        <a href="https://refresher.sk/76132-Welcome-to-the-Black-Parade-znovu-zaznie-nazivo-My-Chemical-Romance-ohlasili-comeback-prvy-koncert-nas-caka-este-tento-rok"/>
        <a href="https://refresher.sk/76103-Preco-si-na-nu-dobry-len-vtedy-ked-je-na-teba-zla-Ariana-Grande-a-Nicki-Minaj-su-Charlieho-anjeli"/>
      </related>
    </article>
  </body>
</html>