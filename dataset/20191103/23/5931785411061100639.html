<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/03/i-rajkovic-morao-po-loptu-u-mrezu-bezopasni-gosti-u-ligi-1/"/>
    <meta property="og:site_name" content="Sportska centrala"/>
    <meta property="article:published_time" content="2019-11-03T23:27:47+00:00"/>
    <meta property="og:title" content="I Rajković morao po loptu u mrežu, bezopasni gosti u Ligi 1"/>
    <meta property="og:description" content="Domaće ekipe bile su stoprocentne u nedeljnim utakmicama francuske Lige 1. Bordo je pobedio Nant sa 2:0. Žirondinci su golovima Kamanoa u prvom, odnosno Hvanga u drugom poluvremenu, savladali „kanarince“ i sprečili ih da se vrate na drugo mesto. U domaćem timu od 60. minuta igrao je Vukašin Jovanović. Poklekao je i sjajni srpski golman […]"/>
  </head>
  <body>
    <article>
      <h1>I Rajković morao po loptu u mrežu, bezopasni gosti u Ligi 1</h1>
      <address><time datetime="2019-11-03T23:27:47+00:00">03 Nov 2019, 23:27</time> by <a rel="author">Zile</a></address>
      <p>Domaće ekipe bile su stoprocentne u nedeljnim utakmicama francuske Lige 1.</p>
      <p>Bordo je pobedio Nant sa 2:0. Žirondinci su golovima Kamanoa u prvom, odnosno Hvanga u drugom poluvremenu, savladali „kanarince“ i sprečili ih da se vrate na drugo mesto. U domaćem timu od 60. minuta igrao je Vukašin Jovanović.</p>
      <p>Poklekao je i sjajni srpski golman Predrag Rajković. Reprezentativac naše zemlje savladan je posle tri utakmice na kojima nije primio gol, a njegov Rems je izgubio od Nice sa 2:0. Domaćin je oba gola postigao u prvom poluvremenu, a strelci su bili Siprijen i Erel. Još kod rezultata 0:0 gosti su ostali sa desetoricom, pošto je isključen Dumbija. Odbrana Remsa i dalje je najbolja u ligi, pošto je posle 12 kola primila najmanje golova, samo šest.</p>
      <p>U poslednjoj utakmici kola Sent Etjen je dočekao Monako. U zanimljivom meču odlučio je jedan pogodak, a postigli su ga domaći fudbaleri u 59. minutu preko Buange. „Kneževi“ su doživeli tek drugi poraz u poslednjih sedam utakmica, računajući i Kup takmičenje.</p>
      <p><b>Bordo – Nant 2:0</b>(1:0)<br/><b>Nica – Rems 2:0</b>(2:0)<br/><b>Sent Etjen – Monako 1:0</b>(0:0)</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/02/marsej-pobedio-vicesampiona-depaj-doneo-trijumf-lavovima-u-tuluzu/"/>
        <a href="https://www.sportskacentrala.com/2019/11/01/senzacija-u-dizonu-parizani-se-okliznuli-video/"/>
        <a href="https://www.sportskacentrala.com/2019/10/28/senzacija-nad-senzacijama-vanda-nara-uzburkala-italijansku-javnost-ikardi-se-vraca-u-italiju-ali-ne-u-inter/"/>
        <a href="https://www.sportskacentrala.com/2019/10/26/rajkovic-ponovo-nesavladan-lion-pobedio-prvi-put-jos-od-avgusta-gosti-bez-gola/"/>
        <a href="https://www.sportskacentrala.com/2019/10/25/ben-jeder-rusi-redom-utihnuli-i-kanarinci/"/>
        <a href="https://www.sportskacentrala.com/2019/10/20/djokovic-bio-talican-za-knezeve-treci-minimalac-sent-etjena-najzad-pobeda-marseja-video/"/>
        <a href="https://www.sportskacentrala.com/2019/10/19/lion-zaboravio-kad-je-pobedio-rajkovicu-je-nemoguce-dati-gol/"/>
        <a href="https://www.sportskacentrala.com/2019/10/18/di-marija-plesao-na-azurnoj-obali/"/>
        <a href="https://www.sportskacentrala.com/2019/10/05/sampion-ubedljiv-protiv-prvog-pratioca-samo-bordo-pobedio-na-strani/"/>
      </related>
    </article>
  </body>
</html>