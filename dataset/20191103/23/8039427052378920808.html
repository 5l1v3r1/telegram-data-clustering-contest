<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=945486"/>
    <meta property="og:site_name" content="Andhrajyothy"/>
    <meta property="article:published_time" content="2019-11-03T23:23:24+00:00"/>
    <meta property="og:title" content="చైనా ఎక్స్‌పోకు భారత్‌"/>
    <meta property="og:description" content="ADVT"/>
  </head>
  <body>
    <article>
      <h1>చైనా ఎక్స్‌పోకు భారత్‌</h1>
      <address>
        <time datetime="2019-11-03T23:23:24+00:00">03 Nov 2019, 23:23</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>బీజింగ్‌: </b>చైనాలోని షాంఘైలో మంగళవారం నుంచి జరగనున్న అంతర్జాతీయ ఇంపోర్ట్‌ ఎక్స్‌పో (సీఐఐఈ)లో గౌరవ అతిథి దేశాల్లో ఒకటిగా భారత్‌ పాల్గొననుంది. వాణిజ్య శాఖ కార్యదర్శి అనూప్‌ వధావన్‌ నేతృత్వంలోని ప్రతినిధుల బృందం భారత్‌ తరపున ఈ ఎక్స్‌పోలో పాల్గొననుంది. ఎక్స్‌పోలో పాల్గొనే దేశాల ప్రతినిధులు, తమ ఎగుమతుల నాణ్యతపై చైనాకు వివరించే అవకాశం ఉంటుంది. ఈ సందర్భంగా ఫార్మా, ఐటీ, వ్యవసాయం తదితర ఉత్పత్తుల ఎగుమతులపై భారత్‌ ప్రధానంగా దృష్టి పెట్టనున్నట్లు సమాచారం. చైనా అధ్యక్షుడు జిన్‌పింగ్‌ ఈ కార్యక్రమాన్ని ప్రారంభించనుండగా.. 15 దేశాల గౌరవ అతిథి దేశాలుగా పాల్గొననున్నాయి. ఈ నెల 10 వరకూ జరగనున్న ఎక్స్‌పోకు సుమారు 170 దేశాల నుంచి ప్రతినిధులను చైనా ఆహ్వానించింది. ఈ ఎక్స్‌పోలో ఆకట్టుకున్న దేశం నుంచి ప్రభుత్వం దిగుమతులు చేసుకునేందుకై స్థానిక ఎగ్జిమ్‌ బ్యాంకు సుమారు రూ.3 లక్షల కోట్ల రుణాన్ని సిద్ధంగా ఉంచిందని చైనా అధికారిక వార్తాసంస్థ జిన్హువా వెల్లడించింది.</p>
    </article>
  </body>
</html>