<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/4/7230882/"/>
    <meta property="og:site_name" content="Українська правда"/>
    <meta property="article:published_time" content="2019-11-03T23:06:09+00:00"/>
    <meta property="og:title" content="Суд заблокував указ Трампа про заборону в'їзду мігрантів без медстрахування "/>
    <meta property="og:description" content="Федеральний суд в Портленді в штаті Орегон призупинив набрання чинності указу президента США Дональда Трампа, що забороняє в’їзд до країни мігрантам, які не здатні оплачувати медичні рахунки. "/>
  </head>
  <body>
    <article>
      <h1>Суд заблокував указ Трампа про заборону в'їзду мігрантів без медстрахування </h1>
      <address>
        <time datetime="2019-11-03T23:06:09+00:00">03 Nov 2019, 23:06</time>
      </address>
      <p>Федеральний суд в Портленді в штаті Орегон призупинив набрання чинності указу президента США Дональда Трампа, що забороняє в'їзд до країни мігрантам, які не здатні оплачувати медичні рахунки. </p>
      <p><b>Джерело:</b> рішення суду, повідомляє <a href="https://www.dw.com/uk/%D1%81%D1%83%D0%B4-%D0%B7%D0%B0%D0%B1%D0%BB%D0%BE%D0%BA%D1%83%D0%B2%D0%B0%D0%B2-%D1%83%D0%BA%D0%B0%D0%B7-%D1%82%D1%80%D0%B0%D0%BC%D0%BF%D0%B0-%D1%89%D0%BE%D0%B4%D0%BE-%D0%B7%D0%B0%D0%B1%D0%BE%D1%80%D0%BE%D0%BD%D0%B8-%D0%B2%D1%97%D0%B7%D0%B4%D1%83-%D1%83-%D1%81%D1%88%D0%B0-%D0%BC%D1%96%D0%B3%D1%80%D0%B0%D0%BD%D1%82%D0%B0%D0%BC-%D0%B1%D0%B5%D0%B7-%D0%BC%D0%B5%D0%B4%D0%B8%D1%87%D0%BD%D0%BE%D0%B3%D0%BE-%D1%81%D1%82%D1%80%D0%B0%D1%85%D1%83%D0%B2%D0%B0%D0%BD%D0%BD%D1%8F/a-51099086?maca=ukr-rss-ukr-all-1496-rdf">Deutsche Welle</a></p>
      <p>Позов до суду подали сім громадян США та некомерційна організація. Вони вважали, що указ Трампа завадить прибуттю двом третинам потенційних легальних мігрантів, а також істотно скоротить кількість осіб, що в'їжджають до країни за сімейним візами.</p>
      <p>"Заборона, яка починає діяти ввечері, розділила б сім'ї та скоротила б на дві третини кількість мігрантів, які прибувають на підставі green card", - заявила представниця центру Justice Action Естер Сун, яка представляла інтереси позивачів. </p>
      <p>Заборона Трампа мала поширюватися лише на осіб, які подають заявки на отримання міграційних віз для в'їзду до країни, але не на тих, хто вже перебуває в США. Також ця норма не діє щодо осіб, які мають вид на проживання в США, які шукають притулку, біженців та дітей. Водночас ця норма діє для батьків, чоловіків і жінок американських громадян.</p>
      <p>
        <b>Нагадаємо:</b>
      </p>
      <ul>
        <li>Президент США Дональд Трам оголосив про обмеження на в'їзд для законних іммігрантів, які не можуть придбати <a href="https://www.pravda.com.ua/news/2019/10/6/7228237/">медичне страхування</a> протягом 30 днів з дня в'їзду до Сполучених Штатів.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/4/7230883/"/>
        <a href="https://www.pravda.com.ua/news/2019/11/3/7230841/"/>
        <a href="https://www.pravda.com.ua/news/2019/11/3/7230838/"/>
      </related>
    </article>
  </body>
</html>