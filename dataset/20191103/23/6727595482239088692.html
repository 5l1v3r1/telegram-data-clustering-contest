<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/periya-murder-case-government-changed-the-advocate137.html"/>
    <meta property="og:site_name" content="DoolNews"/>
    <meta property="article:published_time" content="2019-11-03T23:53:00+00:00"/>
    <meta property="og:title" content="പെരിയ ഇരട്ടക്കൊലപാതകം: രഞ്ജിത്ത് കുമാറിനെ മാറ്റി; സര്‍ക്കാരിനായി പുതിയ അഭിഭാഷകന്‍ ഹാജരാകും"/>
    <meta property="og:description" content="Highcourt Kerala Kerala Government Periya Murder Case Kerala കൊച്ചി: പെരിയ ഇരട്ടക്കൊലപാതക കേസിലെ അഭിഭാഷകനെ മാറ്റി. സുപ്രീം കോടതി അഭിഭാഷകന്‍ രഞ്ജിത്ത് കുമാറിനെയാണ് കേസില്‍"/>
  </head>
  <body>
    <article>
      <h1>പെരിയ ഇരട്ടക്കൊലപാതകം: രഞ്ജിത്ത് കുമാറിനെ മാറ്റി; സര്‍ക്കാരിനായി പുതിയ അഭിഭാഷകന്‍ ഹാജരാകും</h1>
      <address><time datetime="2019-11-03T23:53:00+00:00">03 Nov 2019, 23:53</time> by <a rel="author">ന്യൂസ് ഡെസ്‌ക്</a></address>
      <p>കൊച്ചി: പെരിയ ഇരട്ടക്കൊലപാതക കേസിലെ അഭിഭാഷകനെ മാറ്റി. സുപ്രീം കോടതി അഭിഭാഷകന്‍ രഞ്ജിത്ത് കുമാറിനെയാണ് കേസില്‍ നിന്നും മാറ്റിയത് .</p>
      <p>കേസ് സി.ബി.ഐക്ക് വിട്ട സിംഗിള്‍ ബെഞ്ച് ഉത്തരവിന് സ്റ്റേ ലഭിക്കാത്ത സാഹചര്യത്തിലാണ് സര്‍ക്കാര്‍ അഭിഭാഷകനെ മാറ്റിയത് . സുപ്രീംകോടതിയിലെ മുതിര്‍ന്ന അഭിഭാഷകന്‍ മനീന്ദര്‍ സിങ്ങാണ് ഇനി സര്‍ക്കാരിനായി ഹാജരാവുക.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>പെരിയ ഇരട്ടക്കൊലപാതക കേസില്‍ കുറ്റപത്രത്തില്‍ പിഴവുണ്ടെന്ന് നേരത്തെ ഹൈക്കോടതി ചൂണ്ടിക്കാട്ടിയിരുന്നു. സി.ബി.ഐ അന്വേഷണത്തിനെതിരെ സര്‍ക്കാര്‍ നല്‍കിയ അപ്പീല്‍ പരിഗണിക്കുമ്പോഴായിരുന്നു കോടതിയുടെ ചോദ്യം. കേസ് ഡയറി ഹാജരാക്കാനും കോടതി നിര്‍ദ്ദേശിച്ചിരുന്നു.</p>
      <related>
        <a href="https://www.doolnews.com/periya-murder-court-obesrves-that-somany-mistakes-in-chargesheet.html?utm_source=doolnews&amp;utm_medium=related"/>
      </related>
      <p>പെരിയ ഇരട്ടക്കൊലപാതക കേസ് ഏറ്റെടുത്തെന്നും എന്നാല്‍ അന്വേഷണം തുടങ്ങിയിട്ടില്ലെന്നും സര്‍ക്കാര്‍ സ്റ്റേ ആവശ്യപ്പെട്ടിട്ടില്ലെന്നും സി.ബി.ഐ. കോടതിയെ അറിയിച്ചിരുന്നു. സെപ്തംബറിലാണ് പെരിയ ഇരട്ടക്കൊല കേസ് ഹൈക്കോടതി സി.ബി.ഐ ക്ക് വിട്ടത്. കേസില്‍ പൊലീസിനെ രൂക്ഷമായി വിമര്‍ശിച്ചായിരുന്നു കോടതി നടപടി.<br/>കേസില്‍ സി.പി.ഐ.എം ഉള്‍പ്പെട്ടതിനാല്‍ വിട്ടുവീഴ്ച വരുത്തിയെന്ന് പറഞ്ഞ കോടതി നിലവിലെ അന്വേഷണ സംഘത്തിന്റെ റിപ്പോര്‍ട്ട് പ്രകാരം വിചാരണ നടത്തിയാല്‍ ആരും ശിക്ഷിക്കപ്പെടില്ലെന്ന് കുറ്റപ്പെടുത്തിയിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/7aChOphXh8M" width="500" height="281" data-service="Youtube" scrolling="no"/>
      </figure>
    </article>
  </body>
</html>