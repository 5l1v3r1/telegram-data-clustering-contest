<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mestni-izbori-19/2019/11/03/bednostta-osnovnata-prichina-za-kupeniia-vot.428449"/>
    <meta property="og:site_name" content="Dnes.bg"/>
    <meta property="article:published_time" content="2019-11-03T23:42:00+00:00"/>
    <meta property="og:title" content="Бедността - основната причина за купения вот"/>
    <meta property="og:description" content="Хората избраха много независими кандидати, а не партийни | Dnes.bg"/>
  </head>
  <body>
    <article>
      <h1>Бедността - основната причина за купения вот</h1>
      <h2>Хората избраха много независими кандидати, а не партийни</h2>
      <address><time datetime="2019-11-03T23:42:00+00:00">03 Nov 2019, 23:42</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>"Няма алтернатива, която да поеме опразненото от ГЕРБ пространство. На много места те подкрепиха независими кандидати. Затова не можем да твърдим, че залагат само на партийни такива", коментира в студиото на <a href="https://www.bgonair.bg/a/200-mestni-izbori-2019/179340-nyama-alternativa-koyato-da-poeme-opraznenoto-ot-gerb-prostranstvo-smyata-ikonomist"><b>Bulgaria ON AIR</b></a> икономистът от КТ "Подкрепа" Ваня Григорова.</p>
      <p>По думите ѝ много висок дял от манипулирания вот в България бил в резултат от бедността на хората в страната.</p>
      <p>Изборите за кмет на София печели Йорданка Фандъкова. Тя ще продължи да управлява столицата в следващите 4 години, сочат данните от Exit Poll на "Gallup International".</p>
      <p>Издигнатата от ГЕРБ Фандъкова събира 50.8% от вота на софиянци на днешния балотаж. За нейната съперничка Мая Манолова са гласували 42.7% от отишлите до урните. 6,4% от избирателите са избрали опцията "Не подкрепям никого".</p>
      <p>"Кмет от всяка политическа сила може да направи много за своята община. Стига да го реши и да работи добре с централната власт. За щастие управлението в България към момента работи добре. И не смятам, че ще се стигне до предсрочни парламентарни избори", отбеляза бившият вицепремиер Николай Василев.<br/> </p>
    </article>
  </body>
</html>