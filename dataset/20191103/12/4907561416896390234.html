<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/kirmizi-biber-kalp-krizi-riskini-onluyor-2216635"/>
    <meta property="og:site_name" content="Posta"/>
    <meta property="article:published_time" content="2019-11-03T12:49:50+00:00"/>
    <meta property="og:title" content="Kırmızı biber kalp krizi riskini önlüyor"/>
    <meta property="og:description" content="Prof. Dr. Oğuz Özyaral, kırmızı biberin faydalarını açıkladı"/>
  </head>
  <body>
    <article>
      <h1>Kırmızı biber kalp krizi riskini önlüyor</h1>
      <address>
        <time datetime="2019-11-03T12:49:50+00:00">03 Nov 2019, 12:49</time>
      </address>
      <h3>Prof. Dr. Oğuz Özyaral, kırmızı biberin faydalarını açıkladı</h3>
      <p><a href="https://www.posta.com.tr/haberler/koruyucu-saglik-uzmani">Koruyucu Sağlık Uzmanı</a> <a href="https://www.posta.com.tr/haberler/prof.-dr.-oguz-ozyaral">Prof. Dr. Oğuz Özyaral</a>, kırmızı biberin birçok faydasını olduğunu söyleyerek, metabolizmayı hızlandırdığını, bağışıklık sistemini güçlendirerek hastalıklardan koruduğunu, kanser hücreleriyle savaştığını ve stresi önlediğini dile getirdi.</p>
      <figure>
        <img src="https://i.pstimaj.com/img/75/640x0/5dbecc85ae298b9a242e9974"/>
      </figure>
      <p>Türk ve dünya mutfağının vazgeçilmez lezzetlerinden kırmızı biberin faydaları saymakla bitmiyor. C vitamini, beta karoten, kapsaisin ve antioksidan deposu olan <a href="https://www.posta.com.tr/haberler/kirmizi-biber">kırmızı biber</a>, metabolizmayı hızlandırıyor, kötü kolesterolü düşürüyor, ağrı gidermeyi sağlıyor, vücut direncini artırıyor ve bağışıklık sistemini güçlendiriyor.</p>
      <p>İstanbul Rumeli Üniversitesi Rektör Yardımcısı ve Koruyucu Sağlık Uzmanı Prof. Dr. Oğuz Özyaral, kırmızı biberin onlarca özelliğini olduğunu belirterek, özellikle acısını tüketmek gerektiğini vurguladı.</p>
      <h3>"Sofranızdan biber salçasını eksik etmeyin”</h3>
      <p>Kırmızı biberi tazeyken kullanılmasını öneren Prof. Dr. Özyaral, kırmızı biberin C vitamini, beta karoten, kapsaisin ve antioksidan deposu olduğunu söyleyerek, "Sofranızdan biber salçasını eksik etmeyin" dedi.</p>
      <figure>
        <img src="https://i.pstimaj.com/img/75/640x0/5dbecc9666a97c4a83775213"/>
      </figure>
      <h3>"Diyetinize kırmızı biberi ekleyin”</h3>
      <p>Özellikle acı kırmızı biberi faydaları açısından tavsiye ettiğini söyleyen Prof. Dr. Özyaral, "Acısı midesine dokunan varsa tatlı biber de tüketebilir. Ama acı biberi tavsiye ediyorum. Metabolizmayı hızlandırıyor. Dolayısıyla kilo verme sorunu yaşayan kişilerin diyetinin içinde olsun. Kırmızı biber yiyerek zayıflayamazsın, kırmızı biber metabolizmayı hızlandırdığı için bağırsaktaki hareketliliği artar. Kilo vermeye yardımcı olur. Diyabet hastaları öğünlerinde 2 adet biber tüketirlerse hem kötü kolesterol düşecek hem de vücut direnci artacaktır. Yazın toplayıp kuruttuğunuz biberleri de kullanabilirsiniz. Kuru biberi başta et olmak üzere bütün yemeklere birer, ikişer bırakabilirsiniz" diye konuştu.</p>
      <figure>
        <img src="https://i.pstimaj.com/img/75/640x0/5dbeccacae298b9a25b1852c"/>
      </figure>
      <h3>“Tohumuyla tüketin”</h3>
      <p>Günlük 2 adet kırmızı biberin vücudun kalsiyum, potasyum, mineral ve tuz ihtiyacını karşıladığını belirten Prof. Dr. Oğuz Özyaral, "Toz biber kullanacaksanız yemek kaşığının yarısı kadar kullanabilirsiniz. Ben genelde kurutulmuş kırmızı biberi ufalayarak yemeklerde kullanıyorum. Kırmızı biberin tohumlarını mutlaka korumalıyız. Çünkü antioksidan ve c vitamini tohumdadır. Taze olmayan besinlerde c vitaminin kaçtığını söylüyorlar ama onun ayağı yok nereye gidecek, besinde durur. Kırmızı biberi tohumuyla beraber tüketmeliyiz" ifadelerini kullandı.</p>
      <h3>Kanser hücreleriyle savaşıyor</h3>
      <p>Koruyucu Sağlık Uzmanı Prof. Dr. Oğuz Özyaral, kırmızı biberin vücutta kendiliğinden oluşan kanser hücreleriyle birebir savaşıp onların bertaraf edilmesini sağladığını dile getirdi. Prof. Dr. Özyaral, "Kalp krizi geçirdiğinizde sizi tedavi etmez, ilaç değil ama risklerinizi ortadan kaldırır" dedi.</p>
      <figure>
        <img src="https://i.pstimaj.com/img/75/640x0/5dbeccba66a97c4a820f17c6"/>
      </figure>
      <h3>Stresi ortadan kaldırır</h3>
      <p>Prof. Dr. Özyaral, "Kırmızı biberin içindeki kapsaisin vücut direncini artırıyor, hastalıklardan koruyor. Beta karoten ise bütün kırmızı besinlerde vardır kataraktı engelliyor. Zihni açar, durgunluğa iyi gelir. Stresi ortadan kaldırır. Bütün bu özellikler bir araya geldiğinde ve kendinizi zinde ve mutlu hissediyorsunuz" diye konuştu.</p>
      <p>
        <b>DHA</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/swinger-es-degistirme-partisinde-faciadan-donuldu-2216668">
          <img src="https://i.pstimaj.com/img/100/180x95/5dbf180066a97c5ca680c73e"/>
        </a>
      </figure>
      <p>
        <a href="https://www.posta.com.tr/swinger-es-degistirme-partisinde-faciadan-donuldu-2216668">1 Swinger (Eş değiştirme) partisinde faciadan dönüldü</a>
      </p>
      <figure>
        <a href="https://www.posta.com.tr/meltem-miralogludan-takipcisine-evlilik-itirafi-2216590">
          <img src="https://i.pstimaj.com/img/100/180x95/5dbea59c66a97c4a820f178a"/>
        </a>
      </figure>
      <p>
        <a href="https://www.posta.com.tr/meltem-miralogludan-takipcisine-evlilik-itirafi-2216590">2 Meltem Miraloğlu: Yıllardır iş gelmediği için Amerika'...</a>
      </p>
      <figure>
        <a href="https://www.posta.com.tr/hayalet-gormenizin-sebebi-soludugunuz-hava-olabilir-2216632">
          <img src="https://i.pstimaj.com/img/100/180x95/5dbec9da66a97c4a127f927b"/>
        </a>
      </figure>
      <p>
        <a href="https://www.posta.com.tr/hayalet-gormenizin-sebebi-soludugunuz-hava-olabilir-2216632">3 Hayalet görmenizin sebebi soluduğunuz hava olabilir</a>
      </p>
      <figure>
        <a href="https://www.posta.com.tr/cemil-ipekciden-5-altin-ogut-2216581">
          <img src="https://i.pstimaj.com/img/100/180x95/5dbe9f3eae298b9a242e991b"/>
        </a>
      </figure>
      <p>
        <a href="https://www.posta.com.tr/cemil-ipekciden-5-altin-ogut-2216581">4 Cemil İpekçi’den 5 altın öğüt</a>
      </p>
      <figure>
        <a href="https://www.posta.com.tr/postaya-2-odul-2216589">
          <img src="https://i.pstimaj.com/img/100/180x95/5dbea623ae298b9992e58234"/>
        </a>
      </figure>
      <p>
        <a href="https://www.posta.com.tr/postaya-2-odul-2216589">5 POSTA’ya 2 ödül</a>
      </p>
      <figure>
        <a href="https://www.posta.com.tr/serenay-sarikayadan-ece-erkene-100-bin-liralik-dava-2216582">
          <img src="https://i.pstimaj.com/img/100/180x95/5dbea0e066a97c4a837751cb"/>
        </a>
      </figure>
      <p>
        <a href="https://www.posta.com.tr/serenay-sarikayadan-ece-erkene-100-bin-liralik-dava-2216582">6 Serenay Sarıkaya'dan Ece Erken'e 100 bin liralık dava</a>
      </p>
      <figure>
        <a href="https://www.posta.com.tr/elisabeth-mas-o-kadinin-adini-duymak-istemiyorum-2216580">
          <img src="https://i.pstimaj.com/img/100/180x95/5dbe9cce66a97c4a11bd262c"/>
        </a>
      </figure>
      <p>
        <a href="https://www.posta.com.tr/elisabeth-mas-o-kadinin-adini-duymak-istemiyorum-2216580">7 Elisabeth Mas: O kadının adını duymak istemiyorum</a>
      </p>
      <figure>
        <a href="https://www.posta.com.tr/emlakciyi-oldurmek-icin-5-tetikci-birbirini-kiraladi-2216578">
          <img src="https://i.pstimaj.com/img/100/180x95/5dbe999066a97c4159979061"/>
        </a>
      </figure>
      <p>
        <a href="https://www.posta.com.tr/emlakciyi-oldurmek-icin-5-tetikci-birbirini-kiraladi-2216578">8 Emlakçıyı öldürmek için 5 tetikçi birbirini kiraladı</a>
      </p>
      <figure>
        <a href="https://www.posta.com.tr/demet-senerin-kizi-irem-ve-esi-cenk-kupeliden-saman-alevi-kavga-2216576">
          <img src="https://i.pstimaj.com/img/100/180x95/5dbe941766a97c415a0c2ceb"/>
        </a>
      </figure>
      <p>
        <a href="https://www.posta.com.tr/demet-senerin-kizi-irem-ve-esi-cenk-kupeliden-saman-alevi-kavga-2216576">9 Demet Şener'in kızı İrem ve eşi Cenk Küpeli'den 'saman...</a>
      </p>
      <figure>
        <a href="https://www.posta.com.tr/esnaftan-dert-dinlenir-fiyat-tarifesi-2216572">
          <img src="https://i.pstimaj.com/img/100/180x95/5dbe8caf66a97c41c4fe86ba"/>
        </a>
      </figure>
      <p>
        <a href="https://www.posta.com.tr/esnaftan-dert-dinlenir-fiyat-tarifesi-2216572">10 Esnaftan, "Dert dinlenir" fiyat tarifesi</a>
      </p>
    </article>
  </body>
</html>