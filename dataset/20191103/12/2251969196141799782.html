<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/03/garfield-un-gatto-da-salvare/1320693/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-03T12:34:56+00:00"/>
    <meta property="og:title" content="Garfield, un gatto da salvare"/>
    <meta property="og:description" content="ANIMALI - Investito da un'auto a Urbisaglia ha una grave lesione alla colonna vertebrale. I volontari dell'associazione Argo chiedono un aiuto per le cure e una operazione che gli permetta di vivere"/>
  </head>
  <body>
    <article>
      <h1>Garfield, un gatto da salvare</h1>
      <h2>ANIMALI - Investito da un'auto a Urbisaglia ha una grave lesione alla colonna vertebrale. I volontari dell'associazione Argo chiedono un aiuto per le cure e una operazione che gli permetta di vivere</h2>
      <address><time datetime="2019-11-03T12:34:56+00:00">03 Nov 2019, 12:34</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F03%2Fgarfield-un-gatto-da-salvare%2F1320693%2F">Condividi288</a><a href="https://twitter.com/intent/tweet?text=Garfield%2C+un+gatto+da+salvare&amp;url=https%3A%2F%2Fwww.cronachemaceratesi.it%2F2019%2F11%2F03%2Fgarfield-un-gatto-da-salvare%2F1320693%2F">Tweet</a>Email288 Condivisioni</p>
      <p> </p>
      <p><b>Un gatto da salvare, si chiama Garfield, ha otto mesi, e qualcuno probabilmente lo ha investito a Urbisaglia dove tre giorni fa è stato trovato in mezzo alla strada, sofferente. Il gatto è ora affidato ai volontari dell’associazione Argo. Garfield è stato immediatamente portato al veterinario: «ha la colonna vertebrale spezzata.</b> Probabilmente non camminerà più, ma è chiaro che lui vuole vivere» dice l’associazione. Un gatto affettuoso e giocoso, per salvarlo servono «una visita neurologica (con risonanza magnetica) e un intervento chirurgico (che verrà eseguito in una clinica specializzata a Firenze) e continuare una terapia del dolore finché la sua situazione non si stabilizzerà – dice l’associazione –. <b>I costi sono ingenti, ma come è accaduto in passato per altri animali, siamo sicuri che insieme possiamo salvarlo e noi non vogliamo arrenderci».</b> L’associazione fa un appello «a chiunque crede che anche la vita di un gatto vale la pena di essere salvata e che vuole aiutarci anche con una piccolissima donazione. Se Garfield non verrà operato a breve andrà incontro a grandi sofferenze e, purtroppo, ad una morte certa». Per aiutare Argo ad iniziare la cura di Garfield è possibile inviare un bonifico all’associazione (Iban: IT58N0760113400000010838621, causale “Per Garfield”), o andare al canile di Macerata e fare una donazione.</p>
    </article>
  </body>
</html>