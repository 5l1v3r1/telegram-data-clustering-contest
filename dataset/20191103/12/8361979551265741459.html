<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/vbivstvo-gandzyuk-u-mvs-poyasnili-termini-uv-yaznennya-novini-ukrajini-50051351.html"/>
    <meta property="og:site_name" content="НВ"/>
    <meta property="article:published_time" content="2019-11-03T12:31:00+00:00"/>
    <meta property="og:title" content="У МВС пояснили малі терміни ув’язнення для виконавців вбивства Гандзюк"/>
    <meta property="og:description" content="У Міністерстві внутрішніх справ пояснили, чому виконавцям злочину проти Катерини Гандзюк присудили малі терміни ув’язнення."/>
  </head>
  <body>
    <article>
      <h1>У МВС пояснили малі терміни ув’язнення для виконавців вбивства Гандзюк</h1>
      <h2>У Міністерстві внутрішніх справ пояснили, чому виконавцям злочину проти Катерини Гандзюк присудили малі терміни ув’язнення.</h2>
      <address>
        <time datetime="2019-11-03T12:31:00+00:00">03 Nov 2019, 12:31</time>
      </address>
      <p>Про це йдеться в <a href="https://mvs.gov.ua/ua/news/25676_U_spravi_Katerini_Gandzyuk_policiya_provela_rozsliduvannya_u_ramkah_svoih_povnovazhen_spravu_peredali_SBU.htm">заяві</a> МВС.</p>
      <p>Виконавець і організатор злочину Сергій Торбін отримав покарання у вигляді 6,5 років позбавлення волі. Інші двоє учасників цього угруповання отримали, відповідно, 3 і 4 роки тюремного ув’язнення.</p>
      <p>У МВС пояснили, що такі малі терміни виконавцям злочину обумовлені тим, що вони дали зізнання, уклали угоду з прокурором, співпрацювали зі слідством і розповіли, хто причетний до цього злочину. Це дозволило слідству виявити головних організаторів і оголосити раніше судимого за вбивство Олексія Левіна у розшук.</p>
      <p>У відомстві додали, що слідчі Національної поліції провели в межах своїх повноважень всі необхідні оперативно-розшукові заходи та слідчі дії у справі вбивства херсонської активістки Катерини Гандзюк.</p>
      <p><a href="https://nv.ua/ukr/ukraine/events/pomerla-aktivistka-katerina-handzjuk-2504839.html">Катерина Гандзюк померла в лікарні</a> 4 листопада 2018 року. <a href="https://nv.ua/ukr/ukraine/events/stala-vidoma-prichina-smerti-katerini-handzjuk-2505122.html">Офіційна причина смерті:</a> поліорганна недостатність, хімічні опіки із залученням 30−39% тіла; напад з використанням хімічної речовини з метою вбивства чи нанесення ушкоджень.</p>
      <p>31 липня 2018 року в Херсоні на неї було скоєно напад. Її облили сірчаною кислотою, в результаті активістка отримала хімічні опіки тулуба, руки та обличчя (більше 35% тіла).</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/009/432/original/5a35069fc179866057c1544c7c0e8db0.png?stamp=1&amp;q=85&amp;w=115"/>
      </figure>
      <p>Іван Примаченко<br/>Пройти тест Гандзюк</p>
      <p>У нападі на Гандзюк підозрюються п’ятеро осіб: Володимир Васянович, Микита Грабчук (йому інкримінують безпосередньо виконання), Віктор Горбунов, В’ячеслав Вишневський та Сергій Торбін.</p>
      <p>Всі, крім Торбина (він — можливий організатор), визнали свою провину і розповіли, що погодилися здійснити напад за грошову винагороду.</p>
      <p>Читайте також:<br/><a href="https://nv.ua/ukr/ukraine/politics/video-batko-gandzyuk-zaprosiv-zelenskogo-na-akciyu-protestu-novini-ukrajini-50051188.html">&amp;nbsp«Я чекатиму». Батько Гандзюк запросив Зеленського на акцію до річниці смерті активістки — відео</a></p>
      <p>Покровський райсуд Дніпропетровської області затвердив угоду зі слідством п’яти обвинувачених і призначив їм покарання. Підозрювані отримали від трьох до шести років ув’язнення.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/events/vbivstvo-gandzyuk-gpu-zminila-sklad-prokuroriv-novini-ukrajini-50046106.html">ГПУ змінила склад прокурорів у справі про вбивство Гандзюк</a>
        </li>
        <li>
          <a href="https://nv.ua/ukr/world/geopolitics/gazeta-wyborcza-vnesla-gandzyuk-u-spisok-vidomih-pomerlih-lyudey-50050978.html">Відоме польське видання внесло Гандзюк у список 120 відомих померлих людей</a>
        </li>
      </ul>
    </article>
  </body>
</html>