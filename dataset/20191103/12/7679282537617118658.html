<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-among-the-political-deadlock-in-bjp-shiv-sena-in-maharashtra-fadnavis-gives-assurance-2829591.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-03T12:22:06+00:00"/>
    <meta property="og:title" content="महाराष्ट्र में कुर्सी पर बवाल के बीच बोले फड़नवीस- जल्द बनेगी सरकार"/>
    <meta property="og:description" content="महाराष्ट्र के मुख्यमंत्री देवेंद्र फड़नवीस ने आशवासन दिया है कि शिवसेना के साथ कुर्सी की खींचतान के बीच सरकार बनेगी और शिवसेना से गठबंधन के साथ ही बनेगी। फड़नवीस ने अकोला में बारिश के कारण खराब फसलों..."/>
  </head>
  <body>
    <article>
      <h1>महाराष्ट्र में कुर्सी पर बवाल के बीच बोले फड़नवीस- जल्द बनेगी सरकार</h1>
      <address><time datetime="2019-11-03T12:22:06+00:00">03 Nov 2019, 12:22</time> by <a rel="author">लाइव हिन्दुस्तान टीम,नई दिल्ली</a></address>
      <p>महाराष्ट्र के मुख्यमंत्री देवेंद्र फड़नवीस ने आशवासन दिया है कि शिवसेना के साथ कुर्सी की खींचतान के बीच सरकार बनेगी और शिवसेना से गठबंधन के साथ ही बनेगी। फड़नवीस ने अकोला में बारिश के कारण खराब फसलों की समीक्षा के दौरान कहा कि सरकार को लेकर गतिरोध खत्म होगा और जल्दी ही सरकार बनेगी। दुसरी ओर शिवसेना अध्यक्ष उद्धव ठाकरे ने कहा है कि सरकार को लेकर जो भी होना होगा वह लोगों को जल्दी ही मालूम हो जाएगा।</p>
      <p>महाराष्ट्र में सरकार गठन को लेकर ट्विस्ट पर ट्विस्ट आते जा रहे हैं। इसी कड़ी में रविवार को राकांपा नेता अजित पवार ने कहा है कि उनके पास शिवसेना के संजय राउत का संदेश आया है। उन्होंने कहा कि हाल ही में संजय राउत की ओर से मुझे एक संदेश मिला। मैं एक मीटिंग में था तो जवाब नहीं दे सका। चुनाव के बाद ये पहली बार हो जब उन्होंने मुझे संपर्क किया है। मैं उन्हें जल्दी ही कॉल करूंगा। इधर शिवसेना के वरिष्ठ नेता संजय राउत ने रविवार को कहा कि उनकी पार्टी भाजपा से केवल मुख्यमंत्री पद के मुद्दे पर ही बातचीत करेगा।</p>
      <p>गौरतलब है कि शिवसेना ने अपने मुखपत्र सामना में कहा है कि अगर बीजेपी के साथ उनकी सरकार नहीं बनती है तो वे क्षेत्रिय पार्टियों के साथ सरकार बनाएंगे। इस लेख में कहा गया कि जब बीजेपी बहुमत साबित करने में असफल होगी तब हम सेकंड लार्जेस्ट पार्टी के रूप में दावा पेश करेंगे। एनसीपी, कांग्रेस और अन्य की मदद से हम 170 के आंकड़े को छुएंगे।  बता दें कि एनसीपी के प्रमुख शरद पवार सोमवार को कांग्रेस अध्यक्ष सोनिया गांधी से मुलाकात करेंगे। पवार ने शनिवार को अपनी पार्टी के नेताओं के साथ सरकार गठन को लेकर बैठक की थी। म</p>
    </article>
  </body>
</html>