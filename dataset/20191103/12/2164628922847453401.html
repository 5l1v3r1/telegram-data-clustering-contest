<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42607_Na-Zakarpatti-vodiy-lehkovika-skov-DTP-i-pomer-na-mistsi-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-03T12:08:00+00:00"/>
    <meta property="og:title" content="На Закарпатті водій легковика скоїв ДТП і помер на місці (ФОТО)"/>
    <meta property="og:description" content="Неподалік села Тишів Воловецького району 37-річний іршавчанин, керуючи автомобілем &quot;Cherry&quot;, не впорався з керуванням та допустив зітк"/>
  </head>
  <body>
    <article>
      <h1>На Закарпатті водій легковика скоїв ДТП і помер на місці (ФОТО)</h1>
      <address>
        <time datetime="2019-11-03T12:08:00+00:00">03 Nov 2019, 12:08</time>
      </address>
      <p>
        <b>Неподалік села Тишів Воловецького району 37-річний іршавчанин, керуючи автомобілем "Cherry", не впорався з керуванням та допустив зіткнення з вантажівкою. У результаті ДТП, водій легковика помер на місці інциденту.</b>
      </p>
      <figure>
        <img src="http://press-centr.com/images/image/2019/10/%D0%A3%D0%B6%D0%B3%D0%BE%D1%80%D0%BE%D0%B4/%D1%87%D0%B5%D1%80%D1%96.jpg"/>
      </figure>
      <p>Вчора, 2 листопада, близько 16:00 до поліції надійшло повідомлення про аварію зі смертельним наслідком на Воловеччині.</p>
      <p>Прибувши за викликом слідчо-оперативна група з’ясувала, що водій легковика "Cherry" – 37-річний іршавчанин, – рухаючись зі сторони Львова у напрямку селища Нижні Ворота, на відрізку дороги неподалік села Тишів Воловецького району, перевищивши швидкість, не впорався з керуванням, виїхав на зустрічну смугу і зіткнувся з вантажним автомобілем "MAN" під керуванням 46-річного іноземця.</p>
      <figure>
        <img src="http://press-centr.com/images/image/2019/10/%D0%A3%D0%B6%D0%B3%D0%BE%D1%80%D0%BE%D0%B4/%D1%87%D0%B5%D1%80%D1%96%202.jpg"/>
      </figure>
      <p>Внаслідок отриманих травм водій легковика помер на місці автопригоди.</p>
      <p>За фактом порушення правил безпеки дорожнього руху, що призвели до смерті потерпілого, у поліції відкрили кримінальне провадження за частиною 2 статті 286 Кримінального кодексу України. Слідство у справі триває.</p>
      <p>Про це повідомляє відділ комунікації поліції Закарпатської області</p>
      <p> </p>
    </article>
  </body>
</html>