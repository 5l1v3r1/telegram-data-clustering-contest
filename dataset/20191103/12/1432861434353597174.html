<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/levski/trenxorskiqt-shtab-na-levski-e-skastril-goranov-zaradi-zhyltiq-karton-sreshtu-dunav-1391262.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-03T12:02:00+00:00"/>
    <meta property="og:title" content="Треньорският щаб на Левски е скастрил Горанов заради жълтия картон срещу Дунав"/>
    <meta property="og:description" content="Левият бек на Левски Иван Горанов направи добър двубой срещу Дунав (2:0), но въпреки това е бил смъмрен за някои свои действия Треньорският щаб на сините не е останал никак доволен от начина, по който националът си изкара жълт картон в двубоя"/>
  </head>
  <body>
    <article>
      <h1>Треньорският щаб на Левски е скастрил Горанов заради жълтия картон срещу Дунав</h1>
      <address><time datetime="2019-11-03T12:02:00+00:00">03 Nov 2019, 12:02</time> by <a rel="author">Sportlive.bg</a></address>
      <p>Левият бек на <a href="https://www.sportlive.bg/bgfootball/levski"><b>Левски</b></a> Иван Горанов направи добър двубой срещу Дунав (2:0), но въпреки това е бил смъмрен за някои свои действия. Треньорският щаб на "сините" не е останал никак доволен от начина, по който националът си изкара жълт картон в двубоя.</p>
      <p>Той бе официално предупреден заради реплика към главния съдия Никола Попов. Това бе вторият жълт картон на Горанов през кампанията в елита. Той трябва да внимава, защото "сините" нямат алтернатива на неговия пост. Иван е единственият типичен ляв бек в състава. И при негово наказание или травма ще се наложи някой да бъде преквалифициран, пише "Тема спорт". Затова и треньрският щаб е предупредил Горанов да бъде по-внимателен в действията си и да не получава леки картони.</p>
      <p>Днес "сините" започват същинската подготовка за домакинството на Етър. Мачът от 15-ия кръг е в сряда от 15:30 часа на "Герена". Очаква се на линия за сблъсъка да бъдат централният нападател Найджъл Робърта и халфът Филипе Нашименто, които пропуснаха срещата с Дунав заради мускулни травми.</p>
      <p>
        <i>
          <b>А какви са плановете на Левски за зимния трансферен прозорец - <a href="https://www.sportlive.bg/bgfootball/levski/Levski-mozhe-da-se-prodade-dvama-za-da-osiguri-pari-za-novi-1391237.html">вижте в този материал</a>.</b>
        </i>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/levski/Levski-mozhe-da-se-prodade-dvama-za-da-osiguri-pari-za-novi-1391237.html"/>
        <a href="https://www.sportlive.bg/bgfootball/ludogorec/Ludogorec-razpitva-za-zvezda-na-Levski-gotov-e-da-dade-milion-evro-1391023.html"/>
        <a href="https://www.sportlive.bg/bgfootball/levski/Ne-vsichki-igrachi-s-iztichashti-dogovori-v-Levski-shte-poluchat-predlozheniq-za-novi-1390941.html"/>
        <a href="https://www.sportlive.bg/bgfootball/bgfootballother/Trenxoryt-na-Dunav-V-posledniq-moment-namerihme-pari-za-pytuvaneto-do-Sofiq-1390581.html"/>
        <a href="https://www.sportlive.bg/bgfootball/levski/Petyr-Hubchev-otlichi-edin-faktor-donesyl-pobedata-nad-Dunav-1390578.html"/>
      </related>
    </article>
  </body>
</html>