<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/18-26-e-izbiratelnata-aktivnost-v-stranata-do-12-30-chasa-910743"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-03T12:19:00+00:00"/>
    <meta property="og:title" content="18,26% е избирателната активност в страната до 12,30 часа"/>
    <meta property="og:description" content="18,26% е избирателната активност в цялата страна до 12,30 часа. Това съобщиха от Централната избират..."/>
  </head>
  <body>
    <article>
      <h1>18,26% е избирателната активност в страната до 12,30 часа</h1>
      <address>
        <time datetime="2019-11-03T12:19:00+00:00">03 Nov 2019, 12:19</time>
      </address>
      <p>18,26% е избирателната активност в цялата страна до 12,30 часа. Това съобщиха от Централната избирателна комисия (ЦИК). На първия тур по това време активността бе малко над 23%.</p>
      <p>На първия тур на местния вот правото си на глас упражниха 48,98% от хората в списъците.</p>
      <p>За улеснение на гласуването, за избиратели с увредено зрение или затруднения в придвижването, в изборния ден е осигурен транспорт. Заявки за специализиран транспорт на хора с трайни увреждания от дома им до избирателната секция и обратно до дома на избирателя се приемат до 17.00 часа на 03.11.2019 г. на телефони: 032/962478 и 0887484884.</p>
      <p>Общинска администрация Пловдив напомня, че със свои заповеди кметовете на райони са забранили продажбата, сервирането и употребата на алкохол и спиртни напитка за периода от 06.00 ч. до 20.00 ч. на 03 ноември 2019 г. в заведенията за обществено хранене и другите обществени места в административно-териториалните граници на гр. Пловдив, с изключение на тези заведения, в които се провеждат предварително планирани семейни тържества.</p>
    </article>
  </body>
</html>