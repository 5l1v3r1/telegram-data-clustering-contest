<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76159-Novy-podcast-Netflixu-bude-spinoff-seria-postapokalyptickej-komedie-Daybreak-Spolupracou-so-Spotify-chce-predbehnut-konkurenciu"/>
    <meta property="og:site_name" content="REFRESHER"/>
    <meta property="article:published_time" content="2019-11-03T12:18:00+00:00"/>
    <meta property="og:title" content="Nový podcast Netflixu bude spin-off séria post-apokalyptickej komédie Daybreak. Spoluprácou so Spotify chce predbehnúť konkurenciu"/>
    <meta property="og:description" content="Je to prvý pôvodný podcast od Netflixu, ktorý vyrozpráva príbeh fiktívnych postáv zo sveta ich vlastného seriálu."/>
  </head>
  <body>
    <article>
      <h1>Nový podcast Netflixu bude spin-off séria post-apokalyptickej komédie Daybreak. Spoluprácou so Spotify chce predbehnúť konkurenciu</h1>
      <address><time datetime="2019-11-03T12:18:00+00:00">03 Nov 2019, 12:18</time> by <a rel="author">Timea Krauszová</a></address>
      <p>
        <b>Je to prvý pôvodný podcast od Netflixu, ktorý vyrozpráva príbeh fiktívnych postáv zo sveta ich vlastného seriálu.</b>
      </p>
      <p>Portál Variety informoval o novom podcaste, ktorý vytvára streamovacia platforma Netflix. Trefný názov <b>The Only Podcast Left</b> je podcastová spin-off verzia seriálu <i>Daybreak</i>, ku ktorému slúži ako akýsi sprievodca post-apokalyptickým svetom tínedžerov bez dospelákov. Budeš si ho môcť vypočuť exkluzívne na Spotify, <b>a to len od 7. novembra do 12. decembra.</b></p>
      <h3>Podcast rozvíja príbeh seriálu</h3>
      <p>Pre <a href="https://variety.com/2019/digital/news/netflix-daybreak-podcast-1203388868/"><b>Variety</b> </a>sa tvorcovia vyjadrili nasledovne: <i>„Ak môžu decká po apokalypse hrať videohry, môžu tiež nahrávať podcast.“</i>  Práve o tom bude podcast. V podstate budeme môcť sledovať, ako sa vytvára podcast tým... že postavy zo sveta Daybreak jeden jednoducho vytvoria. Popri tom sa samozrejme snažia prežiť vo svete bez dospelých, bez pravidiel a bez istôt. Týmto krokom chce Netflix pravdepodobne konkurovať ďalším streamovacím službám ako Apple+ a Disney+.</p>
      <related>
        <a href="https://refresher.sk/69556-Evelyn-a-Polnisova-v-novom-podcaste-hovoria-o-rozchodoch-nevere-a-kamaratstve-s-vyhodami-Spustacom-bol-tazky-rozchod-Evelyn"/>
      </related>
      <p>Príbeh postáv v audioformáte je zasadený do rovnakého času a priestoru ako príbeh seriálu. Zatiaľ nevieme, či budeme počuť aj hlasy hlavných postáv zo seriálu, avšak vieme, že tie majú plné ruky práce s prežitím po konci sveta. <b>Predpokladáme, že</b><b> to budú úplne nové postavy</b>, možno aj z iných častí L.A., nech ktoré poznáme z <i>Daybreak</i>.</p>
      <p>
        <i>Trailer k seriálu Daybreak</i>
      </p>
      <figure>
        <iframe src="https://www.youtube.com/embed/2P9U41e75tE" width="700" height="380" data-service="Youtube" scrolling="no"/>
      </figure>
      <p><i>The Only Podcast Left</i> nie je jediný podcastový počin od Netflixu. Od ostatných sa však odlišuje pôvodným scenárom a tiež konceptom. Ak si však fanúšikom podcastov, môžeš si vypočuť napríklad<b> sériu o seriáloch a filmoch, ktoré sú založené na skutočných príbehoch</b> (<i>You Can't Make This Up</i>). Prípadne sa započúvaj do rozhovorov bývalej editorky Vanity Fair, dnes už konzultantky Netflixu, Kristy Smith, <b>ktorá si ako hostí pozýva hviezdy ako Eddie Murphy či Mary J. Blige</b> (<i>Present Company with Krista Smith</i>).</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/31359-Frank-Underwood-a-jeho-manzelka-Claire-idu-proti-sebe-do-vojny-v-prvom-traileri-pre-4-seriu-House-of-Cards"/>
        <a href="https://refresher.sk/28502-Preco-bude-druha-seria-Daredevila-minimalne-rovnako-dobra-ako-ta-prva"/>
        <a href="https://refresher.sk/75860-Netflix-potvrdil-2-seriu-Daredevila-na-rok-2016"/>
        <a href="https://refresher.sk/36538-Harlemsky-hrdina-Luke-Cage-laka-na-bliziacu-sa-premieru-uputavkami-plnymi-agresie"/>
        <a href="https://refresher.sk/74507-Zapoji-se-Punisher-do-marvelovske-tymovky-The-Defenders-od-Netflixu"/>
        <a href="https://refresher.sk/34919-Serial-Making-a-Murderer-od-Netflixu-o-skazenosti-policie-a-znicenom-ludskom-zivote-bude-pokracovat-druhou-seriou"/>
        <a href="https://refresher.sk/56214-Netflix-prvykrat-v-historii-prekonal-v-nominaciach-na-Emmy-HBO-Sancu-bodovat-maju-Game-of-Thrones-Stranger-Things-ci-Westworld"/>
        <a href="https://refresher.sk/73341-V-timovke-The-Defenders-mame-ocakavat-uplne-inu-Elektru-nez-na-aku-sme-boli-doposial-zvyknuti-a-Iron-Fist-mozno-dostane-skratenu-seriu"/>
      </related>
    </article>
  </body>
</html>