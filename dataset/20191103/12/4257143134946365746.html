<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/03/tobbszor-is-repules-kozben-kellett-leallitani-a-hajtomuveket"/>
    <meta property="og:site_name" content="infostart"/>
    <meta property="article:published_time" content="2019-11-03T12:08:00+00:00"/>
    <meta property="og:title" content="Többször is repülés közben kellett leállítani a hajtóműveket"/>
    <meta property="og:description" content="A hatóságok vizsgálatot rendeltek el, azután pedig hajtóműcserére kötelezték az érintett légitársaságot."/>
  </head>
  <body>
    <article>
      <h1>Többször is repülés közben kellett leállítani a hajtóműveket</h1>
      <address><time datetime="2019-11-03T12:08:00+00:00">03 Nov 2019, 12:08</time> by <a rel="author">Infostart</a></address>
      <h3>A hatóságok vizsgálatot rendeltek el, azután pedig hajtóműcserére kötelezték az érintett légitársaságot.</h3>
      <p>Három egymást követő napon is le kellett állítani repülés közben az Indigo indiai diszkont légitársaság egy-egy Airbus A320neo gépének hajtóművét. Az indiai News18 összefoglalója alapján az <a href="https://airportal.hu/egymas-utan-haromszor-is-le-kellett-allitani-repules-kozben-a320neok-hajtomuvet-indiaban/">airportal.hu</a> azt írta: október 24-én, 25-én és 26-án, valamint 30-án is volt egy járat, amelynek meg kellett szakítania útját, mert műszaki hiba miatt le kellett álítani a Pratt &amp; Whittney PW1100G áttételes hajtóművet és vissza kellett térni a kiinduló repülőtérre.</p>
      <blockquote>A balesetben érintett gépek azóta még nem térhettek vissza a forgalomba.</blockquote>
      <p>Az esetek annyira megszaporodtak, hogy az már az indiai légiközekedési hatóság figyelmét is felkeltette, ezért soron kívüli vizsgálatot rendelt el a légitársaságnál. Ennek nyomán 16 A320 neón rendeltek el hajtóműcserét, ezek mindegyike 3 ezer óránál többet szolgált. Az Indigónak 15 napja van elvégezni a cserét.</p>
      <p>A légicég versenytársa, a Go Air is hasonló helyzetbe került, a hatóság ott 13 darab A320 neo hajtómű cseréjét írta elő.</p>
      <aside>Problémás hajtóművek<br/>A Pratt &amp; Whittney hajtóművek problémái miatt már <a href="https://infostart.hu/gazdasag/2018/07/26/gondok-a-lengyel-legitarsasagnal">számos légitársaság szenved</a>. Az amerikai gyártó a korábbiaktól teljesen eltérő koncepció alapján készülő hajtóművével már a bemutatása óta bajok vannak. Szintén problémásak a gyártónak Airbus A380-asok Engine Alliance-hajtóművei, ezekből egy egy <a href="https://infostart.hu/kulfold/2019/08/26/gronland-folott-szetesett-repulogephajtomu-donto-lepes-kovetkezik">Grönland felett haladó repülőgépen esett szét</a>.<br/>Több cégnek is gondot okoznak a Boeing 787-es Dreamlinerek <a href="https://infostart.hu/tudositoink/2019/04/04/elovigyazatossagbol-nem-repulhet-tobb-tucat-utasszallito">Rolls-Royce Trent 1000-es hatóművei</a>, legutóbb a LOT lengyel légitársaságnak kellett a földre parancsolnia több Boeing 787-esét a hatóművek műszaki problémája miatt. A hajtóművek javításával is késik a gyártó.</aside>
      <p>
        <i>Nyitókép: Pixabay</i>
      </p>
    </article>
  </body>
</html>