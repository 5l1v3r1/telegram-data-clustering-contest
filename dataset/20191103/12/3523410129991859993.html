<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637748/%DB%8C%DA%A9-%D9%85%D9%82%D8%A7%D9%85-%D8%AF%D8%B3%D8%AA%DA%AF%D8%A7%D9%87%E2%80%8C%D9%87%D8%A7%DB%8C-%D8%A7%D8%B7%D9%84%D8%A7%D8%B9%D8%A7%D8%AA%DB%8C-%D9%82%D9%81%D9%82%D8%A7%D8%B2-%D8%B1%D9%88%D8%B3%DB%8C%D9%87-%DA%A9%D8%B4%D8%AA%D9%87-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T12:25:00+00:00"/>
    <meta property="og:title" content="یک مقام دستگاه‌های اطلاعاتی قفقاز روسیه کشته شد"/>
    <meta property="og:description" content="مقامات قضایی روسیه اعلام کردند یک مقام بلندپایه دستگاه‌های امنیتی قفقاز و برادر او به ضرب گلوله در مسکو کشته شدند."/>
  </head>
  <body>
    <article>
      <h1>
        <a href="https://www.bultannews.com/fa/news/637748/%DB%8C%DA%A9-%D9%85%D9%82%D8%A7%D9%85-%D8%AF%D8%B3%D8%AA%DA%AF%D8%A7%D9%87%E2%80%8C%D9%87%D8%A7%DB%8C-%D8%A7%D8%B7%D9%84%D8%A7%D8%B9%D8%A7%D8%AA%DB%8C-%D9%82%D9%81%D9%82%D8%A7%D8%B2-%D8%B1%D9%88%D8%B3%DB%8C%D9%87-%DA%A9%D8%B4%D8%AA%D9%87-%D8%B4%D8%AF">یک مقام دستگاه‌های اطلاعاتی قفقاز روسیه کشته شد</a>
      </h1>
      <h2>مقامات قضایی روسیه اعلام کردند یک مقام بلندپایه دستگاه‌های امنیتی قفقاز و برادر او به ضرب گلوله در مسکو کشته شدند.</h2>
      <address><time datetime="2019-11-03T12:25:00+00:00">03 Nov 2019, 12:25</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، کمیته تحقیق مسکو در بیانیه‌ای اعلام کرد فرد ناشناسی در غرب پایتخت به طرف دو مرد که یکی از آن‌ها مدیر مرکز مبارزه با افراط گرایی در جمهوری اینگوش بود، تیراندازی کرد. این منبع تصریح کرد دو نفری که هدف حمله قرار گفتند، کشته شدند.</p>
      <p>خبرگزاری دولتی تاس به نقل از منابع پلیسی گزارش داد مقام بلند پایه‌ای که در این حمله کشته شد، ابراهیم الدجارکیف نام داشت و نفر دوم نیز برادر او بود.</p>
      <p>به گفته این منابع، این مقام بلندپایه پلیس در ابتدای ماه ژانویه از حمله دیگری جان به در برده بود. در این حمله خودرو وی در جاده‌ای میان چچن و اینگوش هدف تیراندازی با تیربار قرار گرفته بود و سه مامور پلیس حاضر در آن به شدت زخمی شده بودند.</p>
      <p>جمهوری اینگوش روسیه در قفقاز که با جمهوری چچن همسایه است، در دهه ۱۹۹۰ و آغاز سال‌های دهه ۲۰۰۰ صحنه دو جنگ میان مسکو و شورشیان جدایی طلب بود. مراکز مبارزه با افراط گرایی که به وزارت کشور روسیه وابسته هستند، به ویژه مسئولیت مبارزه با تروریسم را در فدراسیون روسیه به عهده دارند.</p>
    </article>
  </body>
</html>