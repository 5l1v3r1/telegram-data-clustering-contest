<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/az-orvosok-azt-mondtak-nincs-semmi-komoly-baj-kiderult-hogy-olyan-rakban-szenved-az-edesanya-ami-ot-ev-alatti-gyermekeket-sujt/185778"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-03T12:00:00+00:00"/>
    <meta property="og:title" content="Az orvosok azt mondták, nincs semmi komoly baj - kiderült, hogy olyan rákban szenved az édesanya, ami öt év alatti gyermekeket sújt"/>
    <meta property="og:description" content="BorsOnline"/>
  </head>
  <body>
    <article>
      <h1>Az orvosok azt mondták, nincs semmi komoly baj - kiderült, hogy olyan rákban szenved az édesanya, ami öt év alatti gyermekeket sújt</h1>
      <address><time datetime="2019-11-03T12:00:00+00:00">03 Nov 2019, 12:00</time> by <a rel="author">Bors</a></address>
      <p>
        <b>A diagnózis sokkolta, de igyekszik pozitívan hozzáállni - már csak kislánya kedvéért is. </b>
        <b>A diagnózis sokkolta, de igyekszik pozitívan hozzáállni - már csak kislánya kedvéért is.</b>
      </p>
      <p>Hónapok óta hátfájdalmai voltak a húszéves édesanyának, így orvoshoz ment. Megnyugtatták: nincs semmi komoly baj, isiász alakult ki nála.<b> Ennél nagyobbat nem is tévedhettek volna...</b></p>
      <p>Az angliai Hatfildben élő Lois Parker képtelen volt elfogadni az orvosok diagnózisát, és eleinte maga kezdett el kutakodni a neten, később pedig egy másik szakemberrel is megvizsgáltatta magát. Az első (téves) diagnózist 2018 áprilisában kapta, és csak szeptemberre derült ki, mi az igazság: negyeik stádiumú neuroblastomában szenved.</p>
      <figure>
        <embed-post data-src="https://www.instagram.com/p/B3XogkAh5t-" data-service="Instagram"/>
      </figure>
      <p>Ez a szimpatikus idegrendszer rosszindulatú daganata, egy <b>kifejezetten kisgyermekeknél, jellemzően ötéves kor alatt kialakuló rákos megbetegedés.</b> Noha gyermekkorban ez a harmadik leggyakoribb rákfajta, felnőtteknél olyan ritka, hogy még pontos kezelési terv sem létezik rá. Kétmillió felnőttből egyet érint csupán, így nem csoda, hogy <b>az orvosok is értetlenül áltak a húszéves, egygyermekes édesanya diagnózisa felett</b>, és valójában fogalmuk sincs, miért is alakult ki nála egy gyerekbetegség - írja a Daily Mail.</p>
      <figure>
        <embed-post data-src="https://www.instagram.com/p/Bt_mEIhAkAq" data-service="Instagram"/>
      </figure>
      <p>Noha Lois különleges helyzete miatt az orvosok nem sok jóval kecsegtetnek, hiszen még pontos adataik sincsenek arról, hogy viselkedik ez a fajta daganat a felnőtt szervezetben, az édesanya igyekszik pozitívan hozzáállni a dolgokhoz.</p>
      <p><i>"Soha nem láttam értelmét annak, hogy szomorkodjak a diagnózisom miatt, mert az sem változtatna rajta. Amíg lehet, igyekszem nevelni gyönyörű kislányomat, Lexit. A rák soha nem kér bocsánatot, és senkinek sincs biztosítva a holnap. Történnek autóbalesetek, jön a rák, és egy csomó más, ami közbeszólhat"</i> - magyarázza. Egyetlen dolog, ami nem hagyja nyugodni: mi történt volna akkor, ha időben észreveszik, mi a baja valójában:</p>
      <p>Nem tudok nem gondolni arra, mi lett volna, ha ezeket a teszteket hónapokkal korábban elvégzik."</p>
      <figure>
        <embed-post data-src="https://www.instagram.com/p/BqZfEUfg0xc" data-service="Instagram"/>
      </figure>
      <p>Lois betegségének stádiuma miatt ugyanis gyakorlatilag a diagnózis után azonnal meg kellett kezdeni az agresszív kezelést (kemoterápiát, sugárkezelést, csontvelőátültetést, immunterápiát) - ami nem csak a szervezetát viselte meg nagyon, de kislánya, Lexi életének fontos pillanatait is ki kellett hagynia.<i> "Kihagytam a születésnapjait a kórházi kezeléseim miatt és kihagytam sok fontos szeletet az életéből a diagnózisom óta."</i></p>
      <figure>
        <embed-post data-src="https://www.instagram.com/p/Bq5BE-gA6LA" data-service="Instagram"/>
      </figure>
      <p>Lois - aki Insta-oldalán számol be követőinek a betegséggel való mindennapos küzdelméről - igyekszik a lehető legtöbb jót meglátni helyzetében, és <b>nem szándékozik feladni a harcot.</b></p>
      <p>
        <i>"Minden okkal történik, és van, hogy szörnyű dolgok történnek velünk - de ezek világítanak rá igazán az élet szépségére és értelmére."</i>
      </p>
    </article>
  </body>
</html>