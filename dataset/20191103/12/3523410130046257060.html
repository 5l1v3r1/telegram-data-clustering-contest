<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637757/%D8%AD%D8%B3%D9%86-%D9%BE%D9%88%D8%B1%D8%B4%DB%8C%D8%B1%D8%A7%D8%B2%DB%8C-%D9%88-%D8%A7%D9%84%D9%86%D8%A7%D8%B2-%D8%AD%D8%A8%DB%8C%D8%A8%DB%8C-%D8%A8%D9%87-%D9%BE%DB%8C%D8%AA%D9%88%DA%A9-%D9%BE%DB%8C%D9%88%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T12:58:00+00:00"/>
    <meta property="og:title" content="حسن پورشیرازی و الناز حبیبی به پیتوک پیوستند"/>
    <meta property="og:description" content="به گزارش بولتن نیوز، به نقل از روابط عمومی فیلم، فیلمبرداری سینمایی &quot;پیتوک&quot; در تهران از نیمه گذشت و جدیدترین بازیگران آن جلوی دوربین رفتند."/>
  </head>
  <body>
    <article>
      <h1>
        <a href="https://www.bultannews.com/fa/news/637757/%D8%AD%D8%B3%D9%86-%D9%BE%D9%88%D8%B1%D8%B4%DB%8C%D8%B1%D8%A7%D8%B2%DB%8C-%D9%88-%D8%A7%D9%84%D9%86%D8%A7%D8%B2-%D8%AD%D8%A8%DB%8C%D8%A8%DB%8C-%D8%A8%D9%87-%D9%BE%DB%8C%D8%AA%D9%88%DA%A9-%D9%BE%DB%8C%D9%88%D8%B3%D8%AA%D9%86%D8%AF">حسن پورشیرازی و الناز حبیبی به پیتوک پیوستند</a>
      </h1>
      <h2>"پیتوک" با اضافه شدن بازیگران جدید آماده حضور در جشنواره فیلم فجر می‌شود.</h2>
      <address><time datetime="2019-11-03T12:58:00+00:00">03 Nov 2019, 12:58</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از روابط عمومی فیلم، فیلمبرداری سینمایی "پیتوک" در تهران از نیمه گذشت و جدیدترین بازیگران آن جلوی دوربین رفتند.</p>
      <p>الناز حبیبی، شاهرخ فروتنیان، شیرین آقاکاشی، روناک قاسمی، محمدهادی عطایی، کورش اسداللهی و بازیگر خردسال، یزدان کوکبی با حضور حسن پورشیرازی بازیگرانی‌اند که به این فیلم اضافه شده و به ایفای نقش می‌پردازند.</p>
      <p>مهتاب کرامتی، هادی حجازی‌فر و احسان بذلی دیگر بازیگران این پروژه‌اند که قبلاً اسامی آنها اعلام شده بود.</p>
      <p>این اولین تجربه بلند سینمایی "سیدمجید صالحی" است که برای حضور در سی و هشتمین جشنواره فیلم فجر تولید می‌شود.</p>
      <p>در خلاصه داستان "پیتوک" با موضوع اجتماعی آمده: وقتی میز بیلیارد از توپ‌ها خالی می‌شه، پیتوک وسط اون میز تنها می‌مونه، تنهای تنها... .</p>
      <p>برخی عوامل این فیلم عبارتند از:</p>
      <p>کارگردان: سیدمجید صالحی، تهیه‌کننده: سیدمحمد قاضی، نویسندگان: امیررضا نوری پرتو، صادق خوشحال، مدیر فیلمبرداری: روزبه رایگا، مدیر صدابرداری: مسیح سراج، مدیر تولید: رحیم عرب امینی، مدیر برنامه‌ریزی: عقیل تقی‌زاده، دستیار اول کارگردان: ساسان صلواتی، منشی صحنه: سمانه دالوند، تدوینگر: کاوه ایمانی، مشاور تدوین: بهرام دهقانی، طراحی و ترکیب صدا: علی‌رضا علویان، آهنگساز: کارن همایونفر، طراح چهره‌پردازی: نوید فرح‌مرزی، طراح صحنه و لباس: حسن روح‌پروری، جلوه‌های ویژه بصری: فرید فصیحی، جلوه‌های ویژه میدانی: آرش آقابیگ، مدیر تدارکات: رامین بهزادی، اجرای استوری بورد: اوستا فروردین، سرمایه‌گذار: کوروش اسدالهی، مجری طرح: نوشین رضایی، روابط‌عمومی و مشاور رسانه‌ای: اشکان منصوری.</p>
    </article>
  </body>
</html>