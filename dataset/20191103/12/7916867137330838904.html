<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134150-kurias-lkl-komandas-per-televizija-matome-dazniausiai.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-03T12:00:00+00:00"/>
    <meta property="og:title" content="Kurias LKL komandas per televiziją matome dažniausiai?"/>
    <meta property="og:description" content="Kauno „Žalgirio“ komanda Lietuvos krepšinio lygos rungtynėse yra taip dažnai matoma per televiziją, kad jos ir mažiausiai dėmesio gaunančios ekipos transliacijų skaičius skiriasi beveik keturis kartus. Praėjusį sezoną vyravo didžiulė atskirtis transliacijų skaičiaus tarp stipriausių keturių ir likusių klubų, tačiau šį sezoną ji yra sumažėjusi. Šios ir kitos tendencijos – „BasketNews.lt“ surinktoje informacijoje apie LKL transliacijas per ..."/>
  </head>
  <body>
    <article>
      <h1>Kurias LKL komandas per televiziją matome dažniausiai?</h1>
      <address><time datetime="2019-11-03T12:00:00+00:00">03 Nov 2019, 12:00</time> by <a rel="author">https://www.facebook.com/tomas.vanagas.52</a></address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-203770-any1000x1000.jpg">
          <img src="https://www.basketnews.lt/paveikslelis-203770-any630x500.jpg"/>
        </a>
      </figure>
      <p>Nuotr. BNS</p>
      <p>Kauno „Žalgirio“ komanda Lietuvos krepšinio lygos rungtynėse yra taip dažnai matoma per televiziją, kad jos ir mažiausiai dėmesio gaunančios ekipos transliacijų skaičius skiriasi beveik keturis kartus.</p>
      <p>Praėjusį sezoną vyravo didžiulė atskirtis transliacijų skaičiaus tarp stipriausių keturių ir likusių klubų, tačiau šį sezoną ji yra sumažėjusi.</p>
      <p>Šios ir kitos tendencijos – „<a href="https://www.basketnews.lt/">BasketNews.lt</a>“ surinktoje informacijoje apie LKL transliacijas per televiziją.</p>
      <h3>Keturi lyderiai</h3>
      <p>2018-2019 metų reguliariajame LKL sezone komandos sužaidė po 36 rungtynes, o krepšinio sirgaliai daugiausiai matė Kauno „Žalgirio“ krepšininkus – per BTV televiziją buvo parodyti beveik du trečdaliai (23 iš 36) Šarūno Jasikevičiaus auklėtinių mačų. Tai buvo pats didžiausias rezultatas.</p>
      <p>Mažiausiai išvydome Kėdainių „Nevėžio“ rungtynių, kurios televizorių ekranuose pasirodė šešis sykius, arba 3,83 karto rečiau nei „Žalgirio“.</p>
      <p>Žalgiriečiai buvo dažniau matomi nei trys komandos – Alytaus „Dzūkija“, Utenos „Juventus“ ir Kėdainių „Nevėžis“ – kartu sudėjus. Šios ekipos buvo parodytos 22 kartus.</p>
      <p>Atskirtis tarp „Žalgirio“ ir kitų stipriausių komandų toli gražu nėra tokia didelė, kaip lyginant su žemesnio nei Top 4 pajėgumo klubais.</p>
      <p>Praėjusį sezoną buvo transliuoti 22 Vilniaus „Ryto“ mačai, 21 – Klaipėdos „Neptūno“ ir 19 – Panevėžio „Lietkabelio“.</p>
      <p>Šie trys klubai ir Kauno „Žalgiris“ yra ypatingi dėl to, kad per televiziją buvo transliuojamos visos jų tarpusavio dvikovos, arba 24 sezono mačai iš 70.</p>
      <p>Per visas reguliariojo sezono TV transliacijas „Žalgiris“ buvo parodytas beveik 33 proc. rungtynių, kai mažiausiai dėmesio sulaukęs „Nevėžis“ buvo matomas per 8,6 proc. mačų.</p>
      <p>Pagal LKL reikalavimus, praėjusio sezono 1-4 vietose likusių komandų rungtynės namuose per du ratus turi būti parodytos bent 3 sykius, 5/8 vietose buvusių klubų – bent du kartus, 9-10 vietų ekipų – bent po 1 kartą.</p>
      <p>
        <b>2018-2019 m. LKL reguliariojo sezono rungtynių transliacijos per televiziją:</b>
      </p>
      <p><b>Vieta</b> <b> Komanda</b> <b> TV transliacijų skaičius</b> 1. „Žalgiris“ 23 2. „Rytas“ 22 3. „Neptūnas“ 21 4. „Lietkabelis“ 19 5. „Pieno žvaigždės“ 12 6. „Šiauliai“ 11 7. „Skycop“ 10 8-9 „Dzūkija“ 8 8-9 „Juventus“ 8 10. „Nevėžis“ 6</p>
      <h3>Besikeičiančios tendencijos</h3>
      <p>Šį sezoną LKL yra sudariusi sąrašą, kurios rungtynės bus parodytos per televiziją per pirmuosius du ratus.</p>
      <p>Pirmoje vietoje išlieka „Žalgiris“. Visos komandos per pirmuosius du ratus sužais po 18 mačų, o 13 kauniečių dvikovų rodys BTV.</p>
      <p>Antroje vietoje žengia „Rytas“ (11 TV transliacijų), trečioje – „Neptūnas“, kurio pusę mačų matysime per televiziją (9 iš 18).</p>
      <p>Praėjusį sezoną tik aštuonerios „Juventus“ rungtynės reguliariajame sezone buvo parodytos per televiziją. Šį sezoną toks skaičius bus jau po dviejų ratų, o jis – ketvirtas didžiausias.</p>
      <p>Skirtingai nei praėjusį sezoną, kiek mažiau rodomos „Lietkabelio“ akistatos su varžovais. Panevėžiečius per pirmuosius du ratus matysime septynis sykius.</p>
      <p>Taip pat septynios TV transliacijos atiteko ir Prienų „CBet“, kuri pasipildė keliais Kauno „Žalgiriui“ priklausančiais krepšininkais. Palyginimui, pernai prieniškių mačai per visą sezoną buvo rodytos 11 kartų.</p>
      <p>Mažiausiai dėmesio per pirmuosius du ratus sulauks „Šiauliai“ (4 transliacijos per TV) ir „Nevėžis“, „Pieno žvaigždės“ bei „Dzūkija“ (po 5).</p>
      <p>Per pirmuosius du ratus per televiziją bus parodytos 37 LKL rungtynės.</p>
      <p>
        <b>2019-2020 m. LKL reguliariojo sezono pirmųjų dviejų ratų rungtynių transliacijos per televiziją:</b>
      </p>
      <p><b>Vieta</b> <b> Komanda</b> <b> TV transliacijų skaičius</b> 1. „Žalgiris“ 13 2. „Rytas“ 11 3. „Neptūnas“ 9 4. „Juventus“ 8 5-6 „Lietkabelis“ 7 5-6 „CBet“ 7 7-9 „Pieno žvaigždės“ 5 7-9 „Dzūkija“ 5 7-9 „Nevėžis 5 10. „Šiauliai“ 4</p>
      <h3>Šį sezoną pelnomi taškai</h3>
      <figure>
        <img src="https://www.basketnews.lt/paveikslelis-3704-any100x100.jpg"/>
      </figure>
      <p>52% 87,0</p>
      <figure>
        <img src="https://www.basketnews.lt/paveikslelis-147664-any100x100.jpg"/>
      </figure>
      <ul>
        <li>Pelno taškų: <a href="https://www.basketnews.lt/lygos/51-lietuvos-krepsinio-lyga/statistika.html">87,0</a></li>
        <li>Taiklumas: <a href="https://www.basketnews.lt/lygos/51-lietuvos-krepsinio-lyga/statistika.html">52,4%</a></li>
        <li>Vieta lygoje: <a href="https://www.basketnews.lt/lygos/51-lietuvos-krepsinio-lyga/statistika.html">1</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82637-kauno-zalgiris-panevezio-lietkabelis.html">96</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82642-klaipedos-neptunas-kauno-zalgiris.html">80</a></li>
        <li>Daugiausia pelno: <a href="https://www.basketnews.lt/zaidejai/22749-zach-leday.html">Zach LeDay</a></li>
      </ul>
      <h3>Kauno Žalgiris / Tvarkaraštis</h3>
      <figure>
        <img src="https://www.basketnews.lt/paveikslelis-3704-tmlgs.jpg"/>
      </figure>
      <p>
        <a href="https://www.basketnews.lt/komandos/265-kauno-zalgiris.html">Kauno Žalgiris</a>
      </p>
      <figure>
        <img src="https://www.basketnews.lt/paveikslelis-198228-tmlgs.jpg"/>
      </figure>
      <p><a href="https://www.basketnews.lt/komandos/476-prienu-cbet.html">Prienų CBet</a> <a href="https://www.basketnews.lt/rungtynes/ziureti/82653-kauno-zalgiris-prienu-cbet.html">87-55</a></p>
      <figure>
        <img src="https://www.basketnews.lt/paveikslelis-3704-tmlgs.jpg"/>
      </figure>
      <p>
        <a href="https://www.basketnews.lt/komandos/265-kauno-zalgiris.html">Kauno Žalgiris</a>
      </p>
      <figure>
        <img src="https://www.basketnews.lt/paveikslelis-196864-tmlgs.jpg"/>
      </figure>
      <p><a href="https://www.basketnews.lt/komandos/666-utenos-juventus.html">Utenos Juventus</a> <a href="https://www.basketnews.lt/rungtynes/ziureti/82657-kauno-zalgiris-utenos-juventus.html">Sekm.<br/>17:20</a></p>
    </article>
  </body>
</html>