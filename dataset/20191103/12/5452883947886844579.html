<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/danni-pioggia-vento-irpinia-3-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-03T12:49:00+00:00"/>
    <meta property="og:title" content="Non solo pioggia ma anche vento, auto colpita da un pannello"/>
    <meta property="og:description" content="L'Irpinia è in ginocchio"/>
  </head>
  <body>
    <article>
      <h1>Non solo pioggia ma anche vento, auto colpita da un pannello</h1>
      <h2>L'Irpinia è in ginocchio</h2>
      <address><time datetime="2019-11-03T12:49:00+00:00">03 Nov 2019, 12:49</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/3678773328545/74814550_459942648213947_7145497220173791232_n-2.mp4"/>
      </figure>
      <p>L'Irpinia è messa in ginocchio dalla pioggia ma non solo; anche il vento sta facendo molti danni. Stando a quanto scrive Il Caudino, che riporta la notizia, a Cervinara, un pezzo di recinzione della Villa Comunale, dal lato via Cioffi, è stato divelto.</p>
      <h3>Incrinati due pali della Telecom</h3>
      <p>Incrinati, inoltre, anche due pali della Telecom, in via San Leucio e via San Cosma, mentre in viale Sant’Antonio alla frazione Valle, si sono registrati problemi con dei pali della pubblica illuminazione. La squadra manutenzione del comune ed il nucleo di protezione civile, coordinati dal sindaco Filuccio Tangredi, hanno già provveduto a mettere in sicurezza le zone interessate dai disagi.</p>
      <h3>Dei pannelli hanno colpito un'auto parcheggiata</h3>
      <p>Problemi anche in via Starze, a San Martino Valle Caudina, dove, nell’agglomerato di case popolari, sono volati via dei pannelli che hanno colpito una Fiat 500 parcheggiata. Fortunatamente, non si registrano feriti.</p>
    </article>
  </body>
</html>