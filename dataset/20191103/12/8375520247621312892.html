<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/politics/bogdan-hotiv-pripiniti-rozsliduvannja-zlochiniv-pid-chas-revoljutsiji-gidnosti-i-zlovzhivannja-janukovicha-gorbatjuk-637344.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-03T12:45:13+00:00"/>
    <meta property="og:title" content="Богдан хотів припинити розслідування злочинів під час Революції Гідності і зловживання Януковича, – Горбатюк"/>
    <meta property="og:description" content="Розмова відбулася наприкінці зустрічі з президентом України Зеленським"/>
  </head>
  <body>
    <article>
      <h1>Богдан хотів припинити розслідування злочинів під час Революції Гідності і зловживання Януковича, – Горбатюк</h1>
      <address>
        <time datetime="2019-11-03T12:45:13+00:00">03 Nov 2019, 12:45</time>
      </address>
      <h4>Розмова відбулася наприкінці зустрічі з президентом України Зеленським</h4>
      <p>Керівник Офісу президента України Андрій Богдан закликав припинити розслідування злочинів під час Революції Гідності і економічні злочини Віктора Януковича і його оточення.</p>
      <p>Про це повідомив колишній начальник Управління спецрозслідування Генеральної прокуратури України Сергій Горбатюк в інтерв’ю «<a href="https://www.youtube.com/watch?v=7UarTRyToXs">Прямому</a>».</p>
      <p>За його словами, це відбулось наприкінці зустрічі з президентом України Володимиром Зеленським.</p>
      <p>«На тій зустрічі з Зеленським він підійшов (Богдан – ред.), на завершення цієї зустрічі він підійшов.</p>
      <p>Він, не знаючи про суть, сказав: «Не розслідувались справи, не розслідувалися стосовно вбивств правоохоронців. Я ж вам казав, Володимир Олександрович». А він (президент Володимир Зеленський –ред.) каже сам: «Як же не розслідувались, якщо мені тільки що доповіли, що є результати?». «Значить, тоді вже не треба розслідувати. Все розслідувано – і вбивства протестувальників, і вбивства правоохоронців. Значить, все, далі не треба розслідувати».</p>
      <p>Та ні, кажу, треба розслідувати, і багато ще до завершення. І, в першу чергу, стосовно організаторів, і потрібні зміни в закон. І це саме питання президента щодо внесення змін в закон, який розблоковує можливість застосування заочного судочинства.</p>
      <p>Він каже: «Ні, це не питання президента. Будете розповідати новому генеральному прокурору».</p>
      <p>Я кажу: «Плюс, ще злочинна організація Януковича, економічні злочини підлягають розслідуванню». «Та ні, про що ви розказуєте? Які економічні злочини? Про що ви розказуєте?». І потім він вже перевів тему на те, що вас наступний чекає…» – розповів Горбатюк.</p>
      <p>За його словами, Богдан говорив це серйозно.</p>
      <p>«Я, можливо, перебільшую з точки зору емоційної, але суть така була. Тобто перехід від того, що нічого не розслідувано. А потім до того, що треба розслідувати», – зазначив Горбатюк.</p>
      <p>Нагадаємо, розслідуванням злочинів, пов’язаних з масовими протестами в 2013 – 2014 роках, <a href="https://glavcom.ua/news/spravi-maydanu-teper-rozsliduvatime-dbr--636474.html">займеться підрозділ у структурі Державного бюро розслідувань</a>.</p>
      <p>Як повідомлялося, <a href="https://glavcom.ua/news/truba-rozpoviv-chi-zmozhe-gorbatyuk-pereyti-na-robotu-u-derzhbyuro-rozsliduvan-636588.html">голова Державного бюро розслідувань пояснив, як працюватиме законопроєкт</a>, згідно з яким, слідчі Генпрокуратури, які розслідують справи Майдану, перейдуть до Держбюро за спрощеною процедурою.</p>
      <related>
        <a href="https://glavcom.ua/country/politics/u-zelenskogo-vidreaguvali-na-chutki-pro-bijku-bogdana-ta-bakanova-637325.html"/>
        <a href="https://glavcom.ua/world/observe/tramp-hotiv-otrimati-dostup-do-vikradenih-listiv-klinton-rozsliduvannja-637333.html"/>
        <a href="https://glavcom.ua/country/politics/budesh-kishkam-hvosti-krutiti-bogdan-prigroziv-glavi-sbu-vipiti-vsyu-krov-637278.html"/>
      </related>
    </article>
  </body>
</html>