<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/595517/na-ksanaginei-odigos"/>
    <meta property="og:site_name" content="SIGMALIVE"/>
    <meta property="article:published_time" content="2019-11-03T12:21:00+00:00"/>
    <meta property="og:title" content="Να ξαναγίνει «οδηγός»"/>
    <meta property="og:description" content="Τη νίκη που θα της επιτρέψει να ξαναπάρει κεφάλι στην κούρσα του πρωταθλήματος θα ψάξει η Ανόρθωση, που υποδέχεται τον Ολυμπιακό στο «Αντώνης Παπαδόπουλος»..."/>
  </head>
  <body>
    <article>
      <h1>Να ξαναγίνει «οδηγός»</h1>
      <address><time datetime="2019-11-03T12:21:00+00:00">03 Nov 2019, 12:21</time> by <a rel="author">Sigmalive/sports</a></address>
      <p>Τη νίκη που θα της επιτρέψει να ξαναπάρει κεφάλι στην κούρσα του πρωταθλήματος θα ψάξει η Ανόρθωση, που υποδέχεται τον Ολυμπιακό στο «Αντώνης Παπαδόπουλος» (3/11, 18:00).</p>
      <p>Η ομάδα του Τιμούρ Κετσπάγια έρχεται με τη φόρα της εξάρας της περασμένης αγωνιστικής σε βάρος της Δόξας και κόντρα στους «μαυροπράσινους» επιδιώκει να πιάσει ανάλογα επίπεδα απόδοσης, έτσι ώστε να επιστρέψει στην πρωτοπορία στον βαθμολογικό πίνακα.</p>
      <p>Ο Γεωργιανός προπονητής αναμένεται να παρατάξει την ομάδα του με τον Λόρια στο τέρμα, τους Γκαλίτσιο και Σελίν στα άκρα της άμυνας, τους Σίλντενφελντ και Βργκοτς στα στόπερ, τους Αρτυματά, Μαργκάσα, Μανθάτη και Ράγιος στη μεσαία γραμμή και τους Κατσαράβα και Ντούρις στην επίθεση.</p>
    </article>
  </body>
</html>