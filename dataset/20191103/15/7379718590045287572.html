<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/03/migranti-doppio-sbarco-in-italia?utm_term=Autofeed&amp;utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-03T15:00:27+00:00"/>
    <meta property="og:title" content="Migranti: doppio sbarco in Italia"/>
    <meta property="og:description" content="Migranti: doppio sbarco in Italia. 67 delle 88 persone sbarcate dalla Alan Kurdi nel porto di Taranto andranno in 5 Paesi dell'Unione europea: Germania e Francia accoglieranno 60 migranti, il Portogallo 5 e l'Irlanda 2."/>
  </head>
  <body>
    <article>
      <h1>Migranti: doppio sbarco in Italia</h1>
      <address><time datetime="2019-11-03T15:00:27+00:00">03 Nov 2019, 15:00</time> by <a rel="author">Salvatore Falco</a></address>
      <figure>
        <img src="https://static.euronews.com/articles/stories/04/27/65/16/773x435_cmsv2_3da817d3-f01c-5c62-9332-885568a0af54-4276516.jpg"/>
      </figure>
      <p>Vengono in maggioranza dai Paesi dell'Africa subsahariana, ma anche da Siria e Bangladesh, i 134 uomini, le 13 donne e i 4 minori sbarcati questa domenica a Pozzallo, in Sicilia.</p>
      <p>A bordo una donna incinta e un uomo con diverse ustioni, subito condotti in ospedale. I migranti sono stati trasferiti nel vicino hotspot, dove attualmente si trovano oltre 200 persone.</p>
      <p>Stessa procedura anche per gli 88 richiedenti asilo sbarcati dalla Alan Kurdi nel porto di Taranto, in 67 andranno in 5 Paesi dell'Unione europea.</p>
      <p>"Molte persone erano davvero in pessime condizioni fisiche. Non hanno molta forza e inoltre sono profondamente traumatizzati da quest'esperienza - racconta Ina Schneider, medico di bordo della Sea-eye - Abbiamo persone con ferite da arma da fuoco che hanno affrontato guerre civili nei loro Paesi d'origine e abbiamo visto i segni delle torture subite nei centri di detenzione in Libia".</p>
      <p>Nell'arco di 36 ore, i migranti saranno smistati nei Paesi che hanno offerto la disponibilità. Per ora solo i minori non accompagnati resteranno in Puglia in delle comunità educative. 21 adulti resteranno in Italia. Germania e Francia accoglieranno 60 migranti, il Portogallo 5 e l'Irlanda 2.</p>
      <figure>
        <iframe data-src="https://twitter.com/euronewses/status/1190968925087027200" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>