<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/3/653261/"/>
    <meta property="og:site_name" content="Економічна правда"/>
    <meta property="article:published_time" content="2019-11-03T15:35:00+00:00"/>
    <meta property="og:title" content="Volkswagen протестує &quot;квантовий навігатор&quot;"/>
    <meta property="og:description" content="Німецький автовиробник Volkswagen протестує навігатор, який використовує можливості квантового комп’ютера для прогнозування кількості пасажирів і оптимізації маршруту."/>
  </head>
  <body>
    <article>
      <h1>Volkswagen протестує "квантовий навігатор"</h1>
      <address>
        <time datetime="2019-11-03T15:35:00+00:00">03 Nov 2019, 15:35</time>
      </address>
      <p>Німецький автовиробник Volkswagen протестує навігатор, який використовує можливості квантового комп'ютера для прогнозування кількості пасажирів і оптимізації маршруту.<br/><br/>Про це пише <a href="https://interfax.com.ua/">"Інтерфакс-Україна".</a></p>
      <p>Наступного тижня в Лісабоні, де в цей час проходитиме технологічна конференція Web Summit, між місцем проведення заходу та іншими частинами міста курсуватимуть дев'ять міських автобусів, оснащених "квантовим маршрутизатором", повідомляє The Wall Street Journal.</p>
      <p>Ця програма використовує доступ до квантового комп'ютера для розрахунку найбільш швидкого шляху для кожного з автобусів в режимі, близькому до реального часу.</p>
      <p>Метою тестових поїздок є вибір оптимального маршруту в умовах інтенсивного міського руху, заявив головний інформаційний директор VW Мартін Гофман.</p>
      <p>Випробування є частиною більш масштабного плану компанії з впровадження подібних систем у свої автомобілі. VW має намір комерціалізувати цю технологію в найближчі три роки.</p>
      <p>У розробці програми-навігатора брала участь компанія D-Wave Systems Inc.</p>
    </article>
  </body>
</html>