<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/3ddcbb4fd5a8aa1f/de-ce-oamenii-sunt-mai-tristi-duminica.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-03T15:59:31+00:00"/>
    <meta property="og:title" content="De ce oamenii sunt mai triști duminica"/>
    <meta property="og:description" content="Tristețea de duminică este reală. Dacă duminica aveți o neliniște, cercetătorii explică de ce. Potrivit unui studiu, 81% dintre cei 1.000 de voluntari luați în calcul au dezvoltat așa numita anxietate de anticipare, pe măsură ce se apropia începutul unei noi săptămâni de lucru."/>
  </head>
  <body>
    <article>
      <h1>De ce oamenii sunt mai triști duminica</h1>
      <address><time datetime="2019-11-03T15:59:31+00:00">03 Nov 2019, 15:59</time> by <a rel="author">Jurnal.md</a></address>
      <p>
        <b>Tristețea de duminică este reală. Dacă duminica aveți o neliniște, cercetătorii explică de ce. Potrivit unui studiu, 81% dintre cei 1.000 de voluntari luați în calcul au dezvoltat așa numita anxietate de anticipare, pe măsură ce se apropia începutul unei noi săptămâni de lucru.</b>
      </p>
      <p>Două treimi dintre ei au dormit foarte prost în noaptea de duminică spre luni. Fenomenul a fost observat chiar și la aceia care spun că iubesc ceea ce fac la serviciu.</p>
      <p>Potrivit studiului citat de Digi24, cei mai predispuși la anxietatea legată de o nouă zi de muncă - 86 la sută - lucrează în educație, justiție, finanțe sau asigurări.</p>
      <p>Specialiștii au și sfaturi, pentru a evita sau măcar a reduce tristețea de duminică. De-a lungul zilei faceți sport, ieșiți în natură, ocoliți telefonul mobil și mesajele electronice.</p>
      <p>De asemenea, evitați alcoolul înainte de culcare, pentru că veți avea un somn agitat, și încercați să dormiți în medie șapte ore.</p>
    </article>
  </body>
</html>