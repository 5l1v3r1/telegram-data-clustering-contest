<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/auto-in-cambio-di-una-mozzarella-video-le-iene-truffa-ciro-gallo-e-in-bulgaria/1944851/"/>
    <meta property="og:site_name" content="IlSussidiario"/>
    <meta property="article:published_time" content="2019-11-03T15:56:11+00:00"/>
    <meta property="og:title" content="Auto in cambio di una mozzarella/ Video Le Iene, truffa Ciro Gallo “è in Bulgaria!”"/>
    <meta property="og:description" content="Auto da 50mila euro in cambio di una mozzarella da due chili: la truffa di Ciro Gallo. Il racconto della vittima oggi a Le Iene."/>
  </head>
  <body>
    <article>
      <h1>Auto in cambio di una mozzarella/ Video Le Iene, truffa Ciro Gallo “è in Bulgaria!”</h1>
      <h2>Auto da 50mila euro in cambio di una mozzarella da due chili: la truffa di Ciro Gallo. Il racconto della vittima oggi a Le Iene</h2>
      <address><time datetime="2019-11-03T15:56:11+00:00">03 Nov 2019, 15:56</time> by <a rel="author" href="https://www.ilsussidiario.net/autori/emanuela-longo/" target="_blank">Emanuela Longo</a></address>
      <p>Si <a href="https://www.ilsussidiario.net/news/jovanotti-tapiro-doro-da-striscia-la-notizia-bitcoin-una-truffa-pericolosa/1943882/">torna a parlare di truffe</a> a <b>Le Iene</b>, ma quella di cui ci parlerà l’inviato <b>Alessandro Di Sarno</b> è davvero particolare. Vittima delle malefatte di tale <b>Ciro Gallo</b> è il giovane <b>Enrico</b>, che ha contattato la trasmissione di Italia 1. Proprio insieme a Di Sarno si mettono in viaggio alla volta della Bulgaria per recuperare l’auto Bmw in vendita a 50mila euro e barattata con una mozzarella di 2 chili. A raccontare l’assurda disavventura è stato proprio il malcapitato, Enrico, che ha messo in vendita la sua vettura a quasi 50mila euro. Ai microfoni de Le Iene ha raccontato: “Trovo l’acquirente. Mi chiama questo Ciro Gallo. Abbiamo trovato un accordo: 47.500 euro”. Chiaramente la vittima non può che essere diffidente e per questo chiede delle garanzie. “Gli ho chiesto una fotografia dell’assegno circolare”, ha spiegato ad Alessandro Di Sarno. Ma solo a quel punto l’acquirente si gioca la sua carta e tira in ballo la famosa mozzarella da due chili.</p>
      <h4>AUTO IN CAMBIO DI UNA MOZZARELLA: LA TRUFFA DI CIRO GALLO</h4>
      <p>Cosa c’entra la <b>mozzarella</b> con la <b>truffa</b> a scapito di <b>Enrico</b> legata ad una Bmw? “Mi ha detto che aveva una latteria e mi ha chiesto se poteva portarmi un suo prodotto top. Mi ha fatto preparare una mozzarella di bufala da due chili”, ha raccontato la vittima <a href="https://www.ilsussidiario.net/news/bronzi-di-riace-statue-erano-5-video-le-iene-larcheologo-una-a-braccia-aperte/1944845/">a Le Iene</a>. Nonostante tutte le raccomandazioni del caso, Enrico continua a sentire che c’è qualcosa che non va, quindi anche lui pensa ad un espediente. “Ho lasciato attaccato il Gps in auto, clicco per localizzarla e vedo che era finita in Bulgaria. In Bulgaria? Così ho capito che era una truffa”, ha spiegato mentre è in auto con la iena verso il paese straniero alla ricerca della sua auto e di tal Ciro Gallo. La buona notizia è dietro l’angolo: la vettura viene finalmente ritrovata ed Enrico, giunto di fronte alla sua auto, scoppia in un pianto liberatorio. Ma c’è ancora un ostacolo da superare: la cancellata. Scopriremo solo questa sera se i due riusciranno a recuperarla e ad intercettare anche il truffatore.</p>
      <figure>
        <embed-post data-src="https://www.instagram.com/p/B4XxBTAoity" data-service="Instagram"/>
      </figure>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/valentina-milluzzo-morta-incinta-di-2-gemelli-aborto-negato-da-medici-obiettori/1944904/"/>
        <a href="https://www.ilsussidiario.net/news/anna-lou-come-yara-gambirasio-la-ragazza-nella-nebbia-arresto-bossetti-analogie/1944889/"/>
        <a href="https://www.ilsussidiario.net/news/18enne-morta-impiccata-al-cancello-di-casa-voleva-scavalcarlo-perche-senza-chiavi/1944885/"/>
        <a href="https://www.ilsussidiario.net/news/omicidio-marco-vannini-nuova-testimone-moglie-ciontoli-mi-chiese-nomi-dei-medici/1944882/"/>
        <a href="https://www.ilsussidiario.net/news/scuole-chiuse-domani-a-napoli-allerta-meteo-comune-tutto-ok-solo-parchi-chiusi/1944880/"/>
        <a href="https://www.ilsussidiario.net/news/allerta-meteo-liguria-tromba-daria-a-lavagna-video-maltempo-non-uscite-di-casa/1944763/"/>
      </related>
    </article>
  </body>
</html>