<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=945407"/>
    <meta property="og:site_name" content="Andhrajyothy"/>
    <meta property="article:published_time" content="2019-11-03T15:19:46+00:00"/>
    <meta property="og:title" content="నగరంలో రేపటి నుంచి హరింత హారం"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>నగరంలో రేపటి నుంచి హరింత హారం</h1>
      <address>
        <time datetime="2019-11-03T15:19:46+00:00">03 Nov 2019, 15:19</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p>హైదరాబాద్‌: తెలంగాణ ప్రభుత్వం ప్రతిష్టాత్మకంగా ప్రారంభించిన హరింత హారం కార్యక్రమాన్ని సోమవారం నుంచి గ్రేటర్‌పరిధిలో భారీఎత్తున చేపట్టేందుకు ఆయాశాఖలు సన్నాహాలు చేస్తున్నాయి. మొదటిరోజున సికింద్రాబాద్‌లోని మినిష్టర్‌రోడ్‌లో పెద్దయెత్తున మొక్కలు నాటే కార్యక్రమానికి మంత్రి తలసాని శ్రీనివాస్‌యాదవ్‌ హాజరు కానున్నారు. ఇప్పటికే హరితహారం నిర్వహణ పై తలసాని జీహెచ్‌ఎంసి, హెచ్‌ఎండిఎ, పోలీస్‌, వాటర్‌బోర్డు వంటి ప్రధాన శాఖలతో సమావేశం నిర్వహించారు. తెలంగాణ ఆవిర్భావం తర్వాత 2015లో తెలంగాణ ప్రభుత్వం పర్యావరణ పరిరక్షణ, పచ్చదనం పెంచేందుకు హరితహారం పేరుతో భారీఎత్తున మొక్కలు నాటే కార్యక్రమానికి శ్రీకారం చుట్టింది. అందులో భాగంగానే హైదరాబాద్‌ నగరంలో పచ్చదనం పెంచేందుకు ప్రభుత్వస్ధలాలు, కాలనీలు, రోడ్లకిరువైపున మొక్కలు నాటే కార్యక్రమం చేపట్టింది. అలాగే పారిశ్రామిక వాడల్లోనూ మొక్కలునాటి చెట్లుపెంచడం వల్ల కాలుష్యాన్ని నివారించడానికి అవకాశం ఉంటుందని ప్రభుత్వం భావిస్తోంది.</p>
      <p>   గత సంవత్సరం జీహెచ్‌ఎంసి తరపున ఒక్కరోజులో లక్షమొక్కలు నాటే కార్యక్రమాన్ని విజయవంతంగా నిర్వహించింది. ఈసారి భారీగా మొక్కలు నాటేందుకు కాలనీసంఘాలు, ఆయా శాఖలు సిద్ధమవుతున్నాయి. మంత్రి తలసాని శ్రీనివాస్‌యాదవ్‌ తన నియోజక వర్గమైన సనత్‌నగర్‌లో భారీగా మొక్కలు నాటేందుకు కాలనీసంఘాలు, ప్రభుత్వ సంస్థలకు పిలుపునిచ్చారు. ఇప్పటికే జీహెచ్‌ఎంసి కూడా భారీ ఎత్తున మొక్కలను ప్రజలకు ఉచితంగా సరఫరా చేసింది. సోమవారం మంత్రి తలసాని మినిస్టర్‌రోడ్‌లో నిర్వహించనున్న హరితహారం కార్యక్రమానికి అటవీశాఖ మంత్రి ఇంద్రకరణ్‌రెడ్డి, రాజ్యసభ సభ్యులు సంతోష్‌కుమార్‌ పాల్గొననున్నారు.</p>
    </article>
  </body>
</html>