<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191103-pidpal-lisu-v-hersoni-rozglyadayut-yak-odyn-z-motyviv-napadu-na-gandzyuk/"/>
    <meta property="og:site_name" content="ФАКТИ"/>
    <meta property="article:published_time" content="2019-11-03T15:29:24+00:00"/>
    <meta property="og:title" content="Підпал лісу в Херсоні розглядають як один з мотивів нападу на Гандзюк"/>
    <meta property="og:description" content="Підпал Олешківського лісу розглядається, як один з ключових мотивів нападу на Катерину Гандзюк. Раніше активістка писала, що схема підпалу реалізовувалася задля подальшої вирубки лісу."/>
  </head>
  <body>
    <article>
      <h1>Підпал лісу в Херсоні розглядають як один з мотивів нападу на Гандзюк</h1>
      <address>
        <time datetime="2019-11-03T15:29:24+00:00">03 Nov 2019, 15:29</time>
      </address>
      <p>Підпал Олешківського лісу розглядається, як один з ключових мотивів нападу на Катерину Гандзюк. Раніше активістка писала, що схема підпалу реалізовувалася задля подальшої вирубки лісу.</p>
      <p>Начальник слідчого управління СБУ Богдан Тиводар повідомив, що найближчим часом у справі Гандзюк очікуються нові підозри. Він підтвердив той факт, що група організатора нападу Сергія Торбіна фігурувала у цьому злочині.</p>
      <blockquote>– Група Торбіна фігурувала також. Сподіваюсь, що невдовзі будуть підозри саме стосовно підпалу лісу, тоді ми поговоримо про конкретних осіб, – сказав Тиводар.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20190731-oblyty-kyslotoyu-plan-b-rekonstruktsiya-napadu-na-gandzyuk/">Облити кислотою – план Б: реконструкція нападу на Гандзюк</a>
      </p>
      <p>Він також підтвердив, що відпрацьовується версія того, що створення парку Гілея, яке лобіювало керівництво Херсонських адміністрації та ради — Андрій Гордєєв, Євген Рищук та Владислав Мангер, могло працювати для покривання схеми незаконної вирубки лісу.</p>
      <p>Нагадаємо, 6 червня 2019 року суд виніс вирок п’ятьом співучасникам <a href="https://fakty.com.ua/ua/ukraine/20190606-vbyvstvo-gandzyuk-sud-vynis-vyrok/">нападу на Гандзюк:</a> Сергію Торбіну, Микиті Грабчуку, Володимиру Васяновичу, В’ячеславу Вишневському та Віктору Горбунову.</p>
    </article>
  </body>
</html>