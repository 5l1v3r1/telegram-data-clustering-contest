<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/na-lyzare-cekaji-v-arealech-v-beskydech-novinky-ale-i-vyssi-ceny-20191103.html"/>
    <meta property="og:site_name" content="Deník.cz"/>
    <meta property="article:published_time" content="2019-11-03T15:26:00+00:00"/>
    <meta property="og:title" content="Na lyžaře čekají v areálech v Beskydech novinky, ale i vyšší ceny"/>
    <meta property="og:description" content="Příprava na blížící se lyžařskou sezonu je ve ski areálech v Beskydech v plném proudu. Letos už budou moci lyžaři naplno využít nově vybudované sedačkové lanovky na Severce v Dolní Lomné a v Mostech u Jablunkova, která se otevřely na konci minulé sezony."/>
  </head>
  <body>
    <article>
      <h1>Na lyžaře čekají v areálech v Beskydech novinky, ale i vyšší ceny</h1>
      <address><time datetime="2019-11-03T15:26:00+00:00">03 Nov 2019, 15:26</time> by <a rel="author">Lukáš Morys ,Andrea Jalůvková</a></address>
      <p>„Areál nabízí pro letošní zimní sezónu novou čtyřsedačkovou lanovou dráhu včetně stávající velké pomy a dětského vleku. Ceny jízdného budou pro letošní sezónu navýšeny vzhledem k nabídce nové lanovky a rostoucím cenám energií a ostatních vstupů. Celoročně je v provozu i bobová dráha, “ uvedl Jiří Rucki z mosteckého ski areálu.</p>
      <p>Také ski areál Severka, který se nově chlubí dvousedačkovou lanovku, letos zdraží. Za celodenní skipas zaplatí lyžaři 500 korun, což je o padesátikorunu více, dražší budou i bodové jízdenky.</p>
      <p>Zopakovat loňskou úspěšnou sezonu by chtěli ve ski areálu Bílá. Minule se tam lyžovalo čtyři měsíce, a to až do konce března, podmínky byly vesměs velmi dobré. Letos v areálu například vyměnili nástupní pás u sedačkové lanovky, investovalo se také do technologie zasněžování. Oficiální zahájení sezony je naplánováno na sobotu 7. prosince. Ceny za jízdné oproti loňsku mírně vzrostou – celodenní ski pas vyjde na 540 korun, loni byl o desetikorunu levnější. Razantnější zdražení nastalo například u tří a čtyř hodinových jízdenek, které podražily shodně o třicet korun.</p>
      <p>Na sezonu se připravují i ve ski areálu Opálená v Pstruží. „Modernizovali jsme technologie na zasněžování, rozšiřovali jsme vodní nádrž, abychom měli kvalitnější sníh, ve snowparku budeme mít profesionálního správce, který bude dohlížet na překážky a skoky, parkoviště pro návštěvníky areálu má větší kapacitu a letos chystáme novinku v podobě ohrazení lyžařské školky,“ uvedl Petr Mikeska ze ski areálu Opálená.</p>
      <figure>
        <img src="https://g.denik.cz/57/9c/1-151031-ostrava-dusicky-hrbitov_denik-150-3x2.jpg"/>
      </figure>
      <aside>
        <a href="https://fm.denik.cz/z-regionu/z-historie-regionu-dusicky-na-morave-a-ve-slezsku-pokorne-slavi-i-neverici-20191102.html">Z historie regionu: Dušičky na Moravě a ve Slezsku pokorně slaví i "nevěřící" Přečíst článek ›</a>
      </aside>
    </article>
  </body>
</html>