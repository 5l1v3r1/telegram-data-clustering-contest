<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/non-francesca-nbsp-veronica-ldquo-217996.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-03T15:46:00+00:00"/>
    <meta property="og:title" content="'la verita'' infilza la pascale per l'intervista al fatto: si e' travestita da veronica lario...'"/>
    <meta property="og:description" content="NON È FRANCESCA, È VERONICA! - “LA VERITÀ” INFILZA LA PASCALE PER L’INTERVISTA IN CUI SPARLA DI SALVINI: “SI È TRAVESTITA DA VERONICA LARIO. DUE OUTING IN UN SOLO GIORNO: UN CONCENTRATO DI RIBELLIONE PIÙ CHOC DI UN JEANS STRAPPATO SUL GINOCCHIO” - “ANCHE IL QUOTIDIANO SCELTO PER L’INTERVISTA HA IL VALORE SUBLIMINALE DELLA PROVOCAZIONE. ALLORA FU REPUBBLICA, OGGI È ‘IL FATTO QUOTIDIANO’ DI TRAVAGLIO, VALE A DIRE JOKER PER BATMAN O UNA GERLA D’AGLIO PER UN VAMPIRO”"/>
  </head>
  <body>
    <article>
      <h1>'la verita'' infilza la pascale per l'intervista al fatto: si e' travestita da veronica lario...'</h1>
      <address>
        <time datetime="2019-11-03T15:46:00+00:00">03 Nov 2019, 15:46</time>
      </address>
      <p>
        <b>NON È FRANCESCA, È VERONICA! - “LA VERITÀ” INFILZA LA PASCALE PER L’INTERVISTA IN CUI SPARLA DI SALVINI: “SI È TRAVESTITA DA VERONICA LARIO. DUE OUTING IN UN SOLO GIORNO: UN CONCENTRATO DI RIBELLIONE PIÙ CHOC DI UN JEANS STRAPPATO SUL GINOCCHIO” - “ANCHE IL QUOTIDIANO SCELTO PER L’INTERVISTA HA IL VALORE SUBLIMINALE DELLA PROVOCAZIONE. ALLORA FU REPUBBLICA, OGGI È ‘IL FATTO QUOTIDIANO’ DI TRAVAGLIO, VALE A DIRE JOKER PER BATMAN O UNA GERLA D’AGLIO PER UN VAMPIRO”</b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-254421/990781.htm">
          <img src="https://cdn-static.dagospia.com/img/foto/03-2018/silvio-berlusconi-e-francesca-pascale-da-chi-4-990781.jpg"/>
        </a>
        <figcaption>silvio berlusconi e francesca pascale da chi 4</figcaption>
      </figure>
      <p>
        <b>DAJE FRANCY, UN ULTIMO SFORZO CHE MANCA POCO: "NON HO MAI DETTO DI ESSERE ETERO, NÉ GAY, NON SEGUO STEREOTIPI" - INTERVISTA BOMBA DELLA FAGNANI ALLA PASCALE: "I FIGLI DI SILVIO HANNO UN ATTEGGIAMENTO VIGILE, MA NON SI INTROMETTEREBBERO MAI"</b>
      </p>
      <p>
        <a href="https://www.dagospia.com/rubrica-3/politica/daje-francy-ultimo-sforzo-che-manca-poco-quot-non-ho-mai-detto-217911.htm">https://www.dagospia.com/rubrica-3/politica/daje-francy-ultimo-sforzo-che-manca-poco-quot-non-ho-mai-detto-217911.htm</a>
      </p>
      <p>
        <b>LA PASCALE SI TRAVESTE DA VERONICA E SPARLA DI BERLUSCONI CON TRAVAGLIO</b>
      </p>
      <p>
        <b>Giorgio Gandola per <a href="http://www.laverita.info/">“la Verità”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254421/893294.htm">
          <img src="https://cdn-static.dagospia.com/img/foto/04-2017/berlusconi-pascale-con-gli-agnellini-893294.jpg"/>
        </a>
        <figcaption>BERLUSCONI PASCALE CON GLI AGNELLINI</figcaption>
      </figure>
      <p>Due outing in un solo giorno e nella stessa frase da titolo. Un concentrato di ribellione, più choc di un jeans strappato sul ginocchio. Fa rumore la doppia svolta della donna che da alcuni anni incrocia i passi, l' affetto e i pensieri privati di Silvio Berlusconi: «Odio il sovranismo e i paletti. Né etero né gay, sono libera». Francesca Pascale - che non riusciamo a non immaginare con Dudù pensieroso sullo stesso divano in fiorato Sanderson - si pone a sorpresa dalla parte comoda della Storia, quella progressista. E lo fa in due mosse, le più scontate.</p>
      <figure>
        <a href="https://www.dagospia.com/mediagallery/Dago_fotogallery-254421/1210712.htm">
          <img src="https://cdn-static.dagospia.com/img/foto/09-2019/compleanno-di-dudu-come-i-cani-degli-zar-con-francesca-pascale-1210712.jpg"/>
        </a>
        <figcaption>compleanno di dudu come i cani degli zar con francesca pascale</figcaption>
      </figure>
      <p>Prima rigurgita con eleganza su Matteo Salvini («Per lui non ho particolare simpatia, mi fa paura vedere che l' asse della coalizione si stia spostando verso destra»), poi sventola la bandiera Lgbt con una convinzione da Gay Pride: «Difendo quei diritti anche nel mio interesse: e se domani decidessi di vivere in una famiglia arcobaleno? Nelle amicizie come nell' amore non seguo stereotipi».</p>
      <figure>
        <a href="https://www.dagospia.com/mediagallery/Dago_fotogallery-254421/1160892.htm">
          <img src="https://cdn-static.dagospia.com/img/foto/05-2019/carfagna-francesca-pascale-1160892.jpg"/>
        </a>
        <figcaption>carfagna .francesca Pascale</figcaption>
      </figure>
      <p>Perbacco, qui si prefigurano colpi di scena e si ipotizzano rivoluzioni copernicane di cui nulla possiamo immaginare. Per ora notiamo solo un deficit di visibilità colmato in un amen da parte di una signora che improvvisamente diventa, per chi non sopporta il Cavaliere, la Lady Diana della Brianza. Così indipendente da criticare le alleanze politiche di Forza Italia dal di dentro (o almeno da Villa Maria a Casatenovo), dopo la vittoria in Umbria e il rilancio del centrodestra unito. E così controcorrente da poterlo fare con parole che non sarebbero tollerate neppure se fossero Licia Ronzulli o Niccolò Ghedini a pronunciarle.</p>
      <figure>
        <a href="https://www.dagospia.com/mediagallery/Dago_fotogallery-254421/990780.htm">
          <img src="https://cdn-static.dagospia.com/img/foto/03-2018/silvio-berlusconi-e-francesca-pascale-da-chi-3-990780.jpg"/>
        </a>
        <figcaption>silvio berlusconi e francesca pascale da chi 3</figcaption>
      </figure>
      <p>È la mossa del cavallo, lo scarto improvviso che la accomuna a un' altra signora, insofferente allo stesso modo 10 anni fa: Veronica Lario, abile a cominciare lo sganciamento dal berlusconismo con un' uscita pubblica dall' effetto della criptonite. Anche il quotidiano scelto per l' intervista ha il valore subliminale della provocazione. Allora fu Repubblica, l' avversario editoriale, il collante del centrosinistra prodiano e pro giudici. Oggi è il Fatto Quotidiano diretto da Marco Travaglio, vale a dire Joker per Batman o una gerla d' aglio per un vampiro.</p>
      <figure>
        <a href="https://www.dagospia.com/mediagallery/Dago_fotogallery-254421/990779.htm">
          <img src="https://cdn-static.dagospia.com/img/foto/03-2018/silvio-berlusconi-e-francesca-pascale-da-chi-2-990779.jpg"/>
        </a>
        <figcaption>silvio berlusconi e francesca pascale da chi 2</figcaption>
      </figure>
      <p>Tutto per colpa di una festa di compleanno, allora come oggi. Dieci anni fa, a far partire i fuochi d' artificio di Veronica fu un anniversario con una presenza eccessiva: quella di Berlusconi a Casoria per il diciottesimo di Noemi Letizia, che quando vide entrare nel locale il premier lo chiamò «Papi».</p>
      <figure>
        <a href="https://www.dagospia.com/mediagallery/Dago_fotogallery-254421/948139.htm">
          <img src="https://cdn-static.dagospia.com/img/foto/10-2017/slvio-berlusconi-al-matrimonio-della-sorella-di-francesca-pascale-7-948139.jpg"/>
        </a>
        <figcaption>silvio berlusconi al matrimonio della sorella di francesca pascale 7</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254421/1232981.htm">
          <img src="https://cdn-static.dagospia.com/img/foto/11-2019/l-intervista-di-francesca-pascale-al-fatto-quotidiano-1232981.jpg"/>
        </a>
        <figcaption>L'INTERVISTA DI FRANCESCA PASCALE AL FATTO QUOTIDIANO</figcaption>
      </figure>
      <p>Leggendo le cronache del party, la moglie del presidente del Consiglio sbalordì e disse al giornale allora diretto da Ezio Mauro: «Quello che emerge dai giornali è un ciarpame senza pudore. E tutto in nome del potere.</p>
      <p>Figure di vergini che si offrono al drago per rincorrere il successo e la notorietà». Parole che diedero inizio alla stagione del bunga bunga.</p>
      <figure>
        <a href="https://www.dagospia.com/mediagallery/Dago_fotogallery-254421/1232978.htm">
          <img src="https://cdn-static.dagospia.com/img/foto/11-2019/francesca-pascale-silvio-berlusconi-1232978.jpg"/>
        </a>
        <figcaption>FRANCESCA PASCALE SILVIO BERLUSCONI</figcaption>
      </figure>
      <p>Qui l' acidità di stomaco che traspare dalle modalità sembrerebbe dipendere da una crisi di coppia, sancita dall' assenza della ex soubrette napoletana ai festeggiamenti per l' ottantatreesimo di Berlusconi il 29 settembre scorso a Villa Gernetto.</p>
      <figure>
        <a href="https://www.dagospia.com/mediagallery/Dago_fotogallery-254421/910418.htm">
          <img src="https://cdn-static.dagospia.com/img/foto/06-2017/silvio-berlusconi-francesca-pascale-910418.jpg"/>
        </a>
        <figcaption>silvio berlusconi francesca pascale</figcaption>
      </figure>
      <p>Un vuoto notato da molti e ribadito due giorni fa da un articolo della Stampa in cui si raccontava di un malessere dei figli del Cavaliere, che avrebbero chiesto al padre di «mettere fine alla relazione con Francesca Pascale perché giudicata ingombrante» e causa di «un continuo stress con le sue scenate di gelosia e l' obbligo di un' eccessiva presenza sui social». Uno scenario turbolento al quale si è aggiunto un altro tassello: il leader ha partecipato da solo al matrimonio della nipote Lucrezia.</p>
      <figure>
        <a href="https://www.dagospia.com/mediagallery/Dago_fotogallery-254421/948137.htm">
          <img src="https://cdn-static.dagospia.com/img/foto/10-2017/slvio-berlusconi-al-matrimonio-della-sorella-di-francesca-pascale-3-948137.jpg"/>
        </a>
        <figcaption>silvio berlusconi al matrimonio della sorella di francesca pascale</figcaption>
      </figure>
      <p>Ma lo stesso Berlusconi ha voluto spazzare via le nubi con un post su Facebook: «Ancora una volta leggo con stupore notizie del tutto inventate o del tutto infondate. Come è naturale i miei figli non si sono mai permessi e mai si permetterebbero alcuna intromissione nella mia vita privata. Il mio rapporto con Francesca Pascale continua da molti anni con immutato, reciproco affetto e senza gelosie».</p>
      <figure>
        <a href="https://www.dagospia.com/mediagallery/Dago_fotogallery-254421/1138937.htm">
          <img src="https://cdn-static.dagospia.com/img/foto/03-2019/gariboldi-pascale-berlusconi-1138937.png"/>
        </a>
        <figcaption>GARIBOLDI PASCALE BERLUSCONI</figcaption>
      </figure>
      <p>Se il gossip famigliare si può facilmente incenerire, è più difficile derubricare l' intervista con nette valutazioni politiche. Scendendo in campo apertamente contro Salvini anche sul piano personale («mai avuto ospite a Villa Maria e lo dico con sollievo») e ponendo un quesito che sembra un ultimatum («qual è il progetto di Forza Italia, un partito comune con la Lega?»), Pascale si pone come un elemento di corto circuito. Una Wanda Nara extraparlamentare che imbarazza il partito e conferma come il leader sia tirato per il doppiopetto Caraceni dal mattino alla sera.</p>
      <figure>
        <a href="https://www.dagospia.com/mediagallery/Dago_fotogallery-254421/954669.htm">
          <img src="https://cdn-static.dagospia.com/img/foto/11-2017/silvio-berlusconi-francesca-pascale-federica-panicucci-marco-bacini-954669.jpg"/>
        </a>
        <figcaption>SILVIO BERLUSCONI FRANCESCA PASCALE FEDERICA PANICUCCI MARCO BACINI</figcaption>
      </figure>
      <p>Nel valutare amici e nemici, cherchez la femme. Lei che viene considerata l' antitesi della Ronzulli (ora in auge) apre con decisione a Mara Carfagna. «Apprezzo sempre le donne che hanno il coraggio di lottare per le proprie idee e lei lo sta facendo in nome dei valori con cui è nata Forza Italia», spiega Pascale idealmente alleandosi con la vicepresidente della Camera, molto critica sull' astensione alla mozione di Liliana Segre. Liberali o sovranisti? Il rovello interiore degli azzurri è così evidente che si nota non solo negli uffici di presidenza, ma anche sui divani del soggiorno. A leggere tutto ciò c' è da immaginare che buona parte del Partito democratico, da domani, comincerà a trattare Francesca Pascale come Nilde Jotti. E chiederà alla neonata commissione della bontà di rimuovere i video con il calippo.</p>
      <figure>
        <a href="https://www.dagospia.com/mediagallery/Dago_fotogallery-254421/948136.htm">
          <img src="https://cdn-static.dagospia.com/img/foto/10-2017/slvio-berlusconi-al-matrimonio-della-sorella-di-francesca-pascale-10-948136.jpg"/>
        </a>
        <figcaption>silvio berlusconi al matrimonio della sorella di francesca pascale</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254421/923133.htm">
          <img src="https://cdn-static.dagospia.com/img/foto/07-2017/francesca-pascale-silvio-berlusconi-e-la-torta-disney-923133.jpg"/>
        </a>
        <figcaption>francesca pascale silvio berlusconi e la torta disney</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254421/948133.htm">
          <img src="https://cdn-static.dagospia.com/img/foto/10-2017/slvio-berlusconi-al-matrimonio-della-sorella-di-francesca-pascale-5-948133.jpg"/>
        </a>
        <figcaption>silvio berlusconi al matrimonio della sorella di francesca pascale</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254421/844862.htm">
          <img src="https://cdn-static.dagospia.com/img/foto/10-2016/berlusconi-giacomoni-pascale-844862.jpg"/>
        </a>
        <figcaption>berlusconi giacomoni pascale</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254421/901486.htm">
          <img src="https://cdn-static.dagospia.com/img/foto/05-2017/brambilla-pascale-berlusconi-movimento-animalista-901486.jpg"/>
        </a>
        <figcaption>BRAMBILLA PASCALE BERLUSCONI MOVIMENTO ANIMALISTA</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254421/901666.htm">
          <img src="https://cdn-static.dagospia.com/img/foto/05-2017/francesca-pascale-marina-berlusconi-901666.jpg"/>
        </a>
        <figcaption>francesca pascale marina berlusconi</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254421/948134.htm">
          <img src="https://cdn-static.dagospia.com/img/foto/10-2017/slvio-berlusconi-al-matrimonio-della-sorella-di-francesca-pascale-6-948134.jpg"/>
        </a>
        <figcaption>silvio berlusconi al matrimonio della sorella di francesca pascale</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254421/948138.htm">
          <img src="https://cdn-static.dagospia.com/img/foto/10-2017/slvio-berlusconi-al-matrimonio-della-sorella-di-francesca-pascale-4-948138.jpg"/>
        </a>
        <figcaption>silvio berlusconi al matrimonio della sorella di francesca pascale</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254421/948135.htm">
          <img src="https://cdn-static.dagospia.com/img/foto/10-2017/slvio-berlusconi-al-matrimonio-della-sorella-di-francesca-pascale-948135.jpg"/>
        </a>
        <figcaption>silvio berlusconi al matrimonio della sorella di francesca pascale</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254421/990778.htm">
          <img src="https://cdn-static.dagospia.com/img/foto/03-2018/silvio-berlusconi-e-francesca-pascale-da-chi-1-990778.jpg"/>
        </a>
        <figcaption>silvio berlusconi e francesca pascale da chi 1</figcaption>
      </figure>
    </article>
  </body>
</html>