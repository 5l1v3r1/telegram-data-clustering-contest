<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2017735/o-protos-andras-pou-gnorisa-me-esproxe-stis-tenies-porno.html"/>
    <meta property="og:site_name" content="News.gr"/>
    <meta property="article:published_time" content="2019-11-03T15:51:42+00:00"/>
    <meta property="og:title" content="«Ο πρώτος άνδρας που γνώρισα, με έσπρωξε στις ταινίες πορνό»"/>
    <meta property="og:description" content="Η πρώην πορνοστάρ Αφροδίτη Αδάμη μίλησε για την εμπειρία της, την οικογένεια της και την ιατρική"/>
  </head>
  <body>
    <article>
      <h1>«Ο πρώτος άνδρας που γνώρισα, με έσπρωξε στις ταινίες πορνό»</h1>
      <address>
        <time datetime="2019-11-03T15:51:42+00:00">03 Nov 2019, 15:51</time>
      </address>
      <h3>Η πρώην πορνοστάρ Αφροδίτη Αδάμη μίλησε για την εμπειρία της, την οικογένεια της και την ιατρική</h3>
      <p>H παιδίατρος Άννα Μαρία, η οποία είχε προκαλέσει σάλο πριν από μερικά χρόνια, όταν παράλληλα με τις σπουδές της στην Ιατρική πρωταγωνιστούσε σε ταινίες πορνό με το όνομα <a href="https://www.news.gr/tag/afrodith-adamh">Αφροδίτη Αδάμη</a>, έσπασε τη σιωπή της και μίλησε στον ΣΚΑΙ και την Τατιάνα Στεφανίδου.</p>
      <p>Σήμερα όπως λέει, έχει αφήσει το παρελθόν στην άκρη και χαίρεται μια οικογενειακή ζωή, καθώς είναι παντρεμένη και μητέρα ενός μικρού κοριτσιού. Ωστόσο, δεν μπορούσε να μην ερωτηθεί, για το πώς έφθασε να παίξει σε <a href="https://www.news.gr/tag/pornostar">ταινίες ερωτικού περιεχομένου</a>, αν και σπούδαζε και μάλιστα στην Ιατρική.</p>
      <p>«Ήθελα να ξεφύγω από τη ρουτίνα και την πίεση. Ήταν μια αντίδραση, για να ξεφύγω από όλο αυτό το δηλητήριο, που είχα φάει όλα αυτά τα χρόνια. Με έπεισε η σχέση μου. Του είχα μεγάλη εμπιστοσύνη και το έκανα» είπε και συνέχισε: «Δεν έζησα παιδικά χρόνια, όπως όλα τα άλλα παιδάκια. Έζησα στην καταπίεση και αυτός ήταν ένας τρόπος για να τα αφήσω όλα αυτά πίσω».</p>
      <p>Η Άννα Μαρία υποστηρίζει, ότι στη βιομηχανία των ερωτικών ταινιών την έβαλε ο πρώτος άνδρας, που έκανε σχέση. «Τον εμπιστεύτηκα και έτσι έγινε όλο αυτό που έγινε και συζητήθηκε». Όπως αποκαλύπτει, λίγο πριν γνωρίσει τον άνδρα που παντρεύτηκε, έκανε τάμα στον Άγιο Διονύσιο, να της φανερώσει τον άνδρα της ζωής της και να ντυθεί νύφη. «Δέκα μέρες μετά τον γνώρισα και κάναμε παιδί. Το έβγαλα Διονυσία, επειδή είχα κάνει αυτό το τάμα» είπε.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/1995209/pornostar-epiase-ton-sintrofo-tis-me-alli-gineka-ke-ton-macherose-sto-podi.html"/>
        <a href="https://www.news.gr/media/article/1992757/kastingk-gia-porno-sto-peristeri-perissoteres-apo-700-i-etisis-gia-na-ginoun-pornostar.html"/>
        <a href="https://www.news.gr/kosmos/article/1709713/i-tsitsolina-minise-tous-sothebys-tis-neas-iorkis.html"/>
      </related>
    </article>
  </body>
</html>