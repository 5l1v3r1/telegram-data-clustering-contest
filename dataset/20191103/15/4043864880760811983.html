<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/3/7230866/"/>
    <meta property="og:site_name" content="Українська правда"/>
    <meta property="article:published_time" content="2019-11-03T15:42:30+00:00"/>
    <meta property="og:title" content="Кива пригрозив &quot;відрізати голову&quot; за питання про охорону і пояснив, чому"/>
    <meta property="og:description" content="Нардеп від “Опоблоку - За життя” Ілля Кива пригрозив “відрізати голову” чоловіку за питання про його охорону, з якою політик пересувається. Відео"/>
  </head>
  <body>
    <article>
      <h1>Кива пригрозив "відрізати голову" за питання про охорону і пояснив, чому</h1>
      <address>
        <time datetime="2019-11-03T15:42:30+00:00">03 Nov 2019, 15:42</time>
      </address>
      <p>Нардеп від "Опоблоку - За життя" Ілля Кива пригрозив "відрізати голову" чоловіку за питання про його охорону, з якою політик пересувається. </p>
      <p><b>Джерело:</b> <a href="https://www.youtube.com/watch?v=VOrt6gIKUlY&amp;feature=youtu.be&amp;fbclid=IwAR07pesPafcR1UMzwVUrSKrqCJwSWnf88RS0rSPCTc7_QRvQqSHk2UJmHoc">відео</a> з погрозами Киви, яке оприлюднив Олексій Малютін, допис Іллі Киви у <a href="https://www.facebook.com/kivaillya/posts/1149580081900573?__xts__[0]=68.ARDHS6TFTMZ70Vi6G57541cai1KRCOeKrvpoHsmkO1WIOvWqbvsYyLCvzqG42wvxu0PkVWOLJAeG3knp29K8DG7vYyUcJcbstS_NyS58QM7e2XIxwwfB0e-fUc7jIu71z9Rs-40K8-9ob7BP14E5NvhI2Eh-eKGQYQsYIOPrZsm6aycm1TtDWOZ2Xrq-teXPEhdbWMYtQBzIcAZ2w8ukRVoGLh_eP_g7AHQdhDC1m59eHhqd_9rTYG5JyiSrtHy4NzM1OzC7ZsKtw2tR3DQh5dq362A0YSvRdkDhP_XqA8Olw3eIszNlk4G3EUh5G5AQO42WZ1KpQL-kc2c9sk0Qyg&amp;__tn__=-R">Facebook</a></p>
      <p><b>Деталі: </b>На питання чоловіка "Ви від народу ховаєтеся?" під час того, як Кива в оточенні охорони сідав до своєї автівки, нардеп заявив "Ти що, дурень бл***, я тобі зараз голову відріжу, с*ка".</p>
      <figure>
        <iframe src="https://www.youtube.com/embed/VOrt6gIKUlY" width="640" height="360" data-service="Youtube" scrolling="no"/>
      </figure>
      <p>На своїй сторінці у Facebook Кива заявив, що з приводу інциденту звернувся до Національної поліції. </p>
      <p>Він повідомив, що минулого тижня за ним "бігала група провокаторів" і відео є уривком з того, що вони зняли. </p>
      <p><b>Дослівно:</b> "Хочу пояснити природу цього матеріалу. Якщо ви звернули увагу, я один з небагатьох депутатів в Раді і в політиці, хто регулярно нагадує генпрокурору і владі, про те, що злочинець Стерненко, який зарізав багатодітного батька в Одесі, має сидіти у в'язниці. Але він на волі.  ... Я єдиний, хто стоїть на його стрімкому шляху до визнання невинним. Саме тому він почав бігати за мною в компанії своїх друзів, ображати мене і моїх дітей. Обіцяю, він отримає своє покарання", - заявив Кива.  </p>
      <p>
        <b>
          <i>Читайте також: </i>
        </b>
      </p>
      <p>
        <b>
          <i>
            <a href="https://www.pravda.com.ua/cdn/graphics/2018/09/movchannja_vlady_nas_ubyvaje/">"Мовчання влади нас убиває": 55 нерозкритих злочинів проти активістів</a>
          </i>
        </b>
      </p>
      <p>
        <b>
          <i>
            <a href="http://life.pravda.com.ua/culture/2017/12/4/227773/">Активіст Сергій Стерненко, який блокує концерти: Бабкін хоч нагород із рук убивць не брав, з Лорак ситуація складніша</a>
          </i>
        </b>
      </p>
      <p>
        <b>Нагадаємо:  </b>
      </p>
      <ul>
        <li>24 травня 2018 року <a href="https://www.pravda.com.ua/news/2018/05/25/7181302/">двоє</a> невідомих скоїли замах на екс-керівника одеського "Правого сектора" Сергія<a href="https://www.pravda.com.ua/news/2018/05/25/7181302/"> Стерненка</a>.</li>
        <li>Під час зіткнення активіст отримав ножове поранення у руку. Один з нападників утік, але згодом був затриманий. Інший – отримав від Стерненка смертельний удар ножем у живіт.</li>
        <li>Поліція розслідує<a href="https://www.pravda.com.ua/news/2018/05/25/7181337/"> убивство</a> нападника на Стерненка як умисне. Другого нападника поліція<a href="https://www.pravda.com.ua/news/2018/05/26/7181468/"> відпустила</a>, він проходить у справі як свідок.</li>
        <li>Стерненко просив передати матеріали досудового<a href="https://www.pravda.com.ua/news/2018/05/28/7181560/"> розслідування</a> щодо нападу на нього з Одеської області в будь-який інший регіон України.</li>
        <li>У поліції заявили, що зобов'язані розслідувати<a href="https://www.pravda.com.ua/news/2018/05/29/7181647/"> злочин</a>, який стався на території регіону, а вирішувати підслідність справи має Генпрокуратура. Згодом справу передали до Києва.</li>
        <li>Напад став третім нападом на Стерненка:  1 травня 2018 року невідомий <a href="https://www.pravda.com.ua/news/2018/05/1/7179198/">вистрілив у нього ззаду з травматичної зброї. </a>7 лютого 2018 року на Стерненка <a href="https://www.pravda.com.ua/news/2018/02/7/7170904/">напали</a> біля його будинку.</li>
        <li>Через рік після нападу на Стерненка справу не розкрито, також стало відомо, що частину доказів про попередні напади слідство, СБУ на Нацполіція <a href="https://www.pravda.com.ua/news/2019/05/24/7216002/">загубили</a>.</li>
        <li>Стерненка підозрюють також у вчинені нападу на начальника одеської поліції Дмитра<a href="http://www.pravda.com.ua/news/2017/11/18/7162542/"> Головіна</a> під час протестів проти забудови у Міському саду Одеси в листопаді 2017 року.</li>
        <li>Національна поліція неодноразово відмовлялася коментувати розслідування різанини зі <a href="https://www.pravda.com.ua/news/2018/07/6/7185513/">Стерненком.</a></li>
      </ul>
      <related>
        <a href="https://www.pravda.com.ua/news/2019/09/17/7226562/"/>
        <a href="https://www.pravda.com.ua/news/2019/08/6/7222840/"/>
        <a href="https://www.pravda.com.ua/articles/2019/07/25/7221939/"/>
      </related>
    </article>
  </body>
</html>