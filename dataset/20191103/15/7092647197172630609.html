<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39591/%D8%A8%D8%AE%D8%B4-%D8%AE%D8%B5%D9%88%D8%B5%DB%8C-%D8%A7%D8%B9%D8%AA%D9%85%D8%A7%D8%AF-%DA%A9%D8%A7%D9%85%D9%84-%D8%A8%D8%B1%D8%A7%DB%8C-%D8%B3%D8%B1%D9%85%D8%A7%DB%8C%D9%87-%DA%AF%D8%B0%D8%A7%D8%B1%DB%8C-%D8%AF%D8%B1-%D8%AA%D8%AC%D8%AF%DB%8C%D8%AF%D9%BE%D8%B0%DB%8C%D8%B1%D9%87%D8%A7-%D9%86%D8%AF%D8%A7%D8%B1%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-03T15:08:00+00:00"/>
    <meta property="og:title" content="بخش خصوصی اعتماد کامل برای سرمایه گذاری در تجدیدپذیرها ندارد"/>
    <meta property="og:description" content="رئیس ساتبا با اشاره به ابلاغیه وزیر نیرو درمورد صادرات برق، عنوان کرد: بعد از این ابلاغیه پنج پروانه هم صادر شده است، اما احساس می‌کنم بخش خصوصی هنوز اعتماد کامل برای حضور ندارد. در این راستا می‌توان کارگروهی بین ساتبا و بخش خصوصی تشکیل داد تا بررسی شود مانع چیست. از نظر ما که مانعی وجود ندارد."/>
  </head>
  <body>
    <article>
      <h1>بخش خصوصی اعتماد کامل برای سرمایه گذاری در تجدیدپذیرها ندارد</h1>
      <address><time datetime="2019-11-03T15:08:00+00:00">03 Nov 2019, 15:08</time> by <a rel="author">پایگاه خبری صنعت برق - برق نیوز BarghNews</a></address>
      <p><i>رئیس ساتبا با اشاره به ابلاغیه وزیر نیرو درمورد صادرات برق، عنوان کرد: بعد از این ابلاغیه پنج پروانه هم صادر شده است، اما احساس می‌کنم بخش خصوصی هنوز اعتماد کامل برای حضور ندارد. در این راستا می‌توان کارگروهی بین ساتبا و بخش خصوصی تشکیل داد تا بررسی شود مانع چیست. از نظر ما که مانعی وجود ندارد. </i>به‌گزارش <a href="http://www.barghnews.com/">برق نیوز</a>،معاون وزیر نیرو و رئیس ساتبا با تاکید براینکه توسعه انرژی‌های تجدید پذیر در ایران از ابتدا در سبد بخش خصوصی شکل گرفته است، گفت: امسال آخرین حلقه مورد نیاز انرژیی‌های تجدیدپذیر که تولید مبدل‌های انرژی است در کشور تکمیل شد و این مبدل‌ها هم اکنون توسط یک شرکت دانش بنیاندر حال تولید است.   "سیدمحمد صادق‌زاده" در مراسم اختتامیه نوزدهمین نمایشگاه بین‌المللی صنعت نفت ایران با تاکید براینکه توسعه انرژی‌های تجدید‌پذیر در ایران از ابتدا در سبد بخش خصوصی شکل گرفته است، اظهار کرد: این موضوع افتخاری برای ساتبا محسوب می‌شود و دولت برای اینکه در این بخش رقیب بخش خصوصی نباشد به طور کلی کنار رفته است. وی با اشاره به اینکه کشور پتانسیل خوبی برای توسعه انرژی‌های تجدیدپذیر دارد، گفت: طبق محاسبات انجام شده هزینه تمام شده تولید انرژی‌های تجدیدپذیر در ایران دو سنت بر کیلووات ساعت است درحالی که این میزان در بازار صادرات کشور‌های همسایه هفت تا هشت سنت بر کیلووات ساعت است و اختلاف هفت تا هشت سنتی جذابیت خوبی دارد.<br/><br/><b>مانعی برای حضور بخش خصوصی در بخش تجدیدپذیر‌ها وجود ندارد</b> رئیس ساتبا با اشاره به ابلاغیه وزیر نیرو درمورد صادرات برق، عنوان کرد: بعد از این ابلاغیه پنج پروانه هم صادر شده است، اما احساس می‌کنم بخش خصوصی هنوز اعتماد کامل برای حضور ندارد. در این راستا می‌توان کارگروهی بین ساتبا و بخش خصوصی تشکیل داد تا بررسی شود مانع چیست. از نظر ما که مانعی وجود ندارد. معاون وزیر نیرو در ادامه با اشاره به وضعیت کالا و خدمات انرژی‌های تجدید پذیر در کشور، اظهار کرد: در شش ماه گذشته آخرین حلقه مورد نیاز انرژی‌های تجدیدپذیر که تولید مبدل‌های انرژی است در کشور تکمیل شد و این مبدل‌ها توسط یک شرکت دانش بنیان تولید می‌شود.<br/><br/>عملکرد خوب بخش خصوصی در اقتصاد انرژی رئیس ساتبا در ادامه با تاکید بر اینکه بخش خصوصی وظیفه خود را در زمینه اقتصاد انرژی تجدیدپذیر‌ها به خوبی انجام داده است، افزود: در زمان آغاز توسعه تجدیدپذیر‌ها در سال ١٣٩٥، فرایند توسعه کیلووات ساعتی ١٤سنت بود که اکنون به شش تا هفت سنت رسیده و پیش‌بینی می‌شود به چهار تا پنج سنت نیز برسد. صادق زاده بر لزوم اجرای ماده ٣٥ قانون ششم توسعه تاکید کرد و افزود: این ماده در مورد اصلاح قیمت حامل‌های انرژی است و باید اجرا شود. وزارت نیرو تلاش خود را در این زمینه کرده است و باید همه کشور در این زمینه اتحاد نظر داشته باشند.</p>
    </article>
  </body>
</html>