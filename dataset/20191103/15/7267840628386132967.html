<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357007958-ko-dnju-raketnyh-vojsk-i-artillerii-gvardejcy-pokazali-kak-umejut-zazhigat-(video)"/>
    <meta property="og:site_name" content="Главное™"/>
    <meta property="article:published_time" content="2019-11-03T15:03:00+00:00"/>
    <meta property="og:title" content="Ко Дню ракетных войск и артиллерии гвардейцы показали, как умеют &quot;зажигать&quot; (видео)"/>
    <meta property="og:description" content="Вона з’явилась на європейській історичній арені у ХІІ столітті. Сьогодні без цього роду військ годі уявити жодне серйозне бойове зіткнення. Йдеться, звісно, про артилеристів. Українські представники цієї поважної військової спеціальності, відзначают..."/>
  </head>
  <body>
    <article>
      <h1>Ко Дню ракетных войск и артиллерии гвардейцы показали, как умеют "зажигать" (видео)</h1>
      <address>
        <time datetime="2019-11-03T15:03:00+00:00">03 Nov 2019, 15:03</time>
      </address>
      <p>Вона з’явилась на європейській історичній арені у ХІІ столітті. Сьогодні без цього роду військ годі уявити жодне серйозне бойове зіткнення. Йдеться, звісно, про артилеристів. Українські представники цієї поважної військової спеціальності, відзначають своє професійне свято сьогодні, 3-го листопада.</p>
      <p>Основною бойовою одиницею артилерії є дивізіон. Сюди можуть входити гаубиці, самохідна артилерія, протитанкові взводи і мінометні батареї. Під прикриттям артилерії українська піхота просувалась вперед та окопувалась. Артилерія зупиняла ворожі колони, руйнувала укріплення окупанта, зривала його підступні плани. Артилерійські підрозділи Східного оперативно-територіального об’єднання зародились у буремному 2014 році – в час відродження Національної гвардії України та протидії гібридним загрозам інспірованим країною-агресором Російською федерацією. Сьогодні наші артилеристи є потужною силою, здатною виконувати широкий спектр бойових задач, і роблять це з хірургічною точністю. Починаючи від 2016 року артилеристи Східного ОТО постійно стають кращими у військах під час польових зборів та змагань, навіть, серед інших збройних формувань.</p>
      <related>
        <h4>Читайте также:</h4>
        <a href="https://glavnoe.ua/news/n357007967-gvardejcy-i-policija-v-zolotom-4-oberegajut-pokoj-mirnyh-zhitelej-(foto)"/>
      </related>
      <p>«У 1999 році я завершив Сумський військовий інститут артилерії. Служив у Збройних силах України. Але так склалися обставини, що незабаром довелося звільнитися зі Збройних сил. Продовжив служити в лавах МНС. У 2014 році розпочався військовий конфлікт, я перейшов до щойно створеної бригади Нацгвардії в Харкові – військової частини 3017. З тих пір служу в НГУ, неодноразово брав участь в Антитерористичній операції та операції Об’єднаних сил. Найбільшим досягненням артилеристів Східного оперативно-територіального об’єднання вважаю те, що виконавши всі поставлені бойові завдання в районі проведення Антитерористичної операції та Операції Об’єднаних сил, вони без втрат повернулися в пункти постійної дислокації» – розповів старший офіцер (артилерії) родів і військ Східного територіального управління підполковник Павло Карпенко</p>
      <related>
        <h4>Читайте также:</h4>
        <a href="https://glavnoe.ua/news/n357007635-instruktory-ssha-obuchali-gvardejcev-mezhdunarodnomu-gumanitarnomu-pravu"/>
      </related>
      <p>Крім того, гвардійці за ці роки підготували сотні висококваліфікованих артилеристів-резервістів, здатних дати гідну відсіч ворогу у разі мобілізаційних заходів та залучення до бойових дій.</p>
      <p>«У кожного з нас своя місія. Так номер обслуги в розрахунку має чим швидше розкласти гармату. Хтось розкладає станіни, хтось піднімає колеса, опускає їх, забиває сошники. Ми споряджаємо та подаємо боєприпаси. Але нас вчать й іншим обов’язкам. Ми взаємозамінні. Вчать наводитись за координатами та стріляти», - поділився номер обслуги військової частини 3017 Дмитро Гордійчук</p>
      <p>Колега Дмитра по розрахунку гаубиці Д-30, старший навідник Василь Римарчук, у свою чергу, розповідає, що його підрозділ має на розгортання півтори хвилини. Всі команди командира гармати дублюються Після чого починається робота по цілі. Кожен рух військовослужбовців доведено до автоматизму багатоденними тренуваннями. Лише так можливо досягти успіху, вважають гвардійці.</p>
      <figure>
        <iframe src="https://www.youtube.com/embed/NVAcQST7jqM" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FOleksii94%2Fvideos%2F969286130097218%2F&amp;key=b5e80bb2a00d8af88a331a6bb255f2e2" width="500" height="280" data-service="Facebook" scrolling="no"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357007736-parni-iz-kropivnickogo-rasskazali-pochemu-otdali-predpochtnenie-srochnoj-sluzhbe-v-nacgvardii"/>
      </related>
    </article>
  </body>
</html>