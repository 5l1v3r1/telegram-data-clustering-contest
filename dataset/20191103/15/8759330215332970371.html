<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902224/club-brugge-is-op-dreef-en-treedt-in-voetsporen-van-kv-mechelen.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T15:15:00+00:00"/>
    <meta property="og:title" content="Club Brugge is ontketend en treedt in voetsporen van KV Mechelen"/>
    <meta property="og:description" content="Club Brugge lijkt dit seizoen wel ongenaakbaar. Ook tegen KV Kortrijk kwam het nooit in de problemen en won het met 3-0. Niet alleen de spitsen vallen op, maar ook de ijzeren defensie."/>
  </head>
  <body>
    <article>
      <h1>Club Brugge is ontketend en treedt in voetsporen van KV Mechelen</h1>
      <address>
        <time datetime="2019-11-03T15:15:00+00:00">03 Nov 2019, 15:15</time>
      </address>
      <p>
        <b>Club Brugge lijkt dit seizoen wel ongenaakbaar. Ook tegen KV Kortrijk kwam het nooit in de problemen en won het met 3-0. Niet alleen de spitsen vallen op, maar ook de ijzeren defensie.</b>
      </p>
      <p>Meer nog: Club Brugge heeft voorlopig de beste defensie van de laatste dertig jaar. Dat berekende Jarno Bertho. Na dertien wedstrijden heeft Club amper vier doelpunten binnengekregen in de Jupiler Pro League. De laatste keer dat dat nog gebeurde was in 1989. Toen kreeg Michel Preud'homme ook maar vier goals in dertien wedstrijden binnen bij KV Mechelen.</p>
      <p>Club kreeg dit seizoen ook nog nooit meer dan één goal tegen. Waasland-Beveren, KRC Genk, Anderlecht en Standard konden elk één doelpunt maken. Club moet echter wel op zijn tellen passen, want sterkhouder Simon Deli moest zaterdag het veld verlaten met een blessure.</p>
      <figure>
        <iframe data-src="https://twitter.com/JarnoBertho/status/1190988767122935808?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/902186/-club-brugge-moet-vrezen-voor-afwezigheid-deli-tegen-psg-.html?itm_source=www.voetbalprimeur.be&amp;itm_medium=highlighted-content">'Club Brugge moet vrezen voor afwezigheid Deli tegen PSG'</a></aside>
    </article>
  </body>
</html>