<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1974416/dresden-a%C5%9F%C4%B1r%C4%B1-sa%C4%9Fa-kar%C5%9F%C4%B1-oy-kulland%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-03T15:15:00+00:00"/>
    <meta property="og:title" content="Dresden, aşırı sağa karşı oy kullandı"/>
    <meta property="og:description" content="Almanya’nın doğusundaki Dresden şehri, “Nazizme karşı Olağanüstü Hal” başlıklı bir kararda oy kullandı. Karar, ayrımcılığa ve bölgede seçim başarıları elde eden radikal sağa karşı mücadele etmek için “demokratik kültürü güçlendirmeyi” amaçlıyor. 29’a"/>
  </head>
  <body>
    <article>
      <h1>Dresden, aşırı sağa karşı oy kullandı</h1>
      <address>
        <time datetime="2019-11-03T15:15:00+00:00">03 Nov 2019, 15:15</time>
      </address>
      <p>Almanya’nın doğusundaki Dresden şehri, “Nazizme karşı Olağanüstü Hal” başlıklı bir kararda oy kullandı. Karar, ayrımcılığa ve bölgede seçim başarıları elde eden radikal sağa karşı mücadele etmek için “demokratik kültürü güçlendirmeyi” amaçlıyor.<br/><br/>29’a karşı 39 oy çoğunluğuyla kabul edilen karar, bu hafta sonu yerel medya organları tarafından ilan edildi. Belediye Konseyi, Dresden’de şiddete yol açan anti-demokratik, çoğulcu, ayrımcı ve radikal sağcı tutumlara yönelik endişenin arttığını ifade etti.<br/><br/>Belediye Konseyi’nin 2019- 2024 görev süreci boyunca “özel öncelik” olarak nitelenen bir metinde ise “demokratik kültürün güçlendirilmesinin, marjinal azınlıkların korunmasının, insan haklarının ve aşırı sağ karşısındaki şiddet mağdurlarının korunmasının” amaçlandığı ifade edildi. Metinde ayrıca, başta antisemitizm, ırkçılık ve Müslümanlara nefret olmak üzere radikal sağın kökenleriyle mücadeleye değinilirken, eğitim sisteminde eşit fırsatları geliştirmeyi amaçlayan ve bu yönde çalışan sivil toplum girişimlerinin desteklenmesi gerektiği belirtildi.<br/><br/>Alman Haber Ajansı’nın (DPA) aktardığına göre Die Partei’den belediye meclisi üyesi olan Max Aschenbach, “Bu şehrin, Nazilerle bir sorunu var” açıklamasında bulundu.<br/><br/>Şehirde kabul edilen karar metni, sol ve liberal partiler tarafından kabul edilmeden önce çoğunluk tarafından yeniden ele alındı. Ancak başlığın da ulusal meselelerden ötürü bir kez daha ele alınması gerekiyordu.<br/><br/>Yeşiller Partisi’nden Thomas Luther, son yıllarda Müslümanlara yönelik nefreti destekleyen ve on binlerce üyeye sahip harekete atıfla, “Pegida Hareketi’nin şehirde nefreti körüklemesini istemiyoruz” dedi.<br/><br/>Son aylarda Almanya Başbakanı Angela Merkel’in göçmenlere ilişkin politikalarına karşı çıkan Almanya için Alternatif partisi de Doğru Almanya olarak bilinen bölgede birçok seçim başarısı elde etti. Dresden şehrinin başkenti olan Saksonya eyaletinde, Eylül ayında yapılan bölgesel seçimlerde oyların yüzde 28’ini kazanarak ikinci sırada yer aldı.<br/><br/>Almanya için Alternatif ve Merkel’in Hristiyan Demokrat milletvekilleri de karara karşı oy kullandı.<br/><br/>Merkel Hindistan’da<br/><br/>Öte yandan Almanya Başkanı Merkel, Yeni Delhi’de hava kirliliğiyle mücadele için daha fazla çaba sarf edilmesi çağrısında bulundu. Angela Merkel ayrıca, çevre dostu ulaşım sağlanması için Hindistan’a 1 milyar Euro yardım yapma vaadinde bulundu.<br/><br/>Merkel, Hindistan’daki sis krizine değinen birkaç yabancı liderden biri olurken, yetkililere kirliliğin “acil durum” seviyesine ulaştığı uyarısı yaptı. Hindistan’da okulların salı gününe kadar kapalı kalması ve tüm inşaat faaliyetlerinin durması emredildi. Yeni Delhi’deki yetkililer aynı zamanda, öğrencilere kirliliğe karşı korunmaları için maske dağıtmaya başladı.<br/><br/>Aynı zamanda Almanya Başbakanı, Hint mevkidaşı Narendra Modi ile bir araya geldi. İki lider, yerel makamların çağrılarına rağmen maske takmamayı tercih etti.<br/><br/> <br/><br/>Angela Merkel, gelecek 5 yıl içerisinde Almanya’nın Hindistan için Tamil Nadu eyaletine dizel otobüsler yerine 200 milyon Euro dahil, “temiz” ulaşım projelerine 1 milyar Euro harcama yapacağını belirtti. Merkel, yaptığı açıklamada “Elektrikli otobüsler dizel yakıtlarla değiştirilecek. Dün Yeni Delhi’de kirliliğe tanık olan herkes, bu otobüslerin neden değiştirildiğinin nedenini anlayabilir” dedi.<br/><br/>Hükümetteki gözlemcilere göre hava kalitesi, cumartesi (2 Kasım) günü iyileşme yaşadı, ancak kirlilik düzeyinin hala şiddetli olduğu uyarıları yapıldı. Aynı zamanda Hindistan’ın Bangladeş’e karşı vereceği uluslararası bir kriket maçı sebebiyle Yeni Delhi, bugün yeniden ışıklara bürünecek.<br/><br/>Her iki takım da hava kirliliği tehdidine rağmen maçın oynanmasında ısrar etti. Bazı Bangladeşli oyuncular, Arun Jaitley Stadyumu’nda maskelerle antrenman yaptı.<br/><br/>Yetkililer, stadyum çevresindeki ağaçlardan su fışkırtılmasını emrederken, şehirdeki inşaat faaliyetlerinin ve çöp yakma işlenmelerinin önlenmesi için özel devriyeler gerçekleştirildi.<br/><br/>Bangladeşli takımın lideri Muhammedullah Riyad, takım üyelerinin kirlilikten doğacak riskleri tartıştığını, ancak bunun karşısında fazla bir şey yapamadıklarını belirtti.<br/><br/>Riyad, “Buraya geldiğimizde bir sis vardı. Ancak oyuncular, bununla başa çıkmak için son 3 gündür antrenman yapıyor. Durum, kontrolümüz dışında. Krikete odaklanmak zorundayız” dedi.<br/><br/>Yeni Delhi, son 10 yılda artan kirlilik kriziyle karşı karşıya kaldı. Birleşmiş Milletler’e (BM) göre başta başkent Yeni Delhi olmak üzere Hindistan’daki 14 şehir, dünyanın en kirli 15 şehri arasında yer alıyor. Bir araştırmaya göre ise kir dolayısıyla oluşan sis, yılda 1 milyon Hint’in erken ölümüne yol açıyor.</p>
    </article>
  </body>
</html>