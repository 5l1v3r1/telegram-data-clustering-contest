<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/tsik-km-1230-izbiratelnata-aktivnost-e-1828-405736.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T15:01:22+00:00"/>
    <meta property="og:title" content="ЦИК: Към 12,30 избирателната активност е 18,28 %"/>
    <meta property="og:description" content="Подадени са 2 сигнала за купуване на гласове и 24 за предизборна агитация"/>
  </head>
  <body>
    <article>
      <h1>ЦИК: Към 12,30 избирателната активност е 18,28 %</h1>
      <address><time datetime="2019-11-03T15:01:22+00:00">03 Nov 2019, 15:01</time> by <a rel="author">Стандарт, снимка Канал 3</a></address>
      <p>"Избирателната активност към 12,30 часа е 18,26 %, съобщи на пресконференция говорителят на ЦИК Александър Андреев. В сравнение с първия тур на местните избори на 27 октомври активността е по-ниска, като тогава е била 23.54%. Спрямо изборите на втори тур през 2015-та година, активността също е по-ниска", допълни той.</p>
      <p>Най-много хора към 12.30 ч. са гласували в Георги Дамяново - 56.79% от имащите право на глас 56,79 %". Най-ниска е активността във Варна и Пловдив – съответно 10,5 % и 10,6 %.</p>
      <p>Подадените сигнали за нарушения от началото на изборния ден са 70 на брой. По групи – нарушения на организацията, свързаните с работата на СИК и нарушения на избирателните права са 45. 24 са сигналите за предизборна агитация, 2 за купуване на гласове", каза говорителят на ЦИК Александър  Андреев.</p>
      <p>"При агитацията, основните нарушения са агитация в социалните мрежи на страниците на някои от кандидатите, също агитационни материали за подкрепа. Социалните мрежи не представляват медийни услуги, ЦИК там няма правомощия."</p>
      <p>"Други нарушения за публикуване на социологически проучвания- има няколко сигнала, 3 от новинарски услуги, 2 нарушения се анализират. При организацията и нарушенията на изборните права – сигнали, че при попълването на бюлетините се отбелязва знака, като се поставят една върху друга бюлетините. Това може да е основание да бъде недействителна."</p>
      <p>"Имаше сигнали за опашки пред СИК в "Красна поляна", извършени са проверки. Пред избирателното помещение не са поставени образци, или липсва един екземпляр, сигналите са препратени към ОИК и се предприемат действия.", допълни още говорителят на ЦИК.</p>
      <p> </p>
    </article>
  </body>
</html>