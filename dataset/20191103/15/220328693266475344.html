<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/21-sa-zhertvite-na-zemetreseniyata-vv-filipinite-405738.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T15:21:16+00:00"/>
    <meta property="og:title" content="21 са жертвите на земетресенията във Филипините"/>
    <meta property="og:description" content="Ранените са 432, двама са безследно изчезнали"/>
  </head>
  <body>
    <article>
      <h1>21 са жертвите на земетресенията във Филипините</h1>
      <address><time datetime="2019-11-03T15:21:16+00:00">03 Nov 2019, 15:21</time> by <a rel="author">Стандарт</a></address>
      <p>Общо 21 са жертвите на двете земетресения, които разтърсиха тази седмица остров Минданао в южната част на Филипините, показват последните данни, съобщени от властите днес.  Ранените са 432, а двама са безследно изчезнали. На места оцелелите изпитват недостиг на храна и вода, предава Франс прес.</p>
      <p>Няколко телевизии показват как местни жители, които са загубили домовете си при земетресенията и са настанени в палатки, просят милостиня от автомобилисти, размахвайки пред колите им плакати.</p>
      <p>Първият трус бе във вторник. Той бе с магнитуд 6,6, а вторият, в четвъртък, бе с магнитуд 6,5.</p>
      <p>Спасители са открили телата на нови жертви, затрупани от срутили се сгради и отнесени от свлачища, съобщи Националната служба по катастрофите.</p>
    </article>
  </body>
</html>