<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812134.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T15:55:00+00:00"/>
    <meta property="og:title" content="سکه ۴ میلیون تومان شد + آخرین قیمت ارز"/>
    <meta property="og:description" content="به گزارش ایسنا، قیمت سکه تمام بهار آزادی طرح جدید در بازار امروز (یکشنبه) با ۲۰ هزار تومان افزایش، به چهار میلیون رسیده است و سکه طرح قدیم نیز با افزایش ۲۵ هزار تومانی، چهار میلیون و ۵۰۰۰ تومان قیمت دارد."/>
  </head>
  <body>
    <article>
      <h1>سکه ۴ میلیون تومان شد + آخرین قیمت ارز</h1>
      <address>
        <time datetime="2019-11-03T15:55:00+00:00">03 Nov 2019, 15:55</time>
      </address>
      <p>بازار ارز و طلا امروز روند افزایشی را در پیش گرفتند که البته این روند در بازار طلا و سکه پررنگ‌تر بود؛ به طوریکه سکه تمام طرح جدید و قدیم که مدتی بود به زیر سه میلیون بازگشته بود، امروز دوباره به چهار میلیون رسید.</p>
      <p>به گزارش ایسنا، قیمت سکه تمام بهار آزادی طرح جدید در بازار امروز (یکشنبه) با ۲۰ هزار تومان افزایش، به چهار میلیون رسیده است و سکه طرح قدیم نیز با افزایش ۲۵ هزار تومانی، چهار میلیون و ۵۰۰۰ تومان قیمت دارد.</p>
      <p>قیمت نیم‌سکه دو میلیون و ۸۰ هزار تومان است که ۱۰ هزار تومان افزایش قیمت را تجربه می‌کند. ربع سکه هم با افزایش ۱۰ هزار تومانی قیمت، یک میلیون و ۲۸۰ هزار تومان معامله می‌شود.</p>
      <p>در این میان سکه یک گرمی بیشترین افزایش قیمت (۳۰ هزار تومان) را داشته و ۸۴۰ هزار تومان عرضه می‌شود.</p>
      <p>همچنین هر گرم طلای ۱۸ عیار در طلافروشی‌ها با ۳۰۰۰ تومان افزایش قیمت به ۴۰۹ هزار تومان رسیده است.</p>
      <p>در بازارهای جهانی نیز  قیمت‌ها صعودی بوده و هر اونس طلا ۱۵۱۴ دلار و ۸۰ سنت معامله می‌شود.</p>
      <p>
        <b>آخرین نرخ‌های ارزی</b>
      </p>
      <p>در بازار هم امروز قیمت‌ها اندکی افزایش یافت و فاصله قیمتی خرید و فروش دلار و یورو بیشتر شد، چراکه پیش از این معمولا نرخ فروش این نوع ارزها ۱۰۰ تومان بیشتر از نرخ خرید آن بود که امروز این فاصله به ۱۵۰ تومان رسید.</p>
      <p>بانک‌ها امروز (۱۲ آبان‌ماه) هر دلار آمریکا را ۱۱ هزار و ۲۹۴ تومان و هر یورو را به قیمت ۱۲ هزار و ۴۵۱ تومان خریدند و قیمت خرید هر پوند انگلیس نیز در بانک‌ها ۱۳ هزار و ۹۰۴ تومان اعلام شد.</p>
      <p>قیمت ارز مسافرتی هم حدود ۱۳ هزار تومان اعلام شده است.</p>
      <p>همچنین صرافی‌های مجاز بانک مرکزی نیز قیمت خرید دلار را ۱۱ هزار و ۱۵۰ تومان و قیمت فروش آن را ۱۱ هزار و ۳۰۰ تومان اعلام کردند که نسبت به روز گذشته قیمت خرید ارز تغییری نکرده، اما قیمت فروش آن ۵۰ تومان افزایش یافته است.</p>
      <p>این صرافی‌ها امروز هر یورو را به قیمت ۱۲ هزار و ۴۵۰ تومان می‌خرند و ۱۲ هزار و ۶۰۰ تومان می‌فروشند.</p>
    </article>
  </body>
</html>