<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prazsky.denik.cz/zlociny-a-soudy/policie-vysetruje-pokus-o-vrazdu-cizinec-bodl-druheho-nozem-do-krku-20191103.html"/>
    <meta property="og:site_name" content="Pražský deník"/>
    <meta property="article:published_time" content="2019-11-03T15:39:00+00:00"/>
    <meta property="og:title" content="VIDEO: Policie vyšetřuje pokus o vraždu. Cizinec bodl druhého nožem do krku"/>
    <meta property="og:description" content="K závažné události došlo v neděli před jedenáctou hodinou dopoledne u centra pomáhajícího lidem bez domova pod magistrálou nedaleko křižovatky U Bulhara. Při incidentu, do kterého se dostala dvojice cizinců, bodl jeden z nich druhého nožem do krku."/>
  </head>
  <body>
    <article>
      <h1>VIDEO: Policie vyšetřuje pokus o vraždu. Cizinec bodl druhého nožem do krku</h1>
      <address><time datetime="2019-11-03T15:39:00+00:00">03 Nov 2019, 15:39</time> by <a rel="author">Richard Šedý</a></address>
      <p>Ke sporu došlo podle Týdeníku policie mezi dvěma bezdomovci rumunské národnosti, 49letý muž měl bodnout padesátiletého. Pachatel se dal vzápětí na útěk.</p>
      <p>"První na místě byly hlídky prvního policejního obvodu oddělení hlídkové služby, které zjistily, že jeden z mužů, měl bodná zranění a podezřelý z místa utekl. Proto jedna z hlídek pobodanému muži poskytovala první pomoc až do příjezdu záchranné služby," informovala mluvčí pražské policie Violeta Siřišťová. </p>
      <figure>
        <iframe src="https://www.youtube.com/embed/oIf188zvdIg" width="630" height="354" data-service="Youtube" scrolling="no"/>
      </figure>
      <p>Druhá hlídka vyjela pátrat po útočníkovi, kterého poblíž Masarykova nádraží dokázala najít a také zadržet. </p>
      <figure>
        <img src="https://g.denik.cz/63/cf/vrazdabotic1_denik-150-3x2.jpg"/>
      </figure>
      <aside>
        <a href="https://prazsky.denik.cz/zlociny-a-soudy/botic-policie-vrsovice-ubodany-pripad-krimi-mordparta-20191026.html">V Botiči byla nalezena mrtvola. Případ řeší pražská „mordparta“ Přečíst článek ›</a>
      </aside>
      <p>„Ještě před příjezdem našich posádek poskytovali zraněnému velmi kvalitní první pomoc policisté. Naše posádky si od nich pacienta převzaly, uvedly jej do umělého spánku, zaintubovaly a po nezbytném lékařském ošetření jej transportovaly na ARO vinohradské nemocnice,“ uvedla mluvčí pražské záchranky Jana Poštová pro Týdeník policie.</p>
      <p>Na místo dorazili i kriminalisté z takzvané mordparty včetně svého odcházejícího šéfa Josefa Mareše. "S devětačtyřicetiletým zadrženým probíhají v současné chvíli úkony trestního řízeni. Ten je podezřelý z trestného činu pokus vraždy, za což mu v případě odsouzení hrozí trest odnětí svobody v délce až 18 let.," uvedla Siřišťová.</p>
      <figure>
        <img src="https://g.denik.cz/63/ac/vrazda-krejcarek7_denik-150-3x2.jpg"/>
      </figure>
      <aside>
        <a href="https://prazsky.denik.cz/zlociny-a-soudy/dalsi-vrazda-v-praze-na-krejcarku-lezela-pod-mostem-mrtva-zena-20190925.html">Další vražda v Praze. Na Krejcárku ležela pod mostem mrtvá žena Přečíst článek ›</a>
      </aside>
    </article>
  </body>
</html>