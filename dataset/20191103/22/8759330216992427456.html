<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902291/preud-homme-niet-tevreden-hadden-hier-altijd-moeten-winnen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T22:24:00+00:00"/>
    <meta property="og:title" content="Preud’homme erg teleurgesteld: &quot;Hadden hier altijd moeten winnen&quot;"/>
    <meta property="og:description" content="KAA Gent verliet als winnaar de Ghelamco Arena na een spektakelrijke wedstrijd tegen Standard. Michel Preud’homme was na afloop erg teleurgesteld over het resultaat."/>
  </head>
  <body>
    <article>
      <h1>Preud’homme erg teleurgesteld: "Hadden hier altijd moeten winnen"</h1>
      <address>
        <time datetime="2019-11-03T22:24:00+00:00">03 Nov 2019, 22:24</time>
      </address>
      <p>
        <b>KAA Gent verliet als winnaar de Ghelamco Arena na een spektakelrijke wedstrijd tegen Standard. Michel Preud’homme was na afloop erg teleurgesteld over het resultaat.</b>
      </p>
      <p>"Van al onze uitwedstrijden was dit degene die we altijd hadden moeten winnen", verstopt Preud’homme zijn teleurstelling niet tegenover <a href="https://sporza.be/nl/matches/voetbal/jupiler-pro-league/2019-2020/regulier/14/kaa-gent-standard/"><i>Sporza</i></a>. De oefenmeester zag vele kansen voor zijn ploeg. "We hebben het in de eerste helft nagelaten om een tweede goal te maken. Er waren voldoende kansen hier voor ons om de volle buit te pakken."</p>
      <p>Een gemiste kans dus voor Standard, al zag Preud’homme ook dat Gent een degelijke prestatie op de mat legde. "Gent heeft gedrukt en ons in moeilijkheden gebracht. Desondanks vond ik toch dat wij de grootste mogelijkheden hadden."</p>
      <p>Aan de strafschop fout en bijhorende rode kaart wilde Preud’homme niet te veel woorden aan vuil maken. "Mijn mening daarover telt niet. Mijn spelers zeiden dat hij met zijn armen naast het lichaam sprong. Goed, er zullen altijd factoren zijn waarop ik mijn ploeg niet kan voorbereiden en dit is er eentje van."</p>
    </article>
  </body>
</html>