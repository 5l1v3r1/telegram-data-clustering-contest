<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/cards/ritorno-futuro-parte-ii-trent-anni-dopo-trionfo-paradossi-quel-trump-ispiratore-flea-red-hot/ritorno_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="Ritorno al Futuro parte II, trent’anni dopo: il trionfo dei paradossi, quel Trump ispiratore (e Flea dei Red Hot)"/>
    <meta property="og:description" content="Nel novembre 1989 usciva il seguito del primo fortunato capitolo della saga: riuscito anche questo, Zemeckis si superò nella gestione dei cortocircuiti temporali (e nelle invenzioni «futuribili»)"/>
  </head>
  <body>
    <article>
      <h1>Ritorno al Futuro parte II, trent’anni dopo: il trionfo dei paradossi, quel Trump ispiratore (e Flea dei Red Hot)</h1>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author">Filippo Mazzarella</a></address>
      <p>Tornato nella Hill Valley del 1985 dopo le vicissitudini del suo primo viaggio nel 1955, Marty Mc Fly apprende da Doc (che ha trasformato la DeLorean/macchina del tempo in una sorta di astronave alimentata a pattume anziché plutonio) di come anche nel futuro gli si prospettino guai. Giunto con l’amico e la fidanzata Jennifer nel 2015, salva dalla galera suo figlio Marty jr facendone arrestare il rivale Griff Tannen, figlio dell’ormai vecchio Biff; senza immaginare che quest’ultimo s’impossesserà della DeLorean e di un almanacco contenente tutti i risultati sportivi tra il 1950 e il 2000 con cui modificherà pesantemente il passato e, grazie ai proventi delle sue scommesse «sicure» diverrà il ricchissimo ras di una cittadina devastata da delinquenza e gioco d’azzardo. Ripristinare lo status quo sarà per Marty e Doc un’impresa titanica.</p>
      <figure>
        <img src="https://images2.corriereobjects.it/methode_image/2019/11/04/Spettacoli/Foto%20Spettacoli%20-%20Trattate/rit1-kfUD-U3150498798838LbE-593x443@Corriere-Web-Sezioni.jpg?v=201911041218"/>
      </figure>
      <aside>Scheda 1 di 6<br/><br/>INDIETRO<a href="https://www.corriere.it/spettacoli/cards/ritorno-futuro-parte-ii-trent-anni-dopo-trionfo-paradossi-quel-trump-ispiratore-flea-red-hot/moltiplicazione-spaventosa-paradossi.shtml"> AVANTI</a></aside>
    </article>
  </body>
</html>