<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637943/%D9%88%D8%B1%D9%88%D8%AF-%D9%85%D8%AC%D8%AF%D8%AF-%D9%87%DB%8C%D8%A3%D8%AA-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%D8%B1%DA%A9%D8%B2%DB%8C-%D9%81%D9%84%D8%B3%D8%B7%DB%8C%D9%86-%D8%A8%D9%87-%D8%BA%D8%B2%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T22:59:00+00:00"/>
    <meta property="og:title" content="ورود مجدد هیأت انتخابات مرکزی فلسطین به غزه"/>
    <meta property="og:description" content="هیأت انتخابات مرکزی فلسطین امروز- یکشنبه- به منظور تکمیل روند مذاکره با جنبش حماس و گروه‌های دیگر درباره برگزاری انتخابات پارلمانی و سپس انتخابات..."/>
  </head>
  <body>
    <article>
      <h1>
        <a href="https://www.bultannews.com/fa/news/637943/%D9%88%D8%B1%D9%88%D8%AF-%D9%85%D8%AC%D8%AF%D8%AF-%D9%87%DB%8C%D8%A3%D8%AA-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%D8%B1%DA%A9%D8%B2%DB%8C-%D9%81%D9%84%D8%B3%D8%B7%DB%8C%D9%86-%D8%A8%D9%87-%D8%BA%D8%B2%D9%87">ورود مجدد هیأت انتخابات مرکزی فلسطین به غزه</a>
      </h1>
      <h2>هیأت انتخابات مرکزی فلسطین امروز- یکشنبه- به منظور تکمیل روند مذاکره با جنبش حماس و گروه‌های دیگر درباره برگزاری انتخابات پارلمانی و سپس انتخابات...</h2>
      <address><time datetime="2019-11-03T22:59:00+00:00">03 Nov 2019, 22:59</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از آناتولی، هیأت انتخابات مرکزی فلسطین امروز- یکشنبه- به منظور تکمیل روند مذاکره با جنبش حماس و گروه‌های دیگر درباره برگزاری انتخابات پارلمانی و سپس انتخابات ریاست‌جمهوری با فاصله زمانی کمتر از سه ماه وارد نوار غزه شد.</p>
      <p>دفتر رسانه‌ای اداره گذرگاه‌های فلسطین با انتشار بیانیه‌ای اعلام کرد که «حنا ناصر» رئیس کمیته به همراه «هشام کحیل» مدیر اجرائی و «اشرف الشعیبی» معاون او از طریق گذرگاه حانون در شمال غزه وارد این شهر شدند.</p>
      <p>هیات این کمیته هفته گذشته نیز به ریاست ناصر وارد نوار غزه شد و با جنبش حماس و گروه‌های دیگر تشکیل جلسه داد.</p>
      <p>در این جلسه‌ها درباره برگزاری انتخابات پارلمانی در وهله نخست و سپس انتخابات ریاست‌جمهوری با فاصله زمانی کمتر از سه ماه بحث و تبادل نظر شد.</p>
      <p>جنبش حماس موافقت خود را با عدم همزمانی انتخابات پارلمانی و ریاست جمهوری اعلام کرده است. این در حالی است که این جنبش پیش از این موافق این موضوع نبود.</p>
      <p>آخرین انتخابات ریاستی در سال ۲۰۰۵ و آخرین انتخابات پارلمانی در سال ۲۰۰۶ برگزار شده است.</p>
    </article>
  </body>
</html>