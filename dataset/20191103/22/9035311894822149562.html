<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/03/yeni-delhi-de-hava-kirliligi-rekor-seviyeye-ulasti-ucaklar-sehre-inemedi"/>
    <meta property="og:site_name" content="euronews"/>
    <meta property="article:published_time" content="2019-11-03T22:40:27+00:00"/>
    <meta property="og:title" content="Yeni Delhi'de hava kirliliği rekor seviyeye ulaştı"/>
    <meta property="og:description" content="Hindistan'ın başkenti Yeni Delhi'de hava kirliliği sene başından bu yana en yüksek seviyesine ulaştı. Yetkililer artan kirlilik nedeniyle halk sağlığı açısından acil durum ilan ederek okulları tatil etti"/>
  </head>
  <body>
    <article>
      <h1>Yeni Delhi'de hava kirliliği rekor seviyeye ulaştı</h1>
      <address><time datetime="2019-11-03T22:40:27+00:00">03 Nov 2019, 22:40</time> by <a rel="author">Enis Günaydın</a></address>
      <p>Hindistan'ın başkenti Yeni Delhi'de hava kirliliği sene başından bu yana en yüksek seviyesine ulaştı. Yetkililer artan kirlilik nedeniyle halk sağlığı açısından acil durum ilan ederek okulları tatil etti.</p>
      <p>Havadaki küçük parçacıkların ölçülerek hesaplandığı hava kalitesi endeksinde şehirdeki seviye 'aşırı' olarak kabul edilen 500 eşiğini aşarak 900'e ulaştı.</p>
      <p>Şehirde yaşayan 40 milyon kişinin akciğerlerine verdiği zararın haricinde hava kirliliği, sise neden olarak uçakların kentteki havalimanına inmesine de engel oldu. Yaklaşık 30 uçak çevredeki farklı havalimanlarına yönlendirildi.</p>
      <p>Kent yetkilileri pazartesi gününden itibaren şahsi araç kullanımına belirli kısıtlamalar getireceklerini duyurdu.</p>
    </article>
  </body>
</html>