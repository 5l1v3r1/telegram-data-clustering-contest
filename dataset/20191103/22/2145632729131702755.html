<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18528971-numar-de-la-linia-erotica-scris-pe-legitimatiile-elevilor-in-locul-celui-de-preventie-a-suicidului"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="Număr de la linia erotică, scris pe legitimaţiile elevilor în locul celui de prevenţie a suicidului"/>
    <meta property="og:description" content="Elevii din Şcoala Gimnazială New Vista, din California, au sunat la linia erotică după ce numărul de telefon pentru un serviciu de prevenţie a suicidului a fost întipărit greşit de reprezentanţii instituţiei pe legitimaţii, potrivit CNN, citat de Mediafax."/>
  </head>
  <body>
    <article>
      <h1>Număr de la linia erotică, scris pe legitimaţiile elevilor în locul celui de prevenţie a suicidului</h1>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18528971/1/56910161-l.jpg"/>
      </figure>
      <p>Elevii din Şcoala Gimnazială New Vista, din California, au sunat la linia erotică după ce numărul de telefon pentru un serviciu de prevenţie a suicidului a fost întipărit greşit de reprezentanţii instituţiei pe legitimaţii, potrivit CNN, citat de Mediafax.</p>
      <p>Emily Lavelle şi colegii ei de gimnaziu au decis să formeze numărul de telefon al unui serviciu pentru prevenţia suicidului, ce era întipărit pe spatele legitimaţiilor de elev, dar la celălalt capăt al firului se aflau cei de la linia erotică.</p>
      <p>Emily i-a povestit mamei sale, Janene, despre ce a descoperit.</p>
      <p>"Primul lucru pe care l-am făcut a fost să formez acel număr şi, desigur, era o linie erotică. Am fost foarte şocată, nu îmi venea să cred", a declarat Janene, pentru CNN.</p>
      <p>Iniţial, mama elevei a intenţionat să îl sune pe directorul instituţiei de învăţământ, dar, aflând de incident după programul de lucru, a fotografiat legitimaţia fiicei sale, distribuind imaginea pe Facebook.</p>
      <p>Fotografia a fost ştearsă de Facebook, argumentând că aceasta "este împotriva standardelor comunităţii".</p>
      <p>Inspectorul districtului şcolar Lancaster a oferit o declaraţie, cerându-şi iertare pentru incident şi asigurând că legitimaţiile elevilor vor fi înlocuite. "Luni seara, am fost informaţi că legitimaţiile elevilor, ce au numere pentru servicii de urgenţă pe spatele lor, cuprindeau un număr greşit pentru Suicide Hotline. Regretăm foarte mult această eroare şi muncim din greu pentru a o îndrepta. Numărul incorect ce este scris pe card trimite, de fapt, la o linie erotică", a declarat inspectorul Michelle Bowers.</p>
      <p>Administratorii au strâns toate legitimaţiile elevilor şi au anunţat că vor modifica eroarea.</p>
      <related>
        <a href="https://www.descopera.ro/dnews/18132521-romanii-cumpara-mai-multe-abonamente-tv-si-vorbesc-mai-putin-la-telefon"/>
      </related>
      <related>
        <a href="https://www.descopera.ro/dnews/18067596-sofer-amendat-castile-conectate-telefon-baterie"/>
      </related>
      <related>
        <a href="https://www.descopera.ro/dnews/18046575-aplicatie-pe-telefon-parintii-afla-ce-fac-copiii-la-scoala"/>
      </related>
      <related>
        <a href="https://www.descopera.ro/dnews/17574691-femeie-ramas-paralizata-jucat-telefon"/>
      </related>
      <related>
        <a href="https://www.descopera.ro/dnews/17371618-statul-pe-telefon-in-timpul-cursurilor-are-un-efect-extrem-de-daunator-asupra-rezultatelor-la-examene"/>
      </related>
      <related>
        <a href="https://www.descopera.ro/dnews/16237039-povestea-femeii-care-a-renuntat-la-civilizatie-nu-are-telefon-ceas-sau-laptop-si-vaneaza-cu-arcul"/>
      </related>
      <related>
        <h4>Citeşte şi</h4>
        <a href="https://www.descopera.ro/lumea-digitala/18493672-huawei-lanseaza-un-telefon-pliabil-in-china-la-preturi-incepand-cu-2400-dolari"/>
        <a href="https://www.descopera.ro/lumea-digitala/18462327-o-femeie-a-fost-amendata-intr-un-autobuz-dupa-ce-a-ramas-fara-baterie-la-telefon"/>
        <a href="https://www.descopera.ro/lumea-digitala/18451472-xiaomi-lanseaza-un-nou-telefon-in-europa"/>
        <a href="https://www.descopera.ro/lumea-digitala/18416451-care-este-cel-mai-popular-telefon-din-romania"/>
      </related>
    </article>
  </body>
</html>