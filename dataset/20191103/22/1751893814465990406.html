<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.corriere.it/notizie/cronaca/19_novembre_04/incidente-stradale-una-moto-due-camion-morto-ferito-sull-a4-a9fb17ea-fed7-11e9-aa9d-60f7e515e47b.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="Incidente sull’A4, scontro tra una moto e due tir: un morto e un ferito. Autostrada bloccata per più di 4 ore"/>
    <meta property="og:description" content="A perdere la vita è stato il centauro, Temporaneamente chiuso - informa Autostrade per l’Italia - il tratto tra il bivio con A58 TEM e Cormano in direzione Torino: 8 km di coda in direzione Torino e 6 km in corrispondenza dell’uscita obbligatoria"/>
  </head>
  <body>
    <article>
      <h1>Incidente sull’A4, scontro tra una moto e due tir: un morto e un ferito. Autostrada bloccata per più di 4 ore</h1>
      <h2>A perdere la vita è stato il centauro di 55 anni. Traffico in tilt sull’autostrada dalle 6.26 alle 10.45 di lunedì. Gli automobilisti che da Brescia erano diretti a Milano /Torino/Varese hanno subito molti disagi: code anche di 10 chilometri</h2>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author">Redazione Milano online</a></address>
      <p>Scontro mortale sull’A4 <b>tra Sesto San Giovanni (Mi) e Cormano in direzione Torino</b>. Nell’incidente, che si è verificato alle 6.26 di lunedì mattina, sono stati coinvolti due tir e una moto. A perdere la vita il centauro di 55 anni. Sul posto il personale del 118 e un’auto medica. Ferito il conducente di uno dei tir, che è rimasto incastrato all’interno del mezzo, riportando un trauma agli arti inferiori. L’uomo è stato trasportato all’ospedale Niguarda.</p>
      <h4>I disagi</h4>
      <p>La società Autostrade ha comunicato che poco prima delle 10:45 sull’autostrada A4 Milano-Brescia è stato riaperto il tratto tra il bivio con A58 TEM e Cormano in direzione Torino temporaneamente chiuso. L’incidente è stato risolto e al momento si registrano code a tratti per traffico intenso tra Cavenago e lo svincolo di Cormano. In mattinata gli automobilisti che da Brescia erano diretti a Milano, Torino e Varese hanno subito molti disagi: code anche di 10 chilometri e sono stati obbligati a percorsi e a uscite alternativi.</p>
      <p>Questo articolo è in aggiornamento</p>
    </article>
  </body>
</html>