<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/kabmin-zatverdiv-projekt-derzhbyudzhetu-na-2020-rik-637395.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-03T22:13:58+00:00"/>
    <meta property="og:title" content="Кабмін затвердив проєкт Держбюджету на 2020 рік"/>
    <meta property="og:description" content="Проєкт бюджету буде спрямовано на друге читання у Верховну Раду"/>
  </head>
  <body>
    <article>
      <h1>Кабмін затвердив проєкт Держбюджету на 2020 рік</h1>
      <address>
        <time datetime="2019-11-03T22:13:58+00:00">03 Nov 2019, 22:13</time>
      </address>
      <h4>Проєкт бюджету буде спрямовано на друге читання у Верховну Раду</h4>
      <p>Кабінет міністрів України затвердив проєкт Держбюджету на 2020 рік для другого читання у Верховній Раді.</p>
      <p>Про це повідомив у <a href="https://xn--80affa3aj0al.xn--80asehdb/#/im?p=@oleksiihoncharenko">Telegram</a> нардеп від «Європейської солідарності» Олексій Гончаренко.</p>
      <p>«Нарешті почалося. Затвердили проєкт бюджету, який спрямовується на друге читання в Раду», - написав Гончаренко у неділю ввечері. </p>
      <p>За його словами, міністра внутрішніх справ Арсена Авакова і міністра культури, молоді та спорту Володимира Бородянського не було на засіданні уряду.</p>
      <p>Відповідно до Бюджетного кодексу проєкт Державного бюджету на 2020 рік потрібно подати до Верховної Ради на друге читання не пізніше 3 листопада.</p>
      <p>Раніше прем'єрміністр України Олексій Гончарук заявляв, що <a href="https://glavcom.ua/news/goncharuk-skazav-koli-uryad-pogodit-projekt-derzhbyudzhetu-na-nastupniy-rik-636848.html">уряд на вихідних планує погодити</a> проєкт закону про Державний бюджет на 2020 рік та внесе його на розгляд Верховної Ради до другого читання.</p>
      <p>Як повідомлялось, 18 жовтня<a href="https://glavcom.ua/news/rada-shvalila-byudzhet-2020-za-osnovu-633573.html"> Верховна Рада ухвалила в першому читанні законопроєкт «Про Державний бюджет України на 2020 рік»</a> (№2000). За ухвалення цього рішення проголосували 255 народних депутатів при мінімально необхідних 226-ти.</p>
      <p>Згідно з документом, доходи держбюджету передбачено у сумі 1079,5 млрд грн, в тому числі загального фонду - 962,7 млрд грн. Витрати - в сумі 1170 млрд грн.</p>
      <p>Відповідно до законопроєкту, зростання економіки України в наступному році має прискоритися до 3,3% ВВП з одночасним уповільненням інфляції до 6%. Мінімальну зарплату у проєкт держбюджету-2020 закладено на рівні 4723 гривень.</p>
      <p>Проєкт держбюджету на 2020 рік розраховано за курсом 28,2 грн/дол., оскільки макропрогноз було затверджено ще у травні.</p>
      <blockquote><b>Читайте також: <br/></b>   •  <b><a href="https://glavcom.ua/news/yakimi-budut-zarplati-i-skilki-groshey-otrimaje-oborona-ta-medicina-osnovni-pokazniki-derzhbyudzhetu-2020-633613.html">Якими будуть зарплати і скільки грошей отримає оборона та медицина. Основні показники держбюджету-2020<br/></a></b>   •  <b><a href="https://glavcom.ua/news/uryad-pereglyanuv-makropokazniki-na-2020-2022-roki-634769.html">Уряд переглянув макропоказники на 2020-2022 роки<br/></a></b>   •  <b><a href="https://glavcom.ua/news/u-kabmini-sprognozuvali-riven-inflyaciji-na-kinec-2020-roku-634318.html">У Кабміні спрогнозували рівень інфляції на кінець 2020 року</a></b></blockquote>
      <related>
        <a href="https://glavcom.ua/economics/finances/nepobutovi-spozhivachi-u-zhovtni-listopadi-otrimajut-menshi-rahunki-za-elektriku-gerus-637367.html"/>
        <a href="https://glavcom.ua/news/rada-zatverdila-zmini-do-derzhbyudzhetu-2019-636823.html"/>
        <a href="https://glavcom.ua/news/finansoviy-komitet-radi-bude-pogodzhuvati-svoji-iniciativi-z-goncharukom-i-biznesom-636336.html"/>
      </related>
    </article>
  </body>
</html>