<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812205.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T22:09:00+00:00"/>
    <meta property="og:title" content="سیدمهدی شجاعی: ارشاد به کتابم مجوز نداد"/>
    <meta property="og:description" content="به گزارش فارس، سیدمهدی شجاعی، شامگاه امروز یکشنبه 12 آبان در نشست «کوتاه با داستان» گفت: در جلسات متعدد از مجموعه «از کرامات شیخ ما این است» به تدریج داستان‌هایی را برای حاضران خوانده‌ام. اول یک داستان بود، ولی به تدریج به مجموعه بدل شد، اما انتشار این اثر در حالت توقیف به سر می‌برد و ارشاد به آن مجوز نداده است."/>
  </head>
  <body>
    <article>
      <h1>سیدمهدی شجاعی: ارشاد به کتابم مجوز نداد</h1>
      <address>
        <time datetime="2019-11-03T22:09:00+00:00">03 Nov 2019, 22:09</time>
      </address>
      <p>سیدمهدی شجاعی، نویسنده، مدرس داستان‌نویسی و مدیر انتشارات نیستان از صادر نشدن مجوز کتابش خبر داد و آن را «توقیف شده» خواند.</p>
      <p>به گزارش فارس، سیدمهدی شجاعی، شامگاه امروز یکشنبه 12 آبان در نشست «کوتاه با داستان» گفت: در جلسات متعدد از مجموعه «از کرامات شیخ ما این است» به تدریج داستان‌هایی را برای حاضران خوانده‌ام. اول یک داستان بود، ولی به تدریج به مجموعه بدل شد، اما انتشار این اثر در حالت توقیف به سر می‌برد و ارشاد به آن مجوز نداده است.</p>
      <p>شجاعی در این مراسم که پایان دور اول نشست‌های «کوتاه با داستان» به شمار می‌رفت، از اساتید نویسنده حاضر در 12 جلسه تقدیر کرد.</p>
      <p>محمدرضا بایرامی، احمد دهقان، بلقیس سلیمانی، قاسمعلی فراست، صادق کرمیار، رضا امیرخانی، ناهید طباطبایی، سیروس همتی، مجید قیصری، فاطمه سلیمانی، مریم راهی و فرخنده حق‌شنو از جمله نویسندگان حاضر در این دوره‌ها بودند.</p>
      <figure>
        <img src="https://media.farsnews.com/Uploaded/Files/Images/1398/08/12/13980812001113_Test_NewPhotoFree.jpg"/>
      </figure>
      <p>مجید قیصری، نویسنده رمان «گور سفید» و از داستان‌نویسان و مدرسان قصه‌نویسی کشور، مهمان ویژه این مراسم بود که داستان «چای سیاه» را برای حاضران قرائت کرد.</p>
      <p>در پایان این مراسم، نویسندگان حاضر و سیدمهدی شجاعی عکسی به یادگار گرفتند.</p>
    </article>
  </body>
</html>