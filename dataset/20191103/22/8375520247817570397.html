<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/tramp-zapevnyaje-shcho-u-nogo-duzhe-horoshi-vidnosini-z-ukrajinoyu-637402.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-03T22:44:17+00:00"/>
    <meta property="og:title" content="Трамп запевняє, що у нього дуже хороші відносини з Україною"/>
    <meta property="og:description" content="Президент США стверджує, що його підтримка України теж «дуже хороша»"/>
  </head>
  <body>
    <article>
      <h1>Трамп запевняє, що у нього дуже хороші відносини з Україною</h1>
      <address>
        <time datetime="2019-11-03T22:44:17+00:00">03 Nov 2019, 22:44</time>
      </address>
      <h4>Президент США стверджує, що його підтримка України теж «дуже хороша»</h4>
      <p>Президент США Дональд Трамп заявив, що його відносини з Україною дуже хороші.</p>
      <p>Як повідомляє <a href="https://www.youtube.com/watch?v=kzO2AT7XPso">Fox News</a>, президент США поспілкувався з журналістами на галявині біля Білого дому.</p>
      <p>«Мої відносини з Україною дуже хороші. Мої відносини з Росією дуже хороші. Мої відносини з Китаєм дуже хороші. Люди не розуміють, я можу ладнати (з іншими державами, - ред.)», - сказав він.</p>
      <p>Трамп також додав, що його підтримка України теж «дуже хороша».</p>
      <p>Зазначимо, що напередодні <a href="https://glavcom.ua/news/tramp-anonsuvav-zustrich-iz-zelenskim-u-bilomu-domi-637283.html">Дональд Трамп пообіцяв запросити свого українського колегу Володимира Зеленського відвідати Білий дім.</a></p>
      <p>Нагадаємо, у неділю газета The Washington Post повідомила, що <a href="https://glavcom.ua/world/observe/the-washington-post-poyasnila-za-shcho-tramp-nenavidiv-ukrajinu-637300.html">Дональд Трамп відчував ненависть до України з перших днів в Білому домі.</a></p>
      <p>До слова, <a href="https://glavcom.ua/world/observe/impichment-trampa-bilij-dim-znovu-zaboronjaje-pratsivnikam-svidchiti-u-kongresi-637379.html">Білий дім знову забороняє працівникам свідчити у Конгресі</a> у рамках процедури імпічменту.</p>
      <p>Декілька днів тому представники Білого дому заявили, що в адміністрації президента США <a href="https://glavcom.ua/news/biliy-dim-mi-gotovi-do-impichmentu-trampa-637135.html">готові до того, що Дональду Трампу можуть оголосити імпічмент.</a></p>
      <p>Нагадаємо, 31 жовтня Палата представників Конгресу <a href="https://glavcom.ua/news/nizhnya-palata-kongresu-progolosuvala-za-poryadok-impichmentu-trampa-636798.html">США більшістю голосів проголосувала за визначення процедури імпічменту</a> президента країни Дональда Трампа. Прийнятий документ передбачає проведення публічних слухань у ході розслідування проти Трампа і оприлюднення стенограм із закритих засідань, а також визначає, які права мають президент США і противники імпічменту в Конгресі.</p>
      <p>Президент США<a href="https://glavcom.ua/world/observe/tramp-vidreaguvav-na-zatverdzhennya-u-kongresi-rezolyuciji-pro-impichment-636833.html"> Дональд Трамп назвав ухвалення резолюції «найбільшим полюванням на відьом</a> за всю американську історію».</p>
      <p>Публічні слухання у Конгресі <a href="https://glavcom.ua/world/observe/impichment-trampa-publichni-sluhannya-u-kongresi-mozhut-pochatisya-vzhe-cogo-misyacya--637126.html">можуть початися вже цього місяця</a>.</p>
      <related>
        <a href="https://glavcom.ua/world/observe/tramp-vimagaje-rozkriti-osobu-informatora-pro-rozmovu-iz-zelenskim-637390.html"/>
        <a href="https://glavcom.ua/world/observe/manafort-prosuvav-teoriju-pro-ukrajinskij-slid-u-zlomi-poshti-demokrativ-rozsliduvannja-637341.html"/>
        <a href="https://glavcom.ua/world/observe/tramp-hotiv-otrimati-dostup-do-vikradenih-listiv-klinton-rozsliduvannja-637333.html"/>
      </related>
    </article>
  </body>
</html>