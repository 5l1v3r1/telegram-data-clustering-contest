<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/martens-galati-un-jucator-de-top-10-din-piata-berii-si-a-adancit-pierderile-cu-66-in-primele-noua-luni-din-2019-la-7-7-mil-lei-la-afaceri-de-17-4-mil-lei-minus-18-18531192"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="Martens Galaţi, un jucător de top 10 din piaţa berii, şi-a adâncit pierderile cu 66% în primele nouă luni din 2019, la 7,7 mil. lei la afaceri de 17,4 mil. lei, minus 18%"/>
    <meta property="og:description" content="Producătorul de bere Martens din Galaţi (MABE) şi-a adâncit pierderile cu 66% în primele nouă luni din 2019, până la 7,7 mil. lei, la afaceri de 17,4 mil. lei, minus 18,3%, potrivit datelor din raportul trimestrial al companiei. Compania şi-a diminuat veniturile din exploatare în perioada ianuarie-septembrie 2019 cu aproape 5 milioane de lei, până la 18,1 milioane lei, în timp ce cheltuielile aferente exploatării s-au redus în perioada menţionată cu 2,7 mil. lei, la 23,9 mil. lei, astfel că rezultatul din exploatare a fost pierdere mai mare cu 2,2 mil. lei faţă de perioada ianuarie-septembrie 2018, de 5,8 mil. lei."/>
  </head>
  <body>
    <article>
      <h1>Martens Galaţi, un jucător de top 10 din piaţa berii, şi-a adâncit pierderile cu 66% în primele nouă luni din 2019, la 7,7 mil. lei la afaceri de 17,4 mil. lei, minus 18%</h1>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author" href="https://www.zf.ro/autor/tibi-oprea" target="_blank">Tibi Oprea</a></address>
      <p>Producătorul de bere Martens din Galaţi (MABE) şi-a adâncit pierderile cu 66% în primele nouă luni din 2019, până la 7,7 mil. lei, la afaceri de 17,4 mil. lei, minus 18,3%, potrivit datelor din raportul trimestrial al companiei. Compania şi-a diminuat veniturile din exploatare în perioada ianuarie-septembrie 2019 cu aproape 5 milioane de lei, până la 18,1 milioane lei, în timp ce cheltuielile aferente exploatării s-au redus în perioada menţionată cu 2,7 mil. lei, la 23,9 mil. lei, astfel că rezultatul din exploatare a fost pierdere mai mare cu 2,2 mil. lei faţă de perioada ianuarie-septembrie 2018, de 5,8 mil. lei.</p>
      <p>Recent, la conducerea companiei cu 1,8 milioane lei capitalizare a venit Cristian Popa, cu ambiţia să “revitalizeze berea locală în zona Galaţiului”. Martens Galaţi este unul dintre cei mai mari furnizori de marcă privată pentru retaileri, peste 50% din producţia fabricii din Galaţi reprezentând brandurile pentru reţelele de magazine. Compania este controlată de managerul de investiţii Bockhold, care are un pachet de 67,6% din producătorul de bere. Acţiunile companiei se tranzacţionează pe segmentul alternativ AeRO de la BVB pe rulaje modice. </p>
    </article>
  </body>
</html>