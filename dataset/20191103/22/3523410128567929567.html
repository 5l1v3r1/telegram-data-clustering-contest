<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637926/%D8%A7%D8%A6%D8%AA%D9%84%D8%A7%D9%81-%D8%B3%D8%B9%D9%88%D8%AF%DB%8C-%D8%B9%D9%84%DB%8C%D9%87-%DB%8C%D9%85%D9%86-%D9%81%D8%B1%D9%88%D9%BE%D8%A7%D8%B4%DB%8C%D8%AF%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T22:01:00+00:00"/>
    <meta property="og:title" content="ائتلاف سعودی علیه یمن فروپاشیده است"/>
    <meta property="og:description" content="تحلیلگر الجزیره، خروج ده هزار نظامی سودانی از جنگ یمن را نشانه فروپاشی ائتلاف سعودی-آمریکایی خواند و گفت، دولت منصور هادی اسیر عربستان است."/>
  </head>
  <body>
    <article>
      <h1>
        <a href="https://www.bultannews.com/fa/news/637926/%D8%A7%D8%A6%D8%AA%D9%84%D8%A7%D9%81-%D8%B3%D8%B9%D9%88%D8%AF%DB%8C-%D8%B9%D9%84%DB%8C%D9%87-%DB%8C%D9%85%D9%86-%D9%81%D8%B1%D9%88%D9%BE%D8%A7%D8%B4%DB%8C%D8%AF%D9%87-%D8%A7%D8%B3%D8%AA">ائتلاف سعودی علیه یمن فروپاشیده است</a>
      </h1>
      <h2>تحلیلگر الجزیره، خروج ده هزار نظامی سودانی از جنگ یمن را نشانه فروپاشی ائتلاف سعودی-آمریکایی خواند و گفت، دولت منصور هادی اسیر عربستان است.</h2>
      <address><time datetime="2019-11-03T22:01:00+00:00">03 Nov 2019, 22:01</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «عمر عیاصره» تحلیلگر سیاسی، خبر منابع سودانی درباره خروج ده هزار نیروی نظامی کشورشان از یمن را نشانه فروپاشی ائتلاف عربی و ناکامی ائتلاف در دستیابی به مقاصد ادعایی خود دانست.</p>
      <p>عیاصره در گفت‌وگو با شبکه الجزیره شواهد متعددی درباره عدم موفقیت ائتلاف عربی در دستیابی به اهدافش ارائه داد و تاکید کرد: این ائتلاف چهار سال پیش به بهانه بازگرداندن مشروعیت منصور هادی وارد جنگ علیه یمن شد، اما واقعیت اوضاع تایید می‌کند که مشروعیت به یمن بازنگشت و اسیر شده است و رهبران ائتلاف تلاش می‌کنند کودتاچیان را علیه دولت منصور هادی تحمیل کنند. (اشاره به شورای انتقالی جنوب یمن که مورد حمایت امارات است).</p>
      <p>تحلیلگر الجزیره به شکست عربستان در حفاظت از مرزهای جنوبی خود در برابر حملات ارتش و کمیته‌های مردمی یمن اشاره کرد و گفت: این حوثی‌ها با ضربات و پهپادهای خود به قلب عربستان رسیدند و با حملات خود عربستان را تحقیر کرده و آن را وادار به پذیرش اصل مذاکره با یمنی ها و جستجوی راه حل های سیاسی کردند که می تواند با پذیرفته شدن همسایگان حوثی از سوی عربستان در مزرهای جنوب این کشور پایان پذیرد.</p>
      <p>در همین حال «محمد البخیتی»، عضو دفتر سیاسی جنبش انصار الله یمن عقب نشینی جزیی نیروهای سودانی از یمن را ناکافی خواند و گفت: این نیروها و همه نیروهای اجنبی متجاوز باید کاملا خاک یمن را ترک کنند.</p>
    </article>
  </body>
</html>