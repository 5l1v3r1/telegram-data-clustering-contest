<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/education/739747"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T22:26:00+00:00"/>
    <meta property="og:title" content="ถกผล1ปีขับเคลื่อนมาตรฐานศึกษาชาติ"/>
    <meta property="og:description" content="สภาการศึกษา ถก ผลงาน 1 ปี ขับเคลื่อนมาฐานการศึกษาชาติ ยึดภาพเป้าหมายเดียวการสร้างคนไทยและเด็กไทยที่มีคุณภาพ"/>
  </head>
  <body>
    <article>
      <h1>ถกผล1ปีขับเคลื่อนมาตรฐานศึกษาชาติ</h1>
      <address>
        <time datetime="2019-11-03T22:26:00+00:00">03 Nov 2019, 22:26</time>
      </address>
      <p>
        <b>สภาการศึกษา ถก ผลงาน 1 ปี ขับเคลื่อนมาฐานการศึกษาชาติ ยึดภาพเป้าหมายเดียวการสร้างคนไทยและเด็กไทยที่มีคุณภาพ</b>
      </p>
      <p>วันนี้ (4 พ.ย.) ดร.วัฒนาพร ระงับทุกข์ รองเลขาธิการสภาการศึกษา (สกศ.) เปิดเผยว่า ตามที่คณะรัฐมนตรี (ครม.) มีมติเห็นชอบมาตรฐานการศึกษาของชาติ ไปเมื่อวันที่ 2 ต.ค.2561 ซึ่งในช่วง 1 ปีที่ผ่านมา สกศ. ชี้แจงทำความเข้าใจมาตรฐานการศึกษากลางของชาติ และหน่วยปฏิบัติได้มีการขับเคลื่อนสู่การปฏิบัติในรอบปี 2562 อย่างต่อเนื่อง โดย เมื่อเร็วๆนี้ ตนได้เป็นประธานในการประชุมร่วมกับผู้แทน 5 องค์กรหลักของกระทรวงศึกษาธิการ (ศธ.) องค์กรปกครองส่วนท้องถิ่ง กรุงเทพมหานคร และหน่วยงานที่เกี่ยวข้อง รวม 10 หน่วยงาน เพื่อรับทราบความก้าวหน้าการขับเคลื่อนมาตรฐานการศึกษาชาติสู่การปฏิบัติที่ดำเนินงานไปในรอบปี 2562 เพื่อรายงานความก้าวหน้าต่อ ครม.และวางแผนเดินหน้าขับเคลื่อนงานในปี 2563 ต่อไป<br/>    <br/>“จากการวิเคราะห์ผลการขับเคลื่อนมาตรฐานการศึกษาของชาติ ในระดับการศึกษาปฐมวัย ประถมศึกษา มัธยมศึกษา อาชีวศึกษา และอุดมศึกษา ของสถานศึกษาทุกสังกัด พบว่า มีความครอบคลุมทั้ง 4 ประเด็น คือ มาตรฐานการศึกษาแต่ละระดับ แต่ละประเภท,  หลักสูตรการศึกษา, การประเมินผล และ การประกันคุณภาพการศึกษา  ซึ่งมีความเชื่อมโยงสอดคล้องกับ คุณลักษณะของผู้เรียน  3 ด้าน ประกอบด้วย ผู้เรียนรู้ ผู้ร่วมสร้างสรรค์นวัตกรรม และพลเมืองที่เข้มแข็ง โดยสอดแทรกอยู่ในมาตรฐานและตัวบ่งชี้ต่าง ๆ “ดร.วัฒนาพร กล่าวและว่า ที่ประชุมมีมติจะทำวิจัยเชิงปฏิบัติการแบบมีส่วนร่วมระหว่าง สกศ.กับ หน่วยงานต่างๆ  โดยแต่ละสังกัดจะคัดเลือกโรงเรียนที่เป็นตัวแทนของแต่ละประเภท แต่ละระดับ นำร่องขับเคลื่อนมาตรฐานการศึกษาชาติสู่การปฏิบัติในสถานศึกษา  ให้สถานศึกษานำมาตรฐานไปใช้กำหนดมาตรฐานการศึกษาสถานศึกษาของตน เป็นต้น  ทั้งนี้ ผลความก้าวหน้าการขับเคลื่อนมาตรฐานการศึกษาชาติ ถือเป็นร่มใหญ่ที่มีความเชื่อมโยงความสัมพันธ์ระหว่างผลลัพธ์ผู้เรียนที่ดี ซึ่งทุกฝ่ายต้องเข้าใจตรงกันและยึดภาพเป้าหมายเดียวกันในการสร้างคนไทย สร้างเด็กไทยที่มีคุณภาพ.</p>
    </article>
  </body>
</html>