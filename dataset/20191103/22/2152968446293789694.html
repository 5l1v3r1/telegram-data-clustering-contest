<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mestni-izbori-19/2019/11/03/borisov-gerb-pak-e-pyrva-sila-s-nai-mnogo-syvetnici-kydeto-niama-kmet.428441"/>
    <meta property="og:site_name" content="Dnes.bg"/>
    <meta property="article:published_time" content="2019-11-03T22:04:00+00:00"/>
    <meta property="og:title" content="Борисов: ГЕРБ пак е първа сила, с най-много съветници, където няма кмет"/>
    <meta property="og:description" content="Синьо-червената мъгла, която дълги години е управлявала София за малко да спечели | Dnes.bg"/>
  </head>
  <body>
    <article>
      <h1>Борисов: ГЕРБ пак е първа сила, с най-много съветници, където няма кмет</h1>
      <h2>Синьо-червената мъгла, която дълги години е управлявала София за малко да спечели</h2>
      <address><time datetime="2019-11-03T22:04:00+00:00">03 Nov 2019, 22:04</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251292-middle.jpg"/>
        </figure>
        <p>Снимка: Димитър Кьосемарлиев, Dnes.bg</p>
        <p>1<a href="https://www.dnes.bg/mestni-izbori-19/2019/11/03/borisov-gerb-pak-e-pyrva-sila-s-nai-mnogo-syvetnici-kydeto-niama-kmet.428441,image2#photo">2</a><a href="https://www.dnes.bg/mestni-izbori-19/2019/11/03/borisov-gerb-pak-e-pyrva-sila-s-nai-mnogo-syvetnici-kydeto-niama-kmet.428441,image3#photo">3</a><a href="https://www.dnes.bg/mestni-izbori-19/2019/11/03/borisov-gerb-pak-e-pyrva-sila-s-nai-mnogo-syvetnici-kydeto-niama-kmet.428441,image4#photo">4</a><a href="https://www.dnes.bg/mestni-izbori-19/2019/11/03/borisov-gerb-pak-e-pyrva-sila-s-nai-mnogo-syvetnici-kydeto-niama-kmet.428441,image5#photo">5</a><a href="https://www.dnes.bg/mestni-izbori-19/2019/11/03/borisov-gerb-pak-e-pyrva-sila-s-nai-mnogo-syvetnici-kydeto-niama-kmet.428441,image6#photo">6</a><a href="https://www.dnes.bg/mestni-izbori-19/2019/11/03/borisov-gerb-pak-e-pyrva-sila-s-nai-mnogo-syvetnici-kydeto-niama-kmet.428441,image7#photo">7</a><a href="https://www.dnes.bg/mestni-izbori-19/2019/11/03/borisov-gerb-pak-e-pyrva-sila-s-nai-mnogo-syvetnici-kydeto-niama-kmet.428441,image8#photo">8</a></p>
        <p>Въпреки че ГЕРБ е в управлението от много години, отново огромният брой избиратели ни дадоха своето доверие, а след управление на БСП те имат нула кметове, коментира премиерът Бойко Борисов резултатите от балотажа в страната.</p>
        <p>Според него на този вот се е върнала нормалността в изборния процес, защото не е нормално една партия да печели във всички големи градове.</p>
        <p> <br/>"Там, където губим - Благоевргад, Русе... партията е първа политическа сила като общински съветници, така че може да се подели отговорността“, коментира той. <br/> <br/>Според него по време на предизборната кампания са се изговорили много глупости, но пък трябвало да приключат с втория тур на изборите.</p>
        <p>"Надявам се от утре да се хванат на работа, защото се оказа, че много мераклии за работа има, а там където сме загубили в областните градове, ще можем да споделим управлението“, коментира Борисов.</p>
        <p>Освен че поздрави победителите, Борисов отсече, че коментарите на анализаторите, че ГЕРБ има по-слаб резултат на този вот, са неоснователни.</p>
        <p>"Дай Боже на всеки такова отстъпление, да бият 15 пъти поред и да го наричат отстъпление. Кое е отстъпление?!Партията е първа", настоя той. </p>
        <p>По думите му изборите дори вече са станали скучни, защото първата политическа сила винаги е ГЕРБ.</p>
        <p>Премиерът припомни, че на конференция на ГЕРБ преди месеци той е разкритикувал част от местните организации на ГЕРБ и е казал, че в някои градове са се превърнали в дерибий.</p>
        <p> </p>
        <related>
          <h4>Още по темата</h4>
          <a href="https://www.dnes.bg/mestni-izbori-19/2019/11/03/izbiratelite-na-bonev-djambazki-i-siderov-izbraha-manolova.428434"/>
          <a href="https://www.dnes.bg/mestni-izbori-19/2019/11/03/bez-fyndyk-za-manolova-kmetskiiat-stol-ostava-za-fandykova-razlikata-8.428422"/>
          <a href="https://www.dnes.bg/mestni-izbori-19/2019/11/03/radev-sled-vota-kupenite-glasove-komprometirat-izborniia-proces.428374"/>
        </related>
      </anchor>
    </article>
  </body>
</html>