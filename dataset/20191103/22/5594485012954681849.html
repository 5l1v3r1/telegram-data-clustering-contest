<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/germaniya/sled-pozora-vv-frankfurt-bayern-izkhvrli-niko-kovach_442410.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-03T22:08:00+00:00"/>
    <meta property="og:title" content="След позора във Франкфурт: Байерн изхвърли Нико Ковач"/>
    <meta property="og:description" content="Помощникът на хърватина Ханс Флик поема временно германския шампион"/>
  </head>
  <body>
    <article>
      <h1>След позора във Франкфурт: Байерн изхвърли Нико Ковач</h1>
      <h2>Помощникът на хърватина Ханс Флик поема временно германския шампион</h2>
      <address>
        <time datetime="2019-11-03T22:08:00+00:00">03 Nov 2019, 22:08</time>
      </address>
      <figure>
        <img src="https://static.blitz.bg/documents/thumbnails/sport/780/201911/1572811683gettyimages-1185086539.jpg"/>
        <figcaption>снимка: Getty Images/Gulliver</figcaption>
      </figure>
      <p>Нико Ковач вече не е треньор на германския шампион Байерн, обявиха официално от клуба след <a href="https://blitz.bg/sport/svetoven-futbol/nezapomnen-sram-za-bayern-v-germaniya-video_442320.html"><b>позорната загуба с 1:5 при визитата на Айнтрахт (Франкфурт) в събота</b></a>.</p>
      <p>До това решение стигнаха заедно президентът Ули Хьонес, изпълнителният директор Карл-Хайнц Румениге, спортният директор Хасан Салихамиджич и самият Нико Ковач на съвместна среща.</p>
      <p>
        <b>
          <a href="https://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">Winbet - победата е на върха на пръстите! (18+)</a>
        </b>
      </p>
      <p>„Постиженията на нашия отбор в миналия седмици и резултатите показаха, че има нужда от действия. Ули Хьонес, Хасан Салихамиджич и аз проведохме днес разговор с Нико върху тази основа и стигнахме до решението, че той вече не е треньор на Байерн. Всички съжаляваме за това развитие на нещата. Искам от името на Байерн да благодаря на Нико за работата му у особено за дубъла през миналия сезон“, обяви изпълнителният директор Карл-Хайнц Румениге.</p>
      <p>Временно начело на баварците застава досегашният помощник на хърватина Ханс Флик, който ще води тима във важните срещи с Олимпиакос в Шампионската лига и в дербито с Борусия (Дортмунд) от следващия кръг на Бундеслигата.</p>
    </article>
  </body>
</html>