<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/cards/non-paese-vecchi-spalla-rotta-brolin-taglio-antisexy-javier-bardem-ecco-segreti-film/film_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="«Non è un paese per vecchi», la spalla rotta di Brolin e il taglio antisexy di Javier Bardem: ecco i segreti del film"/>
    <meta property="og:description" content="Il 4 novembre 2007 la première del film dei fratelli Ethan Coen con Javier Bardem da Oscar"/>
  </head>
  <body>
    <article>
      <h1>«Non è un paese per vecchi», la spalla rotta di Brolin e il taglio antisexy di Javier Bardem: ecco i segreti del film</h1>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author">Francesco Tortora</a></address>
      <p>Il 4 novembre 2007 va in scena a Hollywood la première di Non è un Paese per vecchi, film di Joel ed Ethan Coen, tratto dall'omonimo romanzo di Cormac McCarthy. L'opera è ambientata nel 1980 al confine tra Usa e Messico. Il saldatore texano Llewelyn Moss (Josh Brolin) si impadronisce di una valigetta con 2 milioni di dollari, trovata accanto ai corpi di diversi spacciatori di droga vittime di un conflitto a fuoco. Sulle sue tracce si mette il killer senza scrupoli Anton Chigurh (Javier Bardem) che prima di acciuffarlo, semina morte e distruzione, mentre lo sceriffo a fine carriera Ed Tom Bell (Tommy Lee Jones) tenta di scongiurare altri massacri. Il film riflette su alcuni dei grandi tempi del cinema americano (la frontiera, la violenza cieca, la perdita dei valori) e conquista critica e pubblico. Costato 74 milioni di dollari, ne incassa 174 e trionfa agli Oscar del 2008 con 4 statuette: miglior film, migliore regia, miglior attore non protagonista (Javier Bardem) e migliore sceneggiatura non originale. A 12 anni dal lancio, ecco dieci cose che forse non sapete. </p>
      <figure>
        <img src="https://images2.corriereobjects.it/methode_image/2019/10/29/Spettacoli/Foto%20Spettacoli/1.jpg?v=201911040933"/>
      </figure>
      <aside>Scheda 1 di 12<br/><br/>INDIETRO<a href="https://www.corriere.it/spettacoli/cards/non-paese-vecchi-spalla-rotta-brolin-taglio-antisexy-javier-bardem-ecco-segreti-film/i-dubbi-javier-bardem.shtml"> AVANTI</a></aside>
    </article>
  </body>
</html>