<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637942/%D9%87%D9%86%D8%AF-%D8%A7%D8%B2-%D8%B4%D8%B1%D8%A7%DA%A9%D8%AA-%D8%A7%D9%82%D8%AA%D8%B5%D8%A7%D8%AF%DB%8C-%D8%AC%D8%A7%D9%85%D8%B9-%D8%A2%D8%B3%DB%8C%D8%A7-%D8%AE%D8%A7%D8%B1%D8%AC-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T22:57:00+00:00"/>
    <meta property="og:title" content="هند از شراکت اقتصادی جامع آسیا خارج می‌شود؟"/>
    <meta property="og:description" content="رهبران آسیای جنوب شرقی که با نگرانی از جنگ تجاری چین و آمریکا به دنبال دستیابی به بزرگترین توافق تجاری جهان هستند."/>
  </head>
  <body>
    <article>
      <h1>
        <a href="https://www.bultannews.com/fa/news/637942/%D9%87%D9%86%D8%AF-%D8%A7%D8%B2-%D8%B4%D8%B1%D8%A7%DA%A9%D8%AA-%D8%A7%D9%82%D8%AA%D8%B5%D8%A7%D8%AF%DB%8C-%D8%AC%D8%A7%D9%85%D8%B9-%D8%A2%D8%B3%DB%8C%D8%A7-%D8%AE%D8%A7%D8%B1%D8%AC-%D9%85%DB%8C%E2%80%8C%D8%B4%D9%88%D8%AF">هند از شراکت اقتصادی جامع آسیا خارج می‌شود؟</a>
      </h1>
      <h2>رهبران آسیای جنوب شرقی که با نگرانی از جنگ تجاری چین و آمریکا به دنبال دستیابی به بزرگترین توافق تجاری جهان هستند.</h2>
      <address><time datetime="2019-11-03T22:57:00+00:00">03 Nov 2019, 22:57</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، روز یکشنبه، رهبران آسیای جنوب شرقی که با نگرانی از<b> جنگ تجاری</b> چین و آمریکا به دنبال دستیابی به بزرگترین توافق تجاری جهان هستند، با درخواست‌های جدید هند با مانع جدیدی روبرو شده‌اند.</p>
      <p>امید برای دستیابی به شراکت اقتصادی جامع آسیا (آرسی ای پی) که از پشتیبانی چین برخوردار است، در اجلاس اتحادیه کشورهای آسیای جنوب شرقی (آسه‌آن) در بانکوک، کمرنگ شد.</p>
      <p>نخست‌وزیر هند، نارندرا مودی که کشورش نگران است با ایجاد این توافق با سیلی از واردات چینی روبرو شود، در سخنرانی خود در این اجلاس هیچ نامی از توافق آرسی‌ای‌پی نبرد. منابع آگاه خبر دادند که هند در هفته میلادی گذشته تقاضاهای جدیدی مطرح کرده است که برآورده کردن آنها بسیار دشوار است.</p>
      <p>توافق آرسی‌ای‌پی (شراکت اقتصادی جامع آسیا) با ۱۶ کشور، یک سوم از تولید ناخالص ملی جهان و نیمی از جمعیت دنیا را در بر می‌گیرد.</p>
      <p>برخی کشورها در مورد احتمال این که این توافق بدون هند امضا شود، صحبت کرده‌اند. حتی بدون هند هم اقتصادهای بزرگی مثل ژاپن، کره‌جنوبی، استرالیا و نیوزلند، در این توافق وجود دارند. اما برخی دیگر وجود هند در این توافق را برای کاهش حاکمیت چین، مفید می‌دانند.</p>
      <p>وزیر تجارت تایلند، جورین لاکساناویزیت، روز یکشنبه به رویترز گفت که هند هنوز از این توافق خارج نشده است و مذاکرات در مورد آرسی‌ای‌پی به خوبی پیش می‌رود.</p>
    </article>
  </body>
</html>