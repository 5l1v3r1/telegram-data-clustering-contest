<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/maya-manolova-khvrli-bomba-za-2-chasa-razlikata-mezhdu-men-i-fandkova-se-stopi-ot-12-do-pod-3_news707198.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-03T22:54:00+00:00"/>
    <meta property="og:title" content="Мая Манолова хвърли бомба: За 2 часа разликата между мен и Фандъкова се стопи от 12 до под 3 %"/>
    <meta property="og:description" content="Тези числа изскочили от паралелното преброяване, твърди съперницата на победителката в София"/>
  </head>
  <body>
    <article>
      <h1>Мая Манолова хвърли бомба: За 2 часа разликата между мен и Фандъкова се стопи от 12 до под 3 %</h1>
      <h2>Тези числа изскочили от паралелното преброяване, твърди съперницата на победителката в София</h2>
      <address>
        <time datetime="2019-11-03T22:54:00+00:00">03 Nov 2019, 22:54</time>
      </address>
      <p>https://blitz.bg/politika/maya-manolova-khvrli-bomba-za-2-chasa-razlikata-mezhdu-men-i-fandkova-se-stopi-ot-12-do-pod-3_news707198.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572814412-2.jpg"/>
      </figure>
      <p><b>Мая Манолова хвърли истинска бомба в първото си изявление след изборите за кмет в столицата. Тя заяви, че разликата между нея и кандидатa на ГЕРБ Йорданка Фандъкова за 2 часа станала от 12 до под 3%.</b><br/><br/>Според първоначалните резултати Йорданка Фандъкова печели с 51,5% пред Мая Манолова с 42,4%<br/><br/>Ето какво заяви още Мая Манолова:<br/><br/>Благодаря на хората, които гласуваха за мен, на всички, които гласуваха по съвест, останалите знаят колко струва съвестта им. Благодаря на всички, които се изправиха в битка за достойнството си. Ще коментирам окончателните резултати, след като бъдат преброени, защото според паралелното преброяване на щаба ми разликата е малко под 3%.<br/><br/>За два часа разликата между мен и Фандъкова се смъкна от 12 процента на под 3<br/><br/>Това е и причината да дадем това изявление след първоначално обявения час. Що се отнася до моето участие в тази кампания, наистина дадох всичко от себе си в една трудна, жестока и нечестна кампания. В нито един момент не отговорих на вандалските актове с вандализъм, на лъжата с лъжа, на агресията с агресия.<br/><br/>Защото подкрепата на хората, вдъхновението за мен бяха по-важни от манипулациите. Ще бъда пределно искрена. Ако ме питате от какво ме е страх - не е ме страх от загубата, от принудата, от директните заплахи. Един от районните кметове днес по обяд ми каза - нищо не мога да направя, купуват гласове.<br/><br/>Страх ме е от тези думи - нищо не мога да направя. Това е реалната ситуация в страната. А тя е безобразно и безнаказано купуване на гласове. Безнаказано за управляващата партия ГЕРБ. Видяхме как силово се склоняват хора да гласуват, а правоохранителните органи действат селективно."<br/><br/> </p>
    </article>
  </body>
</html>