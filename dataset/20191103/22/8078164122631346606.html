<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/19_novembre_04/roberto-valbuzzi-la-moda-non-mai-ordinaria-proprio-come-cucina-25d9423e-fe46-11e9-8e0d-170bd43ba82a.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="Roberto Valbuzzi: «La moda non è mai ordinaria. Proprio come la cucina»"/>
    <meta property="og:description" content="Lo chef e volto televisivo del programma «Cortesie degli ospiti» racconta il suo rapporto con lo stile: «A casa mia in arrivo un'altra cabina armadio!» dice il cuoco di Varese."/>
  </head>
  <body>
    <article>
      <h1>Roberto Valbuzzi: «La moda non è mai ordinaria. Proprio come la cucina»</h1>
      <h2>Lo chef e volto televisivo del programma «Cortesie degli ospiti» racconta il suo rapporto con lo stile: «A casa mia in arrivo un'altra cabina armadio!» dice il cuoco di Varese.</h2>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author">Federica Bandirali</a></address>
      <p>Alla sfilata di Verona di Intimissimi i flash delle donne presenti erano tutte per lui: Roberto Valbuzzi, chef e volto televisivo di "Cortesie per gli ospiti" su Real Time, classe 1989, con il suo fare garbato e la sua aria delicata, è stato al centro di centinaia di selfie, di foto e di autografi. Dolcevita blu e completo tono su tono, il giovane di Varese, titolare del ristorante "Crotto Valtellina", ha fatto breccia nel cuore delle donne. Con il suo sorriso e il suo stile semplice. Dieci anni fa il debutto in televisione, ma la consacrazione ufficiale è arrivata con il programma di cui è protagonista con Csaba dalla Zorza e Diego Thomas, giunto alla terza stagione. </p>
      <p>Lei è molto amato dal pubblico femminile. Che rapporto ha con la moda?</p>
      <p>A me piace una certa eleganza e una certa raffinatezza nella mia vita: dai modi di comportarsi nella quotidianità a quello dell'abbigliamento e nel vestire. Come dice il mio nickname su Instagram -@notordinarychef- io non sono ordinario. passo dal raccogliere i pomodori la mattina all'andare a una sfilata la sera e in mezzo c'è il servizio in cucina. Credo di essere un volto normale, che lavora e vive nella sua quotidianità. Io di certo non faccio il modello. Ho fatto in passato alcuni piccoli lavori in progetti che mixavano cucina e stile e sono contento che la moda abbia avuto un interesse per me. </p>
      <slideshow>
        <figure>
          <img src="https://images2.corriereobjects.it/methode_image/2019/11/04/Moda/Foto%20Gallery/IMG_0894_MGTHUMB-INTERNA.jpg"/>
          <figcaption>Roberto Valbuzzi, lo chef «chiamato» dalla moda</figcaption>
        </figure>
        <figure>
          <img src="https://images2.corriereobjects.it/methode_image/2019/11/04/Moda/Foto%20Gallery/IMG_1145%20(1)_MGTHUMB-INTERNA.jpeg"/>
          <figcaption>Roberto Valbuzzi, lo chef «chiamato» dalla moda</figcaption>
        </figure>
        <figure>
          <img src="https://images2.corriereobjects.it/methode_image/2019/11/04/Moda/Foto%20Gallery/Adjustments%20(6)_MGTHUMB-INTERNA.jpeg"/>
          <figcaption>Roberto Valbuzzi, lo chef «chiamato» dalla moda</figcaption>
        </figure>
        <figure>
          <img src="https://images2.corriereobjects.it/methode_image/2019/11/04/Moda/Foto%20Gallery/Adjustments_MGTHUMB-INTERNA.jpeg"/>
          <figcaption>Roberto Valbuzzi, lo chef «chiamato» dalla moda</figcaption>
        </figure>
        <figure>
          <img src="https://images2.corriereobjects.it/methode_image/2019/11/04/Moda/Foto%20Gallery/Adjustments%20(1)_MGTHUMB-INTERNA.jpeg"/>
          <figcaption>Roberto Valbuzzi, lo chef «chiamato» dalla moda</figcaption>
        </figure>
        <figcaption>Roberto Valbuzzi, lo chef «chiamato» dalla moda</figcaption>
      </slideshow>
      <p>La moda secondo lei è ordinaria?</p>
      <p>Paragonando la moda alla cucina, in entrambi ci sono le stagioni. Queste due realtà riescono ad associarsi per dare vita a tendenze sia sull'abbigliamento che sulla cucina. Quindi la gente alla fine segue le tendenze in uno e nell'altro campo. L'aspetto estetico però va fatto emergere nel modo corretto: sempre in questo paragone moda-cucina, un piatto non può essere solo bello ma deve essere anche buono. Idem si possono creare capi esteticamente gradevoli ma di qualità non valida. Ecco, per me essere un bel ragazzo mi rende felice ma non voglio sia un'arma a doppio taglio. Prima di tutto c'è la mia professionalità.</p>
      <p>Un capo che non manca nel suo guardaroba?</p>
      <p>Mia moglie è gelosa della mia cabina armadio, anzi, ne stiamo facendo un'altra perché nella mia non ci sta più dentro niente.. di certo non manca una giacca di pelle.</p>
      <p>Lei è vanitoso?</p>
      <p>No vanitoso no, ma sto bene con me stesso e mi piace prendermi cura di me stesso. Come ci si prende cura dell'anima così bisogna fare anche con il corpo.</p>
      <p>Come definisce il look dei suoi colleghi a «Cortesie per gli ospiti»?</p>
      <p>Csaba è perfetta sempre. E' eleganza in  modo totale. Diego ha il suo modo di essere un po' un lord e con la sua simpatia sdrammatizza l'eleganza del suo vestito.</p>
    </article>
  </body>
</html>