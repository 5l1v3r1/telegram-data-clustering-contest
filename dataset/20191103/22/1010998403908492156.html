<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/mestnite2019/kmetat-na-sofija-jordanka-fandakova-horata-ochakvat.html"/>
    <meta property="og:site_name" content="bTV Новините"/>
    <meta property="article:published_time" content="2019-11-03T22:06:00+00:00"/>
    <meta property="og:title" content="Кметът на София Йорданка Фандъкова: Хората очакват работа, но и промяна"/>
    <meta property="og:description" content="Тя благодари на десните хора и на всички, които са излезли да гласуват"/>
  </head>
  <body>
    <article>
      <h1>Кметът на София Йорданка Фандъкова: Хората очакват работа, но и промяна</h1>
      <h2>Тя благодари на десните хора и на всички, които са излезли да гласуват</h2>
      <address><time datetime="2019-11-03T22:06:00+00:00">03 Nov 2019, 22:06</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/03/fandakova_1572812547-1.mp4"/>
      </figure>
      <p>В София живеят свободни хора и не се подават на внушения, благодаря на всички, които ме подкрепиха. Това заяви Йорданка Фандъкова от ГЕРБ, която беше избрана за нов четвърти мандат за кмет на столицата.</p>
      <p>По думите й резултатите от балотажа днес са показали, че пътят е правилен – хората очакват работа, но очакват и промяна, отбеляза тя. </p>
      <p>Ще изпълня ангажиментите, които съм поела по време на кампанията. Най-голяма е групата на СДС и ГЕРБ в Столичния общински съвет, така че се надявам на подкрепа, отбеляза тя. </p>
      <p>Имах вече разговори по конкретни теми и политики, предстои да предложа на СОС новия проект за бюджета, посочи Фандъкова. Тя обясни, че ще търси подкрепа от ВМРО, които партньори на ГЕРБ на национално ниво, както и от "Демократична България", в общинския съвет. </p>
      <p>Ще представя и проект за новата структура на общината, които ще са свързани и с персонални промени, каза още Фандъкова.   </p>
      <p>Благодаря на всички, които излязоха да гласуват за града си, благодаря на десните хора, отбеляза още тя. </p>
      <p>„Обърнах са към всички софиянци, които искат работата за града да продължи, обърнах се и към десните хора – имаме сходни ценности с тях, не съм ги променяла като други кандидати”, припомни Йорданка Фандъкова за кампанията си за местния вот и отбеляза, че е била доста тежка.</p>
      <p>По думите й, кампанията е била изпълнена и с лъжи, често дневният ред за града е бил подменян. Доста неща видях в тази кампания, призна тя.</p>
      <p>Сигурна съм, че софиянци стават все по-активни и взискателни, посочи още Йорданка Фандъкова.</p>
    </article>
  </body>
</html>