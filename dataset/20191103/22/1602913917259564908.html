<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/piraeus-bank-cel-mai-mare-creditor-elen-este-acuzat-de-procurorul-sef-anticoruptie-din-grecia-ca-ar-fi-incalcat-legile-controlului-de-capital-18535014"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-03T22:05:00+00:00"/>
    <meta property="og:title" content="Piraeus Bank, cel mai mare creditor elen, este acuzat de procurorul-şef anticorupţie din Grecia că ar fi încălcat legile controlului de capital"/>
    <meta property="og:description" content="Business internaţional"/>
  </head>
  <body>
    <article>
      <h1>Piraeus Bank, cel mai mare creditor elen, este acuzat de procurorul-şef anticorupţie din Grecia că ar fi încălcat legile controlului de capital</h1>
      <address><time datetime="2019-11-03T22:05:00+00:00">03 Nov 2019, 22:05</time> by <a rel="author" href="https://www.zf.ro/autor/alex-ciutacu" target="_blank">Alex Ciutacu</a></address>
      <p>Business internaţional</p>
      <p>În România, grupul elen Piraeus a vândut în 2018 Piraeus Bank România fondului de investiţii american J. C. Flowers - aceasta fiind rebranduită în First Bank.</p>
      <p>Procurorul-şef anticorupţie din Grecia a acu­zat Piraeus Bank, cel mai mare creditor elen, că ar fi încălcat legislaţia cu privire la  controlul de capital într-o serie de tranzacţie legate de Libra Group, conglomeratul american controlat de fa­mi­­lia Logothetis - care a ajutat la salvarea Piraeus Bank când era aproape de colaps, potrivit Financial Times.</p>
      <p>Acest caz ridică întrebări serioase cu privire la gu­­vernanţa şi stabilitatea băncilor greceşti, no­tează FT, în contextul în care acestea încă îşi revin după o criză de opt ani în care PIB-ul ţării a scăzut cu 25%.</p>
      <p>Mai mult, situaţia contu­rea­ză mai bine ima­gi­nea rela­ţi­ilor dintre Piraeus şi Libra, grup ai cărui pro­prietari au re­uşit să transforme o mică firmă de transport maritim cu câteva ambarcaţiuni într-un conglo­me­rat internaţional cu opera­ţiuni în 35 de ţări cu activităţi de la transport, aviaţie şi până la turism, energie rege­nerabilă şi servicii financiare.</p>
      <p>Procurorul Eleni Touloupaki investighează Pi­raeus, pe fostul preşedinte al băncii, Michalis Sallas, şi o serie de tranzacţii legate de grupul Libra, deţinut de familia Logothetis - unii dintre ma­­rii susţinători ai politicienilor democraţi în SUA.</p>
      <p>Investigaţia a pornit după ce banca centrală a Greciei şi agenţia antispălare de bani au raportat o serie de transferuri efectuate în 2016 de Piraeus către mai multe companii offshore din Cipru, printre beneficiari fiind şi Michael Logothetis, fondatorul Libra, potrivit FT, care a vă­zut rapoartele efectuate de banca centrală şi de agenţie.</p>
      <p>Libra şi Sallas neagă orice acuzaţie, iar avo­ca­ţii lor susţin că procurorii s-au înşelat în formu­larea acestor acuzaţii. Piraeus nu a răspuns publi­caţiei americane la solicitările pentru comentarii.</p>
      <p>Grupul Libra a asigurat una dintre cele mai mari linii de finanţare a Piraeus, iar mai târziu a ajutat banca în cadrul unui bailout - cumpărând credite pentru a reduce bilanţul băncii şi prin achiziţia de capital când banca avea nevoie şi nu se găseau alţi susţinători.</p>
      <p>Acest grup este condus acum de George Logothetis, fiul fondatorului Michael Logothetis. Crescut şi Londra şi acum mutat în New York, Logothetis fiul şi familia sa sunt văzuţi ca piloni ai comunităţii de business greco-americane şi ai circuitului de finanţare a Partidului Democrat, unde au susţinut candidaţi precum Hillary Clinton. Logothetis, ca filantrop cu experienţă, este şi membru în consiliul unei fundaţii caritabile înfiinţate de fostul preşedinte american Barack Obama.</p>
      <p>Logothetis şi-a câştigat reptuaţia în afaceri după ce a vândut toate ambarcaţiunile companiei în 2006 în mijlocul unui boom în piaţa de transport internaţional şi a reintrat în piaţă în 2009, când preţurile ambarcaţiunilor erau la minime istorice.</p>
      <p>În timpul crizei, el a întărit legăturile grupului cu băncile şi cu liderii politici din Grecia, în timp ce a investit în energie regenerabilă - cu finanţări acordate chiar de Piraeus în unele cazuri.</p>
      <p>În octombrie 2017, Banca Naţională a Greciei a efectuat un audit special asupra legăturilor din­tre Libra şi Piraeus, prin care a scos la iveală „o serie de transferuri peste hotare care au violat legile controlului de capital“, potrivit unui raport văzut de FT.</p>
      <p>Acesta nota că Libra avea „o cooperare extinsă cu banca şi este unul dintre cei mai mari acţionari“.</p>
      <p>Grecia a impus legea controlului de capital în mijlocul anului 2015 când băncile elene au pierdut temporar accesul la finanţarea de urgenţă de la Banca Centrală Europeană, iar ţara era foarte aproape de a ieşi din zona euro. Controlul nu a fost complet ridicat până în septembrie 2019.</p>
      <p>În România, grupul elen Piraeus a vândut în 2018 Piraeus Bank România fondului de investiţii american J. C. Flowers - aceasta fiind rebranduită în First Bank.</p>
    </article>
  </body>
</html>