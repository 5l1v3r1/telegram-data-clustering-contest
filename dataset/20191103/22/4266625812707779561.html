<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/03/informator_u_spravi_pro_impichment_trampa_gotovyy_vidpovisty_na_zapytannya_1682765"/>
    <meta property="og:site_name" content="ZIK.UA"/>
    <meta property="article:published_time" content="2019-11-03T22:16:00+00:00"/>
    <meta property="og:title" content="Інформатор у справі про імпічмент Трампа готовий відповісти на запитання республіканців"/>
    <meta property="og:description" content="Представник розвідки США, чия скарга призвела до розслідування у справі про імпічмент Палатою представників проти президента Дональда Трампа, погодився відповісти на письмові запитання республіканців."/>
  </head>
  <body>
    <article>
      <h1>Інформатор у справі про імпічмент Трампа готовий відповісти на запитання республіканців</h1>
      <address>
        <time datetime="2019-11-03T22:16:00+00:00">03 Nov 2019, 22:16</time>
      </address>
      <p>
        <b>Представник розвідки США, чия скарга призвела до розслідування у справі про імпічмент Палатою представників проти президента Дональда Трампа, погодився відповісти на письмові запитання республіканців.</b>
      </p>
      <p>Про це повідомляє <a href="https://www.radiosvoboda.org/a/news-impichment-usa-informator/30250960.html">Радіо Свобода.</a></p>
      <p>Як повідомив у Tвіттері адвокат розвідника Марк Заїд 3 листопада, представники інформатора передали відповідну пропозицію голові комітету з розвідки Палати представників Конгресу США, республіканцю Девіну Нуньєсу.</p>
      <p>Повідомляється, що інформатор свідчитиме «під присягою», але не буде відповідати на запитання особистого характеру, що може загрожувати як його, так і безпеці членів його родини, вказав адвокат.</p>
      <p>Інформатор, співробітник спецслужб США, подав анонімну скаргу про те, що президент і його оточення тиснули на українську владу під час телефонної розмови 25 липня, домагаючись матеріалів, які компрометують Джо Байдена, ексвіцепрезидента, ймовірного головного конкурента Дональда Трампа на виборах 2020 року.</p>
      <p><a href="https://zik.ua/news/2019/11/03/tramp_zayavyv_shcho_informator_shchodo_rozmovy_iz_zelenskym_maie_rozkryty_1682745">Нагадаємо</a>, президент США Дональд Трамп заявив, що інформатор, чиї повідомлення призвели до запуску процедури імпічменту, має розкрити себе.</p>
      <related>
        <h4>читайте також</h4>
        <a href="https://zik.ua/news/2019/11/03/tramp_zayavyv_shcho_informator_shchodo_rozmovy_iz_zelenskym_maie_rozkryty_1682745"/>
        <a href="https://zik.ua/news/2019/10/26/impichment_trampu_u_palati_predstavnykiv_ssha_vidnovlyuyutsya_sluhannya_1677023"/>
        <a href="https://zik.ua/news/2019/10/10/bayden_zaklykav_do_impichmentu_trampa_1664813"/>
        <a href="https://zik.ua/news/2019/09/30/u_aparati_bilogo_domu_planuyut_strategiyu_reaguvannya_na_zagrozy_impichmentu_1657265"/>
      </related>
    </article>
  </body>
</html>