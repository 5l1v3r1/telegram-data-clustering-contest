<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.corriere.it/cronaca/cards/insegne-appena-accese-milano-7-locali-provare-novembre/open-colonna_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="Insegne appena accese a Milano: 7 locali da provare a novembre"/>
    <meta property="og:description" content="Dal nuovo ristorante dello chef stellato Antonello Colonna a quello di Alessandro del Piero, le ultimissime inaugurazioni meneghine"/>
  </head>
  <body>
    <article>
      <h1>Insegne appena accese a Milano: 7 locali da provare a novembre</h1>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author">Laura Vincenti</a></address>
      <p>«Sono a Milano perché c’è una domanda forte: mi ricorda la New York degli anni ’90 dove io ho vissuto. Conosco bene questa città, è dal 78 che la frequento»: racconta lo chef stellato romano Antonello Colonna, che ha appena inaugurato il ristorante «Open Colonna», nel cuore della città. «Non c’è alcun dubbio – continua lo chef – che Roma sia la città più bella del mondo, ma Milano è imbattibile in fatto di raffinatezza, stile, eleganza e opportunità». Qui si può mangiare a qualsiasi ora la «cucina cucinata» dello chef, così come ama definirla: il locale è aperto dalle 9 alle 24 per colazione, pranzo, aperitivo e cena. Il menu è diviso in sezioni: non mancano i piatti stellati dello chef come il Negativo di carbonara e il Petto di piccione e coscia confit. Ma anche portate «To Share», da condividere tra due o più persone. E la costoletta in omaggio a Milano. C’è anche il cocktail bar a cura dei ragazzi del Mag. Via Bassano Porrone 8, chiuso domenica, www.opencolonnamilano.it.</p>
      <figure>
        <img src="https://images2-milano.corriereobjects.it/methode_image/2019/11/04/Milano/Foto%20Milano/open%20colonna.jpg?v=201911041723"/>
      </figure>
      <aside>Scheda 1 di 8<br/><br/>INDIETRO<a href="https://milano.corriere.it/cronaca/cards/insegne-appena-accese-milano-7-locali-provare-novembre/oyster-bar.shtml"> AVANTI</a></aside>
    </article>
  </body>
</html>