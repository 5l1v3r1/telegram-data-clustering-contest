<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619713/%D8%B7%D8%B1%D8%AD-%D9%85%D9%82%D8%A7%D8%A8%D9%84%D9%87-%D8%A8%D8%A7-%D9%85%D8%B8%D8%A7%D9%87%D8%B1-%D8%A8%DB%8C%E2%80%8C%D8%AD%D8%AC%D8%A7%D8%A8%DB%8C-%D8%AF%D8%B1-%D8%A7%D9%85%D8%A7%DA%A9%D9%86-%D8%B9%D9%85%D9%88%D9%85%DB%8C-%D9%82%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-03T22:18:00+00:00"/>
    <meta property="og:title" content="طرح مقابله با مظاهر بی‌حجابی در اماکن عمومی قم"/>
    <meta property="og:description" content="دادستان عمومی و انقلاب قم حمایت از آمران به معروف را از ضروریات دانست و گفت: طرح مقابله با مظاهر فساد به‌صورت مستمر در خیابان‌ها، بازارچه‌ها، بوستان‌ها، پارک‌ها و اماکن عمومی قم اجرایی می‌شود."/>
  </head>
  <body>
    <article>
      <h1>طرح مقابله با مظاهر بی‌حجابی در اماکن عمومی قم</h1>
      <address>
        <time datetime="2019-11-03T22:18:00+00:00">03 Nov 2019, 22:18</time>
      </address>
      <p>
        <i>دادستان عمومی و انقلاب قم حمایت از آمران به معروف را از ضروریات دانست و گفت: طرح مقابله با مظاهر فساد به‌صورت مستمر در خیابان‌ها، بازارچه‌ها، بوستان‌ها، پارک‌ها و اماکن عمومی قم اجرایی می‌شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حجت‌الاسلام‌والمسلمین حسن غریب روز یکشنبه در نشست قرارگاه ۱۹ دی استان قم اظهار کرد: انگیزه و اعتقاد در دستگاه قضایی وجود دارد تا با تمام توان با معضلات و آسیب‌های اجتماعی به‌ویژه در حوزه عفاف و حجاب مقابله شود.</p>
      <p>وی ادامه داد: باید از آمران به معروف با تمام توان حمایت شود و این مساله عزم عمومی مدیران و مردم را می‌طلبد.</p>
      <figure>
        <img src="https://aftabnews.ir/files/fa/news/1398/8/12/354878_410.jpg"/>
      </figure>
      <p>غریب خاطرنشان کرد: افراد بی‌حجاب اگر احساس بی‌کسی و دلسردی کنند و بدانند که حامی ندارند، مسیر خود را تغییر خواهند داد و در این مسیر مطالبه عموم افراد جامعه نیز لازم و اثرگذار است.</p>
      <p>اراده جدی دادگستری برای مقابله با هرگونه مظاهر فساد در قم</p>
      <p>رئیس‌کل دادگستری استان قم نیز در این جلسه گفت: دادگستری قم آمادگی دارد با هرگونه مظاهر فساد در قم مقابله کند و در این مسیر هرگونه هجمه سیاسی، فرهنگی، اجتماعی و غیره را می‌پذیرد و بدون توجه به حواشی وظیفه خود را انجام خواهد داد.</p>
      <p>حجت‌الاسلام‌والمسلمین علی مظفری بیان کرد: در موضوع عفاف و حجاب به علت کم‌کاری‌ها امروز شاهد برخی بی‌حیایی و بی‌حجابی‌ها در سطح کشور به‌ویژه قم هستیم.</p>
      <p>وی اضافه کرد: با توجه به نبود عملکردهای جدی متاسفانه برای عده‌ای این باور پیش‌آمده است که در حاکمیت اراده جدی برای مقابله با بی‌حجابی وجود ندارد.</p>
      <p>رئیس دادگستری استان قم گفت: برخی افراد و گروه‌ها بنا دارند چهره قم را مخدوش کنند و به دنبال ترویج مظاهر فساد در شهر هستند و در این راستا برنامه‌هایی را نیز پیش‌بینی کرده‌اند درحالی‌که اراده جدی مقابله با این افراد و برنامه‌ها در دستگاه قضایی وجود دارد.</p>
      <p>مظفری خاطرنشان کرد: برخورد جدی و شدید با مظاهر فساد در جامعه همچون بی‌حجابی، بی‌حیایی، روزه‌خواری علنی و حرمت‌شکنی‌ها ضروری است و این موضوع جزو اولویت‌های دادگستری و دستگاه قضایی است.</p>
      <p>قرارگاه ۱۹ دی تکلیف دستگاه‌ها را در حوزه حجاب و عفاف مشخص کند</p>
      <p>فرمانده انتظامی استان قم نیز در این جلسه با تاکید بر اینکه قرارگاه ۱۹ دی باید تکلیف دستگاه‌ها را در حوزه حجاب و عفاف مشخص کند، گفت: نیروی انتظامی در حوزه حجاب و عفاف رسالت برخورد با هنجارشکنان را بر عهده دارد.</p>
      <p>سردار عبدالرضا آقاخانی ضمن تقدیر از اهتمام دستگاه قضایی در راستای حمایت از آمران به معروف و ناهیان از منکر بیان داشت: در حوزه امربه‌معروف و نهی از منکر دستگاه‌ها و نهادهای مختلف ازجمله دانشگاه‌ها و اتحادیه‌ها نقش‌های مهم نظارتی و فرهنگ‌سازی را بر عهده‌دارند که باید به دنبال اجرای نقش خود باشند.</p>
      <p>وی با اشاره به اینکه آموزش و توجیه منطقی در حوزه امربه‌معروف و نهی از منکر از اهمیت بسیاری برخوردار است، مطرح کرد: اگر ظرفیت‌ها در کنار یکدیگر قرار گیرند می‌</p>
    </article>
  </body>
</html>