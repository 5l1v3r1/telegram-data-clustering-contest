<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/romaero-baneasa-prelungeste-mandatele-administratorilor-provizorii-cu-inca-patru-luni-pana-la-4-martie-2020-18531194"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="Romaero Băneasa prelungeşte mandatele administratorilor provizorii cu încă patru luni, până la 4 martie 2020"/>
    <meta property="og:description" content="Romaero Băneasa (RORX), companie de stat specializată în producţie, servicii şi cercetare-dezvoltare în domeniul aeronauticii, prelungeşte mandatele administratorilor provizorii cu încă patru luni, de la 3 noiembrie 2019 – data expirării mandatelor, potrivit unui raport la bursă."/>
  </head>
  <body>
    <article>
      <h1>Romaero Băneasa prelungeşte mandatele administratorilor provizorii cu încă patru luni, până la 4 martie 2020</h1>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author" href="https://www.zf.ro/autor/tibi-oprea" target="_blank">Tibi Oprea</a></address>
      <p>Romaero Băneasa (RORX), companie de stat specializată în producţie, servicii şi cercetare-dezvoltare în domeniul aeronauticii, prelungeşte mandatele administratorilor provizorii cu încă patru luni, de la 3 noiembrie 2019 – data expirării mandatelor, potrivit unui raport la bursă.</p>
      <p>Astfel, Alexandru Buşcu, Teodor Iulian Gheorghe, Constantin Ion Tudose şi Doina Variu au fost realeşi în funcţia de administratori provizorii până la 4 martie 2020. Data de înregistrare a fost stabilită pentru 20 noiembrie 2019. De la începutul anului, acţiunile RORX se tranzacţionează în creştere cu 16,16% pe fondul unui rulaj de 34.680 lei, emitentul ajungând la 159,7 mil. lei capitalizare.</p>
      <p>Compania este controlată de statul român prin Ministerul Economiei, cu o participaţie de 56,7% din capitalul social. SIF Muntenia are un pachet de 23,2% din numărul de acţiuni, în timp ce Fondul Proprietatea deţine 18,8% din companie. </p>
    </article>
  </body>
</html>