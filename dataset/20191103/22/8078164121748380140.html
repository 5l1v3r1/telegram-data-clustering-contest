<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/cards/fiorello-sconosciuto-dieci-mosse-bocciato-pippo-baudo-tre-volte-scuola-lavorava-pompe-funebri/nomi-cognomi_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="Fiorello in tv con Raiplay, ecco i suoi esordi: bocciato da Pippo Baudo (e tre volte a scuola), lavorava alle pompe funebri"/>
    <meta property="og:description" content="Il conduttore sta per tornare con uno show tutto suo in Rai, «Viva RaiPlay!», in partenza stasera . Ecco alcuni (curiosi) risvolti della sua vita"/>
  </head>
  <body>
    <article>
      <h1>Fiorello in tv con Raiplay, ecco i suoi esordi: bocciato da Pippo Baudo (e tre volte a scuola), lavorava alle pompe funebri</h1>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author">Arianna Ascione</a></address>
      <p>Fiorello è pronto per il suo ritorno in Rai <a href="https://www.corriere.it/spettacoli/19_ottobre_28/fiorello-riparto-raiplay-poi-andro-sanremo-2f0d8da8-f98a-11e9-9778-63d7a5dc0619.shtml">con uno show tutto suo, «Viva RaiPlay!»</a>. La partenza è prevista lunedì 4 novembre alle 20.30, e quella che è anche la prima produzione originale italiana a sbarcare sulla piattaforma RaiPlay, <a href="https://www.corriere.it/tecnologia/19_ottobre_29/raiplay-cambia-come-sara-nuova-app-novita-a-partire-fiorello-c6677662-f711-11e9-9ad7-81cfe71b7fb2.shtml">che è stata completamente rinnovata</a>, rappresenta una vera e propria sfida per il conduttore: «Mi allettano le sfide, ammiro quei conduttori che fanno per 20 anni lo stesso programma, ma non fa per me. Mi piace cambiare, non mi sono mai arenato sullo stesso tipo di progetto: sono stato il primo a fare uno show su Sky, sono stato il solo a fare il varietà più breve della storia». Per l'occasione abbiamo raccolto alcune curiosità poco note sul Rosario nazionale, che (forse non tutti sanno) di secondo nome si chiama Tindaro perché sua madre, Rosaria, era devota alla Madonna nera dei Tindari. Il cognome Fiorello invece gli è stato trasmesso dal nonno: era quello che anticamente veniva dato agli orfani siciliani.</p>
      <figure>
        <img src="https://images2.corriereobjects.it/methode_image/2019/11/01/Spettacoli/Foto%20Spettacoli/4801e8de-f98c-11e9-9778-63d7a5dc0619.jpg?v=201911041052"/>
      </figure>
      <aside>Scheda 1 di 11<br/><br/>INDIETRO<a href="https://www.corriere.it/spettacoli/cards/fiorello-sconosciuto-dieci-mosse-bocciato-pippo-baudo-tre-volte-scuola-lavorava-pompe-funebri/diploma-conquistato-fatica.shtml"> AVANTI</a></aside>
    </article>
  </body>
</html>