<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/03/a-lazio-harminc-ev-utan-nyert-bajnoki-meccset-a-milan-vendegekent"/>
    <meta property="og:site_name" content="infostart"/>
    <meta property="article:published_time" content="2019-11-03T22:12:00+00:00"/>
    <meta property="og:title" content="A Lazio harminc év után nyert bajnoki meccset a Milan vendégeként"/>
    <meta property="og:description" content="Sikeres edző-debütálás és kis híján félbemaradt mérkőzés is volt vasárnap az olasz bajnokságban."/>
  </head>
  <body>
    <article>
      <h1>A Lazio harminc év után nyert bajnoki meccset a Milan vendégeként</h1>
      <address><time datetime="2019-11-03T22:12:00+00:00">03 Nov 2019, 22:12</time> by <a rel="author">Infostart / MTI</a></address>
      <h3>Sikeres edző-debütálás és kis híján félbemaradt mérkőzés is volt vasárnap az olasz bajnokságban.</h3>
      <p>A Lazio 2-1-re nyert az AC Milan otthonában az olasz labdarúgó-bajnokság 11. fordulójának vasárnapi játéknapján.</p>
      <p>A rómaiak legutóbb harminc évvel ezelőtt, 1989. szeptember 3-án tudtak bajnoki meccset nyerni a milánóiak ellen a San Siro stadionban. Az akkori BEK-címvédő házigazdák Paolo Maldini öngóljával kaptak ki, így megszakadt a 31 mérkőzésből álló veretlenségi sorozatuk. Azóta az AC Milan 11 döntetlen mellett 18 alkalommal legyőzte a Laziót házigazdaként a Serie A-ban.</p>
      <p>A rómaiak csatára, Ciro Immobile a 147. mérkőzésén megszerezte a századik gólját a Lazio színeiben, majd az angolai Bastos öngólt vétett, a végeredményt pedig Joaquin Correa állította be.</p>
      <h4>Bejött az Udinesenek az edzőváltás, Balotelli levonult a pályáról</h4>
      <p>Győzelemmel mutatkozott be az Udinese kispadján az Igor Tudor helyére ideiglenesen kinevezett Luca Gotti, akinek tanítványai 3-1-re nyertek az Genoa otthonában az olasz labdarúgó-bajnokság 11. fordulójának vasárnapi játéknapján.</p>
      <p>A Verona-Brescia mérkőzésen</p>
      <blockquote>Mario Balotelli, a vendégek támadója a hazai szurkolók egy csoportjának rasszista bekiabálásai miatt az 54. percben előbb kezébe vette a labdát, felrúgta a lelátóra, majd levonult a pályáról.</blockquote>
      <p>A kapu mögött a csapattársai és az ellenfél játékosai is győzködték, ne menjen be az öltözőbe. A játékvezető rövid időre megállította a játékot, a hangosbemondó pedig megkérte a drukkereket, hagyják abba a kiabálást, különben idő előtt véget ér az összecsapás.</p>
      <p>A találkozó néhány perc elteltével folytatódott, Balotelli pedig a 85. percben gólt szerzett, igaz, csapata így is kikapott. Ez már a második meccs volt hétvégén, amely sértő bekiabálások miatt rövid időre félbeszakadt a Serie A-ban: szombaton az AS Roma-Napoli mérkőzést kellett megállítani.</p>
      <h4>Serie A, 11. forduló:</h4>
      <p>AC Milan-Lazio 1-2 (1-1)</p>
      <p>Fiorentina-Parma 1-1 (0-1)</p>
      <p>Genoa-Udinese 1-3 (1-1)</p>
      <p>Lecce-Sassuolo 2-2 (2-1)</p>
      <p>Verona-Brescia 2-1 (0-0)</p>
      <p>Atalanta-Cagliari 0-2 (0-1)</p>
      <p>
        <b>szombaton játszották:</b>
      </p>
      <p>Torino-Juventus 0-1 (0-0)</p>
      <p>Bologna-Internazionale 1-2 (0-0)</p>
      <p>AS Roma-Napoli 2-1 (1-0)</p>
      <p>
        <b>hétfőn játsszák:</b>
      </p>
      <p>SPAL-Sampdoria 20.45</p>
      <h4>Az állás:</h4>
      <p>1. Juventus 11 19- 9 29 pont</p>
      <p>2. Internazionale 11 24-11 28</p>
      <p>3. AS Roma 11 20-12 22</p>
      <p>4. Lazio 11 24-11 21</p>
      <p>5. Atalanta 11 30-18 21</p>
      <p>6. Cagliari 11 18-10 21</p>
      <p>7. Napoli 11 21-15 18</p>
      <p>8. Fiorentina 11 16-14 16</p>
      <p>9. Hellas Verona 11 9- 9 15</p>
      <p>10. Parma 11 16-15 14</p>
      <p>11. AC Milan 11 11-15 13</p>
      <p>12. Udinese 11 8-18 13</p>
      <p>13. Bologna 11 15-17 12</p>
      <p>14. Torino FC 11 11-17 11</p>
      <p>15. Sassuolo 10 18-20 10</p>
      <p>16. Lecce 11 13-21 10</p>
      <p>17. Genoa 11 14-26 8</p>
      <p>18. Brescia 10 10-16 7</p>
      <p>19. SPAL 10 7-17 7</p>
      <p>20. Sampdoria 10 6-19 5</p>
      <p>A 7. fordulóból elhalasztott Brescia-Sassuolo mérkőzést december 18-án játsszák.</p>
    </article>
  </body>
</html>