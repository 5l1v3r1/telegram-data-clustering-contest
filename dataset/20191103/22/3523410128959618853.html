<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637938/%D8%B3%DB%8C%D8%A7%D8%B3%D8%AA-%D9%87%D8%A7%DB%8C-%D8%A7%D8%B1%D8%AF%D9%88%D8%BA%D8%A7%D9%86-%D8%AF%D8%B1-%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87-%D8%B4%DA%A9%D8%B3%D8%AA-%D8%AE%D9%88%D8%B1%D8%AF%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T22:41:00+00:00"/>
    <meta property="og:title" content="سیاست های اردوغان در خاورمیانه شکست خورده است"/>
    <meta property="og:description" content="رئیس حزب جمهوریت خلق ترکیه اظهار کرد سیاست های اردوغان در خاورمیانه شکست خورده است."/>
  </head>
  <body>
    <article>
      <h1>
        <a href="https://www.bultannews.com/fa/news/637938/%D8%B3%DB%8C%D8%A7%D8%B3%D8%AA-%D9%87%D8%A7%DB%8C-%D8%A7%D8%B1%D8%AF%D9%88%D8%BA%D8%A7%D9%86-%D8%AF%D8%B1-%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87-%D8%B4%DA%A9%D8%B3%D8%AA-%D8%AE%D9%88%D8%B1%D8%AF%D9%87-%D8%A7%D8%B3%D8%AA">سیاست های اردوغان در خاورمیانه شکست خورده است</a>
      </h1>
      <h2>رئیس حزب جمهوریت خلق ترکیه اظهار کرد سیاست های اردوغان در خاورمیانه شکست خورده است.</h2>
      <address><time datetime="2019-11-03T22:41:00+00:00">03 Nov 2019, 22:41</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، کمال قلیچدار اوغلو، <b>رئیس</b> حزب جمهوریت خلق ترکیه تأکید کرد سیاست های رجب طیب <b>اردوغان</b> رئیس جمهور <b>ترکیه</b> در سوریه و خاورمیانه شکست خورده است.</p>
      <p>قلیچدار اوغلو در نشست خبری در آنکارا با اشاره به سیاست های اردوغان در منطقه گفت: سیاست های اردوغان به طور کلی در قبال سوریه و خاورمیانه شکست خورده است زیرا او سیاست های ملی گرایانه را در پیش نگرفت بلکه در راستای طرح خاورمیانه بزرگ همواره در خدمت واشنگتن بود.</p>
      <p>وی افزود: اردوغان به همراه آمریکا، عربستان سعودی و قطر به بهانه ایجاد دموکراسی در سوریه دخالت کرد از همین رو آنها از گروه های تروریستی که سوریه را ویران و میلیون ها سوری را مجبور به ترک خانه وکاشانه خود کردند،حمایت کردند.</p>
      <p>قلیچدار اوغلو تاکید کرد این سیاست ها از لحاظ تاکتیکی و راهبردی شکست خورده است.</p>
      <p>او با متهم کردن اردوغان به حمایت از تروریسم مدعی شد اردوغان از گروه داعش حمایت کرد و آنها را گروه تروریستی قلمداد نکرد تا اینکه آنها(داعش) در استانبول ، آنکارا و دیگر شهرهای ترکیه دست به اقدامات تروریستی زدند و شمار زیادی از ترک ها قربانی حملات آنها شدند.</p>
      <p>وی تصریح کرد حل مشکلات بین سوریه و ترکیه به هماهنگی و همکاری مستقیم با دولت سوریه و تمام نهادها و دستگاه های قانونی این کشور نیاز دارد.</p>
    </article>
  </body>
</html>