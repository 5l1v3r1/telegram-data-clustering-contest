<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/real-sociedad-vant-uten-odegaard/71779301"/>
    <meta property="og:site_name" content="Dagbladet.no"/>
    <meta property="article:published_time" content="2019-11-03T22:20:42+00:00"/>
    <meta property="og:title" content="Real Sociedad vant uten Ødegaard"/>
    <meta property="og:description" content="For første gang denne sesongen måtte Real Sociedad greie seg uten Martin Ødegaard, som er ute med skade. Det ga 2-1-seier over Granada i rundens toppkamp."/>
  </head>
  <body>
    <article>
      <h1>Real Sociedad vant uten Ødegaard</h1>
      <h2>For første gang denne sesongen måtte Real Sociedad greie seg uten Martin Ødegaard, som er ute med skade. Det ga 2-1-seier over Granada i rundens toppkamp.</h2>
      <address><time datetime="2019-11-03T22:20:42+00:00">03 Nov 2019, 22:20</time> by <a rel="author">NTB I</a></address>
      <p>Granada ville med seier ha klatret til topps på tabellen, forbi Barcelona og Real Madrid. I stedet tok Real Sociedad med seg alle poengene hjem til San Sebastian, takket være to scoringer av Portu. Han ble matchvinner i det 89. minutt.</p>
      <p>
        <b>Seieren gjør at Real Sociedad er på 3.-plass med like mange poeng som Barcelona og Real Madrid.</b>
      </p>
      <p>Bare to poeng skiller mellom de seks beste på tabellen.</p>
      <p>Real Sociedad var det eneste av de seks lagene som vant i helgen. Barcelona, Real Madrid, Atlético Madrid og Sevilla spilte alle uavgjort lørdag (de to siste mot hverandre), mens Granada tapte søndag.</p>
      <p>Getafe klatret til 7.-plass med 1-0-seier borte mot Celta søndag, takket være scoring av den innleide Chelsea-spilleren Kenedy.</p>
    </article>
  </body>
</html>