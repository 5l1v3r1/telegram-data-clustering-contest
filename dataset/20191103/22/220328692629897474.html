<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/fandkova-shche-trsi-podkrepa-ot-vmro-i-db-405795.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T22:11:00+00:00"/>
    <meta property="og:title" content="Фандъкова ще търси подкрепа от ВМРО и ДБ"/>
    <meta property="og:description" content="В София Йорданка Фандъкова печели 50,7% от гласовете, а Мая Манолова – 44,0%"/>
  </head>
  <body>
    <article>
      <h1>Фандъкова ще търси подкрепа от ВМРО и ДБ</h1>
      <address><time datetime="2019-11-03T22:11:00+00:00">03 Nov 2019, 22:11</time> by <a rel="author">Редактори, кадър БНТ</a></address>
      <p>„Пътят е правилен, хората очакват работа, но и промяна. Ще гарантирам спазването на обещанията, поети по време на кампанията“. Това каза Йорданка Фандъкова, която беше преизбрана за кмет на София.</p>
      <p>Тя посочи, че за бъдещата си работа ще търси подкрепата на колегите си от ВМРО и от „Демократична България“.</p>
      <p>Фандъкова обяви, че ще направи персонални промени в структурата на управление на Общината и че до приемането на бюджета за следващата година ще представи проект за новата структура.</p>
      <p>Искам да благодаря на всички хора в София, които днес гласуваха и показаха, че в София живеят свободни хора и не се поддават на внушения. Благодаря на всички, които ме подкрепиха. Разбирам това, което ми казаха в тези избори - пътят е правилен, хората очакват работа, но очакват и промяна, каза още Йорданка Фандъкова.</p>
      <p>Ще гарантирам спазването на ангажиментите, които съм поела, включително и работата в общинския съвет, категорична е Фандъкова.</p>
      <p>Фандъкова обясни, че до месец ще предложи новия проект за бюджет на София за следващата година, а преди това ще предложи и промени в структурата на общината, свързани с персонални промени в управлението.</p>
      <p>Благодарна съм на всички, които ме подкрепиха. Приемам го като огромна отговорност, категорична е Фандъкова.</p>
      <p>Тази кампания беше изпълнена и с лъжи, беше доста тежка. Благодарна съм на всички хора, на структурите на ГЕРБ и СДС, на щаба, допълни още Фандъкова.</p>
      <p>Междувременно социологическите агенции „Галъп” и „Тренд” обявиха резултати от паралелното преброяване на бюлетините, пуснати в балотажа на местните избори. В София Йорданка Фандъкова печели 50,7% от гласовете, а Мая Манолова – 44,0%, сочат данните на „Тренд” при 80% от извадката.</p>
    </article>
  </body>
</html>