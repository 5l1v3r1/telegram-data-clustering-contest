<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-e-scudo-tutti-i-leak/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-03T14:11:00+00:00"/>
    <meta property="og:title" content="Pokémon Spada e Scudo, tutti i leak su evoluzioni e nuove creature"/>
    <meta property="og:description" content="Un leak rivela presunte evoluzioni e nuove creature di Pokémon Spada e Scudo. Alcune foto arrivano dalla guida ufficiale."/>
  </head>
  <body>
    <article>
      <h1>Pokémon Spada e Scudo, tutti i leak su evoluzioni e nuove creature</h1>
      <address><time datetime="2019-11-03T14:11:00+00:00">03 Nov 2019, 14:11</time> by <a rel="author">Luca Salerno</a></address>
      <p>A poco meno di due settimane dal lancio, non si fermano i leak su <b>Pokémon Spada e Scudo</b> che diventano <b>sempre più numerosi</b> con il passare delle ore. Lo testimonia un thread su Twitter dell’utente <b>@LeaksPokemon</b> che ha messo insieme tutte le immagini e le informazioni che sono arrivate nelle ultime 24 ore. Se il materiale mostrato dovesse rivelarsi vero (e in particolare alcune foto sono estremamente credibili) verrebbe anticipata <b>una notevole quantità di elementi</b> sul nuovo gioco che erano destinati a restare segreti.</p>
      <p>Per evitare il più possibile <b>spoiler</b>, dunque, ci limiteremo a linkare le foto delle creature al centro del leak di Pokémon Spada e Scudo. Come vi avevamo già raccontato, tra le evoluzioni mostrate ci sono quelle di due Pokémon iniziali, ovvero <a href="https://twitter.com/LeaksPokemon/status/1190619266657267712">quelle di Sobble e Grookey</a>, oltre alle le forme finali <a href="https://pbs.twimg.com/media/EIXwHRAWoAAFzqE?format=jpg&amp;name=small">dell’uno</a> e <a href="https://pbs.twimg.com/media/EIXvz1cWoAAsfeX?format=jpg&amp;name=small">dell’altro</a>. C’è poi un’immagine che riguarderebbe un Pokémon molto noto ma con <a href="https://pbs.twimg.com/media/EIXuExnW4AsX0uZ?format=jpg&amp;name=900x900">un nuovo design</a> in versione Galar, la regione dov’è ambientato il gioco. Altre immagini riguardano <a href="https://pbs.twimg.com/media/EIXulJdX0AEp780?format=jpg&amp;name=360x360">un nuovo Pokémon</a> con <a href="https://pbs.twimg.com/media/EIXuyXSXUAEMRoe?format=jpg&amp;name=360x360">relativa evoluzione</a>, un altro inedito <a href="https://pbs.twimg.com/media/EIXvZjcW4AAhdo0?format=jpg&amp;name=medium">di tipo Elettro-Veleno</a>, e un altro <a href="https://pbs.twimg.com/media/EIXvoOwXYAAi2zt?format=jpg&amp;name=small">di tipo Acciaio</a>, su cui c’è già qualche speculazione. Altri leak arrivano per le versioni Gigamax e in questo caso la fonte sembra un documento ufficiale.</p>
      <figure>
        <img src="https://www.tomshw.it/images/images/2019/11/pokemon-spada-e-pokemon-scudo-59973.jpg"/>
      </figure>
      <p>Leggi anche: <a href="https://www.tomshw.it/videogioco/death-stranding-kojima-giochi-strani/">Death Stranding, Hideo Kojima spiega perché crea giochi “strani”</a></p>
      <p>Qualcuno sarebbe riuscito a mettere le mani <b>sulla guida ufficiale del gioco</b> riuscendo a fotografare le illustrazioni che riguardano <b>le evoluzioni Gigamax</b> di un <a href="https://pbs.twimg.com/media/EIXwbp6X0AAK6Y5?format=jpg&amp;name=4096x4096">Pokémon di tipo Acqua</a>, uno <a href="https://pbs.twimg.com/media/EIXwbrAXsAErerZ?format=jpg&amp;name=4096x4096">di tipo Lotta</a> e uno <a href="https://pbs.twimg.com/media/EIXwz3EXYAAtaKk?format=jpg&amp;name=large">di tipo Veleno</a>. Sempre l’artbook mostra due nuova creature, <a href="https://pbs.twimg.com/media/EIXwm4vWkAIeqXk?format=jpg&amp;name=medium">una delle quali può confondere gli avversari</a> e un’altra rivelata in versione <a href="https://pbs.twimg.com/media/EIXw9U2XYAU56CR?format=jpg&amp;name=small">normale</a> e con le mosse <a href="https://pbs.twimg.com/media/EIXw9VIXUAAA7wL?format=jpg&amp;name=small">G-Max</a>.</p>
      <p>La guida mostra anche le versioni Gigamax di un Pokémon nuovo <a href="https://pbs.twimg.com/media/EIXxLeEWsAAwEQ2?format=jpg&amp;name=4096x4096">di tipo Terra</a> e di un altro <a href="https://pbs.twimg.com/media/EIXxLeiWkAAl-Nm?format=jpg&amp;name=4096x4096">la cui nuova evoluzione</a> potrebbe essere inaspettata. Infine un’altra pagina mostrerebbe una creatura <a href="https://pbs.twimg.com/media/EIXxVlqWoAETe3P?format=jpg&amp;name=4096x4096">al centro di molti rumor</a> negli ultimi tempi. Le pagine della guida rivelano anche un Pokémon <a href="https://pbs.twimg.com/media/EIXxhiiX0AEsoWq?format=jpg&amp;name=360x360">di tipo Veleno</a> con due <a href="https://pbs.twimg.com/media/EIXxhizXYAAq1l2?format=jpg&amp;name=small">evoluzioni</a>, una delle quali <a href="https://pbs.twimg.com/media/EIXxhjZWkAAHWBc?format=jpg&amp;name=4096x4096">Gigamax</a>. Chiude il riepilogo dei leak, l’evoluzione finale di <a href="https://pbs.twimg.com/media/EIXz2EtXkAA1i8J?format=jpg&amp;name=900x900">un altro dei Pokémon iniziali</a>. Pokémon Spada e Scudo sarà disponibile su Nintendo Switch dal 15 novembre.</p>
      <blockquote>Volete verificare se i leak sono veri? C’è ancora tempo per prenotare il gioco su Amazon sia in versione <a href="https://toms.it/y2fHX">Pokémon Spada</a> che <a href="https://toms.it/aQVq5">PokémonScudo</a>.</blockquote>
    </article>
  </body>
</html>