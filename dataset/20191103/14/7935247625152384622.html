<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/mecliste-butce-maratonu-basliyor-214021h.htm"/>
    <meta property="og:site_name" content="OLAY"/>
    <meta property="article:published_time" content="2019-11-03T14:43:10+00:00"/>
    <meta property="og:title" content="Mecliste bütçe maratonu başlıyor"/>
    <meta property="og:description" content="TBMM, 6 Kasım Çarşamba günü Plan ve Bütçe Komisyonu'ndaki görüşmelerine 'Bütçe Kanunu Teklifi ve Kesin Hesap Kanunu Teklifi'nin geneli ile 'Sayıştay Raporları' üzerindeki görüşmelerle başlayacak."/>
  </head>
  <body>
    <article>
      <h1>Mecliste bütçe maratonu başlıyor</h1>
      <h2>TBMM, 6 Kasım Çarşamba günü Plan ve Bütçe Komisyonu'ndaki görüşmelerine 'Bütçe Kanunu Teklifi ve Kesin Hesap Kanunu Teklifi'nin geneli ile 'Sayıştay Raporları' üzerindeki görüşmelerle başlayacak.</h2>
      <address>
        <time datetime="2019-11-03T14:43:10+00:00">03 Nov 2019, 14:43</time>
      </address>
      <p>Komisyondaki bütçe görüşmeleri kasım ayı süresince devam edecek. 7 Kasım Perşembe günü TBMM bütçesi, 8 Kasım Cuma günü de Ticaret Bakanlığı, Ekonomi Bakanlığı bütçeleri görüşülecek. Ayrıca Genel Kurulda, salı günü görüşmeleri yarım kalan 'Su Ürünleri Kanunu'nda değişiklik öngören yasa teklifine devam edilecek. Teklifle, ruhsatsız ticari balık avcılığına ve balık avlarken ışık kullanmaya 50 bin lira para cezası geliyor. Akarsu yatağına ağ kurmak ve bakanlıktan izinsiz su ürünü tesisi kurmanın da cezaları, hatırı sayılır bir seviyeye gelecek. Amatör balıkçılar ise kuralları ihlal etmeleri durumunda 500 lira para cezasına çarptırılacak. Avcılığa ve izinsiz su ürünleri tesisi kurmaya getirilen cezalar ise 250 lira ile 100 bin lira arasında değişiyor.</p>
    </article>
  </body>
</html>