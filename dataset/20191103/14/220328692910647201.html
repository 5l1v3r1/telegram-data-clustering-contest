<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/frizort-na-ronaldo-be-nameren-mrtv-405733.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T14:28:47+00:00"/>
    <meta property="og:title" content="Фризьорът на Роналдо бе намерен мъртъв"/>
    <meta property="og:description" content="Рикардо Маркес Ферейра е открит безжизнен в хотелска стая в Швейцария"/>
  </head>
  <body>
    <article>
      <h1>Фризьорът на Роналдо бе намерен мъртъв</h1>
      <address><time datetime="2019-11-03T14:28:47+00:00">03 Nov 2019, 14:28</time> by <a rel="author">Димитър Душков</a></address>
      <p>Португалският фризьор Рикардо Маркес Ферейра, известен с работата със звезди като Кристиано Роналдо, е намерен мъртъв в хотел в Цюрих, според португалския вестник "Correio da Manha". Служителка на хотела е намерила безжизненото тяло на коафьора в петък, в ранния следобед, когато трябвало да почисти стаята.</p>
      <p>Според изданието, тялото му е било покрито с кръв, като личали следи от нараняване с нож. Предполага се, че е бил жестоко намушкан. Жената, която е трябвало да почисти стаята, е заявила, че освен огромното количество кръв, е усетила и силна миризма на алкохол.</p>
      <p>Рикардо Маркес Ферейра отседнал в хотела в понеделник, като това не първото му посещение. Въпреки че мястото няма кой знае колко добра репутация, заради района, в който се намира. Свидетели разказали, че фризьорът бил с приятел в стаята, където имало скарване. Други клиенти на хотела дори се оплакали. Оръжието на престъплението не е намерено, а полицията е използвала и кучета, които да потърсят улики наоколо.</p>
      <p>Маркес Ферейра е популярен сред португалските звезди, тъй като е бил много търсен от популярните личности, сред които и Кристиано Роналдо. Стилистът се мести да живее в Швейцария преди две години.</p>
    </article>
  </body>
</html>