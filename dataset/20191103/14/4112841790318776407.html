<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76168-Najvacsimi-klamarmi-su-pre-ludi-Robert-Fico-a-Stefan-Harabin-naznacuje-prieskum-Slovaci-najviac-veria-Zuzane-Caputovej"/>
    <meta property="og:site_name" content="REFRESHER"/>
    <meta property="article:published_time" content="2019-11-03T14:11:00+00:00"/>
    <meta property="og:title" content="Najväčšími klamármi sú pre ľudí Robert Fico a Štefan Harabin, naznačuje prieskum. Slováci najviac veria Zuzane Čaputovej"/>
    <meta property="og:description" content="Focus zverejnil podrobný prieskum, v ktorom analyzoval dôveryhodnosť politikov."/>
  </head>
  <body>
    <article>
      <h1>Najväčšími klamármi sú pre ľudí Robert Fico a Štefan Harabin, naznačuje prieskum. Slováci najviac veria Zuzane Čaputovej</h1>
      <address><time datetime="2019-11-03T14:11:00+00:00">03 Nov 2019, 14:11</time> by <a rel="author">Viktor Kniš</a></address>
      <p>
        <b>Focus zverejnil podrobný prieskum, v ktorom analyzoval dôveryhodnosť politikov.</b>
      </p>
      <p>Agentúra Focus vypracovala exkluzívny prieskum pre<a href="https://www.facebook.com/NatelosMichalomKovacicomTVMarkiza/"> TV Makríza</a>, ktorý bol zverejnený v relácii Na Telo Michala Kovačiča. Vyplýva z neho, že Slováci najviac veria prezidentke Zuzane Čaputovej a najčastejšie podľa nich klamú Štefan Harabin a Robert Fico. Obaja zaznamenali nedôveryhodnosť vyššiu ako 53 %. Na treťom mieste je predseda strany SaS Richard Sulík a hneď za ním s rozdielom len 1,4 % šéf hnutia OĽaNO Igor Matovič. </p>
      <related>
        <a href="https://refresher.sk/70382-10-sokujucich-citatov-z-Kocnerovej-Threemy-Smeju-sa-zo-zavrazdeneho-novinara-Jana-Kuciaka-aRobert-Fico-podla-sprav-pije"/>
      </related>
      <p>Prieskum prebiehal v týždni medzi 15. a 22. októbrom 2019 na vzorke 1021 respondentov dopytovacou formou a úlohou Slovákov bolo určiť, či danému politikovi veria na základe štyroch kategórií – väčšinou alebo takmer vždy hovorí pravdu, väčšinou alebo takmer vždy klame, je to tak pol na pol, neviem. Výsledky v grafe <a href="https://dennikn.sk/1638602/focus-najvacsi-klamari-su-fico-a-harabin-tretina-volicov-smeru-neveri-ficovi-vsetko/?fbclid=IwAR2jtMjGr7jsJomgrIGOIOmDB0_2b3pNppktvgzDkkz5wd5Ob-U-iIZdzak">Denníka N</a> zaznamenávajú odpovede <b>väčšinou alebo takmer vždy klame</b>. </p>
      <figure>
        <img src="https://i.refresher.sk/public/vik/sept_2019/ov4OG-percento-ud-ktor-u-dan-ho-politika-povedalo-e-v-inou-alebo-takmer-v-dy-klame.jpg"/>
        <figcaption>
          <cite>Denník N</cite>
        </figcaption>
      </figure>
      <p>Z výsledkov vyplýva, že voliči Smeru sú oveľa viac naklonení premiérovi Petrovi Pellegrinimu ako Robertovi Ficovi v rámci strany, čo môže byť výsledkom dlhodobých reakcií predsedu Smeru na posledné kauzy. </p>
      <p>Medzi dôveryhodných politikov patria aj Boris Kollár, Tomáš Drucker a Alojz Hlina. TV Noviny v nasledujúcom videu analyzujú tiež pohľad voličov konkrétnych strán na politikov z iných strán. Napríklad Michal Truban je najmenej dôveryhodný pre voličov Smeru a ĽSNS, Robert Fico u všetkých opozičných strán. </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FNatelosMichalomKovacicomTVMarkiza%2Fvideos%2F347298332746484%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/67122-Homofobom-roka-sa-stal-Stefan-Harabin-Anticenu-ziskal-aj-kvoli-rekordnemu-poctu-hlasov"/>
        <a href="https://refresher.sk/68997-Fico-obhajuje-odsudeneho-rasistu-Mazureka-pred-par-rokmi-pritom-hlasal-boj-proti-extremizmu-a-zalozil-specialnu-jednotku"/>
        <a href="https://refresher.sk/68519-5-dovodov-preco-by-ta-mala-zaujimat-Kocnerova-Threema"/>
        <a href="https://refresher.sk/69851-10-dolezitych-informacii-o-tom-preco-zavrazdili-Jana-Kuciaka-a-jeho-snubenicu-a-aky-vplyv-mala-vrazda-na-Slovensko"/>
        <a href="https://refresher.sk/70294-Dal-by-som-si-obycajnu-colu-volic-je-hono-vety-z-Gorily-ktore-zludoveli-uz-maju-zvukovu-podobu-Bude-niekto-pykat"/>
        <a href="https://refresher.sk/70325-10-citatov-z-udajnej-nahravky-Gorily-z-ktorych-mrazi"/>
        <a href="https://refresher.sk/70382-10-sokujucich-citatov-z-Kocnerovej-Threemy-Smeju-sa-zo-zavrazdeneho-novinara-Jana-Kuciaka-aRobert-Fico-podla-sprav-pije"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
      </related>
    </article>
  </body>
</html>