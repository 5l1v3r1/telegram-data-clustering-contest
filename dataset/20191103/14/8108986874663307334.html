<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Podii/na-hmelnichchini-viluchili-nelegalnogo-alkogolyu-na-14-milyona-griven-10961522.html"/>
    <meta property="og:site_name" content="Всім"/>
    <meta property="article:published_time" content="2019-11-03T14:04:00+00:00"/>
    <meta property="og:title" content="На Хмельниччині вилучили нелегального алкоголю на 1,4 мільйона гривень"/>
    <meta property="og:description" content="Спирт молдавського виробництва незаконно переміщали через державний кордон та ввозилися на територію Хмельницької області."/>
  </head>
  <body>
    <article>
      <h1>На Хмельниччині вилучили нелегального алкоголю на 1,4 мільйона гривень</h1>
      <address><time datetime="2019-11-03T14:04:00+00:00">03 Nov 2019, 14:04</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>Спирт молдавського виробництва незаконно переміщали через державний кордон та ввозилися на територію Хмельницької області.</li>
      </ul>
      <p>У рамках проведення операцій "Акциз-2019" та "Рубіж" податківці виявили на Хмельниччині схему незаконного імпорту та реалізації спирту молдавського виробництва. </p>
      <p>Як повідомили у ГУ ДФС області, інспектори ліквідували канал незаконного переміщення спирту через державний кордон України. Підакцизні товари ввозилися на територію прикордонних районів Вінницької області, де відбувалось їх накопичення та подальше переміщення на територію Хмельницької області з метою незаконного виробництва лікеро-горілчаних виробів.</p>
      <p>За місцем зберігання провели обшук. У результаті було вилучено та передано на відповідальне зберігання 7 тисяч літрів спирту, розлитого у пластикові ПЕТ-бочки різних об’ємів загальною орієнтовною вартістю 1,4 мільйона гривень. Слідство триває.</p>
      <figure>
        <img src="https://img.20minut.ua/uploads/ckeditor/0015/18/caaba65967a616aa855e6efb89843e868308492a.jpeg?hash=2019-11-03-10-51-19"/>
      </figure>
      <figure>
        <img src="https://img.20minut.ua/uploads/ckeditor/0015/18/b49167fdf141ddb335e1231037697a62cef5c2d7.jpeg?hash=2019-11-03-10-51-19"/>
      </figure>
    </article>
  </body>
</html>