<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/loknath-behar-order-to-unbiased-investigation-in-uapa-case123.html"/>
    <meta property="og:site_name" content="DoolNews"/>
    <meta property="article:published_time" content="2019-11-03T14:50:00+00:00"/>
    <meta property="og:title" content="വിദ്യാര്‍ഥികള്‍ക്കെതിരെ യു.എ.പി.എ ; നിഷ്പക്ഷ അന്വേഷണത്തിന് നിര്‍ദേശം നല്‍കി ലോക്‌നാഥ് ബെഹ്‌റ"/>
    <meta property="og:description" content="UAPA Kerala തിരുവനന്തപുരം: യു.എ.പി.എ ചുമത്തി സി.പി.ഐ.എം പ്രവര്‍ത്തകരായ വിദ്യാര്‍ഥികളെ റിമാന്‍ഡു ചെയ്ത സംഭവത്തില്‍ നിഷ്പക്ഷമായ അന്വേഷണം നടത്താന്‍ ഡി.ജി.പി ലോക്‌നാഥ"/>
  </head>
  <body>
    <article>
      <h1>വിദ്യാര്‍ഥികള്‍ക്കെതിരെ യു.എ.പി.എ ; നിഷ്പക്ഷ അന്വേഷണത്തിന് നിര്‍ദേശം നല്‍കി ലോക്‌നാഥ് ബെഹ്‌റ</h1>
      <address><time datetime="2019-11-03T14:50:00+00:00">03 Nov 2019, 14:50</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: യു.എ.പി.എ ചുമത്തി സി.പി.ഐ.എം പ്രവര്‍ത്തകരായ വിദ്യാര്‍ഥികളെ റിമാന്‍ഡു ചെയ്ത സംഭവത്തില്‍ നിഷ്പക്ഷമായ അന്വേഷണം നടത്താന്‍ ഡി.ജി.പി ലോക്‌നാഥ് ബെഹറയുടെ നിര്‍ദേശം.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>ക്രമസമാധാന വിഭാഗം എ.ഡി.ജി.പി.ക്കും ഉത്തരമേഖലാ ഐ.ജിക്കുമാണ് നിര്‍ദേശം നല്‍കിയിരിക്കുന്നത്. യു.എ.പി.എ ചുമത്തിയതിനെതിരെ സി.പി.ഐ.എം നേതാക്കളില്‍ നിന്നുള്‍പ്പെടെ പ്രതിഷേധം രൂക്ഷമായ സാഹചര്യത്തിലാണ് ബെഹറയുടെ നിര്‍ദേശം.</p>
      <related>
        <a href="https://www.doolnews.com/uapa-committy-about-students-arrest-on-uapa.html?utm_source=doolnews&amp;utm_medium=related"/>
      </related>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>കേസില്‍ പ്രാഥമിക അന്വേഷണം മാത്രമാണ് നടന്നിട്ടുള്ളത്. സംഭവത്തിന്റെ എല്ലാ വശങ്ങളും പരിശോധിച്ചു തെളിവുകള്‍ എടുത്ത ശേഷം യു.എ.പി.എ ചുമത്തിയത് നിലനില്‍ക്കുമോ എന്ന് തീരുമാനിക്കും. അതനുസരിച്ച് ആവശ്യമായ റിപ്പോര്‍ട്ട് കോടതിയില്‍ സമര്‍പ്പിക്കുമെന്നും പൊലീസ് ആസ്ഥാനം പുറത്തിറക്കിയ പത്രക്കുറിപ്പില്‍ പറയുന്നു.</p>
      <figure>
        <iframe src="https://www.youtube.com/embed/lbdKWenxPOw" width="560" height="315" data-service="Youtube" scrolling="no"/>
      </figure>
    </article>
  </body>
</html>