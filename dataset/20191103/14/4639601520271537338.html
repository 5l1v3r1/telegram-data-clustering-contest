<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/03/sports/xeirourgeio-xaraktirizei-ti-diaitisia-tou-komini-i-larisa/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-03T14:40:03+00:00"/>
    <meta property="og:title" content="«Χειρουργείο» χαρακτηρίζει τη διαιτησία του Κομίνη η Λάρισα"/>
    <meta property="og:description" content="Σκληρή ανακοίνωση για τη διαιτησία στο ματς με τον ΟΦΗ εξέδωσε η ΠΑΕ ΑΕΛ, κάνοντας, μάλιστα λόγο για… χειρουργείο."/>
  </head>
  <body>
    <article>
      <h1>«Χειρουργείο» χαρακτηρίζει τη διαιτησία του Κομίνη η Λάρισα</h1>
      <h2>Σκληρή ανακοίνωση για τη διαιτησία στο ματς με τον ΟΦΗ εξέδωσε η ΠΑΕ ΑΕΛ, κάνοντας, μάλιστα λόγο για… χειρουργείο.</h2>
      <address><time datetime="2019-11-03T14:40:03+00:00">03 Nov 2019, 14:40</time> by <a rel="author">ΤοΒΗΜΑ Team</a></address>
      <p>Καθόλου ευχαριστημένοι από τη διαιτησία του Κομίνη δεν είναι στην Λάρισα. Στο ημίχρονο της αναμέτρησης με τον ΟΦΗ, η ομάδα της Λάρισας εξέδωσε ανακοίνωση διαμαρτυρίας για τις αποφάσεις του Έλληνα διαιτητή, ο οποίος έχει ακυρώσει δυο φορές γκολ των γηπεδούχων.</p>
      <p>Κυρίως, πάντως, οι «φωνές» της Λάρισας επικεντρώνονται στο ακυρωθέν γκολ του Ουάρντα στο 35′, όταν ο Αιγύπτιος με φανταστικό σουτ έφερε το ματς στα ίσα (2-2). Παρόλα αυτά, έπειτα από χρήση του VAR, ο Μιλοσάβλιεβιτς που συμμετείχε στη φάση υποδείχθηκε σε θέση οφσάιντ, με αποτέλεσμα το γκολ να μην μετρήσει.</p>
      <p>
        <a href="https://www.in.gr/2019/11/03/politics/kyvernisi/dimoskopisi-marc-isxyri-ypostiriksi-apolamvanei-kyvernisi-mitsotaki/">Διαβάστε ακόμη : Δημοσκόπηση Marc - Ισχυρή υποστήριξη απολαμβάνει η κυβέρνηση Μητσοτάκη</a>
      </p>
      <p>Μάλιστα, η συγκεκριμένη απόφαση προκάλεσε και την έντονη αντίδραση του ιδιοκτήτη της ομάδας, Αλέξη Κούγια, ο οποίος επιχείρησε «ντου» εντός του αγωνιστικού χώρου την ώρα που το παιχνίδι βρισκόταν σε εξέλιξη.</p>
      <p>Αναλυτικά η ανακοίνωση:</p>
      <p>«Θεέ μου τι χειρουργείο είναι αυτό!</p>
      <p>Ως πότε θα καταστρέφεται το ποδόσφαιρο;</p>
      <p>Το λαμόγιο ο «δικηγόρος» που δεν ξέρει που είναι τα Δικαστήρια στην Ηγουμενίτσα και είναι εγκατεστημένος στην Αθήνα και όλη την ημέρα μιλάει με τον Γιάννη τον Παπαδόπουλο και τον Θωμά…» αναφέρουν χαρακτηριστικά στην ανακοίνωσή τους οι «βυσσινί».</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>