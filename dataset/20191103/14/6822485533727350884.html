<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812120.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T14:29:00+00:00"/>
    <meta property="og:title" content="دبیرکل ناتو: مرگ البغدادی به معنای پایان داعش نیست"/>
    <meta property="og:description" content="به گزارش تسنیم، &quot;ینس استولنبرگ&quot;، دبیرکل ناتو در گفتگو با نشریه &quot;بیلد&quot; آلمان در این باره هشدار داد که تروریسم داعش را بعد از کشته شدن &quot;ابوبکر البغدادی&quot; سرکرده این گروه تروریستی دست کم بگیریم."/>
  </head>
  <body>
    <article>
      <h1>دبیرکل ناتو: مرگ البغدادی به معنای پایان داعش نیست</h1>
      <address>
        <time datetime="2019-11-03T14:29:00+00:00">03 Nov 2019, 14:29</time>
      </address>
      <p>دبیرکل ناتو در گفتگو با یک نشریه آلمانی با تاکید بر اینکه مرگ "ابوبکر البغدادی"، سرکرده داعش به مفهوم پایان این گروه تروریستی نیست همچنین درباره دست کم گرفتن این سازمان تروریستی بعد از مرگ البغدادی هشدار داد.</p>
      <p>به گزارش تسنیم، "ینس استولنبرگ"، دبیرکل ناتو در گفتگو با نشریه "بیلد" آلمان در این باره هشدار داد که تروریسم داعش را بعد از کشته شدن "ابوبکر البغدادی" سرکرده این گروه تروریستی دست کم بگیریم.</p>
      <p>وی در بخشی از این گفتگو تصریح کرد که مرگ البغدادی به مفهوم پایان داعش نیست. داعش هنوز شکست نخورده است. ما باید مطمئن شویم که این سازمان تروریستی بر نمی گردد.</p>
      <p>دبیرکل ناتو در بخش دیگری از گفتگو با نشریه بیلد آلمان اعلام کرد که تروریسم داعش البته دیگر قلمروی ندارد اما همچنان زندگی می کند. ماموریت ائتلاف بین‌المللی ضد داعش هنوز به طور کامل انجام نشده است. آلمان در این راستا سهم مهمی دارد.</p>
    </article>
  </body>
</html>