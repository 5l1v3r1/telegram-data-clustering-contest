<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/uvolnyavat-niko-kovach-ot-bayern-405731.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T14:26:08+00:00"/>
    <meta property="og:title" content="Уволняват Нико Ковач от Байерн"/>
    <meta property="og:description" content="Бъдещето му става ясно до края на деня"/>
  </head>
  <body>
    <article>
      <h1>Уволняват Нико Ковач от Байерн</h1>
      <address><time datetime="2019-11-03T14:26:08+00:00">03 Nov 2019, 14:26</time> by <a rel="author">Димитър Душков</a></address>
      <p>До края на днешния ден ще бъде взето решението дали Нико Ковач ще остане треньор на Байерн Мюнхен. Информацията е на немския журналист от Sport 1 Флориан Плетенберг, който твърди, че ръководството ще обсъди мениджърския пост на 3 ноември, преди края на уикенда. „Решението за Ковач ще бъде взето в неделя. Ули Хьонес и Карл-Хайнц Румениге лично ще обсъдят бъдещето на старши треньора”, написа в Twitter журналистът.</p>
      <p>Според Флориан Плетенберг решението тренировката в неделя да бъде закрита, няма нищо общо с евентуалното освобождаване на Нико Ковач. Целта е играчите да могат да водят занимание на спокойствие след поражението. Информациите за уволнението на специалиста идват след тежката загуба с 1:5 от Айнтрахт в 10-ия кръг на Първа Бундеслига. Действащият договор на Нико Ковач с Байерн Мюнхен е до лятото на 2021 година.</p>
    </article>
  </body>
</html>