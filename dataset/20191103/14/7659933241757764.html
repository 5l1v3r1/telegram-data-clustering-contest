<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1974396/%E2%80%8Bl%C3%BCbnan-cumhurba%C5%9Fkan%C4%B1-bir-sonraki-a%C5%9Fama-i%C3%A7in-3-eksenli-yol-haritas%C4%B1-%C3%A7izdik"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-03T14:45:00+00:00"/>
    <meta property="og:title" content="​Lübnan Cumhurbaşkanı: Bir sonraki aşama için 3 eksenli yol haritası çizdik"/>
    <meta property="og:description" content="Lübnan Cumhurbaşkanı Mişel Avn, bir sonraki aşama için ‘yolsuzluk, ekonomi ve sivil devlet’ gibi üç eksenden oluşan bir yol haritası hazırladıklarını bildirdi. Avn, başkent Beyrut'ta Cumhurbaşkanlığı Sarayı’na giden yolda kendisine destek için miting"/>
  </head>
  <body>
    <article>
      <h1>​Lübnan Cumhurbaşkanı: Bir sonraki aşama için 3 eksenli yol haritası çizdik</h1>
      <address>
        <time datetime="2019-11-03T14:45:00+00:00">03 Nov 2019, 14:45</time>
      </address>
      <p>Lübnan Cumhurbaşkanı Mişel Avn, bir sonraki aşama için ‘yolsuzluk, ekonomi ve sivil devlet’ gibi üç eksenden oluşan bir yol haritası hazırladıklarını bildirdi.<br/><br/>Avn, başkent Beyrut'ta Cumhurbaşkanlığı Sarayı’na giden yolda kendisine destek için miting düzenleyen kalabalığa hitaben yaptığı konuşmada, “Üç eksenli planı gerçekleştirmek kolay değil. Bunu başarmak için siz ve göstericilerden oluşan bir meydan istiyoruz. Bu yüzden büyük bir çaba istiyoruz. Sizinleyim ve sizin sayenizde Lübnan halkını görüyorum. Hepinizi sevdiğimi söylüyorum” dedi.<br/><br/>Cumhurbaşkanı ayrıca birlik çağrısında bulunarak, “Bir meydanda diğer meydandaki gösteriye karşı bir gösteri yapılmamalıdır. Çünkü, yolsuzluk onlarca yıldan beri ülkede kök salması nedeniyle kolayca yok olmayacak. Sadece büyük çabaların ardından yok olacaktır” ifadelerini kullandı.<br/><br/>Lübnan’da bugün sokaklar, Cumhurbaşkanı Mişel Avn’ın reform planını destekleyen ve mezhepçi sistemin devrilmesi için baskı yapmayı hedefleyen iki gösteriye tanıklık etti.</p>
    </article>
  </body>
</html>