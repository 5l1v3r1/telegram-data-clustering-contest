<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/antalya-rekora-doymuyor-214024h.htm"/>
    <meta property="og:site_name" content="OLAY"/>
    <meta property="article:published_time" content="2019-11-03T14:45:30+00:00"/>
    <meta property="og:title" content="Antalya rekora doymuyor"/>
    <meta property="og:description" content="Her yıl milyonlarca turisti ağırlayan Antalya, 1 Ocak-29 Ekim tarihleri arasında 14 milyon 347 bin 909 turist ağırlayarak tüm yılların rekorunu kırdı."/>
  </head>
  <body>
    <article>
      <h1>Antalya rekora doymuyor</h1>
      <h2>Her yıl milyonlarca turisti ağırlayan Antalya, 1 Ocak-29 Ekim tarihleri arasında 14 milyon 347 bin 909 turist ağırlayarak tüm yılların rekorunu kırdı.</h2>
      <address>
        <time datetime="2019-11-03T14:45:30+00:00">03 Nov 2019, 14:45</time>
      </address>
      <p>Türkiye'nin turizm başkenti Antalya, rekor sayıda turist ağırlamaya devam ediyor. Antalya İl Kültür ve Turizm Müdürlüğü verilerine göre, kentte 1 Ocak-29 Ekim tarihleri arasında 14 milyon 347 bin 909 turist ağırlandı. Şehir, 2016'da 5 milyon 934 bin 673, 2017'de 9 milyon 475 bin 581, 2018'de ise 12 milyon 236 bin 188 turiste ev sahipliği yapmıştı. Ekim ayında Antalya'ya gelen turistler arasında ilk sırayı 652 bin 200 kişiyle Ruslar alırken, 421 bin 44 kişiyle Almanya ikinci, 72 bin 120 kişiyle Ukrayna üçüncü sırada yer aldı. İngiltere 62 bin 564 turistle dördüncü olurken, Hollanda ise 54 bin 489 turistle beşinci oldu. Yılın 10 aylın dönemine bakıldığında da sıralama değişmedi. Söz konusu dönemde yine ilk sıraya 5 milyon 296 bin 866 turist rakamıyla Ruslar yerleşti. Bunu 2 milyon 489 bin 952 turistle Almanya ve 795 bin 306 turistle Ukrayna izledi.</p>
    </article>
  </body>
</html>