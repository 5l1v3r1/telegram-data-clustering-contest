<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/10-milyon-fidan-sahiplenildi-214022h.htm"/>
    <meta property="og:site_name" content="OLAY"/>
    <meta property="article:published_time" content="2019-11-03T14:43:59+00:00"/>
    <meta property="og:title" content="10 milyon fidan sahiplenildi"/>
    <meta property="og:description" content="Tarım ve Orman Bakanı Bekir Pakdemirli, 11 Kasım'da gerçekleştirilecek ağaç dikme seferberliği öncesinde yürütülen ‘Geleceğe Nefes' kampanyası kapsamında şu ana kadar 10 milyonu aşkın fidanın sahiplenildiğini söyledi."/>
  </head>
  <body>
    <article>
      <h1>10 milyon fidan sahiplenildi</h1>
      <h2>Tarım ve Orman Bakanı Bekir Pakdemirli, 11 Kasım'da gerçekleştirilecek ağaç dikme seferberliği öncesinde yürütülen ‘Geleceğe Nefes' kampanyası kapsamında şu ana kadar 10 milyonu aşkın fidanın sahiplenildiğini söyledi.</h2>
      <address>
        <time datetime="2019-11-03T14:43:59+00:00">03 Nov 2019, 14:43</time>
      </address>
      <p>Bakanlıktan yapılan açıklamaya göre, ağaç dikme seferberliği kapsamında 11 Kasım'da saat 11.11'de, 81 ildeki 2 bin 23 noktada 3 saat içinde 11 milyon fidan toprakla buluşturulacak. Bu etkinlik öncesinde Ankara'da ağaçlandırılacak 650 dönümlük alanda incelemelerde bulunan Pakdemirli, Cumhurbaşkanı Recep Tayyip Erdoğan'ın katılımıyla bu alanda tören düzenleneceğini ve 150 bin civarında ağaç dikileceğini belirtti. ‘Geleceğe Nefes' kampanyasına dikkati çeken Pakdemirli, bu kampanyayla yurt içi ve dışındaki vatandaşların fidan sahiplenebileceğini ya da bağışta bulunabileceğini kaydetti. Pakdemirli, ‘'Beklediğimizin üzerinde ilgi gören bir kampanya, seferberlik oldu. Biz 11 milyon fidanın sahiplendirilmesi sürecinin önümüzdeki hafta sonu itibarıyla tamamlanmasını bekliyorduk. Ancak bu sabah itibarıyla memleketin 81 ilinde 7'den 77'ye tüm vatandaşlarımız neredeyse tüm fidanları sahiplendi. Şu ana kadar 10 milyonu aşkın fidan sahiplenildi'' dedi.</p>
    </article>
  </body>
</html>