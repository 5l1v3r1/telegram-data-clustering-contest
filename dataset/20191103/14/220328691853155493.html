<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-krimi/razsledvat-krazhbi-ot-tri-tsrkvi-v-rusensko-405729.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T14:05:01+00:00"/>
    <meta property="og:title" content="Разследват кражби от три църкви в Русенско"/>
    <meta property="og:description" content="Случаите са отпреди два дни, а крадците са проникнали в църквите след взлом"/>
  </head>
  <body>
    <article>
      <h1>Разследват кражби от три църкви в Русенско</h1>
      <address><time datetime="2019-11-03T14:05:01+00:00">03 Nov 2019, 14:05</time> by <a rel="author">Стандарт</a></address>
      <p>Полицията в Русе разследва кражби от три храма в Русенско, съобщават от ОДМВР в крайдунавския град. Случаите са отпреди два дни, а крадците са проникнали в църквите след взлом. Първи сигнал до РУ-Две могили е подал кметът на село Острица за проникване в храма в селото. От там са откраднати икона и църковна одежда. При последвали проверки в другите две църкви е установено, че от църквата в село Каран Върбовка са взети четири малки икони и кутия за парични дарения, като сумата тепърва ще се уточнява, а от храма в село Пепелина са откраднати около 100 лева на монети.</p>
    </article>
  </body>
</html>