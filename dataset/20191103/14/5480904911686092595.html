<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/v-prazske-krci-rano-havaroval-sportovni-vuz-opily-ridic-utekl/1816632?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-03T14:03:00+00:00"/>
    <meta property="og:title" content="V pražské Krči ráno havaroval sportovní vůz, opilý řidič utekl"/>
    <meta property="og:description" content="Praha - V Praze Krči ráno havaroval sportovní vůz, jehož řidič od nehody utekl. Policisté ho zadrželi několik minut poté, naměřili mu bezmála dvě promile alkoholu v dechu. ČTK to sdělila mluvčí policie Violeta Siřišťová. Řidič je podezřelý z trestného činu ohrožení pod vlivem návykové látky, v případě odsouzení mu hrozí trest odnětí svobody až na tři roky."/>
  </head>
  <body>
    <article>
      <h1>V pražské Krči ráno havaroval sportovní vůz, opilý řidič utekl</h1>
      <address><time datetime="2019-11-03T14:03:00+00:00">03 Nov 2019, 14:03</time> by <a rel="author" href="http://www.ctk.cz/" target="_blank">ČTK</a></address>
      <p>Praha - V Praze Krči ráno havaroval sportovní vůz, jehož řidič od nehody utekl. Policisté ho zadrželi několik minut poté, naměřili mu bezmála dvě promile alkoholu v dechu. ČTK to sdělila mluvčí policie Violeta Siřišťová. Řidič je podezřelý z trestného činu ohrožení pod vlivem návykové látky, v případě odsouzení mu hrozí trest odnětí svobody až na tři roky.</p>
      <p>Policie měla událost v ulici Na Strži v Praze 4 hlášenou krátce před 8:00. "Policisté z pohotovostní motorizované jednotky spatřili několik metrů od dopravní nehody utíkajícího muže, který odpovídal popisu. Jelikož neuposlechl výzev policistů, byl za užití donucovacích prostředků zpacifikován a omezen na osobní svobodě," uvedla mluvčí.</p>
      <p>Podle prvotních informací měl řidič způsobit několik dopravních nehod, policisté nyní zjišťují okolnosti, dodala. Případné svědky nehody žádá, aby se ozvali na linku 158.</p>
    </article>
  </body>
</html>