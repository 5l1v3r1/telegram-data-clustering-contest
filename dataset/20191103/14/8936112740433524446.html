<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/bild-niko-kovac-nie-zostanie-zwolniony-z-bayernu-monachium-dwa-mecze-szansy-bundesliga,982565.html"/>
    <meta property="og:site_name" content="TVN24"/>
    <meta property="article:published_time" content="2019-11-03T14:35:00+00:00"/>
    <meta property="og:title" content="&quot;Bild&quot;: Trener Bayernu ma dostać kolejną szansę. &quot;Jeszcze dwa mecze&quot;"/>
    <meta property="og:description" content="Pomimo klęski 1:5 we Frankfurcie z Eintrachtem, Niko Kovac pozostanie, przynajmniej na razie, trenerem Bayernu - poinformował w niedzielę Bild. Chorwat ma otrzymać jeszcze szansę w dwóch najbliższy..."/>
  </head>
  <body>
    <article>
      <h1>"Bild": Trener Bayernu ma dostać kolejną szansę. "Jeszcze dwa mecze"</h1>
      <address>
        <time datetime="2019-11-03T14:35:00+00:00">03 Nov 2019, 14:35</time>
      </address>
      <slideshow>
        <figure>
          <img src="https://r-scale-40.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/81351c72-3fdd-46db-9478-f1ebee7af56c.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/a9d286b4-8a2b-44dd-8e4a-43e62c620386-480p.mp4"/>
          <figcaption>Gol Roberta Lewandowskiego w meczu z Eintrachtem Frankfurt</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/7d8d4b18-0e18-42c4-bf27-1ec2d759d5b3-480p.mp4"/>
          <figcaption>Eintracht - Bayern</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/57b132da-e79e-11e9-ae59-0050569bf40f-480p.mp4"/>
          <figcaption>Gol Roberta Lewandowskiego w meczu Bayernu z Hoffenheim</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/903d05c6-5c5b-4ab7-9365-31c8fe4d78f6-480p.mp4"/>
          <figcaption>Pudło i gol Roberta Lewandowskiego w meczu z Paderborn</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/1a7dd07c-d721-11e9-9cc3-0050569b018a-480p.mp4"/>
          <figcaption>Gol Lewandowskiego w meczu z Lipskiem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/11b28516-180f-4b06-8b70-934701ecb17d-480p.mp4"/>
          <figcaption>Robert Lewandowski przymierzył z rzutu wolnego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/0a69784e-ec98-4b0a-8460-ca7c5bebec36-480p.mp4"/>
          <figcaption>Bayern - Mainz 6:1. Gol Lewandowskiego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8562ae5e286544710b2e7ebe9858833b/92229dc7-4b6f-4031-99b2-ac441450310b-480p.mp4"/>
          <figcaption>Lewandowski i hat-trick z Schalke</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1e913e1b06ead0b66e30b6867bf63549/e91a25fe-c0a9-11e9-a3ea-0050569b018a-480p.mp4"/>
          <figcaption>Dwa gole Lewandowskiego z Herthą</figcaption>
        </figure>
        <figcaption>Lewandowski strzelił gola Eintrachtowi, ale Bayern poległ Foto: PAP/EPA/bild.de | Video: Eleven Sports Network</figcaption>
      </slideshow>
      <h3>Pomimo klęski 1:5 we Frankfurcie z Eintrachtem, Niko Kovac pozostanie, przynajmniej na razie, trenerem Bayernu - poinformował w niedzielę "Bild". Chorwat ma otrzymać jeszcze szansę w dwóch najbliższych meczach mistrzów Niemiec.</h3>
      <p>
        <b>
          <a href="https://player.pl/">Mecze ligi niemieckiej można oglądać w kanałach ELEVEN SPORTS w Player.pl</a>
        </b>
      </p>
      <related>
        <a href="https://eurosport.tvn24.pl/wideo-z-boisk,293/efektowny-obrot-wyprzedzenie-i-wykonczenie-nieprawdopodobny-gol-lewandowskiego,982503.html"/>
      </related>
      <p>Kłopoty Bawarczyków we Frankfurcie zaczęły się w 9. minucie, wówczas czerwoną kartkę obejrzał Jerome Boateng. Gospodarze szybko wykorzystali przewagę liczebną. W 33. minucie prowadzili już 2:0, ale kilka minut później kontaktową bramkę, po indywidualnej akcji, zdobył Robert Lewandowski. Taki wynik utrzymał się do przerwy, ale w drugiej połowie gospodarze strzelili kolejne trzy gole.</p>
      <p>Po najwyższej ligowej porażce od kwietnia 2009 roku nad trenerem mistrzów Niemiec zebrały się ciemne chmury. Na konferencji prasowej Chorwatowi puściły też nerwy. Na pytanie dziennikarza, jakie dawał wskazówki piłkarzom odparł: - Co chcecie jeszcze ode mnie wiedzieć? Nie muszę się z wami wszystkim dzielić.<br/><br/>O przyszłości w Bayernie nie chciał mówić. - Nie wiem, co będzie. Pewnie wy wiecie to lepiej. Cały czas rozmawiamy w trybie przypuszczającym, ale ja wiem jak ten biznes działa. Nie jestem naiwny - podkreślił.</p>
      <p>Zamknięty trening, debata nad trenerem</p>
      <related>
        <a href="https://eurosport.tvn24.pl/pilka-nozna,105/czarne-chmury-nad-trenerem-bayernu-wiem-jak-funkcjonuje-ten-biznes,982463.html"/>
      </related>
      <p>Niedługo po meczu władze klubu podjęły decyzję o odwołaniu niedzielnego treningu otwartego dla publiczności. "Prosimy kibiców o zrozumienie" - napisano w komunikacie. Kwestię tę niemieckie media wiązały z ewentualnym zwolnieniem Chorwata. Pojawiły się nawet plotki, że jego obowiązki tymczasowo przejmie Hansi Flick, były asystent Joachima Loewa w reprezentacji Niemiec.</p>
      <p>W niedzielę chorwacki trener pojawił się jednak przy Saebener Strasse już przed godziną 8, a dwie godziny później odbyły się zajęcia.</p>
      <p>Christian Falk z "Bilda" poinformował po południu, że szkoleniowiec nie zostanie zwolniony. "Pomimo klęski Bayernu we Frankfurcie, Kovac dostanie jeszcze dwa mecze" - czytamy. "Kovac zostaje. Na razie..." - napisano z kolei w "Sport Bild".</p>
      <p>Bayern ma teraz dwa ważne spotkania u siebie. Najpierw w środę zagra z Olympiakosem Pireus w Lidze Mistrzów, a w sobotę z Borussią Dortmund w Bundeslidze. Po tych meczach praca Kovaca ma zostać poddana kolejnej ocenie.</p>
      <p>Czarne chmury nad Kovacem wiszą już od zeszłego sezonu. Wówczas się jednak wybronił, bo wprawdzie Bawarczycy w Lidze Mistrzów odpadli już w 1/8 finału, ale na krajowym boisku wywalczyli mistrzostwo i Puchar Niemiec. Ten sezon jednak znowu nie układa się po jego myśli, a - jak donoszą miejscowe media - jego dni w Monachium są policzone.</p>
      <p>Autor: lukl / Źródło: eurosport.pl, bild.de, sportbild.de</p>
    </article>
  </body>
</html>