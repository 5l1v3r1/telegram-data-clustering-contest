<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637795/%D8%A8%D8%A7%D8%B1%D8%B4-%D8%A8%D8%B1%D9%81-%D9%88-%D8%A8%D8%A7%D8%B1%D8%A7%D9%86-%D8%AF%D8%B1-%D9%85%D8%AD%D9%88%D8%B1%D9%87%D8%A7%DB%8C-%D8%B4%D9%85%D8%A7%D9%84%DB%8C-%DA%A9%D8%B4%D9%88%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T14:22:00+00:00"/>
    <meta property="og:title" content="بارش برف و باران در محورهای شمالی کشور"/>
    <meta property="og:description" content="رییس مرکز اطلاعات و کنترل ترافیک پلیس راهور ناجا از بارش برف و باران و کاهش دید در محورهای استان‌های شمالی کشور خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/637795/%D8%A8%D8%A7%D8%B1%D8%B4-%D8%A8%D8%B1%D9%81-%D9%88-%D8%A8%D8%A7%D8%B1%D8%A7%D9%86-%D8%AF%D8%B1-%D9%85%D8%AD%D9%88%D8%B1%D9%87%D8%A7%DB%8C-%D8%B4%D9%85%D8%A7%D9%84%DB%8C-%DA%A9%D8%B4%D9%88%D8%B1">بارش برف و باران در محورهای شمالی کشور</a>
      </h1>
      <h2>رییس مرکز اطلاعات و کنترل ترافیک پلیس راهور ناجا از بارش برف و باران و کاهش دید در محورهای استان‌های شمالی کشور خبر داد.</h2>
      <address><time datetime="2019-11-03T14:22:00+00:00">03 Nov 2019, 14:22</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، سرهنگ نادر رحمانی در مورد آخرین وضعیت جوی و ترافیکی راه‌های کشور گفت: ترافیک در ورودی کلانشهر تهران مشاهده می‌شود همچنین در محور کرج - تهران ترافیک نیمه سنگین گزارش شده است. ترافیک در محور تهران - قم و آزادراه تهران - ساوه نیز پرحجم است.</p>
      <p>وی درباره مداخلات جوی در محورهای مواصلاتی کشور نیز اظهار کرد: در اغلب محورهای استان گیلان،خراسان شمالی و استان اردبیل در محورهایی مانند اردبیل - آستارا با بارش باران مواجه هستیم همچنین در محور پونل - خلخال و اردبیل - خلخال در محدوده گردنه اسالم بارش برف مشاهده می‌شود.</p>
      <p>رحمانی ادامه داد: با توجه به اینکه در محورهای استان‌های اردبیل، مازندران و ارتفاعات استان خراسان شمالی مه‌گرفتگی همراه با کاهش دید گزارش شده است از رانندگان می‌خواهیم با نهایت دقت در این محورها به مسیر خود ادامه دهند.</p>
      <p>رییس مرکز اطلاعات و کنترل ترافیک پلیس راهور ناجا تاکید کرد: از مردم می‌خواهیم پیش از آغاز سفر از طریق شماره گیری ٨٨٢۵۵۵۵۵ طی ساعات شبانه روز از آخرین وضعیت جوی و ترافیکی راه‌های کشور مطلع شوند</p>
    </article>
  </body>
</html>