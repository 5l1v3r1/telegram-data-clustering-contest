<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637796/%D8%AE%D9%86%D8%AB%DB%8C-%D8%B3%D8%A7%D8%B2%DB%8C-%D8%B7%D8%B1%D8%AD-%D8%AD%D9%85%D9%84%D9%87-%D8%AA%D8%B1%D9%88%D8%B1%DB%8C%D8%B3%D8%AA%DB%8C-%D8%AF%D8%B1-%D8%A8%D8%BA%D8%AF%D8%A7%D8%AF-%D9%87%D9%85%D8%B2%D9%85%D8%A7%D9%86-%D8%A8%D8%A7-%D8%AA%D8%B8%D8%A7%D9%87%D8%B1%D8%A7%D8%AA-%D8%B9%DA%A9%D8%B3"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T14:04:00+00:00"/>
    <meta property="og:title" content="خنثی سازی طرح حمله تروریستی در بغداد همزمان با تظاهرات +عکس"/>
    <meta property="og:description" content="مسئولان عراق امروز (یکشنبه) از خنثی‌سازی طرح‌هایی برای حملات تروریستی علیه بغداد، همزمان با تظاهرات مردمی در این استان و دیگر مناطق عراق خبر دادند."/>
  </head>
  <body>
    <article>
      <h1>
        <a href="https://www.bultannews.com/fa/news/637796/%D8%AE%D9%86%D8%AB%DB%8C-%D8%B3%D8%A7%D8%B2%DB%8C-%D8%B7%D8%B1%D8%AD-%D8%AD%D9%85%D9%84%D9%87-%D8%AA%D8%B1%D9%88%D8%B1%DB%8C%D8%B3%D8%AA%DB%8C-%D8%AF%D8%B1-%D8%A8%D8%BA%D8%AF%D8%A7%D8%AF-%D9%87%D9%85%D8%B2%D9%85%D8%A7%D9%86-%D8%A8%D8%A7-%D8%AA%D8%B8%D8%A7%D9%87%D8%B1%D8%A7%D8%AA-%D8%B9%DA%A9%D8%B3">خنثی سازی طرح حمله تروریستی در بغداد همزمان با تظاهرات +عکس</a>
      </h1>
      <h2>مسئولان عراق امروز (یکشنبه) از خنثی‌سازی طرح‌هایی برای حملات تروریستی علیه بغداد، همزمان با تظاهرات مردمی در این استان و دیگر مناطق عراق خبر دادند.</h2>
      <address><time datetime="2019-11-03T14:04:00+00:00">03 Nov 2019, 14:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، خبرگزاری رسمی عراق (واع) با انتشار چند عکس از فردی بازداشت شده در حالی که چهره‌اش مخدوش شده و تعدادی نیروی امنیتی اطراف او حضور دارند، اعلام کرد نیروهای امنیتی همچنین مواد منفجره و دستگاه‌های ارتباطی را که برای انفجار در جمع <b>تظاهرکنندگان</b> عراقی آماده شده بود، کشف و ضبط کردند.</p>
      <p>این خبرگزاری به نقل از مرکز اطلاعات امنیتی <b>عراق</b> گزارش داد، اعترافات تروریستی به نام "ابوهارون" در کشف این مواد منفجره و دستگاه‌های ارتباطی که برای اجرای عملیاتی تروریستی همزمان با تظاهرات بغداد آماده شده بودند، نقش به سزایی داشت.</p>
      <p>مرکز اطلاعات امنیتی عراق در بیانیه خود به هویت ابوهارون و یا <b>گروه تروریستی</b> که در آن عضوریت دارد اشاره‌ای نکرده و تنها اعلام کرد که او در کمین نیروهای عراقی در جنوب بغداد دستگیر شد.</p>
      <p>در ادامه بیانیه این مرکز آمده است، بازجویی از ابوهارون در کشف سلاح‌ها، تجهیزات مواد منفجره و دستگاه‌های ارتباطی که برای یک عملیات تروریستی آماده شده بودند، نقش به سزایی ایفا کرد.</p>
      <p>مردم عراق از ابتدای اکتبر برای اجرای اصلاحات و مبارزه با فساد در این کشور دست به تظاهرات زدند و در ادامه خواستار برکناری دولت و محاکمه مسئولانی شدند که متهم به فساد هستند.</p>
      <p> </p>
      <figure>
        <img src="https://www.bultannews.com/files/fa/news/1398/8/12/1191257_718.jpg"/>
      </figure>
      <figure>
        <img src="https://www.bultannews.com/files/fa/news/1398/8/12/1191258_809.jpg"/>
      </figure>
    </article>
  </body>
</html>