<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/esnaf-akaryakitta-indirim-istiyor-214020h.htm"/>
    <meta property="og:site_name" content="OLAY"/>
    <meta property="article:published_time" content="2019-11-03T14:42:38+00:00"/>
    <meta property="og:title" content="Esnaf akaryakıtta indirim istiyor"/>
    <meta property="og:description" content="Türkiye Esnaf ve Sanatkarları Konfederasyonu (TESK) Genel Başkanı Bendevi Palandöken, enerji kalemlerinde esnaf ve sanatkarlara özel indirimli tarife uygulanmasını istedi."/>
  </head>
  <body>
    <article>
      <h1>Esnaf akaryakıtta indirim istiyor</h1>
      <h2>Türkiye Esnaf ve Sanatkarları Konfederasyonu (TESK) Genel Başkanı Bendevi Palandöken, enerji kalemlerinde esnaf ve sanatkarlara özel indirimli tarife uygulanmasını istedi.</h2>
      <address>
        <time datetime="2019-11-03T14:42:38+00:00">03 Nov 2019, 14:42</time>
      </address>
      <p>Palandöken, yaptığı yazılı açıklamada, soğuk kış günlerinin yüzünü göstermesiyle birlikte esnafın sıkıntıya düştüğünü ileri sürdü. Farklı iş kollarından birçok esnaf ve sanatkarın doğal gaz fiyatlarının pahalılığından dolayı dükkanında kalorifer yakamadığını iddia eden Palandöken, ‘'Bunun yerine halen sanayi sitelerinde talaş ve yanmış yağ yakarak ısınmaya çalışan esnafımız var. Bu ısınma şekli çevreye verdiği zararın yanı sıra insan sağlığını da olumsuz etkiliyor. Ekonominin omurgası olan esnafımıza başta doğal gaz olmak üzere elektrik, su, akaryakıt gibi enerji kalemlerinde indirimli tarife uygulanmalı'' dedi. Enerji kalemlerinde esnaf ve sanatkarlara özel indirimli tarife uygulanmasını isteyen Palandöken, her bir dükkanın ortalama 4-5 kişilik bir ailenin gelir kapısı olduğunu belirtti.</p>
    </article>
  </body>
</html>