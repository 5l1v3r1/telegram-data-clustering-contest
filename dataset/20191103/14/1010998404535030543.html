<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/brazilski-pazitel-na-gorata-beshe-ubit-ot-uchastvashti-v-nezakonna-sech.html"/>
    <meta property="og:site_name" content="bTV Новините"/>
    <meta property="article:published_time" content="2019-11-03T14:46:00+00:00"/>
    <meta property="og:title" content="Бразилски &quot;пазител на гората&quot; беше убит от бракониери"/>
    <meta property="og:description" content="Пауло Паулино Гуаджаджара е част от група, която защитава територии в Амазонската джунгла"/>
  </head>
  <body>
    <article>
      <h1>Бразилски "пазител на гората" беше убит от бракониери</h1>
      <h2>Пауло Паулино Гуаджаджара е част от група, която защитава територии в Амазонската джунгла</h2>
      <address><time datetime="2019-11-03T14:46:00+00:00">03 Nov 2019, 14:46</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Бразилски пазител на земята беше убит от засада от участващи в незаконна сеч в тропическите гори на Амазония. Има и още един ранен, пише БГНЕС, като се позовава на регионални власти.</p>
      <p>Водачът на коренното население Пауло Паулино Гуаджаджара и неговият партньор Лаерсио са членове на "Пазителите на гората", група, която се опитва да защити територията си от незаконна сеч.</p>
      <p>Двамата мъже напуснали селото си в петък вечерта, за да търсят вода, когато се случило нападението. Пауло Паулино е бил прострелян в шията и е починал в джунглата, твърдят от Международната организация за оцеляване, която заяви, че партньорът му е ранен, но успял да избяга.</p>
      <p>Съобщава се и за убит участник в незаконна сеч.</p>
      <p>Министърът на правосъдието Серхио Моро написа в „Туитър”, че полицията ще разследва убийството, извършено на територията Арарибоя, приблизително на 500 км. от столицата на щата Сао Луис.</p>
      <p>„Паулино и Лаерсио са най-новите жертви на държава, която отказва да се съобрази с това, което определя конституцията”, се казва в изявление на „Грийнпийс”.</p>
      <p>При предишни нападения са били убити трима други пазители на гората.</p>
      <p>От Асоциацията на коренното население на Бразилия призова да се спре институционализираният геноцид в страната.</p>
      <p>От встъпването си в длъжност през януари бразилският президент Жаир Болсонаро е обвинен в нанасяне на вреди на племената в Амазония и коренното население, за да се възползва от своите привърженици в дърводобивната, добивната и селскостопанската индустрия.</p>
    </article>
  </body>
</html>