<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-stranding-barlog-grande-impatto/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-03T14:48:00+00:00"/>
    <meta property="og:title" content="Death Stranding: per Cory Barlog il titolo avrà un grande impatto sul settore"/>
    <meta property="og:description" content="Per Cory Barlog, game director dell'ultimo ottimo capitolo di God of War, Death Stranding avrà un grande impatto sul settore videoludico."/>
  </head>
  <body>
    <article>
      <h1>Death Stranding: per Cory Barlog il titolo avrà un grande impatto sul settore</h1>
      <address><time datetime="2019-11-03T14:48:00+00:00">03 Nov 2019, 14:48</time> by <a rel="author">Giacomo Todeschini</a></address>
      <p>Una cosa è praticamente sicura: nel bene o nel male <b>Death Stranding</b> è riuscito a capitalizzare su di sé un’infinità di voci e discussioni vari. Un’impresa, questa, che in pochi prima di ora erano riusciti a compiere a tale livello.</p>
      <p>Tra i tanti estimatori del gioco nelle ultime ore si è aggiunto anche <b>Cory Barlog</b>, il game designer dell’ultimo apprezzatissimo<b> God of War</b>. Secondo <b>Barlog Death Stranding</b> riuscirà addirittura a causare un grande impatto sull’intera industria videoludica.</p>
      <p>Leggi anche: <a href="https://www.tomshw.it/videogioco/world-of-warcraft-shadowlands-blizzcon-2019/">World of Warcraft Shadowlands, le novità da BlizzCon 2019</a></p>
      <figure>
        <iframe data-src="https://twitter.com/corybarlog/status/1190305463797071872?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/10/death-stranding-recensione-58988.768x432.jpg"/>
        </figure>
        <figure>
          <img src="https://www.tomshw.it/images/images/2019/10/death-stranding-recensione-58986.768x432.jpg"/>
        </figure>
        <figure>
          <img src="https://www.tomshw.it/images/images/2019/09/death-stranding-51188.768x432.jpg"/>
        </figure>
      </slideshow>
      <p>Il noto game designer, come potete comodamente osservare qui sopra, ha infatti scritto su <b>Twitter</b>: “Oggi ho avuto una grande discussione, che mi ha fatto riflettere su quello che sarà l’impatto che <b>Death Stranding</b> avrà sui futuri creatori e di come li incoraggerà a provare nuove strade e a cercare una propria visione delle cose. Tutto questo mi rende ancora più orgoglioso e fiducioso su quello che sarà il futuro del settore.”</p>
      <p>Del resto <b>Cory Barlog</b> su una cosa ha sicuramente ragione:<b> Death Stranding</b> è veramente un ottimo titolo. Come riporta anche la nostra recensione, che potete trovare comodamente<a href="https://www.tomshw.it/videogioco/death-stranding-recensione/"> a questo link</a>, infatti:”<b>Death Stranding</b> è un gioco che lascia il segno. <b>Hideo Kojima</b> riserva nella storia e nel gameplay tutto il suo genio creativo, che dimostra di essere molto più audace di quanto, forse, si pensasse. La struttura di gioco, elementare e banale a una prima, superficiale occhiata, nasconde sotto di essa un sandbox efficace, vario, fantasticamente orchestrato; un game design letteralmente nuovo, inedito. ”</p>
      <p>Che ne pensate di questa notizia, vi aspettavate una ricezione di questo tipo per <b>Death Stranding</b>? Avete già preordinato il titolo o vi hanno definitivamente convinto le parole del game director di <b>God of War?</b> Fateci sapere che ne pensate direttamente nei commenti!</p>
      <blockquote>Bellissimo da vedere e sensazionale da giocare: recuperate subito<b> Death Stranding</b> direttamente<a href="https://toms.it/zmuZX"> a questo link!</a></blockquote>
    </article>
  </body>
</html>