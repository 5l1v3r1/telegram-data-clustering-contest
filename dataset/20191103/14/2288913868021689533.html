<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191103_04697522"/>
    <meta property="og:site_name" content="De Standaard"/>
    <meta property="article:published_time" content="2019-11-03T14:32:00+00:00"/>
    <meta property="og:title" content="Internetstoring bij Proximus in Antwerpen, Limburg en Vlaams-Brabant opgelost"/>
    <meta property="og:description" content="De storing bij het vaste internet van Telecomoperator Proximus is opnieuw opgelost. Proximus-klanten in provincies Antwerpen, Limburg en Vlaams-Brabant had..."/>
  </head>
  <body>
    <article>
      <h1>Internetstoring bij Proximus in Antwerpen, Limburg en Vlaams-Brabant opgelost</h1>
      <address>
        <time datetime="2019-11-03T14:32:00+00:00">03 Nov 2019, 14:32</time>
      </address>
      <p>De storing bij het vaste internet van Telecomoperator Proximus is opnieuw opgelost. Proximus-klanten in provincies Antwerpen, Limburg en Vlaams-Brabant hadden zondagmiddag een tijd problemen met hun vaste internet. Maar volgens Proximus-woordvoerder Fabrice Gansbeke was de storing op minder dan een uur tijd opgelost.</p>
      <p>Telecomoperator Proximus meldde zondagmiddag via Twitter een internetstoring. Klanten in Antwerpen, Limburg en Vlaams-Brabant konden hinder ondervinden met hun vaste internetverbinding. Met de digitale televisie (ProximusTV) waren er geen problemen.</p>
      <p>“Om iets voor 13 uur ondervonden we problemen met het vaste internet voor klanten in de provincies Antwerpen, Limburg en Vlaams-Brabant. We hebben dat probleem vanop afstand kunnen aanpakken en om 13.50 uur was de storing opgelost”, legt woordvoerder Fabrice Gansbeke uit. De oorzaak van de problemen is een technische storing die verder onderzocht wordt.</p>
      <p> </p>
      <figure>
        <iframe data-src="https://twitter.com/proximus/status/1190981582456156160?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
    </article>
  </body>
</html>