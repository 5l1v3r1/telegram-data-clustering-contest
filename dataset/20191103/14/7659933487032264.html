<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1974196/%E2%80%8Ber-rumeyyan-aramco%E2%80%99nun-halka-arz%C4%B1-yerel-pazarlar%C4%B1m%C4%B1z%C4%B1n-kapasitesinin-bir"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-03T14:30:00+00:00"/>
    <meta property="og:title" content="​Er-Rumeyyan: Aramco’nun halka arzı yerel pazarlarımızın kapasitesinin bir kanıtı"/>
    <meta property="og:description" content="Saudi Aramco Yönetim Kurulu Başkanı Yasir er-Rumeyyan, Aramco'nun Suudi Menkul Kıymetler Borsası'nda (Tadawul) halka arzının yerel pazar kapasitesinin bir kanıtı olduğunu söyleyerek, bunun 2030 Vizyonu’nu gerçekleştirmeye doğru atılmış önemli bir adı"/>
  </head>
  <body>
    <article>
      <h1>​Er-Rumeyyan: Aramco’nun halka arzı yerel pazarlarımızın kapasitesinin bir kanıtı</h1>
      <address>
        <time datetime="2019-11-03T14:30:00+00:00">03 Nov 2019, 14:30</time>
      </address>
      <p>Saudi Aramco Yönetim Kurulu Başkanı Yasir er-Rumeyyan, Aramco'nun Suudi Menkul Kıymetler Borsası'nda (Tadawul) halka arzının yerel pazar kapasitesinin bir kanıtı olduğunu söyleyerek, bunun 2030 Vizyonu’nu gerçekleştirmeye doğru atılmış önemli bir adım olduğunu da vurguladı.<br/><br/>Er-Rumeyyan, bugün Aramco CEO'su Mühendis Emin el-Nasır ile Suudi Arabistan'ın doğusunda yer alan Zahran şehrinde ortak basın toplantısı düzenledi.<br/><br/>Yasir er-Rumeyyan, Suudi Arabistan Sermaye Piyasası Kurumu’nun, Aramco'nun, hisselerinin bir kısmının halka arzı yönündeki talebini onayladığını söyleyerek, “Bu, halka arz sürecinin resmi olarak başlayacağı anlamına geliyor” dedi.<br/><br/>Halka arz hamlesinin, 2020 Ulusal Dönüşüm Programı girişimlerinin gerçekleştirilmesine katkıda bulunacağına dikkat çeken er-Rumeyyan, analistlerin 10 gün içinde Aramco hisselerinin fiyat aralığını belirlemek için rapor hazırlayacağını ve bunun ardından Aramco’nun Tadawul’da yerini alacağını dile getirdi.<br/><br/>Aramco CEO'su el-Nasır ise Saudi Aramco’nun dünyaya enerji sağlama konusunda en istikrarlı şirket olduğuna vurgu yaparak, şirketin 2024 yılına kadar hissedarlarına yıllık en az 75 milyar dolar kar payı dağıtımı konusunda kararlı olduğunu belirtti.<br/><br/>Aramco'nun Tadawul Borsası'nda yer almasının Saudi Aramco'nun kariyerinde önemli bir değişime işaret ettiğini aktaran el-Nasır, “Şirket, müşterilerine, ortaklarına ve ana hissedarı Suudi Arabistan hükümeti ile yakındaki yeni hissedarlarına değer sağlamaya devam etmede kararlı” dedi.</p>
    </article>
  </body>
</html>