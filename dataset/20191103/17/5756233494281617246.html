<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619674/%DA%86%D9%87-%DA%A9%D8%B3%D8%A7%D9%86%DB%8C-%D9%86%D8%A8%D8%A7%DB%8C%D8%AF-%D8%A2%D8%AF%D8%A7%D9%85%D8%B3-%D8%A8%D8%AE%D9%88%D8%B1%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-03T17:20:00+00:00"/>
    <meta property="og:title" content="چه کسانی نباید آدامس بخورند؟"/>
    <meta property="og:description" content="جویدن آدامس به برخی از افراد به هیچ وجه توصیه نمی‌شود چرا که بعضی از باور‌ها درباره جویدن آدامس کاملا اشتباه است."/>
  </head>
  <body>
    <article>
      <h1>چه کسانی نباید آدامس بخورند؟</h1>
      <address>
        <time datetime="2019-11-03T17:20:00+00:00">03 Nov 2019, 17:20</time>
      </address>
      <p>
        <i>جویدن آدامس به برخی از افراد به هیچ وجه توصیه نمی‌شود چرا که بعضی از باور‌ها درباره جویدن آدامس کاملا اشتباه است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محققان استرالیایی کشف کردند که با جویدن آدامس و فشار به فک و محل گیجگاه، سردرد بیماران میگرنی افزایش می‌یابد. موارد دیگر منع جویدن آدامس در ادامه مطلب اشاره شده است:</p>
      <p>
        <b>میگرن</b>
      </p>
      <p>جویدن آدامس به برخی از افراد به هیچ وجه توصیه نمی‌شود چرا که بعضی از باور‌ها درباره جویدن آدامس کاملا اشتباه است. این تحقیقات در بین افراد مختلف انجام شده است، اما در این میان افراد مبتلا به میگرن نشانه‌ای متفاوت از خود بروز دادند.</p>
      <p>این افراد پیش از انجام این مطالعات روزانه یک تا شش ساعت آدامس می‌جویدند که به درخواست پزشکان به مدت یک ماه عادت جویدن آدامس را ترک کردند و پس از اتمام این دوره یک ماهه مشخص شد در ۲۶ نفر از این بیماران بهبودچشمگیری حاصل شده است.</p>
      <p>
        <b>افرادی که اضافه وزن دارند</b>
      </p>
      <p>جویدن آدامس به دلیل داشتن نوعی شکر، میل فرد را به خوردن غذا‌های نشاسته‌ای مانند برنج و نان افزایش و میل به مصرف میوه و سبزیجات را کاهش می‌دهد و در نتیجه به مصرف مواد غذایی بیشتر و افزایش وزن منجرمی شود.</p>
      <p>
        <b>آسیب به دندان‌ها</b>
      </p>
      <p>اگر آدامس‌تان شیرین و در واقع حاوی شکر باشد، شما با هربار جویدن درست مانند این است که دندان‌تان را حمام شکر می‌کنید و باعث پوسیدگی دندان می‌شوید. حتی اگر آدامس بدون قند مصرف کنید، بازهم دندان‌هایتان در معرض خطر است. جویدن آدامس برای کسانی که دندان‌های پوسیده یادر حال پوسیدن دارند، منع شده است.</p>
    </article>
  </body>
</html>