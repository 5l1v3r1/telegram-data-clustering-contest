<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637877/%D8%B3%D9%85%D9%86%D8%AF-%D8%B3%D9%88%D8%B1%D9%86-%DB%B3-%D8%B3%D8%AA%D8%A7%D8%B1%D9%87-%E2%80%8C%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T17:49:00+00:00"/>
    <meta property="og:title" content="سمند سورن ۳ ستاره ‌شد"/>
    <meta property="og:description" content="مدیرعامل ایران خودرو تبریز: در جدیدترین ارزشیابی خودروهای ساخت داخل در مهرماه سال جاری محصول سمند سورن با ارتقا سطح کیفی موفق به کسب سه ستاره کیفی شد."/>
  </head>
  <body>
    <article>
      <h1>
        <a href="https://www.bultannews.com/fa/news/637877/%D8%B3%D9%85%D9%86%D8%AF-%D8%B3%D9%88%D8%B1%D9%86-%DB%B3-%D8%B3%D8%AA%D8%A7%D8%B1%D9%87-%E2%80%8C%D8%B4%D8%AF">سمند سورن ۳ ستاره ‌شد</a>
      </h1>
      <h2>مدیرعامل ایران خودرو تبریز: در جدیدترین ارزشیابی خودروهای ساخت داخل در مهرماه سال جاری محصول سمند سورن با ارتقا سطح کیفی موفق به کسب سه ستاره کیفی شد.</h2>
      <address><time datetime="2019-11-03T17:49:00+00:00">03 Nov 2019, 17:49</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، حمید حاجی‌زاد منصور در گفت‌وگو با خبرنگاران با اشاره به اینکه <b>ایران خودرو</b> <b>تبریز</b> از ارتقای سطح کیفی خودروی <b>سمند سورن</b> تولیدی تبریز و کسب ستاره سوم کیفیت از سوی شرکت بازرسی کیفیت و استاندارد ایران خبر داد و اظهار داشت: این دستاورد به دلیل بهبود مستمر کیفیت تعریف شده در سطح گروه صنعتی ایران خودرو است.</p>
      <p>وی با بیان اینکه تمامی محصولات<b> گروه صنعتی ایران خودرو</b> دارای دو ستاره کیفیت و بالاتر از آن هستند، افزود: محصول تک ستاره در سبد محصولات ایران خودرو وجود ندارد.</p>
      <p>مدیرعامل ایران خودرو تبریز، همه محصولات تولیدی این شرکت در تبریز را در سال های اخیر دارای دوستاره کیفیت عنوان کرد و گفت: سومین ستاره کیفی سمند سورن افتخاری برای قطب صنعتی شمالغرب کشور است.</p>
      <p>حاجی‌زاد با اشاره به اینکه ایران خودرو تبریز تنها مجموعه صنعتی ایران خودرو در تولید سمند در کشور است، ابراز داشت: سمند معمولی ایران خودرو تبریز هم دارای دو ستاره کیفی است که تلاش می کنیم تا پایان سال جاری همانند سورن، سه ستاره کیفیت را کسب نماید.</p>
      <p>وی با تاکید بر اینکه کیفیت، شالوده اصلی تولید پایدار در هر مجموعه صنعتی بالاخص صنعت خودروسازی کشور است تصریح کرد: رضایتمندی مشتریان مهمترین شاخصه آن به شمار می رود و تلاش می کنیم ستاره های کیفی محصولات خروجی از ایران خودرو تبریز به حداکثر کیفیت ممکن برسد.</p>
      <p>انتهای پیام/</p>
    </article>
  </body>
</html>