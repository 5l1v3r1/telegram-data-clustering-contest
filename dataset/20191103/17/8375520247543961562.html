<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/vinnytsia/news/u-vinnickomu-molodizhnomu-centri-zapracyuje-militarniy-gurtok-637370.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-03T17:03:06+00:00"/>
    <meta property="og:title" content="У вінницькому молодіжному центрі запрацює мілітарний гурток"/>
    <meta property="og:description" content="У Вінниці готують до відкриття новітній державний військово-патріотичний гурток для молоді"/>
  </head>
  <body>
    <article>
      <h1>У вінницькому молодіжному центрі запрацює мілітарний гурток</h1>
      <address>
        <time datetime="2019-11-03T17:03:06+00:00">03 Nov 2019, 17:03</time>
      </address>
      <h4>У Вінниці готують до відкриття новітній державний військово-патріотичний гурток для молоді</h4>
      <p>Розміщуватиметься він у молодіжному центрі «Квадрат». Такий гурток не матиме аналогів в Україні. Тут для молоді викладатимуть військові дисципліни, розповідатимуть про службу в армії, а також водитимуть на екскурсії до військових частин.</p>
      <p>«Спочатку ми планували створити обласний центр військово-патріотичного виховання. Але після тривалих перемовин із обласною владою та задля економії бюджетних коштів, вирішили зробити масштабніше – молодіжний центр, а вже в ньому відділ національно-патріотичного виховання та в недалекому майбутньому мілітарний гурток», – каже начальник відділу національно-патріотичного виховання Андрій Мельничук</p>
      <p>З обласного бюджету вже виділено кошти на його створення. Тож нині проходить закупка макетів різноманітної зброї, яка є у війську та готується програма навчання.</p>
      <slideshow>
        <figure>
          <img src="https://glavcom.ua/img/gallery/6373/70/666916_big.jpg"/>
          <figcaption>У вінницькому молодіжному центрі запрацює мілітарний гурток</figcaption>
        </figure>
        <figure>
          <img src="https://glavcom.ua/img/gallery/6373/70/666917_big.jpg"/>
          <figcaption>У вінницькому молодіжному центрі запрацює мілітарний гурток</figcaption>
        </figure>
        <figure>
          <img src="https://glavcom.ua/img/gallery/6373/70/666918_big.jpg"/>
          <figcaption>У вінницькому молодіжному центрі запрацює мілітарний гурток</figcaption>
        </figure>
      </slideshow>
      <p>«На гуртку ми не лише викладатимемо військові дисципліни, а й розповідатимемо про службу в армії. У дітей мала обізнаність про збройні сили і тому вони часто сприймають службу у війську, як страшилку. Тож будемо розвінчувати цей міф. До викладання залучатимемо діючих військових та ветеранів бойових дій. А хто, наприклад, краще розповість про Повітряні сили, як не представник цього виду. Льотчики, зв’язківці, планшетисти», – додає Андрій Мельничук.</p>
      <p>Окрім лекцій та практичних занять, проводитимуть екскурсії до військових частин, де молодь наочно побачить техніку та умови служби.</p>
      <footer>Джерело: <a href="http://www.vinnitsa.info/">vinnitsa.info</a></footer>
      <related>
        <a href="https://glavcom.ua/world/observe/u-japoniji-zasteregli-ssha-vid-rozmishchennja-raket-proti-kitaju-na-pivdni-krajini-637307.html"/>
        <a href="https://glavcom.ua/news/doba-na-donbasi-15-vorozhih-obstriliv-dvoh-biyciv-objednanih-sil-poraneno-637299.html"/>
        <a href="https://glavcom.ua/world/observe/u-moskvi-bez-poyasnennya-prichin-zatrimali-litak-z-hvorim-viyskovim-atashe-ssha-637285.html"/>
      </related>
    </article>
  </body>
</html>