<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=945434"/>
    <meta property="og:site_name" content="Andhrajyothy"/>
    <meta property="article:published_time" content="2019-11-03T17:31:15+00:00"/>
    <meta property="og:title" content="యూరప్‌కు వేరుశనగ ఎగుమతులు-మంత్రి నిరంజన్‌రెడ్డి"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>యూరప్‌కు వేరుశనగ ఎగుమతులు-మంత్రి నిరంజన్‌రెడ్డి</h1>
      <address>
        <time datetime="2019-11-03T17:31:15+00:00">03 Nov 2019, 17:31</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>హైదరాబాద్‌:</b> తెలంగాణలో ఉత్పత్తి అవుతున్న వేరు శనగను దళారుల ప్రమేయం లేకుండా నేరుగా యూరప్‌ దేశాలకు ఎగుమతి చేసేందుకు కృషి చేస్తామని వ్యవసాయశాఖ మంత్రి నిరంజన్‌రెడ్డి అన్నారు. 1980 తర్వాత వేరుశనగ విత్తనాలలో అప్టోటాక్సిన్‌ ప్రభావం మూలంగా ఎగుమతులు గణనీయంగా తగ్గాయని అన్నారు. ప్రస్తుతం అప్లోటాక్సిన్‌ ప్రభావం లేని వేరుశనగను ఉత్పితి చేస్తున్నామని తెలిపారు. కాబట్టి ఎగుమతులకు సహకరించాలని వేరుశనగ దిగుమతి దారుల ప్రతినిధులను మంత్రి నిరంజన్‌రెడ్డి కోరారు. విదేవీ పర్యటనలో భాగంగా మంత్రి నిరంజన్‌రెడ్డి నెదర్లాండ్‌లోని వేరుశనగ కంపెనీల ప్రతినిధులతోనూ సమావేశమయ్యారు.వేరుశనగ ఎగుమతుల్లో దళారుల ప్రమేయం పెరగడం వల్ల కేవలం ట్రేడర్స్‌ మాత్రమే బాగుపడుతున్నారని అన్నారు. ఇక నుంచి నేరుగా విదేశాలకు ఎగుమతి చేసేందుకు ప్రభుత్వం కృషి చేస్తుందన్నారు.</p>
      <p> </p>
      <p> ప్రపంచ వ్యాప్తంగా వేరుశనగ మార్కెట్‌ విలువ దాదాపు ఒక బిలియన్‌ డాలర్లు ఉంటుందని మంత్రి నిరంజన్‌రెడ్డి అన్నారు. వేరుశనగను దిగుమతి చేసుకుంటున్నదేశాల్లో యూరోపియన్‌యూనిన్‌ దేశాలు, ఇండోనేషియా, కెనడా, సింగపూర్‌, మలేషియా, ఫిలిప్పీన్‌ వంటి దేశాలు ఉన్నాయి. వీటికి నేరుగా తెలంగాణ నుంచి వేరుశనగ ఎగుమతికి కృషి చేస్తామన్నారు. ఇక కూరగాయల పంటల విత్తనోత్పత్తిలోనూ రైతులకు ఎక్కువ లాభం చేకూరుతుందనారు. యూరప్‌లో పేరొందిన కొన్ని కూరగాయల విత్తన కంపెనీలు హైదరాబాద్‌ ఉన్నాయి. విత్తనోత్పత్తిని చేపడితే తెలంగాణ రైతులకు అధిక ఆదాయం లభిస్తుందని మంత్రి నిరంజన్‌రెడ్డి అన్నారు.</p>
      <p> </p>
      <p> తెలంగాణలోని పలు జిల్లాల్లో విత్తనోత్పత్తికి అనుకూల వాతావరణం ఉందన్నారు. అంతర్జాతీయంగా గుర్తింపు పొందిన మల్టీనేషనల్‌ విత్తన కంపెనీల ద్వారా తెలంగాణలో పందిరిజాతి, మిరప, బెండ, వంకాయ వంటి కూరగాయలు ఉత్పత్తిచేపట్టి ఎగుమతులను ప్రోత్సహిస్తామని మంత్రి వెల్లడించారు. తెలంగాణ నుంచి ఎగుమతులకు అవసరం అయిన సాంకేతిక సహకారం, ఉత్పత్తి, ప్యాకింగ్‌, ఎగుమతులలో సహకారం అందించేందుకు ఆయా కంపెనీలు అంగీకరించాయని మంత్రి నిరంజన్‌రెడ్డి వెల్లడించారు.</p>
    </article>
  </body>
</html>