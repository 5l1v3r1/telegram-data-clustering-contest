<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.imlebanon.org/2019/11/03/wissam-hanna-5/"/>
    <meta property="og:site_name" content="IMLebanon"/>
    <meta property="article:published_time" content="2019-11-03T17:43:31+00:00"/>
    <meta property="og:title" content="وسام حنا: “بشو مبسوطة؟.. وهلق هيدا هوي النهر الجارف”؟"/>
    <meta property="og:description" content="علّق الممثل وسام حنا على تحرّك التيار الوطني الحر أمام قصر بعبدا وظهور السيدة جيهان خوري خاطبة بالمتظاهرين قائلاً: “الحمدالله يمكن انا الوحيد يلي ما اعتذرت من مبسوطططططططعععع ..لأنو طلعت و بعدا فخورها…"/>
  </head>
  <body>
    <article>
      <h1>وسام حنا: “بشو مبسوطة؟.. وهلق هيدا هوي النهر الجارف”؟</h1>
      <address>
        <time datetime="2019-11-03T17:43:31+00:00">03 Nov 2019, 17:43</time>
      </address>
      <p>علّق الممثل وسام حنا على تحرّك التيار الوطني الحر أمام قصر بعبدا وظهور السيدة جيهان خوري خاطبة بالمتظاهرين قائلاً: “الحمدالله يمكن انا الوحيد يلي ما اعتذرت من مبسوطططططططعععع ..لأنو طلعت و بعدا فخورها انها مبسوطة . بس سؤال صغير : بشو مبسوطة ؟ بالدولار ١٧٠٠ او بأعلى نسبة بطالة بتاريخ لبنان، بالإفلاس ؟ بالبنزين؟ بلقمة الخبز ؟ بالضرايب ؟ مبسوطة بهجرة خيرة شبابنا ؟ و الا بهالمزرعة يلي عايشين فيا”.</p>
      <p>وتابع عبر حسابه على “تويتر” قائلاً: “هلق هيدا هوي النهر الجارف يلي خبرونا عنو … وما خلو من هون ومن هونيك ودول صديقة وشقيقة واحزاب مشاركة معن وما قدروا يطلعوا قد شارع من شوارع طرابلس الثورة … حرام على كل حال شكراً من كل قلبي لأنو اليوم بسببكن رح نعبي الساحات و طرقات لبنان و نصرخ ثورة “.</p>
      <p>واختتم: “هيدا هوي شعب لبنان العظيم .. هيدا هوي لبنان الكرامة و الشعب العنيد … فخور فيكن يا لبنانيي . بتكبروا القلب . الساحات ما بقى سايعتكن . ربنا يحميكن و يحمي هالبلد”.</p>
      <footer><b>المصدر:</b> <a href="https://www.imlebanon.org/source/imlebanon-team/">IMLebanon Team | فريق الموقع</a></footer>
    </article>
  </body>
</html>