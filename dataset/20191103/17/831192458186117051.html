<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apisteyti-plektani-sti-lamia-i-koympara-eiche-schedio-ta-psemata-oi-pagides-kai-ta-plasta-eggrafa-gia-na-petychei-ton-teliko-tis-stocho/"/>
    <meta property="og:site_name" content="europost.gr"/>
    <meta property="article:published_time" content="2019-11-03T17:24:01+00:00"/>
    <meta property="og:title" content="Απίστευτη πλεκτάνη στη Λαμία: Η κουμπάρα είχε σχέδιο! Τα ψέματα, οι παγίδες και τα πλαστά έγγραφα για να πετύχει τον τελικό της στόχο!"/>
    <meta property="og:description" content="Στα χέρια της Ασφάλειας βρίσκεται μια 48χρονη Λαμιώτισσα η οποία θα οδηγηθεί ενώπιον του Εισαγγελέα Λαμίας με την κατηγορία της άπατης κατ' εξακολούθηση, αφού φέρεται να έχει αποσπάσει σταδιακά μεγάλο χρηματικό πόσο, από έναν δημόσιο"/>
  </head>
  <body>
    <article>
      <h1>Απίστευτη πλεκτάνη στη Λαμία: Η κουμπάρα είχε σχέδιο! Τα ψέματα, οι παγίδες και τα πλαστά έγγραφα για να πετύχει τον τελικό της στόχο!</h1>
      <address>
        <time datetime="2019-11-03T17:24:01+00:00">03 Nov 2019, 17:24</time>
      </address>
      <p>Στα χέρια της Ασφάλειας βρίσκεται μια 48χρονη Λαμιώτισσα η οποία θα οδηγηθεί ενώπιον του Εισαγγελέα Λαμίας με την κατηγορία της άπατης κατ’ εξακολούθηση, αφού φέρεται να έχει αποσπάσει σταδιακά μεγάλο χρηματικό πόσο, από έναν δημόσιο υπάλληλο, ο οποίος ήταν φίλος και κουμπάρος της…</p>
      <p>Σύμφωνα με το ρεπορτάζ το θύμα είχε μια χρόνια δικαστική διαμάχη με την πρώην σύντροφό του για να πάρει την επιμέλεια του ανήλικου παιδιού του. Η 48χρονη εκμεταλλευόμενη τη δύσκολη θέση που βρισκόταν ο κουμπάρος της του είπε ότι έχει “γνωριμίες” και “άκρες” για να τον βοηθήσει να πάρει το παιδί, αλλά θα πρέπει να πληρώσουν.</p>
      <p>Μάλιστα του παρουσίαζε ψευδή γεγονότα ως αληθινά και πλαστά έγγραφα. Έτσι άρχισε να του παίρνει τμηματικά διάφορα ποσά, που μέσα σε διάστημα τριών ετών περίπου, οι πληροφορίες λένε ότι αγγίζουν τα 50.000€.</p>
      <p>Το θύμα έφτασε σε απόγνωση, αφού είχε δανειστεί τα περισσότερα χρήματα από φίλους του και συγγενείς. Όταν κατάλαβε τι συμβαίνει πήγε στην αστυνομία και χθες το πρωί με προσημειωμένα χαρτονομίσματα, αυτή τη φορά, έκλεισε ακόμη ένα ραντεβού με την κουμπάρα.</p>
      <p>Όταν εκείνη πήρε τα χρήματα, σύμφωνα με πληροφορίες 1.000€ και έφυγε από το σημείο συνάντησης, λίγο πιο πέρα την περίμεναν οι αστυνομικοί της Ασφάλειας Λαμίας, οι οποίοι της πέρασαν χειροπέδες.</p>
      <p>Σε έρευνες που διενεργήθηκαν σε Ι.Χ.Ε. αυτοκίνητο και στην οικία της 48χρονης, βρέθηκαν επιπλέον και κατασχέθηκαν φορητοί υπολογιστές και σκληροί δίσκοι υπολογιστών, καθώς και διάφορα έγγραφα, ο τρόπος κτήσης των οποίων διερευνάται.</p>
      <p>Πηγή: lamiareport.gr</p>
      <h3>Σχετικά</h3>
    </article>
  </body>
</html>