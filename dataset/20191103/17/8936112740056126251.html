<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/crystal-palace-leicester-wynik-relacja-bramki-premier-league-2019-20,982604.html"/>
    <meta property="og:site_name" content="TVN24"/>
    <meta property="article:published_time" content="2019-11-03T17:37:00+00:00"/>
    <meta property="og:title" content="Papierowymi kulkami w bramkarza. Prowokowany Schmeichel nie dał się pokonać"/>
    <meta property="og:description" content="Bramkarz Leicester City Kasper Schmeichel nie miał łatwego życia w niedzielnym spotkaniu z Crystal Palace w 11. kolejce Premier League. Duńczyk musiał radzić sobie nie tylko ze strzałami rywali, al..."/>
  </head>
  <body>
    <article>
      <h1>Papierowymi kulkami w bramkarza. Prowokowany Schmeichel nie dał się pokonać</h1>
      <address>
        <time datetime="2019-11-03T17:37:00+00:00">03 Nov 2019, 17:37</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/32ba1775-542c-4b52-b8e5-45631e42c85b.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/92a88a76-2b8e-47b5-90d3-e46d68fc7a3a-480p.mp4"/>
          <figcaption>Southampton - Leicester City w Premier League</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/0609154fa35b3194026346c9cac2a248/e9d45acd-570f-4657-aa89-e4e4debbbd6d-480p.mp4"/>
          <figcaption>Brendan Rodgers nowym menedżerem Leicester City</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8c8a58fa97c205ff222de3685497742c/44de8f36-af98-408a-80f7-6b677194866c-480p.mp4"/>
          <figcaption>Manchester City - Leicester</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/5bce843dd76db8c939d5323dd3e54ec9/b47e1316-2d31-446d-9845-1a40d81af2f4-480p.mp4"/>
          <figcaption>Leicester z Tielemansem, ekspansja szanghajskich klubów</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/9d5f2267-33e9-40df-824a-4a5bb9a1cf2e-480p.mp4"/>
          <figcaption>Piłkarze i rodzina uhonorowali pamięć tragicznie zmarłego...</figcaption>
        </figure>
        <figcaption>Leicester ma dobry sezon Foto: East News | Video: Getty Images</figcaption>
      </slideshow>
      <h3>Bramkarz Leicester City Kasper Schmeichel nie miał łatwego życia w niedzielnym spotkaniu z Crystal Palace w 11. kolejce Premier League. Duńczyk musiał radzić sobie nie tylko ze strzałami rywali, ale także… z papierowymi kulkami, które ciskali w jego kierunku kibice gospodarzy.</h3>
      <p>Schmeichel początkowo próbował nie przejmować się zachowaniem fanów Crystal Palace. Pierwszą niebieską kulkę spokojnie odkopnął poza swoje pole karne, a nawet uśmiechnął się w kierunku miejscowych kibiców. Z czasem sytuacja zrobiła się dla niego mniej zabawna.</p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/32ba1775-542c-4b52-b8e5-45631e42c85b.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Schmeichel czyści pole karne<cite>Źródło: East News</cite></figcaption>
      </figure>
      <h3>Wiwaty za jego plecami</h3>
      <related>
        <a href="https://eurosport.tvn24.pl/pilka-nozna,105/angielscy-giganci-zgodni-uratowali-sie-w-ostatniej-chwili,982434.html"/>
      </related>
      <p>Kibice na Selhurst Park nie zamierzali łatwo rezygnować. Bawili się świetnie i nadal zasypywali stanowisko pracy Schmeichela zwiniętymi kartkami. Pojawiły się one na polu karnym Lisów chwilę przed tym, jak duński golkiper miał wznowić grę. <br/><br/>Kiedy schylał się po obce przedmioty, za jego plecami na trybunie Holmesdale End fani głośno wiwatowali. To wszystko poważnie zirytowało 32-letniego bramkarza. <br/><br/>Ostatecznie w nieprzyjemną sytuację musiał zaangażować się sędzia meczu Paul Tierney. Dopiero po jego interwencji miejscowi kibice odpuścili Schmeichelowi.<br/><br/>Na boisku piłkarskim przewagę mieli goście. Zespół Leicester wygrał 2:0 po trafieniach Caglara Soyuncu i Jamiego Vardy'ego. Bramkarz Lisów wywiązał się ze swoich obowiązków bardzo dobrze. Mimo prowokacji fanów gospodarzy nie popełnił żadnego błędu. Po tej wygranej Lisy awansowały na trzecie miejsce w Premier League, a Orły zajmują dziewiąta lokatę.</p>
      <p><b>Crystal Palace - Leicester 0:2 (0:0)<br/>Bramki: </b>Caglar Soyuncu (57') i Jamie Vardy (88)</p>
      <p> </p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/2bce086a-bba7-4cd2-94c4-1fceef8591c3.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Sędzia musiał uspokajać Schmeichela<cite>Źródło: Getty Images</cite></figcaption>
      </figure>
      <p>Autor: dasz/twis / Źródło: eurosport.pl</p>
    </article>
  </body>
</html>