<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/6eaed322ca453828/33-de-raniti-dupa-ce-un-autocar-s-a-rasturnat-pe-o-autostrada-in-franta-printre-victime-se-afla-si-romani.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-03T17:10:34+00:00"/>
    <meta property="og:title" content="33 de răniți după ce un autocar s-a răsturnat pe o autostradă în Franța; Printre victime se află și români"/>
    <meta property="og:description" content="Accidentul a avut loc duminică, pe autostrada A1 care face legătura între oraşele Amiens şi Saint-Quentin. Prefectura din Somme (nordul Franţei) a anunțat că un autocar al companiei Flixbus cu 33 de persoane la bord s-a răsturnat, informează AFP, citat de Agerpres."/>
  </head>
  <body>
    <article>
      <h1>33 de răniți după ce un autocar s-a răsturnat pe o autostradă în Franța; Printre victime se află și români</h1>
      <address><time datetime="2019-11-03T17:10:34+00:00">03 Nov 2019, 17:10</time> by <a rel="author">Jurnal.md</a></address>
      <p>
        <b>Accidentul a avut loc duminică, pe autostrada A1 care face legătura între oraşele Amiens şi Saint-Quentin. Prefectura din Somme (nordul Franţei) a anunțat că un autocar al companiei Flixbus cu 33 de persoane la bord s-a răsturnat, informează AFP, citat de Agerpres.</b>
      </p>
      <p>În urma accidentului, 29 de persoane au fost rănite grav. Autorităţile regionale franceze au transmis că printre pasageri se aflau cetăţeni din România, SUA, Spania, Australia, Olanda, Rusia şi Marea Britanie, scrie Agerpres.</p>
      <figure>
        <iframe data-src="https://twitter.com/UnionArdennais/status/1190984612069171201?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Autocarul companiei Flexibus circula pe ruta Paris-Londra. Potrivit cotidianului Courrier Picard, citat de dpa, în jurul orelor locale 11:50, autocarul care efectua o ieșire pe autostrada A1 a derapat într-o curbă pe asfaltul ud, s-a izbit de o barieră şi apoi s-a răsturnat.</p>
      <figure>
        <iframe data-src="https://twitter.com/F3nord/status/1190995700819152897?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La fața locului au intervenit numeroase echipaje de urgență și ale jandarmeriei.</p>
    </article>
  </body>
</html>