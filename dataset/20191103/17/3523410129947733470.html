<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637868/%D8%A7%D9%86%D8%AA%D8%B4%D8%A7%D8%B1-%D8%AA%D8%B1%DB%8C%D9%84%D8%B1-%D9%86%D8%B3%D8%AE%D9%87-%DA%A9%D8%A7%D9%85%D9%BE%DB%8C%D9%88%D8%AA%D8%B1%DB%8C-%D8%A8%D8%A7%D8%B2%DB%8C-red-dead-redemption-2"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T17:34:00+00:00"/>
    <meta property="og:title" content="انتشار تریلر نسخه کامپیوتری بازی Red Dead Redemption 2"/>
    <meta property="og:description" content="شرکت راک استار با نزدیک شدن به تاریخ عرضه بازی Red Dead Redemption 2 برای پلتفرم کامپیوتر، ویدیو جدیدی از این بازی منتشر کرد."/>
  </head>
  <body>
    <article>
      <h1>
        <a href="https://www.bultannews.com/fa/news/637868/%D8%A7%D9%86%D8%AA%D8%B4%D8%A7%D8%B1-%D8%AA%D8%B1%DB%8C%D9%84%D8%B1-%D9%86%D8%B3%D8%AE%D9%87-%DA%A9%D8%A7%D9%85%D9%BE%DB%8C%D9%88%D8%AA%D8%B1%DB%8C-%D8%A8%D8%A7%D8%B2%DB%8C-red-dead-redemption-2">انتشار تریلر نسخه کامپیوتری بازی Red Dead Redemption 2</a>
      </h1>
      <h2>شرکت راک استار با نزدیک شدن به تاریخ عرضه بازی Red Dead Redemption 2 برای پلتفرم کامپیوتر، ویدیو جدیدی از این بازی منتشر کرد.</h2>
      <address><time datetime="2019-11-03T17:34:00+00:00">03 Nov 2019, 17:34</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، شرکت راک استار هموراه به عرضه عناوین محبوب و پرطرفدار شهرت داشته و گیمر‌ها از همه‌ی عناوین این شرکت استقبال خوبی می‎‌کنند؛ آخرین عنوان منتشر شده از این شرکت که همانطور از انتظار می‌رفت استقبال بسیار خوبی از آن شد، بازی Red Dead Redemption 2 بود که برای دو کنسول PS4 و Xbox One وارد بازار شد. پس از عرضه این بازی برای دو کنسول اعلام شده شایعاتی در فضای مجازی مبنی بر عرضه این بازی برای پلتفرم کامپیوتر منتشر شد که شرکت راک استار هیچ واکنشی نسبت به آن نشان نداد و روز به روز به آمار این شایعات اضافه شد.</p>
      <p>نزدیک به یک ماه پیش بالاخره شرکت راک استار سکوت خود را شکست و اعلام کرد که بازی Red Dead Redemption 2 در آینده‌ای نزدیک برای پلتفرم کامپیوتر عرضه خواهد شد. تنها چند روز تا زمان عرضه این بازی برای پلتفرم کامپیوتر باقی مانده است و شرکت راک استار تریلری جدید از این بازی برای پلتفرم کامپیوتر منتشر کرده است که در آن برخی از قسمت‌های بازی نمایش داده می‌شود و در صورتی که گیمر‌های دو کنسول PS4 و Xbox One این تریلر را مشاهده کنند به راحتی تشخیص خواهند داد که هر بخش ار تریلر مربوط به کدام بخش از بازی است.</p>
      <p>در این تریلر مورد جدید نمایش داده نشده است و صرفا این ویدیو برای نمایش گرافیک بازی در پلتفرم کامپیوتر منتشر شده است؛ طبق اعلام راک استار در نسخه مخصوص پلتفرم کامپیوتر این بازی تمامی بسته‌های الحاقی که تاکنون برای این بازی منتشر شده است وجود خواهد داشت و بروزرسانی‌های آینده این بازی که برای کنسول‌ها عرضه خواهد شد نیز در پلتفرم کامپیوتر در دسترس خواهد بود.</p>
      <p>بازی Red Dead Redemption 2 قرار است در ۵ نوامبر سال جاری معادل ۱۴ آبان برای پلتفرم کامپیوتر وارد بازار شود.</p>
    </article>
  </body>
</html>