<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/03/society/ilikiomeni-gynaika-vrethike-nekri-se-ploio/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-03T17:06:27+00:00"/>
    <meta property="og:title" content="Ηλικιωμένη γυναίκα βρέθηκε νεκρή σε πλοίο"/>
    <meta property="og:description" content="Μια ηλικιωμένη γυναίκα βρέθηκε νεκρή σε πλοίο που εκτελούσε το δρομολόγιο Χανιά-Πειραιάς"/>
  </head>
  <body>
    <article>
      <h1>Ηλικιωμένη γυναίκα βρέθηκε νεκρή σε πλοίο</h1>
      <h2>Μια ηλικιωμένη γυναίκα βρέθηκε νεκρή σε πλοίο που εκτελούσε το δρομολόγιο Χανιά-Πειραιάς</h2>
      <address><time datetime="2019-11-03T17:06:27+00:00">03 Nov 2019, 17:06</time> by <a rel="author">ΤοΒΗΜΑ Team</a></address>
      <p>Αναστάτωση προκλήθηκε σε πλοίο που εκτελούσε δρομολόγιο Χανιά – Πειραιάς, καθώς το προσωπικό του βρέθηκε αντιμέτωπο με ένα λυπηρό γεγονός.</p>
      <p>Ειδικότερα, μια ηλικιωμένη επιβάτης, η οποία επιβιβάστηκε στο πλοίο το βράδυ του Σαββάτου, εντοπίστηκε χωρίς τις αισθήσεις της το πρωί της Κυριακής, σε χώρο μέσα στο πλοίο, σύμφωνα με το neakriti.gr.</p>
      <p>
        <a href="https://www.in.gr/2019/11/03/politics/sxedio-tis-kyvernisis-gia-tis-poreies-sto-kentro-ta-metra-gia-na-min-paralyei-athina/">Διαβάστε ακόμη : Το σχέδιο της κυβέρνησης για τις πορείες στο κέντρο – Τα μέτρα για να μην «παραλύει» η Αθήνα</a>
      </p>
      <p>Για το περιστατικό, το Α’ Λιμενικό Τμήμα Πειραιά ενημερώθηκε το πρωί της Κυριακής.</p>
      <h3>Διενεργείται προανάκριση</h3>
      <p>Όταν το πλοίο έφτασε στο λιμάνι του Πειραιά βρισκόταν ήδη ασθενοφόρο του ΕΚΑΒ στο σημείο, το οποίο παρέλαβε την 91χρονη και τη μετέφερε στο νοσοκομείο, όπου διαπιστώθηκε ο θάνατός της.</p>
      <p>Όπως αναφέρεται στο σχετικό δελτίο Τύπου του Λιμενικού Σώματος, «από την οικεία Λιμενική που διενεργεί την προανάκριση, παραγγέλθηκε η διενέργεια νεκροψίας – νεκροτομής».</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>