<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=945437"/>
    <meta property="og:site_name" content="Andhrajyothy"/>
    <meta property="article:published_time" content="2019-11-03T17:42:04+00:00"/>
    <meta property="og:title" content="ఆంధ్రప్రదేశ్ రాజధాని ఎక్కడ ?"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>ఆంధ్రప్రదేశ్ రాజధాని ఎక్కడ ?</h1>
      <address>
        <time datetime="2019-11-03T17:42:04+00:00">03 Nov 2019, 17:42</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>హైదరాబాద్ :</b> రాష్ట్ర విభజన తర్వాత ఇప్పుడు శేషాంధ్రప్రదేశ్ రాజధాని ఎక్కడుంది ? ఈ ప్రశ్న ఇప్పుడెందుకొచ్చిందంటే... కారణం... కేంద్రం తాజాగా విడుదల చేసిన ఓ ‘మ్యాప్’. కేంద్రం విడుదల చేసిన ఆ మ్యాప్ విషయం తెలుసుకునే ముందు... కొంచెం వెనక్కు వెళ్ళాలి. ఆంధ్రప్రదేశ్‌లో ఇటీవల జరిగిన ఎన్నికల్లో వైసీపీ గెలుపు తర్వాత... అమరావతి నుంచి రాజధాని మారుతుందంటూ జోరుగా ప్రచారం సాగుతున్న విషయం విదితమే.</p>
      <p> మునిసిపల్ శాఖా మంత్రి బొత్స సత్యనారాయణ వ్యాఖ్యలు కూడా బలాన్ని చేకూర్చాయి. దీంతో ఆ ‘ప్రచారం’ మరింత జోరుగా సాగింది. ఇక ఇప్పడు ఈ ప్రస్తావన ఎందుకంటే... కేంద్రం చేసిన ‘మ్యాప్’ పని. కావాలని చేశారో, ఏదైనా ఉద్దేశంతో చేశారో, లేకపోతే... తెలియక చేశారో, లేదా... ఇంకేదైనా కారణముందో కానీ... తాజాగా విడుదల చేసిన ఆ మ్యాప్‌లో ఏపీకి రాజధాని లేదు. జమ్మూ కాశ్మీర్, లడఖ్‌లను కేంద్ర పాలిత ప్రాంతాలుగా మార్చిన తర్వాత మోదీ ప్రభుత్వం భారతదేశ పొలిటికల్ మ్యాప్‌ను విడుదల చేసింది. ఇందులో 28 రాష్ట్రాలతో పాటు 9 కేంద్ర పాలిత ప్రాంతాలున్నాయి. అయితే... ఈ మ్యాప్‌లో అన్ని రాష్ట్రాలకూ.. రాజధానులు ఉన్నట్టు పేర్కొన్నా... ఆంధ్రప్రదేశ్‌కు మాత్రం రాజధాని లేనట్టే చూపింది.  మ్యాప్‌లో ఏపీ రాజధాని లేకపోవడంతో ఆ రాష్ట్ర ప్రజలు ఆశ్చర్యానికి గురయ్యారు. ప్రజలే కాదు... రాజకీయనాయకులు, పలువురు ప్రజాప్రతినిధులు సైతం విస్మయానికి లోనయ్యారు. మరి ఈ విషయంపై కేంద్రం ఏం చెబుతుందో చూడాల్సిందే.</p>
    </article>
  </body>
</html>