<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/3/653270/"/>
    <meta property="og:site_name" content="Економічна правда"/>
    <meta property="article:published_time" content="2019-11-03T17:30:00+00:00"/>
    <meta property="og:title" content="Новини вихідних: проблеми банку Порошенка та нова посада для Лавренюка"/>
    <meta property="og:description" content="Про що всі говорили на вихідних?"/>
  </head>
  <body>
    <article>
      <h1>Новини вихідних: проблеми банку Порошенка та нова посада для Лавренюка</h1>
      <address>
        <time datetime="2019-11-03T17:30:00+00:00">03 Nov 2019, 17:30</time>
      </address>
      <p>Про що всі говорили на вихідних?</p>
      <p><b>Про зміцнення гривні.</b> Офіційний курс <a href="https://www.epravda.com.ua/news/2019/11/2/653255/">гривні до долара та євро зміцнюється</a> третій день поспіль.</p>
      <p><b>Про виручку компанії Ахметова</b>. Виручка "Метінвесту" у <a href="https://www.epravda.com.ua/news/2019/11/2/653260/">серпні 2019 року знизилася</a> на 9,8%, або на 93 млн доларів, у порівнянні з попереднім місяцем - до 853 млн доларів з 946 млн доларів.</p>
      <p><b>Про єврооблігації "Нафтогазу"</b>. НАК "Нафтогаз України" <a href="https://www.epravda.com.ua/news/2019/11/2/653262/">завершує серію зустрічей</a> з інвесторами, присвячену новому випуску єврооблігацій, розміщення яких очікується наступного тижня.</p>
      <p><b>Про нову посаду Лавренюка</b>. Колишній <a href="https://www.epravda.com.ua/news/2019/11/2/653264/">заступник міністра інфраструктури</a> Юрій Лавренюк може бути призначений на пост заступника генерального прокурора України.</p>
      <p><b>Про масштабні зловживання на митниці</b>. Служба безпеки України викрила посадових <a href="https://www.epravda.com.ua/news/2019/11/2/653265/">осіб Миколаївської митниці</a> ДФС на масштабних зловживаннях.</p>
      <p><b>Про проблеми банку Порошенка</b>. Активи АТ "Міжнародний інвестиційний банк" (МІБ, Київ) <a href="https://www.epravda.com.ua/2019/11/3/653267/">за третій квартал 2019 року зменшилися</a> на 53,8% - до 3,065 млрд гривень.</p>
      <p><b>Новий позов проти "Газпрому"</b>. НАК "Нафтогаз України" <a href="https://www.epravda.com.ua/2019/11/3/653266/">подав до Стокгольмського</a> арбітражу "Заяву про захист та зустрічні позовні вимоги" до російського "Газпрому".</p>
    </article>
  </body>
</html>