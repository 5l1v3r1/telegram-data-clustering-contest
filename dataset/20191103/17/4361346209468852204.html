<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/csendespiheno-alatt-keseltek-halalra-egy-ovodast-18/185755"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-03T17:00:00+00:00"/>
    <meta property="og:title" content="Csendespihenő alatt késeltek halálra egy óvodást - 18+"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Csendespihenő alatt késeltek halálra egy óvodást - 18+</mark>
      </h1>
      <address><time datetime="2019-11-03T17:00:00+00:00">03 Nov 2019, 17:00</time> by <a rel="author">Bors</a></address>
      <p>
        <b>A gyanúsított azt mondta a rendőröknek, hogy “hangok” vették rá, hogy öljön. </b>
        <b>A gyanúsított azt mondta a rendőröknek, hogy “hangok” vették rá, hogy öljön.</b>
      </p>
      <p>Az oroszországi Nyenyecföldön október utolsó napján az egész országot megrázó, kegyetlen gyilkosság történt. Egy férfi délután besétált Narjan-Mar városának Mese nevű óvodájába, és miközben azt üvöltötte, hogy a Sátán küldte oda, késsel torkon szúrt egy hatéves kisfiút, aki azonnal bele is halt sérüléseibe. A tettest elfogták, a 36 éves Gyenisz Pozgyejev a hatóságoknak azt mondta őrizetbe vétele után, hogy hangokat hallott a fejében, és azért ment az óvodába, mert egy könyvben azt olvasta, hogy egy gyerek feláldozásával ő maga hosszú és gazdag életre tehet szert - írja a Daily Mail.</p>
      <p>A hatéves áldozatnak, Kirill Szavenkovnak esélye sem volt a túlélésre, hiába termett mellette szinte azonnal több óvónő is. A helyi lapok szerint a gyilkos alkohol és/vagy drogok befolyása alatt követte el tettét, amit az alábbi, letartóztatása után készült videóban is látni.</p>
      <figure>
        <iframe src="https://www.youtube.com/embed/nOCjxmqMpLU" width="650" height="360" data-service="Youtube" scrolling="no"/>
      </figure>
      <p>A hatóságok elrendelték a gyanúsított pszichológiai kivizsgálását, illetve őrizetbe vették az óvoda portását is, mivel Pozgyejev azzal a hazugsággal, hogy az egyik gyerek apja, simán bejutott a kisgyermekek pihenőszobájába.</p>
    </article>
  </body>
</html>