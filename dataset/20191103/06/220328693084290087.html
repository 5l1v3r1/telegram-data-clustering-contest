<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/slnchevo-i-proletno-za-vtoriya-tur-na-izborite-405690.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T06:56:52+00:00"/>
    <meta property="og:title" content="Слънчево и &quot;пролетно&quot; за втория тур на изборите"/>
    <meta property="og:description" content="Максималните температури ще бъдат между 14 и 19°, в Предбалкана и на места в Дунавската равнина до 20° - 22°, в София около 17°"/>
  </head>
  <body>
    <article>
      <h1>Слънчево и "пролетно" за втория тур на изборите</h1>
      <address><time datetime="2019-11-03T06:56:52+00:00">03 Nov 2019, 06:56</time> by <a rel="author">Редактори</a></address>
      <p>Днес над Западна България ще се задържи предимно облачно, а над Източна ще има разкъсана, предимно висока облачност, през деня намаляваща до слънчево време. Почти без валежи. Ще духа слаб до умерен вятър от юг-югозапад и с него затоплянето ще продължи. Максималните температури ще бъдат между 14 и 19°, в Предбалкана и на места в Дунавската равнина до 20° - 22°, в София около 17°. Атмосферното налягане е по-ниско от средното за месеца и през деня още ще се понижи.</p>
      <p>По Черноморието ще преобладава слънчево време, преди обяд на места с намалена видимост. Ще духа слаб до умерен южен вятър. Максимални температури 17-19°. Температурата на морската вода е 17°. Вълнението на морето ще бъде 1-2 бала.</p>
      <p>Над планините облачността ще е значителна. Временни разкъсвания и намаления до предимно слънчево ще има в масивите от Централна и Източна България. Почти без валежи. Ще духа умерен до силен югозападен вятър. Максималната температура на височина 1200 метра ще е около 14°, на 2000 метра – около 7°.</p>
    </article>
  </body>
</html>