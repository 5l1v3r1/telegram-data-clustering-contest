<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/739793"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T06:59:00+00:00"/>
    <meta property="og:title" content="&quot;ลูกสาว&quot;ซัดทอดถึง&quot;แม่&quot;แล้ว สารภาพร่วมวงเล่นแชร์ด้วย"/>
    <meta property="og:description" content="“แม่มณี” รับสารภาพซัดทอด “บุพการี” ร่วมวงแชร์ด้วย แต่บอกไม่หมดปัดตอบยอดเงินร่วมแชร์เท่าไหร่ ตำรวจจ่อเรียกสอบสวนอีกครั้ง ลั่นหากพบใครเอี่ยวดำเนินการตามกฎหมายทันที"/>
  </head>
  <body>
    <article>
      <h1>"ลูกสาว"ซัดทอดถึง"แม่"แล้ว สารภาพร่วมวงเล่นแชร์ด้วย</h1>
      <address>
        <time datetime="2019-11-03T06:59:00+00:00">03 Nov 2019, 06:59</time>
      </address>
      <p>
        <b>“แม่มณี” รับสารภาพซัดทอด “บุพการี” ร่วมวงแชร์ด้วย แต่บอกไม่หมดปัดตอบยอดเงินร่วมแชร์เท่าไหร่ ตำรวจจ่อเรียกสอบสวนอีกครั้ง ลั่นหากพบใครเอี่ยวดำเนินการตามกฎหมายทันที</b>
      </p>
      <p>กรณีตำรวจออกหมายจับ “แม่มณี” หรือ น.ส.วันทนีย์ ทิพย์ประเวช อายุ 28 ปี พร้อมนายเมธี ชิณภา แฟนหนุ่ม คดีโกงแชร์โดยถูกตั้งข้อหาหนัก 4 ข้อหา ขณะที่สังคมต่างจับจ้องผู้ที่อาจจะเป็นเครือข่ายอีกหลายคน<br/><br/>เกี่ยวกับเรื่องนี้วันที่ 3 พ.ย. พล.ต.ท.เจริญวิทย์ ศรีวณิชย์ ผบช.ตร.ภาค 4 เปิดเผยว่า แม่มณียังให้การภาคเสธ ไม่ได้มีเจตนาจะโกงผู้เสียหาย ส่วนมารดาของแม่มณี น.ส.ธวัลรัตน์ ทิพย์ประเวช  จะมีความผิดด้วยหรือไม่นั้น ต้องรอการสอบปากคำผู้เกี่ยวข้องแม่มณีก่อน แต่เบื้องต้นผู้ต้องหายอมรับว่ามารดาได้ร่วมเล่นแชร์ด้วย แต่ไม่ทราบเรื่องตัวเลข ส่วนจะว่ามีคนมีสีอยู่เบื้องหลัง และช่วยในการหลบหนีหรือไม่ เรื่องนี้จะต้องเรียกผู้ที่เกี่ยวข้องมาสืบสวนสอบสวนอีกครั้ง หากพบว่าใครมีส่วนเกี่ยวข้องก็จะดำเนินการตามกฎหมาย รวมถึงข้อมูลเชิงลึกต่าง ๆ ยังไม่สามารถบอกได้ เพราะอยู่ในสำนวน<br/><br/><b>อ่านข่าวที่เกี่ยวข้อง...<br/><br/><a href="https://www.dailynews.co.th/crime/739722">'แม่มณี'จากดินสู่ดาวร่วงตกสวรรค์ เท้าแชร์ลวงโลกพันล้าน</a></b></p>
    </article>
  </body>
</html>