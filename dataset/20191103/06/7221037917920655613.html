<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/kilicdaroglu-ve-yavas-cem-yilmazi-izledi/926121"/>
    <meta property="og:site_name" content="medya faresi"/>
    <meta property="article:published_time" content="2019-11-03T06:08:00+00:00"/>
    <meta property="og:title" content="Kılıçdaroğlu ve Yavaş Cem Yılmaz’ı izledi!"/>
    <meta property="og:description" content="Cumhuriyet Halk Partisi (CHP) Genel Başkanı Kemal Kılıçdaroğlu, ailesi ile 5'inci Ankara Uluslararası Komedi Festivali'nde sahneye çıkan Cem Yılmaz'ın gösterisini izledi."/>
  </head>
  <body>
    <article>
      <h1>Kılıçdaroğlu ve Yavaş Cem Yılmaz’ı izledi!</h1>
      <h2>Cumhuriyet Halk Partisi (CHP) Genel Başkanı Kemal Kılıçdaroğlu, ailesi ile 5'inci Ankara Uluslararası Komedi Festivali'nde sahneye çıkan Cem Yılmaz'ın gösterisini izledi.</h2>
      <address>
        <time datetime="2019-11-03T06:08:00+00:00">03 Nov 2019, 06:08</time>
      </address>
      <p>Komedyen Yılmaz, festival kapsamında dün akşam “Diamond Elit Platinum Plus” gösterisiyle ATO Congresium’da sahne aldı.</p>
      <p>CHP Genel Başkanı Kılıçdaroğlu, Cem Yılmaz’ın gösterisini eşi Selvi Kılıçdaroğlu, oğlu Kerem Kılıçdaroğlu ve gelini Mine Kılıçdaroğlu ile birlikte izledi.</p>
      <p>Ankara Büyükşehir Belediye Başkanı Mansur Yavaş ve Çankaya Belediye Başkanı Alper Taşdelen de Kılıçdaroğlu ailesine eşlik etti.</p>
      <p>Kemal Kılıçdaroğlu ve ailesi ile Yavaş ve Taşdelen, gösterinin ardından kuliste Cem Yılmaz’ı ziyaret etti. Kılıçdaroğlu ve Yılmaz arasındaki renkli sohbetin görüntüleri CHP Genel Merkezi tarafından paylaşıldı.</p>
      <h3>“GÜLMEYE İHTİYACIMIZ VARDI”</h3>
      <p>Cem Yılmaz’a çiçek takdim eden Kılıçdaroğlu, sanatçının çiçek için teşekkür etmesi üzerine, “Siz sağ olun, bizi güldürdünüz. Zaten biraz gülmeye ihtiyacımız vardı.” dedi.</p>
      <p>Esprileriyle Kemal Kılıçdaroğlu’nu güldüren Yılmaz, “Kendi yemediği lahmacunu satan esnaf vardır ya en sonunda patlar işi, insan kendi gülmediği şeyi anlatmamalı.” diyerek işine verdiği önemi anlattı.</p>
      <p>Kılıçdaroğlu, program çıkışında gösteriyi izleyenlerle de hatıra fotoğrafı çektirdi.</p>
      <p>
        <b>AA</b>
      </p>
    </article>
  </body>
</html>