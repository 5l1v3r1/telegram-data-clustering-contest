<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/i-risparmiatori-che-hanno-sottoscritto-fondi-comuni-di-diritto-italiano/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-03T06:30:37+00:00"/>
    <meta property="og:title" content="I risparmiatori che hanno sottoscritto fondi comuni di diritto italiano"/>
    <meta property="og:description" content="Sono 7,2 milioni i sottoscrittori di fondi comuni di diritto italiano a fine 2018, con un tasso di incidenza del numero degli investitori sul totale della popolazione pari al 12%. La distribuzione del patrimonio mostra un’elevata concentrazione: il primo 10% di individui per importo investito detiene la metà del patrimonio complessivo e la metà dei sottoscrittori investe oltre 13mila euro. È quanto emerge dall’aggiornamento 2018 dell’indagine “I sottoscrittori di fondi comuni italiani”, firmata da Assogestioni. Secondo quanto riportato nella ricerca, sale leggermente l’età media dei sottoscrittori, che a fine 2018 è pari a 60 anni a causa dell’aumento della quota degli investitori più anziani (oltre i 75 anni), salita al 19%. Contestualmente, la quota dei sottoscrittori di età compresa tra i 26 e i 35 anni è scesa dal 15% al 6%. Lo studio analizza anche la distribuzione per area geografica di residenza. Il 65% circa degli investitori risiede al nord, il 18% nel centro e il restante 17% nel sud e nelle isole.…"/>
  </head>
  <body>
    <article>
      <h1>I risparmiatori che hanno sottoscritto fondi comuni di diritto italiano</h1>
      <address><time datetime="2019-11-03T06:30:37+00:00">03 Nov 2019, 06:30</time> by <a rel="author">Massimiliano Volpe</a></address>
      <figure>
        <img src="https://www.wallstreetitalia.com/app/uploads/2019/11/template-numero-del-giorno-1-640x450.jpg"/>
      </figure>
      <p>Sono <b>7,2 milioni i sottoscrittori di fondi comuni di diritto italiano</b> a fine 2018, con un tasso di incidenza del numero degli investitori sul totale della popolazione pari al 12%.<br/>La distribuzione del patrimonio mostra un’elevata concentrazione: il primo 10% di individui per importo investito detiene la metà del patrimonio complessivo e la metà dei sottoscrittori investe oltre 13mila euro.</p>
      <p>È quanto emerge dall’aggiornamento 2018 dell’indagine “<a href="https://www.assogestioni.it/sites/default/files/qdr-2_2019-i-sottoscrittori-di-fondi-comuni-italiani-preview.pdf"><b>I sottoscrittori di fondi comuni italiani</b></a>”, firmata da Assogestioni.</p>
      <p>Secondo quanto riportato nella ricerca, sale leggermente <b>l’età media dei sottoscrittori, che a fine 2018 è pari a 60 anni</b> a causa dell’aumento della quota degli investitori più anziani (oltre i 75 anni), salita al 19%. Contestualmente, la quota dei sottoscrittori di età compresa tra i 26 e i 35 anni è scesa dal 15% al 6%.</p>
      <p>Lo studio analizza anche la distribuzione per area geografica di residenza.<br/><b>Il 65% circa degli investitori risiede al nord</b>, il 18% nel centro e il restante 17% nel sud e nelle isole. I livelli di partecipazione regionale più alti si registrano in Emilia-Romagna (19,6%), Lombardia (17,7%) e Piemonte (17,1%); valori che calano gradualmente andando verso Sud.</p>
    </article>
  </body>
</html>