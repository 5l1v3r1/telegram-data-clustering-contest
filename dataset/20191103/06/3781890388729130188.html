<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/739778"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T06:02:00+00:00"/>
    <meta property="og:title" content="คาดเงินบาทแข็งต่อ จับตาประชุมกนง.พุธนี้"/>
    <meta property="og:description" content="ศูนย์วิจัยกสิกรไทย คาดเงินบาทแข็งต่อเนื่อง เคลื่อนไหว 30.00-30.40 บาทต่อดอลลาร์ จับตาผลประชุมกนง.ลดดอกเบี้ยหรือไม่"/>
  </head>
  <body>
    <article>
      <h1>คาดเงินบาทแข็งต่อ จับตาประชุมกนง.พุธนี้</h1>
      <address>
        <time datetime="2019-11-03T06:02:00+00:00">03 Nov 2019, 06:02</time>
      </address>
      <p>
        <b>ศูนย์วิจัยกสิกรไทย คาดเงินบาทแข็งต่อเนื่อง เคลื่อนไหว 30.00-30.40 บาทต่อดอลลาร์ จับตาผลประชุมกนง.ลดดอกเบี้ยหรือไม่</b>
      </p>
      <p>รายงานข่าวจากศูนย์วิจัยกสิกรไทย เปิดเผยว่า ได้ประเมินค่าเงินบาทในสัปดาห์หน้าจะเคลื่อนไหวในกรอบ 30.00-30.40 บาทต่อดอลลาร์ฯ โดยมีปัจจัยที่ต้องติดตามโดยเฉพาะในประเทศ เช่น การประชุมคณะกรรมการนโยบายการเงิน(กนง.)ในวันที่ 6 พ.ย.นี้ ซึ่งหลายฝ่ายประเมินว่ามีโอกาสลดดอกเบี้ยนโยบายลงอีก 0.25% มาอยู่ที่ 1.25%<br/><br/>ขณะที่ปัจจัยต่างประเทศที่ตลาดรอติดตาม ประกอบด้วย สถานการณ์การเจรจาการค้าระหว่างสหรัฐฯ-จีน สัญญาณทิศทางดอกเบี้ยของเจ้าหน้าที่ระดับสูงของเฟด และความคืบหน้าของเรื่องเบร็กซิท และตัวเลขทางเศรษฐกิจสหรัฐที่สำคัญ เป็นต้น</p>
      <figure>
        <img src="https://www.dailynews.co.th/admin/upload/20191103/news_CakIzBNFel123439_533.jpg?v=20191104076?v=5449"/>
      </figure>
      <p>ด้านบล.หลักทรัพย์กสิกรไทย ได้คาดการณ์ว่าดัชนีหุ้นไทยในสัปดาห์หน้ามีแนวรับที่ 1,585 และ 1,570 จุด ขณะที่แนวต้านอยู่ที่ 1,610 และ 1,620 จุด โดยปัจจัยสำคัญที่ต้องติดตาม คงได้แก่ ผลประกอบการของบริษัทจดทะเบียนในไตรมาส 3 ปี 62 และการประชุมนโยบายการเงินของกนง.ประเด็นการทำข้อตกลงการค้าสหรัฐฯ-จีน และสถานการณ์เบร็กซิท เป็นต้น</p>
    </article>
  </body>
</html>