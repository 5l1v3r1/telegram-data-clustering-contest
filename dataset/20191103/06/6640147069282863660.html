<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/overwatch-2-pve-provato-blizzcon-2019/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-03T06:30:00+00:00"/>
    <meta property="og:title" content="Overwatch 2, il PVE provato durante BlizzCon 2019"/>
    <meta property="og:description" content="Abbiamo provato il PVE di Overwatch 2 durante il BlizzCon 2019. Ecco le nostre impressioni!"/>
  </head>
  <body>
    <article>
      <h1>Overwatch 2, il PVE provato durante BlizzCon 2019</h1>
      <address><time datetime="2019-11-03T06:30:00+00:00">03 Nov 2019, 06:30</time> by <a rel="author">Andrea Riviera</a></address>
      <p>La BlizzCon 2019 verrà ricordata per l’altissimo tasso di annunci di peso, da <a href="https://www.tomshw.it/videogioco/diablo-iv-lo-abbiamo-provato-alla-blizzcon-2019/">Diablo IV</a> a World of Warcraft Shadowlands fino alla chiusura col botto con <b>Overwatch 2</b>, seguito del sorprendente primo capitolo che introduce finalmente una serie di modalità PVE, senza dimenticarsi del suo motore principale, il PVP.</p>
      <p>Proprio durante la manifestazione abbiamo avuto la possibilità di provare una piccola demo dedicata alla Story Mode <b>durata circa una ventina di minuti</b>  e condivisa con altri tre giocatori che ci ha fornito alcune informazioni su quello che si pone essere l’animo PVE del secondo capitolo.</p>
      <h3>Salvare il mondo</h3>
      <p><b>La missione da noi giocata è partita con un filmato introduttivo</b> che ci ha consentito di capire qualcosina di più sugli obiettivi da completare e sulla situazione attuale della storia. Ci troviamo a Rio, e il protagonista non può che essere Lucio che insieme a Mei, Reinhardt e Tracer devono eliminare una serie di nemici robotici fino ad arrivare a un potente e gigantesco boss meccanico.</p>
      <p>Prima dell’inizio della missione stessa,<b> il gioco ci offre l’opportunità di selezionare un’abilità passiva tra due</b> che può migliorare per esempio la nostra ultimate o alcune caratteristiche fisiche, questa novità è estesa a tutti gli eroi e accresce il lato strategico e di personalizzazione del gioco stesso prima di ogni missione, alimentando la rigiocabilità e l’approccio di gioco.</p>
      <p><b>Le missioni legate alla Story Mode sono cosparse di dialoghi e cutscene</b> ed è possibile giocarle solo e unicamente con gli eroi prefissati dalla storia stessa, questo è stato fatto per consente una pura coerenza narrativa. Sempre all’interno dei livelli si trovano equipaggiamenti che possono essere utilizzati come un’autentica abilità, spesso e volentieri dall’effetto simile alle abilità di altri eroi che come il posizionare una torretta o uno scudo difensivo. Bisogna però segnalare che l’abilità legata all’oggetto richiede un cooldown abbastanza lungo, nel nostro caso è stato di ben 90 secondi.</p>
      <figure>
        <img src="https://www.tomshw.it/images/images/2019/11/overwatch-2-60167.768x432.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/11/overwatch-2-60140.768x432.jpg"/>
        </figure>
        <figure>
          <img src="https://www.tomshw.it/images/images/2019/11/overwatch-2-60138.768x432.jpg"/>
        </figure>
        <figure>
          <img src="https://www.tomshw.it/images/images/2019/11/overwatch-2-60088.768x432.jpg"/>
        </figure>
        <figure>
          <img src="https://www.tomshw.it/images/images/2019/11/overwatch-2-60069.768x432.jpg"/>
        </figure>
      </slideshow>
      <p>Il tutto ci ha inevitabilmente portato al boss, <b>un nemico che richiede una buona dose di collaborazione</b> e strategia per riuscire a eliminarlo. Questa parte finale ci è sembrata molto simile a un raid di Destiny e gli stessi sviluppatori ci hanno in qualche modo confermato che è stato uno dei punti d’ispirazione per realizzare gli scontri con i boss. In generale, tuttavia la missione non ci è sembrata particolarmente ostica, ma siamo sicuri che a livello più alto potrebbe davvero regalare grosse soddisfazioni. La fine del livello ci ha donato un bellissimo filmato cinematografico e un invito a continuare l’avventura con le prossime missioni, ove quest’ultime saranno tutte disponibili sin dal day one, quindi niente struttura episodica.</p>
      <p>Oltre alla <b>Story Mode</b> è presente anche una <b>Hero Mode</b>, ma quest’ultima non siamo riusciti a provarla. Si tratta di una modalità abbastanza simile all’avventura e i rift di Diablo III, è quindi perfetta per essere giocata senza troppe pretese e con un inclinazione più casual. Proprio in quest’ultima, il gioco ci permette di selezionare un qualsiasi eroe presente nel rooster i<b>n maniera tale d’approfondire tutti i contorni di ciascun personaggio,</b> dal brackground alle ragioni personali che lo hanno portato a combattere.</p>
      <h3>E il PVP?</h3>
      <p>Con gli sviluppatori <b>abbiamo parlato anche della modalità competitiva</b>, vero cuore del gioco. Innanzitutto a chiunque non interessi il PVE è libero di rimanere sul primo capitolo, mantenendo mappe ed eroi del seguito, ciò significa che il client sarà uno soltanto e i giocatori di entrambi i titoli potranno giocare insieme con l’unica differenza legata al motore di gioco evoluto del secondo capitolo.</p>
      <figure>
        <img src="https://www.tomshw.it/images/images/2019/11/overwatch-2-60134.768x432.jpg"/>
      </figure>
      <p>Il modello di gameplay è rimasto invariato e il feeling sia in PVP che in PVE è lo stesso già visto nel precedente capitolo. Non bisogna quindi temere cambiamenti troppo preponderanti tra il primo e il secondo capitolo.</p>
      <p>Per il resto, a parte la modalità <b>Push</b> che non è stata troppo approfondita e i nuovi eroi – con costumi quasi totalmente inediti -, non ci sono particolari novità da segnalare, se non appunto alcune migliorie grafiche come effetti di luce e riflessi migliorati e un maggior dettaglio grafico e poligonale degli eroi stessi. Potrebbe essere interessante capire che il gioco sfrutterà il ray tracing ma gli sviluppatori hanno abilmente sviato la domanda.</p>
      <h3>Tirando le somme</h3>
      <p><b>Overwatch 2 sembra essere un seguito fatto e finito per coloro che volevano fortemente approfondire l’universo narrativo di Overwatch,</b> infatti il PVP sarà disponibile anche sul primo capitolo e il motore grafico migliorato potrebbe non essere un motivo sufficiente per acquistare il seguito per i soli giocatori indirizzata al competitive. Tuttavia ciò che abbiamo provato del PVE ci ha realmente esaltato e sorpreso, lasciandoci l’acquolina in bocca su quello che potrebbe essere effettivamente tutta la componente narrativa di Overwatch 2. Il titolo non ha ancora una data di uscita, ma è previsto per Xbox One, PC, PlayStation 4 e persino Nintendo Switch.</p>
    </article>
  </body>
</html>