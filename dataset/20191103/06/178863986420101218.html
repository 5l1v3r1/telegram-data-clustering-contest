<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ria-m.tv/news/170372/ptahofabrika_ne_prichetna_do_zabrudnennya_povitrya_u_zaporijji.html"/>
    <meta property="og:site_name" content="РИА Мелитополь"/>
    <meta property="article:published_time" content="2019-11-03T06:05:00+00:00"/>
    <meta property="og:title" content="Птахофабрика не причетна до забруднення повітря у Запоріжжі"/>
    <meta property="og:description" content="Відрадненська птахофабрика не причетна до забруднення повітря у Запоріжжі. Про це повідомляє Суспільне."/>
  </head>
  <body>
    <article>
      <h1>Птахофабрика не причетна до забруднення повітря у Запоріжжі</h1>
      <address><time datetime="2019-11-03T06:05:00+00:00">03 Nov 2019, 06:05</time> by <a rel="author">Владимир Андреев</a></address>
      <p>
        <b>Відрадненська птахофабрика не причетна до забруднення повітря у Запоріжжі. Про це <a href="https://zp.suspilne.media/news/45113?fbclid=IwAR1S1PXC2FiemHnbEi8ZKp7WZXjT8I5gdSdsz2q618OQpwJVOvYCxqeNAQs">повідомляє</a> Суспільне.</b>
      </p>
      <p><i>– “Протягом останнього тижня приїздили кілька різних комісій та дивувалися, чому їх спрямовують за цією адресою. Бо перебуваючи в нас, вони дихають нормальним, чистим, сільським повітрям і нічого подібного, опитуючи людей, люди не говорять. Це або спланована акція, в даному випадку на нашу птахофабрику, або дійсно хтось хоче відвести в бік від того, що було. Викиди, котрі перераховані – це не наші викиди. В Інтернеті все доступно, можна зайти та подивитися склад курячого посліду – що є основним забруднювачем. Основним його забруднювачем є метан. Газ, що виділяється з посліду. Кількість його розраховується з поголів’я наших птахів. У нас є дозвіл на викиди в атмосферу і там вказані допустимі межі цього викиду. Не знаю, хто там що придумав, але тоді, коли вказують ці дати, у нас взагалі було чисто. Наші агрономи вносили добрива на лани, але за 10 днів до того, як це все десь хтось відчув. І наші лани знаходяться в радіусі кілометра-півтора від фабрики, вони не розповсюджуються на велику відстань. У нас навіть немає такого обсягу добрив, щоб це все вносити. Адже вноситься перероблене добриво, а не власне послід”</i> – говорить юрист приватного акціонерного товариства «Відрадненське» Євген Голубєв.</p>
      <p>Довідка: Неприємний запах у Правобережній частині та центрі міста з’явився 26 жовтня, наступного дня відбулося засідання комісії, котра визначила можливі причини його появи, а 28-го профільні служби позначили на мапі осередки найбільшого скупчення смороду. Члени робочої групи перевірили дві запорізьких котельні, пивзавод «Славутич» і птахофабрику в селі Відрадному. Саме її, <a href="https://forpost.media/novosti/zaporizka-vlada-dopovila-shho-robocha-grupa-ne-z-jasuvala-dzherela-pohodzhennja-smorodu.html">під час сесії Запорізької міської ради, назвали джерелом забруднення повітря.</a></p>
      <p>Джерело <a href="https://forpost.media/glavnoe/ptahofabrika-ne-prichetna-do-zabrudnennja-povitrja-u-zaporizhzhi.html">Форпост</a></p>
    </article>
  </body>
</html>