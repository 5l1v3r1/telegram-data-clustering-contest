<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/spitz-mennybe-ment-pedig-az-urbe-vagyott/185696"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-03T06:15:00+00:00"/>
    <meta property="og:title" content="Spitz mennybe ment, pedig az űrbe vágyott"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Spitz mennybe ment, pedig az űrbe vágyott</mark>
      </h1>
      <address><time datetime="2019-11-03T06:15:00+00:00">03 Nov 2019, 06:15</time> by <a rel="author">Sz. S.</a></address>
      <p>
        <b>A sportrajongók sokáig azt hitték, az amerikai úszó, Mark Spitz 1972-es hét olimpiai aranyérmét senki se tudja majd túlszárnyalni. Ám honfitársa, Michael Phelps 2008-ban nyolc címet szerzett. Hét érdekességet gyűjtöttünk össze a 69 éves úszóról. </b>
        <b>A sportrajongók sokáig azt hitték, az amerikai úszó, Mark Spitz 1972-es hét olimpiai aranyérmét senki se tudja majd túlszárnyalni. Ám honfitársa, Michael Phelps 2008-ban nyolc címet szerzett. Hét érdekességet gyűjtöttünk össze a 69 éves úszóról.</b>
      </p>
      <p><b>1. </b>Kétévesen Waikikiben, a tengerben tanult meg úszni.</p>
      <p><b>2.</b> Korábban a medencevíz túl magas klórtartalma okozta magas gyomorsav jelentett komoly gondot számára, majd szabálytalan szívpitvarműködés miatt kezelték.</p>
      <figure>
        <img src="http://media.borsonline.hu/cikk/20/191237/gallery-picture/645w/2011050_spitz-1972-munchen-afp.jpg"/>
        <figcaption>© AFP</figcaption>
      </figure>
      <p><b>3.</b> Dacból növesztett bajuszt, mert egyik edzője megtiltotta verseny­zői­nek a hosszú hajat és a szakállt.</p>
      <figure>
        <img src="http://media.borsonline.hu/cikk/20/191237/gallery-picture/645w/2011054_spitz-1972-munchen-afp.jpg"/>
        <figcaption>© AFP</figcaption>
      </figure>
      <p><b>4.</b> Az 1972-es müncheni olimpián végrehajtott palesztin terrorakció perceiben az amerikai küldöttség testőrei úgy menekítették ki a sportolók falujából, hogy egy plédet dobtak rá, kocsival a reptérre vitték, s a gép Sacramentóig meg sem állt.</p>
      <figure>
        <img src="http://media.borsonline.hu/cikk/20/191237/gallery-picture/645w/2011052_spitz-1972-munchen-afp.jpg"/>
        <figcaption>© AFP</figcaption>
      </figure>
      <p><b>5.</b> München után tizenhét évig a víz közelébe se ment, manapság családi házában lévő, 12,5 méteres medencéjét alkalmanként nyolcszor átússza, hogy a száz métert teljesítse, és saját házi rekordját megjavítsa.</p>
      <p><b>6.</b> Élete nagy álma nem teljesült, ugyanis bár úszóként a mennybe ment 1972-es remeklésével, de a családja megtiltotta, hogy ő legyen az első olimpiai bajnok, aki űrutazásra vállalkozik.</p>
      <figure>
        <img src="http://media.borsonline.hu/cikk/20/191237/gallery-picture/645w/2011048_spitz-1972-munchen-afp.jpg"/>
        <figcaption>© AFP</figcaption>
      </figure>
      <p><b>7.</b> A sportsshow.net 2019. szeptember 22-i listája szerint minden idők úszóinak kereseti listáján Spitz a második nettó 20 millió dolláros (5,9 milliárd Ft) vagyonával. A mi Egerszegi Krisztinánk kétmillióval (596 millió Ft) a hetedik.</p>
    </article>
  </body>
</html>