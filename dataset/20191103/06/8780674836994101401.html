<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://localnews.manoramaonline.com/kottayam/local-news/2019/11/03/kottayam-kaduthuruthy-haircut.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-03T06:02:00+00:00"/>
    <meta property="og:title" content="അപകടത്തിൽ ഇടതു കൈപ്പത്തി അറ്റുപോയി, പക്ഷേ 22 വർഷമായി മുടി വെട്ടുന്നു"/>
    <meta property="og:description" content="കടുത്തുരുത്തി ∙ ഒറ്റക്കൈ കൊണ്ട് മുടിവെട്ടിൽ ഇടിവെട്ട് തീർക്കുകയാണ് ആയാംകുടി ജംക്‌ഷനിലുള്ള ഹെഡ് സ്റ്റൈൽ ബാർബർ ഷോപ്പിൽ തമിഴ്നാട് സ്വദേശി.Kottayam News. കോട്ടയം ജില്ലാ വാർത്തകൾ. District News. Malayalam Regional News. Pala Election News. Palai Voting. Pala Bypoll. Chuttuvattom Malayala Manorama. ചുറ്റുവട്ടം മലയാള മനോരമ"/>
  </head>
  <body>
    <article>
      <h1>അപകടത്തിൽ ഇടതു കൈപ്പത്തി അറ്റുപോയി, പക്ഷേ 22 വർഷമായി മുടി വെട്ടുന്നു</h1>
      <address><time datetime="2019-11-03T06:02:00+00:00">03 Nov 2019, 06:02</time> by <a rel="author">ബിജു പുളിക്കൻ</a></address>
      <p>കടുത്തുരുത്തി ∙ ഒറ്റക്കൈ കൊണ്ട് മുടിവെട്ടിൽ ഇടിവെട്ട് തീർക്കുകയാണ് ആയാംകുടി ജംക്‌ഷനിലുള്ള ഹെഡ് സ്റ്റൈൽ ബാർബർ ഷോപ്പിൽ തമിഴ്നാട് സ്വദേശി ബാലസുബ്രഹ്മണ്യം. അപകടത്തിൽ ഇടതു കൈപ്പത്തി അറ്റുപോയ ബാലസുബ്രഹ്മണ്യം 22 വർഷമായി മുടി വെട്ടുന്നു. കല്യാണ മേക്കപ്പും ചെയ്യുന്നുണ്ട്. ആയാംകുടി ജംക്‌ഷനിലുള്ള മാളിയേക്കൽ ചന്ദ്രന്റെ സലൂണിലാണ് ബാലസുബ്രഹ്മണ്യം ജോലി ചെയ്യുന്നത്.</p>
      <p>തമിഴ്നാട് ദിണ്ഡിഗൽ സാമിയാർ തോട്ടം സ്വദേശിയാണ് സുബ്രഹ്മണ്യം.  ഇരുപതാം വയസ്സിൽ നൂൽ മില്ലിൽ പണിയെടുക്കുന്നതിനിടെയാണ് ഇടതുകൈ യന്ത്രത്തിനിടയിൽപെട്ട് കൈപ്പത്തി അറ്റുപോയത്. തുടർന്ന് ആ ജോലിക്ക് പോകാൻ കഴിയാതായി. പിന്നീട് വീടിനു സമീപമുള്ള ബാർബർ ഷോപ്പിൽ പോയിത്തുടങ്ങി. ഇടതു കൈത്തണ്ടയിൽ തൂവാല ചുറ്റി ചീപ്പ് ഇതിനുള്ളിൽ ഇറക്കി വയ്ക്കും. വലതു കൈയിൽ കത്രിക പിടിച്ചാണ് മുടിവെട്ടൽ.</p>
    </article>
  </body>
</html>