<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/dalla-porta-confirma-el-seu-domini-a-moto3/noticia/2960455/"/>
    <meta property="og:site_name" content="CCMA"/>
    <meta property="article:published_time" content="2019-11-03T06:53:38+00:00"/>
    <meta property="og:title" content="Dalla Porta confirma el seu domini a Moto3"/>
    <meta property="og:description" content="Una setmana després de coronar-se campió del món, el pilot italià encadena a Sepang el seu tercer triomf consecutiu"/>
  </head>
  <body>
    <article>
      <h1>Dalla Porta confirma el seu domini a Moto3</h1>
      <h2>Una setmana després de coronar-se campió del món, el pilot italià encadena a Sepang el seu tercer triomf consecutiu</h2>
      <address><time datetime="2019-11-03T06:53:38+00:00">03 Nov 2019, 06:53</time> by <a rel="author">Xavier Guillén</a></address>
      <p><b>Lorenzo Dalla Porta</b>, ja proclamat campió del món, ha guanyat el Gran Premi de Malàisia. És la seva tercera victòria consecutiva i la quarta de la temporada. La segona posició ha estat pel valencià <b>Sergio García</b>, de 16 anys  que obtenia així el seu primer podi, i la tercera pel també valencià <b>Jaume Masià</b>, que sortia últim de la graella.</p>
      <p>El final de cursa ha estat molt disputat, amb un grup de 10 pilots rodant tots junts. El català <b>Albert Arenas</b> era segon i ha caigut, tot sol, a l'últim revolt. Encara ha pogut agafar la moto i entrar dotzè.</p>
      <p>Just quan s'havia cobert el primer terç de la cursa, s'ha produït una caiguda força dura. <b>Gabriel Rodrigo</b> ha sortit catapultat de la moto i ha caigut. <b>Tatsuki Suzuki </b>no ha pogut evitat de xocar amb la moto de "Rodri" ni tampoc<b> Alonso López,</b> que en caure al terra s'ha donat un cop molt fort al coll. Sortosament sense cap lesió greu. Tots tres han tornat pel seu propi peu cap a boxes.</p>
      <p>Aquest matí s'ha fet un minut de silenci a la recta del circuit en homenatge a <b>Afrizda Munandar</b>, <a href="https://www.ccma.cat/esport3/mor-un-pilot-indonesi-arran-dun-accident-a-sepang/noticia/2960350/">el pilot indonesi que va morir ahir a la cursa de la copa de promoció  "Asia Talent Cup"</a>. A l'acte han participat els pilots de la "Talent" i els pilots de Moto 3, Moto2 i MotoGP.</p>
    </article>
  </body>
</html>