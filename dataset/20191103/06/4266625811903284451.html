<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/03/tramp_zayavyv_shcho_hotiv_by_pryynyaty_pryynyaty_zelenskogo_v_bilomu_domi_1682479"/>
    <meta property="og:site_name" content="ZIK.UA"/>
    <meta property="article:published_time" content="2019-11-03T06:20:00+00:00"/>
    <meta property="og:title" content="Трамп заявив, що хотів би прийняти Зеленського в Білому домі"/>
    <meta property="og:description" content="Президент Сполучений Штатів Америки Дональд Трамп заявив, що хотів би прийняти в Білому домі президента України Володимира Зеленського."/>
  </head>
  <body>
    <article>
      <h1>Трамп заявив, що хотів би прийняти Зеленського в Білому домі</h1>
      <address>
        <time datetime="2019-11-03T06:20:00+00:00">03 Nov 2019, 06:20</time>
      </address>
      <p>
        <b>Президент Сполучений Штатів Америки Дональд Трамп заявив, що хотів би прийняти в Білому домі президента України Володимира Зеленського.</b>
      </p>
      <p>Про це повідомляє <a href="https://www.politico.com/news/2019/11/02/trump-host-ukrainian-president-064445">Politico</a>.</p>
      <p>Зокрема, таку заяву Трамп зробив у суботу, 2 листопада, під час свого брифінгу. </p>
      <p>Як зазначається, слідчі Палати представників зібрали в підтримку імпічменту докази того, що Дональд Трамп намагався утримати майже 400 мільйонів доларів військової допомоги Україні, а також відмовитися від зустрічі Білого дому з президентом Зеленським. </p>
      <p>За даними слідчих, Трамп вирішив утримувати це рішення до тих пір, поки український глава публічно не заявить про свій намір розпочати розслідування щодо Джо Байдена і його сина Хантера Байдена за їх діяльність в Україні.</p>
      <p>"Я хотів би, щоб він (Зеленський, - ред.) прийшов у Білий дім, якщо б він хотів прийти, і я думаю, що він хотів би прийти", - заявив Дональд Трамп. </p>
      <p>Після чого президент США назвав Володимира Зеленського "хорошою людиною". </p>
      <p>До слова, остання зустріч Трампа та Зеленського відбулася наприкінці вересня на Генеральній Асамблеї ООН у Нью-Йорку. Саме тоді Білий дім опублікував відредагований запис телефонної розмови між двома лідерами держав, що наразі став предметом розслідування у рамках імпічменту.</p>
      <p>Нагадаємо, цього тижня <a href="https://zik.ua/news/2019/11/01/sluhannya_v_ramkah_protsedury_impichmentu_trampa_mozhut_pochatysya_u_1681939https://zik.ua/news/2019/11/01/sluhannya_v_ramkah_protsedury_impichmentu_trampa_mozhut_pochatysya_u_1681939">спікер Палати представників США Ненсі</a> Пелосі заявила, що очікує початку публічних слухань в рамках процедури імпічменту президента Дональда Трампа у листопаді. </p>
      <related>
        <h4>читайте також</h4>
        <a href="https://zik.ua/news/2019/10/07/problemy_ne_v_tomu_shcho_smiyutsya_z_zelenskogo_a_yakyy_imidzh_krainy_za_1662387"/>
        <a href="https://zik.ua/news/2019/10/05/rozmova_trampa_i_zelenskogo_kongres_ssha_vymagaie_u_bilogo_domu_dokumenty_1661597"/>
        <a href="https://zik.ua/news/2019/09/30/informator_yakyy_napysav_skargu_na_trampa_vystupyt_u_kongresi__adam_shyff_1657581"/>
        <a href="https://zik.ua/news/2019/09/19/bilyy_dim_anonsuvav_pershu_zustrich_trampa_i_zelenskogo_1649879"/>
      </related>
    </article>
  </body>
</html>