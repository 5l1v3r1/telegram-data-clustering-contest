<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/esport-palace-lucca-attivita-3-novembre/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-03T06:45:00+00:00"/>
    <meta property="og:title" content="eSport Palace a Lucca Comics &amp; Games: ecco le attività del 3 novembre"/>
    <meta property="og:description" content="A Lucca Comics &amp; Games 2019 arriva l'eSport Palace powered by MSI: ecco tutte le attività del 3 novembre che terranno compagnia gli appassionati."/>
  </head>
  <body>
    <article>
      <h1>eSport Palace a Lucca Comics &amp; Games: ecco le attività del 3 novembre</h1>
      <address><time datetime="2019-11-03T06:45:00+00:00">03 Nov 2019, 06:45</time> by <a rel="author">Tom's Hardware</a></address>
      <p>L’Edizione 2019 di Lucca Comics &amp; Games sta per concludersi ma manca ancora un giorno <b>da vivere all’insegna di molte attività a tema gaming, eSport e tech</b> pronte ad intrattenere tutti gli appassionati. La giornata di oggi, 3 novembre, sarà accompagnata da molteplici attività all’interno dello stand ZotacGaming presso l’area Zotac. Dalle ore 9:00 alle 19:00 sarà messa a disposizione una Sala Lan aperta al pubblico con 32 PC Gaming e 8 console a noleggio, EsportBar aperto con drink analcolici e BubbleTea e il Gaming Store carico e pronto per sparare un sacco di offerte su tantissimi prodotti gaming.</p>
      <p>All’interno dell’area Gillette presso l’ex Cavallerizza gli appassionati troveranno una<b> zona adibita al pubblico dedicata a Freeplay Fortnite</b>. L’area Gillette sarà inoltre arricchita dalla presenza di molti ospiti tra cui i più famosi youtuber italiani come Cicciogamer89, J0K3R e Los Amigos.</p>
      <figure>
        <img src="https://www.tomshw.it/images/images/2019/09/gillette-bomber-cup-featuring-fortnite-53663.768x432.jpg"/>
      </figure>
      <p>All’interno del padiglione situato nell’Ex Cavallerizza c’è però molto altro; potete infatti trovare <b>una riproduzione dell’eSport Palace di Bergamo powered by MSI</b>. I giocatori avranno accesso a una sala LAN con molteplici postazioni per divertirsi in compagnia e vivere una giornata gaming da veri appassionati.</p>
      <p>Tra i vari stand, sono previste anche 8 postazioni PS4 dove saranno svolti <b>3 tornei giornalieri a premi, di PES2020 e un torneo giornaliero di Tekken7</b>. I tornei inizieranno alle 11:00 e termineranno alle 19:00, mettendo a disposizione del pubblico vasti premi come tappetini, mouse e speaker Bluetooth. Ma la competizione non finisce qui: <b>domenica 3 novembre si terrà un entusiasmante torneo di eFootball PES 2020</b>, dove i migliori team si sfideranno per la conquista della competizione con un montepremi in accessori da gaming.</p>
      <p>Leggi anche: <a href="https://www.tomshw.it/videogioco/toms-hardware-ak-informatica-lucca-2019/">Tom’s Hardware e AK Informatica: ecco la nostra area per Lucca Comics &amp; Games 2019</a></p>
      <p>Sempre all’interno del padiglione, Tom’s Hardware in collaborazione con Game Time mostreranno al pubblico<b> 2 PC Lenovo Legion T730</b> assemblati per permettere un gaming nativo a risoluzione 8K. I visitatori potranno dunque toccare con mano già oggi il futuro del videogioco!</p>
      <p>Non fatevi quindi scappare l’occasione di vivere <b>una giornata densa di eventi e novità a tema tech, gaming ed eSport</b>. La redazione di Tom’s Hardware vi aspetta all’Ex Cavallerizza di Lucca Comics &amp; Games.</p>
    </article>
  </body>
</html>