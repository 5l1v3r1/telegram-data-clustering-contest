<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1973881/%E2%80%8Bitalya%E2%80%99dan-iran%E2%80%99%C4%B1n-mahan-havayollar%C4%B1%E2%80%99na-u%C3%A7u%C5%9F-yasa%C4%9F%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-03T06:30:00+00:00"/>
    <meta property="og:title" content="​İtalya’dan İran’ın Mahan Havayolları’na uçuş yasağı"/>
    <meta property="og:description" content="İtalya Sivil Havacılık Kurumu (ENAC), İran havayolu şirketi Mahan Havayolları’nın Aralık ortasından itibaren ülke havalimanlarına iniş izninin iptal edileceğini açıkladı. İran Havayolları Birliği de (AIA) İtalya’nın uçuş yasağını teyit etti. İran’ın"/>
  </head>
  <body>
    <article>
      <h1>​İtalya’dan İran’ın Mahan Havayolları’na uçuş yasağı</h1>
      <address>
        <time datetime="2019-11-03T06:30:00+00:00">03 Nov 2019, 06:30</time>
      </address>
      <p>İtalya Sivil Havacılık Kurumu (ENAC), İran havayolu şirketi Mahan Havayolları’nın Aralık ortasından itibaren ülke havalimanlarına iniş izninin iptal edileceğini açıkladı.<br/><br/>İran Havayolları Birliği de (AIA) İtalya’nın uçuş yasağını teyit etti.<br/><br/>İran’ın yarı resmi haber ajansı Mehr’e göre AIA Başkanı Maksud Esedi Samanii “ABD, ülkemiz üzerindeki baskılarının yanı sıra Mahan Havayolları’nın Roma ve Milano'ya uçuşlarını durdurmak için İtalya'ya baskı yaptı” diye konuştu.<br/><br/>ABD baskısının ardından, Almanya Ocak, Fransa ise Mart ayında, İran Mahan Havayolları’nın lisansının Suriye ve Ortadoğu’daki diğer savaş bölgelerine askeri malzeme ve personel taşıdığı gerekçesiyle iptal etmişti.<br/><br/>ABD, 2011'de, İran'ın Devrim Muhafızları’na maddi ve diğer türlü destekler sağladığı gerekçesiyle Mahan Havayolları’nı yaptırım listesine almıştı.<br/><br/>1992 yılında İran'ın ilk özel havayolu şirketi olarak kurulan Mahan Havayolları, ülkedeki en büyük uçak filosuna sahip ve birçok Avrupa ile Asya ülkesine uçuş gerçekleştiriyor.</p>
    </article>
  </body>
</html>