<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/wizz-air-povernuvsya-v-odesu-pislya-11-richnoyi-perervi-328303_.html"/>
    <meta property="og:site_name" content="DT.ua"/>
    <meta property="article:published_time" content="2019-11-03T01:21:00+00:00"/>
    <meta property="og:title" content="Wizz Air повернувся в Одесу після 11-річної перерви"/>
    <meta property="og:description" content="2 листопада лоу-кост відкрив відразу три рейси з Одеси — в Берлін, Будапешт і Катовіце."/>
  </head>
  <body>
    <article>
      <h1>Wizz Air повернувся в Одесу після 11-річної перерви</h1>
      <h2>2 листопада лоу-кост відкрив відразу три рейси з Одеси — в Берлін, Будапешт і Катовіце.</h2>
      <address>
        <time datetime="2019-11-03T01:21:00+00:00">03 Nov 2019, 01:21</time>
      </address>
      <p>Wizz Air 1 листопада <b><a href="https://dt.ua/ECONOMICS/ryanair-vidkriv-dva-novih-reysi-z-harkova-327617_.html">виконав перший рейс</a></b> в Одесу після перерви довжиною в 11 років. Перший авіарейс з польського Вроцлава був заповнений на 88%. Wizz Air Hungary буде літати з Одеси в Польщу, Німеччину, Угорщину та Словаччину, передає avianews.</p>
      <p>2 листопада лоу-кост відкрив відразу три рейси з Одеси — в Берлін, Будапешт і Катовіце. 3 листопада лоу-кост запустить п'ятий за рахунком маршрут в Братиславу, 4 листопада — шостий маршрут в Гданськ.</p>
      <p>Маршрутна мережа Wizz Air з Одеси:</p>
      <p>Вроцлав — з 1 листопада 2019 року (понеділок, п'ятниця)</p>
      <p>Берлін (Шенефельд) — з 2 листопада (вівторок, субота)</p>
      <p>Будапешт — з 2 листопада (вівторок, субота)</p>
      <p>Катовіце — з 2 листопада (вівторок, субота)</p>
      <p>Братислава — з 3 листопада (субота, неділя)</p>
      <p>Гданськ — з 4 листопада (понеділок, п'ятниця)</p>
      <p>Всі напрямки будуть обслуговуватися з частотою два рази на тиждень. Wizz Air стане першою авіакомпанією в аеропорту Одеса, міжнародні рейси якої будуть повністю і на приліт і на виліт обслуговуватися в новому терміналі. до цього новий аеровокзальний комплекс обслуговував на виліт тільки пасажирів внутрішніх рейсів, тоді як всі вильоти за кордон здійснювалися тільки зі старого терміналу.</p>
      <p>Примітно, що п'ять із шести напрямків Wizz Air — в Берлін, Вроцлав, Гданськ, Катовіце і Будапешт дублюються з напрямками Ryanair, який днями розширив свою маршрутну мережу з Одеси з одного до семи напрямків.</p>
      <p>Раніше повідомлялося про те, що в Україну зайшов <b><a href="https://dt.ua/ECONOMICS/aviakompaniya-sas-vpershe-za-visim-rokiv-vikonala-reys-v-ukrayinu-327499_.html">скандинавський авіаперевізник</a></b> - SAS (Scandinavian Airlines).</p>
      <p> </p>
      <footer>За матеріалами: <a href="https://dt.ua/go/aHR0cHM6Ly93d3cuYXZpYW5ld3MuY29t">Avianews</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>