<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/3/7230838/"/>
    <meta property="og:site_name" content="Українська правда"/>
    <meta property="article:published_time" content="2019-11-03T01:01:16+00:00"/>
    <meta property="og:title" content="Трамп хоче запросити Зеленського до Білого дому"/>
    <meta property="og:description" content="Президент США Дональд Трамп під час спілкування з журналістами заявив, що хотів би, щоб президент Володимир Зеленський відвідав Вашингтон."/>
  </head>
  <body>
    <article>
      <h1>Трамп хоче запросити Зеленського до Білого дому</h1>
      <address>
        <time datetime="2019-11-03T01:01:16+00:00">03 Nov 2019, 01:01</time>
      </address>
      <p>Президент США Дональд Трамп під час спілкування з журналістами заявив, що хотів би, щоб президент Володимир Зеленський відвідав Вашингтон.</p>
      <p><b>Джерело:</b> <a href="https://uk.reuters.com/article/uk-usa-trump-ukraine/trump-says-he-wants-ukraines-president-zelenskiy-to-visit-the-white-house-idUKKBN1XC0LC">Reuters</a></p>
      <p><b>Деталі:</b> Американський лідер очікує, що український колега прийме запрошення.</p>
      <p><b>Пряма мова:</b> "Я б сказав, що безперечно запрошу його. Я б хотів, щоб він приїхав до Білого дому, я думаю, він і сам цього хоче".</p>
      <p>
        <b>Передісторія:</b>
      </p>
      <ul>
        <li>На початку вересня видання "The Washington Post" повідомило, що президент США Дональд <a href="https://www.pravda.com.ua/news/2019/09/7/7225581/">Трамп схиляв</a> президента України Володимира Зеленського відкрити справу щодо сина свого конкурента на виборах-2020 Джо Байдена.</li>
        <li>Увагу до цього посилило рішення адміністрації Трампа видати <a href="https://www.eurointegration.com.ua/news/2019/09/12/7100679/">військову допомогу</a> Україні після <a href="https://www.eurointegration.com.ua/news/2019/08/29/7100180/">затримки</a>, яка засмутила членів Конгресу з обох партій.</li>
        <li>25 вересня Білий дім оприлюднив текст <a href="https://www.pravda.com.ua/news/2019/09/25/7227320/">телефонної розмови </a>між президентом США Дональдом Трампом і президентом України Володимиром Зеленським, через яку в США розпочали процедуру <a href="https://www.pravda.com.ua/news/2019/09/24/7227246/">імпічменту</a>.</li>
        <li>З тексту розмови випливає, що Трамп схиляв президента України Володимира Зеленського розпочати розслідування проти політичного опонента колишнього віцепрезидента Джо Байдена.</li>
        <li>Зеленський публічно заперечує, що президент США чинив на нього тиск. "На мене ніхто не тиснув", - заявив він журналістам під час зустрічі з Трампом в Нью-Йорку.</li>
      </ul>
      <footer>Ольга Гетьманець, УП</footer>
      <related>
        <a href="https://www.eurointegration.com.ua/articles/2019/11/2/7102530/"/>
        <a href="https://www.pravda.com.ua/news/2019/11/2/7230800/"/>
        <a href="https://www.pravda.com.ua/news/2019/11/2/7230782/"/>
      </related>
    </article>
  </body>
</html>