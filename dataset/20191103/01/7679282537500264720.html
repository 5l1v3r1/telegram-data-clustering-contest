<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-1st-t20i-dream11-ind-vs-ban-predicted-playing-xi-pitch-report-delhi-air-pollution-weather-forecast-team-update-head-to-head-stats-at-arun-jaitley-stadium-2829183.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-03T01:04:32+00:00"/>
    <meta property="og:title" content="INDvsBAN: पहला टी-20 आज, जानें प्लेइंगXI से लेकर पिच रिपोर्ट तक सबकुछ"/>
    <meta property="og:description" content="India vs Bangladesh, 1st T20I at Delhi Arun Jaitley Stadium:  राष्ट्रीय राजधानी दिल्ली में पिछले कुछ समय से प्रदूषण के कारण होने वाली 'दमघोंटू धुंध' चर्चा में है। लेकिन इसके बावजूद..."/>
  </head>
  <body>
    <article>
      <h1>INDvsBAN: पहला टी-20 आज, जानें प्लेइंगXI से लेकर पिच रिपोर्ट तक सबकुछ</h1>
      <address><time datetime="2019-11-03T01:04:32+00:00">03 Nov 2019, 01:04</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh, 1st T20I at Delhi Arun Jaitley Stadium: </b> राष्ट्रीय राजधानी दिल्ली में पिछले कुछ समय से प्रदूषण के कारण होने वाली 'दमघोंटू धुंध' चर्चा में है। लेकिन इसके बावजूद मेजबान भारत और बांग्लादेश तीन मैचों की टी-20 सीरीज का पहला मुकाबला खेलने के लिए अरुण जेटली स्टेडियम में उतरेंगे। इस सीरीज के साथ भारत ही नहीं बांग्लादेश भी अगले साल होने वाले टी-20 विश्व कप की तैयारियों को अंजाम देना चाहेगी। ऐसे में दोनों टीमों की नजरें जीत के साथ शुरुआत करने पर होंगी।</p>
      <p><b>युवाओं को मिलेगा मौका</b><br/>इस सीरीज में नियमित कप्तान विराट कोहली को आराम दिया गया है। ऐसे में रोहित शर्मा टीम इंडिया की कमान संभाल रहे हैं। भारतीय टीम का भी टी-20 में बांग्लादेश के खिलाफ अजेय रिकॉर्ड है। कप्तान रोहित इस रिकॉर्ड को इस सीरीज में भी कायम रखना चाहेंगे। विकेटकीपर बल्लेबाज संजू सैमसन ने पिछले कुछ समय में बेहतरीन प्रदर्शन करके ऋषभ पंत के लिए चुनौती पेश की है। देखना होगा कि टीम प्रबंधन पंत पर भरोसा कायम रखता है या फिर उनके स्थान पर संजू सैमसन को मौका देगा। ऐसा भी हो सकता है कि दोनों को ही प्लेइंग इलेवन में मौका दे दिया जाए।</p>
      <h3>
        <a href="https://www.livehindustan.com/cricket/story-indvsban-does-not-like-to-keep-himself-ahead-while-captaining-rohit-sharma-2829027.html">INDvsBAN: कप्तानी करते हुए खुद को आगे रखना पसंद नहीं करता: रोहित शर्मा</a>
      </h3>
      <p><b>पिच रिपोर्ट </b><br/>राष्ट्रीय राजधानी में जब भी मैच होता है तब स्टेडियम की पिच पर भी सभी की नजरें होती हैं। कहा जा रही है कि पिच बल्लेबाजों की मददगार होगी और यहां बड़ा स्कोर बन सकता है। अगर इस पिच का इतिहास देखा जाए तो यह धीमी पिच रही है। रविवार को होने वाले मैच से एक दिन पहले विकेट पर हल्की घास देखी गई है। अब देखना होगा कि रविवार को पिच किस तरह की रहती है। </p>
      <p>मौसम का हाल<br/>रविवार को भी पूरे दिन धुंध छाई रहेगी। बारिश के आसार कम हैं। हालांकि, शनिवार को बारिश हुई थी, लेकिन बहुत ही कम। राजधानी में प्रदूषण खतरनाक स्तर पर पहुंच गया है, स्कूल बंद कर दिए गए हैं। निर्माण कार्य रोक दिए हैं और मेहमान टीम के खिलाड़ी और सपोर्ट स्टाफ मास्क पहन कर अभ्यास कर रहे हैं। अब देखना होगा कि रविवार को खिलाड़ी इस मौसम में कैसे खेल पाते हैं। </p>
      <p><b>रिकॉर्ड बुक पर एक नजर</b><br/>- 8 टी-20 टीम इंडिया ने कुल बांग्लादेश टीम से खेले और सभी जीते<br/>- पिछले 6 टी-20 मैचों में भारत ने पहले बल्लेबाजी की, लेकिन जीते सिर्फ 2 ही हैं<br/>- 2 साल पहले भारत ने एकमात्र टी-20 दिल्ली में न्यूजीलैंड से खेला और जीता था</p>
      <h3>
        <a href="https://www.livehindustan.com/cricket/story-india-vs-bangladesh-captain-rohit-sharma-gave-a-hint-that-allrounder-shivam-dubey-may-play-his-debut-match-2828668.html">कप्तान रोहित शर्मा ने दिए संकेत, ये खिलाड़ी खेल सकता है अपना डेब्यू मैच</a>
      </h3>
      <p><b>शानदार हैं खिलाड़ियों के ये रिकॉर्ड</b><br/>- रोहित शर्मा ने अबतक 8 टी-20 मुकाबलों में कप्तानी की<br/>- 12 मैचों में भारत ने जीत दर्ज की और तीन गंवाए<br/>- 3 नंबर पर रोहित शर्मा, सर्वाधिक टी-20 मैच जीतने वाले भारतीय कप्तानों में<br/>- 41 सर्वाधिक जीत का रिकॉर्ड महेंद्र सिंह धौनी के नाम, विराट कोहली (16) दूसरे नंबर पर<br/> <br/><b>कुछ ऐसा हो सकता है दोनों टीमों का प्लेइंग इलेवन: </b></p>
      <p><b>भारत का संभावित प्लेइंग XI: </b>रोहित शर्मा (कप्तान), शिखर धवन, केएल राहुल, श्रेयस अय्यर, ऋषभ पंत, क्रुणाल पांड्या, शिवम दुबे, वाशिंगटन सुंदर, खलील अहमद, दीपक चाहर, युजवेंद्र चहल।<br/> <br/><b>बांग्लादेश का संभावित प्लेइंग XI</b>:  महमुदुल्लाह (कप्तान), लिटन दास, सौम्य सरकार, मुशफिकुर रहीम, मोहम्मद मिथुन, मोसद्दक हुसैन, अनिमुल इस्लाम, तैजुल इस्लाम, मुस्ताफिजुर रहमान, शैफुल इस्लाम, आफिफ हुसैन।</p>
    </article>
  </body>
</html>