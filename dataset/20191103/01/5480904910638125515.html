<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/strycova-si-se-sie-su-wej-zahraje-o-premierovy-titul-v-sen-cenu/1816511?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-03T01:01:00+00:00"/>
    <meta property="og:title" content="Strýcová si se Sie Šu-wej zahraje o premiérový titul v Šen-čenu"/>
    <meta property="og:description" content="Šen-čen (Čína) - Tenistka Barbora Strýcová si dnes na Turnaji mistryň zahraje o titul ve čtyřhře. Spolu s tchajwanskou partnerkou Sie Šu-wej, s níž na závěrečné akci sezony v Šen-čenu postoupila poprvé v kariéře do finále, vyzvou od 9:30 SEČ obhájkyně titulu Maďarku Tímeu Babosovou a Francouzku Kristinu Mladenovicovou."/>
  </head>
  <body>
    <article>
      <h1>Strýcová si se Sie Šu-wej zahraje o premiérový titul v Šen-čenu</h1>
      <address><time datetime="2019-11-03T01:01:00+00:00">03 Nov 2019, 01:01</time> by <a rel="author" href="http://www.ctk.cz/" target="_blank">ČTK</a></address>
      <p>Šen-čen (Čína) - Tenistka Barbora Strýcová si dnes na Turnaji mistryň zahraje o titul ve čtyřhře. Spolu s tchajwanskou partnerkou Sie Šu-wej, s níž na závěrečné akci sezony v Šen-čenu postoupila poprvé v kariéře do finále, vyzvou od 9:30 SEČ obhájkyně titulu Maďarku Tímeu Babosovou a Francouzku Kristinu Mladenovicovou.</p>
      <slideshow>
        <figure>
          <img src="https://i3.cn.cz/6/1572708698_P201911020429301.jpg"/>
        </figure>
        <figure>
          <img src="https://i3.cn.cz/6/1572706171_P201911020387501.jpg"/>
        </figure>
        <figure>
          <img src="https://i3.cn.cz/6/1572704292_P201911020356501.jpg"/>
        </figure>
        <figure>
          <img src="https://i3.cn.cz/6/1572703963_P201911020352101.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3364">Fotogalerie: Tenisový Turnaj mistryň 2019</a>
        </figcaption>
      </slideshow>
      <p>Třiatřicetiletá Strýcová může ziskem trofeje završit životní sezonu, kterou premiérově zakončí jako světová jednička. Se Sie Šu-wej letos získala wimbledonský titul, ve dvouhře si navíc v All England Clubu zahrála semifinále. Z českých tenistek se naposledy na Turnaji mistryň z trofeje Martiny Navrátilové radovala v roce 2017 Andrea Sestini Hlaváčková s Babosovou.</p>
      <p>Ve dvouhře se o trofej Billie Jean Kingové utkají obhájkyně titulu Elina Svitolinová z Ukrajiny a australská světová jednička Ashleigh Bartyová, která v sobotním semifinále vyřadila Karolínu Plíškovou. Jejich duel začne nejdříve ve 12:30 SEČ.</p>
      <h3>Dnešní program:</h3>
      <p><b>9:30</b> finále čtyřhry <b>Strýcová</b>, Sie Šu-wej (2-ČR/Tchaj-wan) - Babosová, Mladenovicová (3-Maď./Fr.), <b>12:30</b> finále dvouhry Bartyová (1-Austr.) - Svitolinová (8-Ukr.).</p>
    </article>
  </body>
</html>