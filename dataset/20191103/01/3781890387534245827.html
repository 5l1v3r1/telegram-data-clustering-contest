<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/739737"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T01:00:00+00:00"/>
    <meta property="og:title" content="'มะนาว'หายหลัง'แม่มณี'ถูกจับ แนะล่าเอาเงินจาก'แม่ทีม'"/>
    <meta property="og:description" content="เพจดังชี้ทางสว่างให้เหยื่อแชร์”แม่มณี” จี้เอาเงินจากแม่ทีมแชร์ เนื่องจากเงินส่วนใหญ่อยู่ที่แม่ทีม ขณะที่”มะนาว”หายจ้อยหยุดโพสต์เฟซบุ๊ก หลัง'แม่มณี'ถูกจับ"/>
  </head>
  <body>
    <article>
      <h1>'มะนาว'หายหลัง'แม่มณี'ถูกจับ แนะล่าเอาเงินจาก'แม่ทีม'</h1>
      <address>
        <time datetime="2019-11-03T01:00:00+00:00">03 Nov 2019, 01:00</time>
      </address>
      <p>
        <b>เพจดังชี้ทางสว่างให้เหยื่อแชร์”แม่มณี” จี้เอาเงินจากแม่ทีมแชร์ เนื่องจากเงินส่วนใหญ่อยู่ที่แม่ทีม ขณะที่”มะนาว”หายจ้อยหยุดโพสต์เฟซบุ๊ก หลัง"แม่มณี"ถูกจับ</b>
      </p>
      <p>จากกรณีตำรวจบก.ปอศ. ออกหมายจับ "แม่มณี" หรือ น.ส.วันทนีย์ ทิพย์ประเวช หรือ เดียร์ อายุ 28 ปี พร้อมนายเมธี ชิณภา แฟนหนุ่ม คดีโกงแชร์โดยถูกตั้งข้อหาหนัก 4 ข้อหา ขณะที่สังคม มีการจ้องจับผู้ที่อาจจะเป็นเครือข่ายของ”แม่มณี”หลายคน อาทิน .ส.จุฑาทิพย์ นิ่มนวล หรือ น้องมะนาว เจ้าสาวถูกเจ้าบ่าวทิ้งงานแต่งจนวิวาห์ล่มที่กลายเป็นเรื่องราวดราม่าไปทั่วโลกโซเชียล และกลับมาโด่งดังอีกครั้ง เมื่อสังคมออนไลน์ออกมาแฉถึงเรื่องราวการโกงแชร์ โดยอ้างว่า”มะนาว”รับแชร์ไปส่งต่อให้กับแม่ข่าย”แม่มณี”และยอดวงเงินของมะนาวนั้นสูงถึง 71 ล้านบาทเลยทีเดียว<br/><br/>ความคืบหน้าเมื่อวันที่ 3 พ.ย ผู้สื่อข่าวรายงานว่า ภายหลังจากแม่ข่ายแชร์”แม่มณี”ถูกจับกุมตัวได้เมื่อวานนี้ ( 2 ต.ค.)”มะนาว”ซึ่งก่อนหน้านี้ได้ออกมาเคลื่อนไหวโดยยืนยันว่า”แม่มณี”ไม่หนีแน่นอน พร้อมกับเสนอว่าควรให้โอกาส พร้อมกับมีการโพสต์ข้อความเกี่ยวกับวงแชร์อย่างต่อเนื่อง ล่าสุดเพจเฟซบุ๊กของ “Manow Jutathip Nimnual”ได้หยุดเคลื่อนไหวตั้งแต่วันที่ 1 พ.ย.ที่ผ่านมา มีการโพสต์เพียงว่า <mark>“ขอให้มึงกลับมาได้นะ นาวโซฮอท</mark>”หลังเรื่องราวของ”แม่มณี”เป็นข่าวดังและถูกตำรวจตามล่าตัว พร้อมกับปิดคอมเมนต์สำหรับบุคคลทั่วไป สามารถคอมเมนต์ได้เฉพาะแฟนคลับเท่านั้น โดยส่วนใหญ่ยังเข้าไปให้กำลัง”มะนาว”</p>
      <figure>
        <img src="https://www.dailynews.co.th/admin/upload/20191103/news_IxiTWRiRWk072105_533.jpg?v=201911031310?v=7311"/>
      </figure>
      <p>ขณะที่เพจดัง ระบุว่า  เข้าใจตรงกันนะลูกๆ อธิบายเผื่อใครไม่เห็นภาพ เงินที่อีเดียร์ได้ไปก็ส่วนนึง แต่พวกแม่ทีม ที่หักหัวคิว เช่น อีเดียร์ให้ 93% แม่ทีมหักไป 50% มึงลองคิดดูสิ ว่ายึดทรัพย์แค่ของอีเดียร์คนเดียวจะได้กี่บาทกัน และทรัพย์สินส่วนที่เหลือมันอยู่ไหน ก็อยู่ที่แม่ทีมของพวกมึงงั้ยยยยยยย</p>
      <figure>
        <img src="https://www.dailynews.co.th/admin/upload/20191103/news_OtNzDbnoxp072106_533.jpg?v=201911031310?v=9103"/>
      </figure>
      <figure>
        <img src="https://www.dailynews.co.th/admin/upload/20191103/news_xmOmHOzoWn072947_533.jpg?v=201911031310?v=4735"/>
      </figure>
      <p>ขอบคุณเพจเฟซบุ๊กมะนาว Manow Jutathip Nimnual<br/><br/>อ่านข่าวที่เกี่ยวข้อง<br/><a href="https://www.dailynews.co.th/crime/739630">ผงะ!ยอดเหยื่อแชร์'แม่มณี' มูลค่าเสียหายเฉียด1พันล้าน</a> ...<br/> <br/> </p>
    </article>
  </body>
</html>