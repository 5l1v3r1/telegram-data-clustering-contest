<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/03/De-konservative-leder-p%C3%A5-britisk-meningsm%C3%A5ling-20307288.ece"/>
    <meta property="og:site_name" content="adressa.no"/>
    <meta property="article:published_time" content="2019-11-03T01:17:28+00:00"/>
    <meta property="og:title" content="De konservative leder på britisk meningsmåling"/>
    <meta property="og:description" content="Det konservative partiet leder på en nye meningsmålinger, knapt halvannen måned før valget i Storbritannia. I en måling får partiet 42 prosent oppslutning."/>
  </head>
  <body>
    <article>
      <h1>De konservative leder på britisk meningsmåling</h1>
      <address><time datetime="2019-11-03T01:17:28+00:00">03 Nov 2019, 01:17</time> by <a rel="author">(NTB) NTB-TT-Ritzau</a></address>
      <p>Det konservative partiet leder på en nye meningsmålinger, knapt halvannen måned før valget i Storbritannia. I en måling får partiet 42 prosent oppslutning.</p>
      <aside><a href="https://www.adressa.no/nyheter/utenriks/2019/11/03/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/03/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/03/javascript:void(0);">Del denne artikkelen på e-post</a></aside>
      <p>I en måling som er gjort av meningsmålingsinstituttet ORB for avisen The Sunday Telegraph får Boris Johnsons parti får 36 prosents oppslutning, mens Labour får 28 prosent i målingen.</p>
      <p>Videre får Liberaldemokratene 14 prosent, mens Brexit Party får 12 prosent.</p>
      <p>På grunn av det britiske valgsystemet med enkeltmannskretser, gir prosentandelen ingen pekepinn på mandatfordelingen i Underhuset.</p>
      <p>I en annen måling gjort av Opinium for The Observer leder Johnsons parti med hele 16 prosentpoeng foran Labour, som på målingen får 26 prosent. De konservative får 42 prosent på målingen. Deretter følger Liberaldemokratene med 16 prosent, og Brexit Party med 9 prosent.</p>
      <p>Valget i Storbritannia holdes 12. desember.</p>
      <p>(©NTB)</p>
    </article>
  </body>
</html>