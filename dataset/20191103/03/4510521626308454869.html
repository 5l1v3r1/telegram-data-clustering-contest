<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/stiri-ciudate/un-cuplu-germandat-afara-dintr-o-croaziera-motiv-facut-sex-zgomotos-1_5dbe460b5163ec4271a3a82c/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-03T03:18:24+00:00"/>
    <meta property="og:title" content="Cuplu german forţat să părăsească vasul de croazieră, pentru că ar fi făcut sex prea zgomotos"/>
    <meta property="og:description" content="Un bărbat şi o femeie din Germania au fost evacuaţi de pe o croazieră în Caraibe pentru că ar fi fost prea zgomotoşi în timpul relaţiilor sexuale, susţine Daily Mail."/>
  </head>
  <body>
    <article>
      <h1>Cuplu german forţat să părăsească vasul de croazieră, pentru că ar fi făcut sex prea zgomotos</h1>
      <address><time datetime="2019-11-03T03:18:24+00:00">03 Nov 2019, 03:18</time> by <a rel="author">Alex Rizea</a></address>
      <h4>Un bărbat şi o femeie din Germania au fost evacuaţi de pe o croazieră în Caraibe pentru că ar fi fost prea zgomotoşi în timpul relaţiilor sexuale, susţine Daily Mail.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/cluj-napoca/foto-noua-motive-vezi-istanbul-macar-data-viata-printre-ele-catedrala-sfanta-sofia-cartierul-fanar-1_5dbc27ef5163ec4271983c3f/index.html"/>
      </related>
      <p>În luna aprilie, un cuplu german începea prima zi a vacanţei ce trebuia să ţină 2 săptămâni la bordul vasului Mein Schiff 5, în Barbados. Entuziasmaţi, au devenit intimi şi, spun ei, au uitat deschisă uşa de la balconul camerei lor în timpul unei „partide de sex consensual şi zgomotos“.</p>
      <p>Apoi, între cei doi a urmat o ceartă, dar nu a fost urmată de violenţe sau de distrugeri, susţin Renate şi soţul său Volker, într-un interviu pentru <a href="https://www.reisereporter.de/artikel/9921-sex-auf-tui-cruises-kreuzfahrt-schiff-mein-schiff-5-zu-laut-rauswurf-fuer-paar-aus-deutschland">Reise Reporter</a>. </p>
      <p>În scurt timp, la uşa celor doi s-a prezentat managerul însoţit de un agent de securitate, care le-a adus la cunoştinţă decizia căpitanului de a părăsi vasul de crozieră. Acum, cei doi soţi sunt hotărâţi să dea în judecată compania după ce au fost coborâţi pe insulă fără bagaje, la 1 noaptea, pentru a primi înapoi banii plătiţi pentru vacanţă şi despăgubiri pentru inconveniente.</p>
      <p>Cuplul a fost lăsat în Barbados de unde a rezervat un avion către Paris, apoi de acolo a rezervat un tren spre casă.</p>
      <p>Într-o reacţie pentru Reise Reporter, compania TUI Travel a explicat că le-a cerut oaspeţilor să părăsească nava „din cauza unui incident de securitate“. „Am aplicat regulile noastre. Am luat această decizia pentru a-i proteja pe ei şi pe ceilalţi călători. Nu vrem să detaliem intimitatea oaspeţilor noştri”, a fost mesajul companiei. </p>
      <hr/>
    </article>
  </body>
</html>