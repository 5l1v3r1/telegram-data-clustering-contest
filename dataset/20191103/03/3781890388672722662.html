<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/739726"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T03:00:00+00:00"/>
    <meta property="og:title" content="แนะนำตัวละคร&quot;KNIVES OUT&quot; แกะรอยคดีฆาตกรรมปริศนา"/>
    <meta property="og:description" content="เปิดบ้านครอบครัวมหาเศรษฐี 'ฮาร์ลาน ธรอมบีย์' กับสมาชิกที่กำลังกลายเป็นผู้ต้องสงสัยในคดีฆาตกรรมปริศนา 'KNIVES OUT' ใครเป็นคนฆาตกรกันแน่ ดีเดย์ฉาย 10 ธันวาคมนี้ "/>
  </head>
  <body>
    <article>
      <h1>แนะนำตัวละคร"KNIVES OUT" แกะรอยคดีฆาตกรรมปริศนา</h1>
      <address>
        <time datetime="2019-11-03T03:00:00+00:00">03 Nov 2019, 03:00</time>
      </address>
      <p>
        <b>เปิดบ้านครอบครัวมหาเศรษฐี "ฮาร์ลาน ธรอมบีย์" กับสมาชิกที่กำลังกลายเป็นผู้ต้องสงสัยในคดีฆาตกรรมปริศนา "KNIVES OUT" ใครเป็นคนฆาตกรกันแน่ ดีเดย์ฉาย 10 ธันวาคมนี้ </b>
      </p>
      <p>ถือเป็นภาพยนตร์พล็อตล้ำซ่อนเงื่อนแห่งปีที่รวบรวมนักแสดงแถวหน้าของฮอลลีวูดมาอยู่ภายใต้ชายคาเดียวกัน ประกันฝีมือการแสดงกันอย่างไม่หยุดหย่อนกับ “Knives out” ภาพยนตร์ฆาตกรรม สืบสวนสอบสวน ที่ผู้กำกับอย่าง ไรอัน จอห์นสัน ตั้งใจปั้นและเขียนบทเองโดยมีแรงบันดาลใจมาจากนิยายสืบสวนจากผู้เขียนชื่อดัง อกาธ่า คริสตี้ ปรับแต่งเป็นภาพยนตร์สไตล์ Whodunit ในแบบฉบับของจอห์นสันเอง โดย "KNIVES OUT" เป็นเรื่องราวของครอบครัว <b>"ฮาร์ลาน ธรอมบีย์" </b><i>นักเขียนนิยายอาชญากรรมผู้มั่งคั่งและมีชื่อเสียงโด่งดัง</i> <b>(รับบทโดย คริสโตเฟอร์ พลัมเมอร์) </b><i>เขาพบเป็นศพอยู่ในคฤหาสน์ของตนเองในเช้าวันเกิดครบรอบ 85 ปี</i> โดยมีนักสืบมากฝีมืออย่าง <b>"เบอนัวต์ บลังก์" (รับบทโดย แดเนียล เคร็ก) </b>มาสืบคดีน่าฉงนนี้ ระหว่างการสอบสวน <b>"บลังก์" </b>ก็สัมผัสได้ถึงความไม่ชอบมาพากล ความสับสันวุ่นวายและความยุ่งเหยิงภายในตระกูลธรอมบีย์ สมาชิกในครอบครัวนี้ต่างตกเป็นผู้ต้องสงสัยทั้งหมด ไม่มีใครที่รอดพ้นข้อกังขา แล้วใครกันแน่ที่เป็นฆาตกร?</p>
      <figure>
        <img src="https://www.dailynews.co.th/admin/upload/20191103/news_EtBDHefLoS013142_533.jpg?v=20191103104?v=1772"/>
      </figure>
      <p> <br/><br/>ร่วมเปิดบ้านคฤหาสน์ประจำตระกูล "ธรอมบีย์"<br/>กับต้นตระกูลอย่าง <b>"ฮาร์ลาน ธรอมบีย์" </b>ผู้เป็นคุณปู่ของตระกูล นักเขียนนิยายสืบสวนชื่อดัง (ผู้ตาย...ถูกฆาตกรรม)</p>
      <figure>
        <img src="https://www.dailynews.co.th/admin/upload/20191103/news_CwbnPHtagt013142_533.jpg?v=20191103104?v=4403"/>
      </figure>
      <p>ตามมาด้วยลูกสาวคนโตประจำตระกูล <b>ลินดา ดรายส์เดล (รับบทโดย เจมี่ ลี เคอร์ติส) </b>ลูกคนโปรดแห่งตระกูลผู้เป็นคนสำคัญในวงการอสังหาริมทรัพย์ ที่มีความเชื่อมั่นในตนเองและความเป็นผู้นำสูง สามีของเธอ <mark><b>ริชาร์ด ดรายส์เดล (รับบทโดย ดอน จอห์นสัน) </b></mark>เป็นคนคอยช่วยดูแลบริษัท </p>
      <figure>
        <img src="https://www.dailynews.co.th/admin/upload/20191103/news_PskOlNSANI013141_533.jpg?v=20191103104?v=2666"/>
      </figure>
      <p>หลานชายตัวแสบ แกะดำของครอบครัวธรอมบีย์ <mark><b>แรนซัม ดรายส์เดล (รับบทโดย คริส อีแวนส์) </b></mark>ลูกชายของลินดาและสามี เพลย์บอยจอมกะล่อนที่มีความร้ายไม่เบา ต่อด้วยลูกชายคนเล็กของตระกูลธรอมบีย์ <mark><b>วอลต์ ธรอมบีย์ (รับบทโดย ไมเคิล แชนนอน)</b></mark> ทายาทโดยตรงของตระกูล และลูกชายของเขา <mark><b>เจค็อบ ธรอมบีย์ (รับบทโดย เจเดน มาร์  เทล)</b></mark> เด็ก Gen Z ที่ไม่แคร์และไม่สนใจใคร</p>
      <figure>
        <img src="https://www.dailynews.co.th/admin/upload/20191103/news_nIGcLydzPH013145_533.jpg?v=20191103104?v=2102"/>
      </figure>
      <figure>
        <img src="https://www.dailynews.co.th/admin/upload/20191103/news_ScsJLtzPNV013144_533.jpg?v=20191103104?v=6159"/>
      </figure>
      <figure>
        <img src="https://www.dailynews.co.th/admin/upload/20191103/news_hSiakiFvlq013143_533.jpg?v=20191103104?v=9100"/>
      </figure>
      <p>นอกจากนี้ยังมี สะใภ้ของฮาร์ลาน <b>โจนี่ ธรอมบีย์ (รับบทโดย โทนี่ คอลเล็ตต์)</b> กูรูไลฟ์สไตล์แคลิฟอร์เนีย และ <b>เม็ก ธรอมบีย์ (รับบทโดย แคทเธอรีน แลงก์ฟอร์ด)</b> ลูกสาวของโจนี่ผู้มีความละเอียดอ่อน และเป็นนักกิจกรรมทางสังคม สมาชิกคนสุดท้ายในคฤหาสน์ธรอมบีย์ คือ <b>มาร์ทา (รับบทโดย อนา เดออาร์มาส) </b>แม่บ้านผู้ดูแลส่วนตัวของฮาร์ลาน ผู้ซึ่งอุทิศตนและมีความเป็นห่วงเป็นใยฮาร์ลานอย่างมาก </p>
      <figure>
        <img src="https://www.dailynews.co.th/admin/upload/20191103/news_zfZCfrHagG013144_533.jpg?v=20191103104?v=9824"/>
      </figure>
      <figure>
        <img src="https://www.dailynews.co.th/admin/upload/20191103/news_alcMTsKxBw013143_533.jpg?v=20191103104?v=8043"/>
      </figure>
      <p> <br/>ทุกคนในบ้านต่างตกเป็นผู้ต้องสงสัย ปริศนาซ่อนเงื่อนที่รอการคลี่คลาย ใครกันที่เป็นคนปลิดชีวิตของฮาร์ลาน ธรอมบีย์? <i><b>มาร่วมไขคดีปมลับซ่อนเงื่อนอันสุดแสนจะยุ่งเหยิงแห่งตระกูลธรอมบีย์พร้อม ๆ กันได้ใน "Knives out"</b><b> 10 ธันวาคม...</b><b>นี้ในโรงภาพยนตร์</b></i></p>
    </article>
  </body>
</html>