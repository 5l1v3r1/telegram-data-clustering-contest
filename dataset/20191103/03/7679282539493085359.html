<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-yuzvendra-chahal-4-wickets-away-from-this-international-record-2829224.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-03T03:53:56+00:00"/>
    <meta property="og:title" content="INDvsBAN: इस रिकॉर्ड से बस 4 विकेट दूर हैं युजवेंद्र चहल"/>
    <meta property="og:description" content="India vs Bangladesh, 1st T20I at Delhi: भारत और बांग्लादेश के बीच 3 मैचों की सीरीज का पहला टी-20 मैच रविवार (3 नवंबर) को दिल्ली के अरुण जेटली स्टेडियम में खेला जाएगा। आईसीसी वर्ल्ड कप 2019 के बाद से..."/>
  </head>
  <body>
    <article>
      <h1>INDvsBAN: इस रिकॉर्ड से बस 4 विकेट दूर हैं युजवेंद्र चहल</h1>
      <address><time datetime="2019-11-03T03:53:56+00:00">03 Nov 2019, 03:53</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh, 1st T20I at Delhi:</b> भारत और बांग्लादेश के बीच 3 मैचों की सीरीज का पहला टी-20 मैच रविवार (3 नवंबर) को दिल्ली के अरुण जेटली स्टेडियम में खेला जाएगा। आईसीसी वर्ल्ड कप 2019 के बाद से भारत का परफॉर्मेंस अच्छा रहा है। पहले वेस्टइंडीज और फिर दक्षिण अफ्रीका के बाद अब भारत बांग्लादेश के खिलाफ भी जीत हासिल करने के इरादे से उतरेगा। इस मैच में भारतीय टीम के लेग स्पिनर युजवेंद्र चहल के पास एक खास रिकॉर्ड अपने नाम करने का मौका है। </p>
      <p>युजवेंद्र चहल टी-20 में अंतरराष्ट्रीय स्तर पर अपने 50 विकेट पूरे करने से चार विकेट की दूरी पर हैं। भारत और बांग्लादेश के बीच होने वाले पहले टी-20 मैच में चहल की कोशिश यह मुकाम हासिल करने की होगी। चहल से पहले जसप्रीत बुमराह और रविचंद्रन अश्विन ही भारत के लिए यह मुकाम हासिल कर सके हैं। </p>
      <p>
        <a href="https://www.livehindustan.com/cricket/story-ind-vs-ban-1st-t20i-rohit-sharma-says-bangladesj-can-beat-anyone-2829214.html">
          <b>बांग्लादेश को हल्के में नहीं ले रहे रोहित शर्मा, कही ये बड़ी बात</b>
        </a>
      </p>
      <p>
        <b>
          <a href="https://www.livehindustan.com/cricket/story-india-vs-bangladesh-rohit-sharma-8-runs-away-from-surpassing-virat-kohli-this-t20-record-2828282.html">INDvsBAN: विराट को इस रिकॉर्ड में पीछे छोड़ने से बस 8 रन दूर रोहित शर्मा</a>
        </b>
      </p>
      <p>युजवेंद्र चहल ने 2016 से अंतरराष्ट्रीय स्तर पर पदार्पण किया था और 2019 विश्व कप तक वह टीम की मजबूत कड़ी बने रहे। इसके बाद हालांकि, उन्हें नियमित रूप से प्लेइंग इलेवन में जगह नहीं मिली, क्योंकि भारत ने उनके स्थान पर रवींद्र जडेजा को उनकी फील्डिंग और निचले क्रम में बल्लेबाजी करने की क्षमता के कारण उन्हें तरजीह दी गई। </p>
      <p>चहल को उम्मीद होगी कि रविवार को होने वाले मैच में वह प्लेइंग इलेवन में जगह बना पाने में सफल रहेंगे। चोट के कारण बाहर चल रहे बुमराह के टी-20 अंतरराष्ट्रीय मैचों में कुल 51 विकेट हैं। अश्विन के नाम 52 विकेट हैं। इस ऑफ स्पिनर ने 2017 के बाद से भारत के लिए एक भी टी-20 मैच नहीं खेला है। </p>
      <p>(एजेंसी इनपुट के साथ)</p>
    </article>
  </body>
</html>