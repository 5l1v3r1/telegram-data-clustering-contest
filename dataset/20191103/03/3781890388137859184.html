<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/739759"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T03:43:00+00:00"/>
    <meta property="og:title" content="'ไอซ์ อธิชนัน' เครียดหนัก รอยช้ำบนหน้ายังไม่หาย"/>
    <meta property="og:description" content="'ไอซ์-อธิชนัน' อัปเดตอาการ รอยช้ำบวมรอบดวงตายังเห็นชัด เลือดคั่งในดวงตาไม่หาย หลังประสบอุบัติเหตุกระบอกแรปหล่นใส่หน้าระหว่างถ่ายละคร"/>
  </head>
  <body>
    <article>
      <h1>'ไอซ์ อธิชนัน' เครียดหนัก รอยช้ำบนหน้ายังไม่หาย</h1>
      <address>
        <time datetime="2019-11-03T03:43:00+00:00">03 Nov 2019, 03:43</time>
      </address>
      <p>
        <b>'ไอซ์-อธิชนัน' อัปเดตอาการ รอยช้ำบวมรอบดวงตายังเห็นชัด เลือดคั่งในดวงตาไม่หาย หลังประสบอุบัติเหตุกระบอกแรปหล่นใส่หน้าระหว่างถ่ายละคร</b>
      </p>
      <p>หลังประสบอุบัติเหตุกระบอกแรปขนาดใหญ่หล่นกระแทกใส่หน้าระหว่างเข้าฉากถ่ายทำเดอะซีรีส์ รัก ลวง หลอน ตอน ห้องเฮี้ยน จนทำให้นักแสดงสาว<b> 'ไอซ์ -อธิชนัน ศรีเสวก' </b> เกิดอาการช้ำ บวมบริเวณดวงตา  ล่าสุดสาว ไอซ์  ได้อัปเดตอาการผ่านทางอินสตาแกรมส่วนตัวโดยได้เผยให้เห็นถึงรอยช้ำที่มีวงกว้างและชัดเจนยิ่งขึ้น อีกทั้งในดวงตายังคงมีเลือดคั่งอยู่ พร้อมแคปชั่นว่า</p>
      <figure>
        <img src="https://www.dailynews.co.th/admin/upload/20191103/news_JlMrWYUlPh105658_533.jpg?v=20191103117?v=6041"/>
      </figure>
      <p>“อัปเดตอาการนะคะ วันที่ 5 แล้ว ยาวปายย ไม่รู้เมื่อไหร่จะหาย เลือดในตายังเพิ่มเรื่อยๆ จากวันแรก รอยช้ำมากขึ้น เพราะเลือดยังคั่งอยู่เยอะ ความบวมลดลงบ้างแล้วจากเป็นลูกมะนาว ตอนนี้กระจายเป็นวงกว้าง แต่ยังปวดอยู่”<br/>“หลายคนยังถามอยู่ว่าเกิดอะไรขึ้น เกิดจากอะไร คือเกิดจากแรงกระแทกของที่แรปของเป็นม้วนขนาดใหญ่ ขอบของม้วนตกลงมากระแทกที่บริเวณใต้ตาเต็มๆ เลยเป็นอย่างที่เห็นเนี่ยแหละค่ะ”</p>
      <figure>
        <img src="https://www.dailynews.co.th/admin/upload/20191103/news_rCcqFtDeuj105658_533.jpg?v=20191103117?v=4594"/>
      </figure>
      <p>“ยังไงก็ต้องขอบคุณอีกครั้งสำหรับหลายๆ คนที่เป็นห่วงและส่งกำลังใจมาให้ทุกช่องทางนะคะ แล้วก็ต้องขอโทษอีกครั้งสำหรับงานต่างๆ ที่รับไว้ค่ะ คาดว่าน่าจะอีกระยะหนึ่งเลยกว่าหน้าจะกลับมาเป็นปกติ ใจยังสู้แต่หน้ามันไม่ไหวจริงๆ ค่ะ ตื่นมาเห็นหน้าตัวเองแบบนี้ทุกวันก็เครียด อยากหายไวๆ อยากกลับไปทำงานได้เหมือนเดิม”<br/><br/><br/>งานนี้แฟนคลับต่างเข้ามาให้กำลังใจกัน และอวยพรให้หายไวๆกันอย่างล้นหลามทีเดียว<br/><br/>ขอบคุณภาพจากอินสตาแกรม @ice_athichanan</p>
    </article>
  </body>
</html>