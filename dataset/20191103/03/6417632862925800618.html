<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/gvardiola-mane-bazida-hayratlanarli-gol-uradi-u-haqiqiy-talant"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-03T03:45:00+00:00"/>
    <meta property="og:title" content="Гвардиола: “Мане баъзида ҳайратланарли гол уради. У ҳақиқий талант”"/>
    <meta property="og:description" content="“Манчестер Сити” бош мураббийи Пеп Гвардиола “Ливерпуль” ҳужумчиси Садьо Маненинг иқтидори ҳақида гапирди."/>
  </head>
  <body>
    <article>
      <h1>Гвардиола: “Мане баъзида ҳайратланарли гол уради. У ҳақиқий талант”</h1>
      <h2>“Манчестер Сити” бош мураббийи Пеп Гвардиола “Ливерпуль” ҳужумчиси Садьо Маненинг иқтидори ҳақида гапирди.</h2>
      <address>
        <time datetime="2019-11-03T03:45:00+00:00">03 Nov 2019, 03:45</time>
      </address>
      <p>“Сўнгги икки йилда “Ливерпуль” билан бу каби ҳолатлар жуда кўп марта рўй бермоқда. Чунки Мане ўзига хос талантга эга футболчи. У баъзида ғалаба учун шу қадар фавқулодда имкониятларини намойиш этадики, натижада ўйин охирида гол киритиб жамоасини ғалабасини таъминлашга катта ҳисса қўшади. У ҳақиқий талант. </p>
      <p>Агар бу каби ҳолатлар бир ёки икки марта такрорланса, “бизга омад кулиб боқди” деб қўйиш мумкин. Аммо охирги йилларда бу каби ҳолатлар кўпроқ рўй бермоқдаки, менимча, унда қандайдир фавқулодда қобилият бор ва у ўйин охирида голлар уриб, баҳс тақдирини ҳал қилиб қўймоқда. </p>
      <p>Бу турда биз ғалабага эришдик, “Ливерпуль” ҳам шу ишни уддалади. Улар бир нечта ўйинда сўнгги дақиқаларда гол уриб, ғалабани тантана қилишмоқда ва бу жамоанинг характеридан далолат беради. </p>
      <p>“Манчестер Сити” 100 очко тўплаб, Англия чемпионлигини қўлга киритганида биз ҳам 4-5 та учрашувда сўнгги дақиқаларда гол уриб, ғалабага эришганмиз”, деди Гвардиола.</p>
      <p>Манба : Evening Standard</p>
    </article>
  </body>
</html>