<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/shotlandiya-viyshla-na-marsh-za-nezalezhnist-vid-britaniyi-328311_.html"/>
    <meta property="og:site_name" content="DT.ua"/>
    <meta property="article:published_time" content="2019-11-03T03:41:00+00:00"/>
    <meta property="og:title" content="Шотландія вийшла на марш за незалежність від Британії"/>
    <meta property="og:description" content="Шотландія має намір провести ще один референдум про незалежність від Британії - через її вихід з ЄС"/>
  </head>
  <body>
    <article>
      <h1>Шотландія вийшла на марш за незалежність від Британії</h1>
      <h2>Шотландія має намір провести ще один референдум про незалежність від Британії - через її вихід з ЄС</h2>
      <address>
        <time datetime="2019-11-03T03:41:00+00:00">03 Nov 2019, 03:41</time>
      </address>
      <p>Brexit принесе в і без того вельми розідрану територіальними суперечностями Британію додаткові складності. І першу з них, схоже, піднесе Шотландія.</p>
      <p>В Глазго в суботу, 2 листопада, тисячі людей вийшли на демонстрацію за незалежність Шотландії від Британії. За даними організаторів, у "Марші за незалежність" взяли участь близько 20 000 людей, багато з яких несли шотландські прапори, повідомляє <a href="https://www.dw.com/uk/%D1%82%D0%B8%D1%81%D1%8F%D1%87%D1%96-%D1%88%D0%BE%D1%82%D0%BB%D0%B0%D0%BD%D0%B4%D1%86%D1%96%D0%B2-%D0%B2%D0%B8%D0%B9%D1%88%D0%BB%D0%B8-%D0%BD%D0%B0-%D0%BC%D0%B0%D1%80%D1%88-%D0%B7%D0%B0-%D0%BD%D0%B5%D0%B7%D0%B0%D0%BB%D0%B5%D0%B6%D0%BD%D1%96%D1%81%D1%82%D1%8C-%D0%B2%D1%96%D0%B4-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D1%96%D1%97/a-51093749">DW</a>.</p>
      <p>На мітинг, зокрема, вперше за останні п'ять років вийшла і <b><a href="https://dt.ua/WORLD/persha-ministerka-shotlandiyi-zvinuvatila-dzhonsona-v-nerozsudlivosti-cherez-brexit-321709_.html">глава уряду Шотландії Нікола Стерджен.</a></b> Вона попередила, що можлива перемога Консервативної партії британського прем'єра Бориса Джонсона на майбутніх парламентських виборах буде означати, що "Шотландія буде проти своєї волі вирвана з родини європейських країн". "Набагато краща альтернатива в тому, щоб взяти своє майбутнє в свої руки і стати незалежною державою", - заявила вона, цитує агентство dpa.</p>
      <p>Ще вранці Нікола Стерджен опублікувала повідомлення на сайті її Національної партії Шотландії (SNP). "Незалежна Шотландія ближче, ніж коли-небудь. Це дійсно в межах досяжності", - зазначила Стерджен.</p>
      <p>Напередодні вона закликала провести новий референдум про незалежність вже до Різдва.</p>
      <p>Під час референдуму у вересні 2014 року 55 відсотків шотландців, які взяли участь у голосуванні, висловилися проти проголошення незалежності регіону. Шотландські націоналісти стверджують, що британський референдум 2016 року на користь Brexit означає, що необхідний ще один референдум про незалежність Шотландії, тому що 62% шотландців проголосували за подальше членство Великобританії в ЄС.</p>
      <p>Нагадаємо, <b><a href="https://dt.ua/WORLD/shotlandiya-provede-drugiy-referendum-pro-nezalezhnist-vid-velikoyi-britaniyi-312886_.html">перший референдум про незалежність Шотландії</a></b> від Великобританії пройшов в 2014 році, тоді 55% шотландців виступили проти такого кроку. Однак недавнє соціологічне опитування показало зростання підтримки ідеї незалежності на тлі Brexit. У той же час, 23 червня 2016 року в ході референдуму про вихід Великобританії з ЄС 62% шотландців висловилися за подальше членство в блоці.</p>
      <p>Детальніше про процес виходу Великобританії з Євросоюзу читайте в матеріалі Віктора Константинова <a href="https://dt.ua/international/ostanniy-biy-325404_.html"><b>"Останній бій"</b></a> у тижневику "Дзеркало Тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy5kdy5jb20v">dw.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>