<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/posta-gazetesi-haydar-dumene-sorulan-yeni-sorular-3-kasim-2019-haber-fotograf-2216547"/>
    <meta property="og:site_name" content="Posta"/>
    <meta property="article:published_time" content="2019-11-03T03:59:32+00:00"/>
    <meta property="og:title" content="Posta Gazetesi Haydar Dümen’e sorulan yeni sorular (3 Kasım 2019)"/>
    <meta property="og:description" content="Haydar Dümen 3 Kasım 2019 tarihli POSTA gazetesi yazısında okurlarından gelen soruları cevapladı. Takipçilerinden gelen birbirinden ilginç soruları bakın Haydar Dümen nasıl yanıtladı? İşte Haydar Dümenin hayranlarından gelen sorulara verdiği yanıtlar..."/>
  </head>
  <body>
    <article>
      <h1>Posta Gazetesi Haydar Dümen’e sorulan yeni sorular (3 Kasım 2019)</h1>
      <address>
        <time datetime="2019-11-03T03:59:32+00:00">03 Nov 2019, 03:59</time>
      </address>
      <h3><a href="https://www.posta.com.tr/haberler/haydar-dumen">Haydar Dümen</a> 3 Kasım 2019 tarihli POSTA gazetesi yazısında okurlarından gelen soruları cevapladı. Takipçilerinden gelen birbirinden ilginç soruları bakın Haydar Dümen nasıl yanıtladı? İşte Haydar Dümen'in hayranlarından gelen sorulara verdiği yanıtlar...</h3>
      <figure>
        <img src="https://i.pstimaj.com/img/78/700x0/5dbe5072ae298b8783f5ea35"/>
      </figure>
      <h4>BÖYLE SORU YOK!</h4>
      <p>
        <b>İsteğim artıyor</b>
      </p>
      <p>21 yaşındayım. Nerede, ne zaman bir kadın görsem hemen cinsel isteğim artıyor. Sürekli mastürbasyon yapıyorum. Bu istek iyi mi, kötü mü?</p>
      <p>
        <b>CEVAP</b>
      </p>
      <p>İyisin be çocuğum. Bir de kadın görmeden isteği artanları düşün. Onlarınki daha yorucu. Seninkisi çocuksu. Görünce aklına gelmesi seni daha az yorar. Oysa “Gündüz işimde, gece düşümde” deseydin, bu duygular seni esir almış gibi olurdu. Nasıl kadınlardan tahrik oluyorsun sorusu aklıma geliyor.</p>
      <p>Yaş sınırın var mı? 60’ın üzerindekilere de içinde, dışında bir reaksiyon oluyor mu? Seçici misin? Keşke bana tip tarif etseydin. Olayın iyisi, kötüsü yok. Okula gidiyorsan derslerine yoğunlaş, çalışıyorsan kariyer yap. Üzülme aslanım ama mastürbasyonu abartma.</p>
      <figure>
        <img src="https://i.pstimaj.com/img/78/700x0/5dbe507366a97c39431b0c8f"/>
      </figure>
      <h4>GÜNÜN SORULARI</h4>
      <p>
        <b>Kızın peşindeyim</b>
      </p>
      <p>24 yaşındayım. 2 yıldır bir kızı seviyorum, sürekli peşinden koşuyorum. Ama kendimi bir türlü ispatlayamadım. Ne yapmalıyım?</p>
      <p>
        <b>CEVAP</b>
      </p>
      <p>Değerli okurum, kız ne istiyor? Neyi ispatlayacaksın? Erkekliğini mi? Boyunu posunu mu? İspatlanacak çok şey var. Peki ama kızın gönlünde kim var kimi yok.</p>
      <p>Sana hiç tüyo vermedi mi? Uzaktan bilinmiyor. Hangisi iyi, hangisi fena karar verilemiyor. Kızların işi zor. Gel sen bu işi hayra yor. Önce kızımızı bir tanıdığından sor. Belki beklediği biri vardır. Belki sıkıntıdan yüreği dardır. 2 yıl az zaman değil. Bana öyle geliyor ki kız kaçtıkça sen coşuyorsun. Bu işi çöz artık yavrum.</p>
      <figure>
        <img src="https://i.pstimaj.com/img/78/700x0/5dbe506166a97c38cbd83212"/>
      </figure>
      <p>
        <b>Neden böyle oldum?</b>
      </p>
      <p>21 yaşındayım. Hiç aşık olmadım pek çok kızla yattım. Şimdi kızlar istiyor, ben istemiyorum, 1 aydır ilişkiye girmedim. Yardım edin.</p>
      <p>
        <b>CEVAP</b>
      </p>
      <p>İşte şimdi yakalandın oğlum. Çekirge dediğin bir zıplar, iki zıplar, sonra hop Hoca’nın tuzağına atlar. O kızlardan biri seni arıyor, mail atmış. “Bir yakalarsam....” diyor. Aslında yapacağını yapmış.</p>
      <p>Yemeğine iktidarsızlık formülü katmış. Buna yargıda suçüstü derler. Suçlular cezanın 2-3 katını yerler. Gelelim doktorluk yanına, bozuk bir şeyler girmiş senin kanına. Önce bunu bulmalı. Sana göre onlar senin peşindeymiş. Burnuma iyi kokular gelmiyor, DNA’n kafayı yemiş sanki.</p>
      <figure>
        <img src="https://i.pstimaj.com/img/78/700x0/5dbe5073ae298b878284b033"/>
      </figure>
      <p>
        <b>Uzar mı, uzamaz mı?</b>
      </p>
      <p>18 yaşındayım ve 85 kiloyum. Penisimin ereksiyon hali 10 santim. Biraz uzar mı yoksa kilo yüzünden uzamaz mı?</p>
      <p>
        <b>CEVAP</b>
      </p>
      <p>Yavrum, uzayacağı kadar uzamıştır. Ne var ki kasık bölgendeki yağlar penisin boyunun üçte birini yutuyor. Yani penis sanki örtülmüş, siperde gibi. Dert etme, zayıfla, hayatın her bakımdan düzgün geçsin.</p>
      <figure>
        <img src="https://i.pstimaj.com/img/78/700x0/5dbe5061ae298b87e699234f"/>
      </figure>
      <p>
        <b>Yerimde duramıyorum</b>
      </p>
      <p>18 yaşındayım. Haftada 2-3 kez mastürbasyon yapıyorum ama bu artık bana zevkli gelmiyor. Bir kızla birlikte olmak istiyorum. Aklımı onlara taktım. Yerimde duramıyorum. Yardım edin.</p>
      <p>
        <b>CEVAP</b>
      </p>
      <p>Değerli yavrum, hemen ailenin yanına koş. Anlat durumunu. Annen biraz dövünsün, baban biraz üzülsün. Doğru tedaviye.</p>
      <figure>
        <img src="https://i.pstimaj.com/img/78/700x0/5dbe4ffcae298b8783f5ea33"/>
      </figure>
      <p>
        <b>İlacı kullanayım mı?</b>
      </p>
      <p>6 yıllık evliyim. Evlendikten sonra erken boşalma ile karşı karşıya kaldım. Dert etmiyordum ama son zamanlarda cinsel ilişkiden zevk almıyorum. Üroloğa gittim, depresyon ilacı verdi, acaba kullansam mı?</p>
      <p>
        <b>CEVAP</b>
      </p>
      <p>Değerli okurum, uzaktan telefonla, maille bu sorunlar çözülmez. Bu aile mutluluğunu da ilgilendirdiğinden önemli bir sorundur. Her hekimin kendine has yöntemi vardır. Hangi ilacı kim, nasıl kullanır, bu da hekimin bilgi ve tecrübesine dayanır. Hekim önerdiyse kullan.</p>
      <figure>
        <img src="https://i.pstimaj.com/img/78/700x0/5dbe5061ae298b878284b031"/>
      </figure>
      <p>
        <b>Devam edeyim mi?</b>
      </p>
      <p>18 yaşındayım. 16 yaşımdan beri penis uzatıcı hap kullanıyorum ve mastürbasyon yapıyorum. Ama etkisi olmuyor. Mastürbasyon yaparken cinsel organım 7 santim. Neden uzamıyor? Hap kullanmaya devam edeyim mi?</p>
      <p>
        <b>CEVAP</b>
      </p>
      <p>Okurum, kesinlikle hap map kullanma, karaciğerini boşuna yorma. Yapacağın şeyler onun uzamasına yardımcı olmaz. Kendi haline bırak, psikolojini bozma, derslerine iyi çalış, ailenin yüzünü karartma. Olgunluk yaşına geldiğin zaman yetersiz görürsen ona bir çözüm yolu aranır.</p>
      <figure>
        <img src="https://i.pstimaj.com/img/78/700x0/5dbe506166a97c39431b0c8d"/>
      </figure>
      <p>
        <b>Hemen kan geldi</b>
      </p>
      <p>Kız arkadaşımla ilk defa ilişkiye girmek istedim ama daha vajinasını eller ellemez kan geldi. Acaba zarı bozulmuş mudur?</p>
      <p>
        <b>CEVAP</b>
      </p>
      <p>Yavrum, zarı bozulmadı ama ya adet dönemindeydi ya da heyecandan adet gördü, o da farkında değil. Bu kan seni hiçbir şekilde ilgilendirmez. Tedirgin olma amma ikide bir acemi acemi kızların orasına burasına doğru uzanma.</p>
      <figure>
        <img src="https://i.pstimaj.com/img/78/700x0/5dbe5072ae298b87e5d43f83"/>
      </figure>
      <p>
        <b>Spermler geri geliyor</b>
      </p>
      <p>2 yıldır evliyiz. Birlikte olduğumuz zaman orgazma ulaşıyoruz. Ancak ben boşaldıktan sonra spermler eşimin organından geri geliyor. Çocuk istiyoruz. Bu durum çocuğumuzun olmasına engel midir?</p>
      <p>
        <b>CEVAP</b>
      </p>
      <p>Değerli okurum, bu durum çocuğun olmasına engel değil. Bana göre bir sperm sayına baktır. Biraz deneyin, sorun olursa bu kez eşini doktora götür. Acele etmeyin, mutlaka aileniz bir çocukla şenlenecek.</p>
      <figure>
        <img src="https://i.pstimaj.com/img/78/700x0/5dbe5072ae298b87e6992351"/>
      </figure>
      <p>
        <b>Daha sert olsun</b>
      </p>
      <p>18 yaşındayım. Mastürbasyon yaparken penisimin yeterince sertleşmediğini fark ettim. Acaba sertleştirmek için ne yapmalıyım? İlaç ve besin olarak faydalı ürünler neler? Bir ilaç tavsiye eder misiniz?</p>
      <p>
        <b>CEVAP</b>
      </p>
      <p>Değerli okurum, kendi kaynağı ona yeter. Bu işler ek besinle desteklenseydi yoksulların hiç çocuğu olmazdı. Bu köşelerden de ilaç verilmez. Ayrıca doktora gitsen doktor ilacı yazmaz. Kız arkadaş bulacaksın, ilacı yutacaksın. Gözünü üzerine dikeceksin. Bakalım “Ne zaman sertleşecek?” diye bekleyeceksin? Olmaz öyle şey.</p>
      <figure>
        <img src="https://i.pstimaj.com/img/78/700x0/5d47db7c66a97caceca261e7"/>
      </figure>
      <p>
        <b>Engelliyorum</b>
      </p>
      <p>18 yaşındayım. Mastürbasyonda tam boşalacakken meninin gelmesini engelliyorum. Bu kısırlık yapar mı? Bir de evlenince karımın hamile kalması için ne kadar boşalmalıyım? Kızlığın bozulmasında penis boyunun avantajı var mı?</p>
      <p>
        <b>CEVAP</b>
      </p>
      <p>Değerli okurum 1) Sakın ha engelleme. 2) Hele evlen bakalım. Doğanın kuralları neyse ona uy. Zaten gelen meni boşaldığını gösterir. 3) Ne avantaj ne dezavantaj. Çünkü zar kapıda, girişin hemen ağzında.</p>
      <figure>
        <img src="https://i.pstimaj.com/img/78/700x0/5d47db95ae298bf7fc65bd1d"/>
      </figure>
      <p>
        <b>Canım yanıyor</b>
      </p>
      <p>20 yaşında kızım, nişanlıyım. 3 yıldır birlikteyiz. Bundan birkaç hafta önce ilişkiye girdik, kan geldi. Doktor “Eski yırtık” dedi. 10 gün sonra ilişki yaşadığımızda kan gelmedi. Son ilişkide biraz kan geldi. İlişki sonrası oturmakta zorlanıyorum, canım yanıyor. Onu kaybetmekten korkuyorum.</p>
      <p>
        <b>CEVAP</b>
      </p>
      <p>Sevgili okurum 1) Nişanlını kaybetmeyeceksin. Genelde bu işler böyledir.</p>
      <p>2) Doktorun dediği doğru.</p>
      <p>3) Yeniden kanama olabilir.</p>
      <p>4) Yanma, mantar ve akıntıdandır diye düşünüyorum.</p>
      <p>5) Acılara bir süre sonra alışacaksın.</p>
      <figure>
        <img src="https://i.pstimaj.com/img/78/700x0/5d90442a66a97cd9f48a03b8"/>
      </figure>
      <p>
        <b>Uzak duruyorum</b>
      </p>
      <p>18 yaşındayım. Mastürbasyondan zevk alamıyorum. Boşalmaya yakın heyecanım gidiyor. Birkaç kez kız arkadaşlarımla ilişkiye girdim. Yine aynı şey oldu. Cinsellikten uzak duruyorum. Sizce ne yapmalıyım?</p>
      <p>
        <b>CEVAP</b>
      </p>
      <p>Değerli okurum, çok üzerine gitme ama çok da uzak durma. Daha yaşın ne ki? Birkaç kız arkadaşı nereden buldun?</p>
      <figure>
        <img src="https://i.pstimaj.com/img/78/700x0/5d47db6366a97cacebdb7e54"/>
      </figure>
      <p>
        <b>Acemi buluyor</b>
      </p>
      <p>20 yaşında kızım, ilişkiye girmedim. Bir yıldır bir ilişkim var. Sürtünme yoluyla ilişkiye girmemize rağmen acı çektim. Her şey bittikten sonra sevgilim çok acemi olduğumu söyledi. Sizce ne yapmalıyım?</p>
      <p>
        <b>CEVAP</b>
      </p>
      <p>Sevgili okurum, bu defteri kapatmalısın. Bu acılar ruhunda birikim yapar, cinsellikten soğursun. Partnerin de biraz hoyrat. Biraz daha düşün ve bu işi hemen bitir. Orta yoldan da çok ayrılma.</p>
      <figure>
        <img src="https://i.pstimaj.com/img/78/700x0/5d997e1966a97c56cb6369f6"/>
      </figure>
      <h4>GÜNÜN SÖZÜ</h4>
      <p>Duyguda özverinin fazlası verenin hayatını karartır. Alanı şımartır. H.D.</p>
    </article>
  </body>
</html>