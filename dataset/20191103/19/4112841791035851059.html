<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76170-Nemecke-mesto-Drazdany-je-v-stave-pohotovosti-Bojuju-s-pravicovym-extremizmom-a-protizidovskym-hnutim-situacia-je-vraj-krizova"/>
    <meta property="og:site_name" content="REFRESHER"/>
    <meta property="article:published_time" content="2019-11-03T19:27:00+00:00"/>
    <meta property="og:title" content="Nemecké mesto Drážďany je v stave pohotovosti: Bojujú s pravicovým extrémizmom a protižidovským hnutím, situácia je vraj krízová"/>
    <meta property="og:description" content="Členovia zastupiteľstva tvrdia, že krajná pravica ohrozuje slobodnú a liberálnu demokraciu."/>
  </head>
  <body>
    <article>
      <h1>Nemecké mesto Drážďany je v stave pohotovosti: Bojujú s pravicovým extrémizmom a protižidovským hnutím, situácia je vraj krízová</h1>
      <address><time datetime="2019-11-03T19:27:00+00:00">03 Nov 2019, 19:27</time> by <a rel="author">Timea Krauszová</a></address>
      <p>
        <b>Členovia zastupiteľstva tvrdia, že krajná pravica ohrozuje slobodnú a liberálnu demokraciu.</b>
      </p>
      <p>Drážďany majú problém s krajnou pravicou, píše <a href="https://www.bbc.com/news/world-europe-50266955"><b>BBC</b></a>.  Vyhlásili tzv. „Nazi pohotovosť“, člen miestneho zastupiteľstva povedal médiám, že už roky zápasia s rasizmom a extrémizmom. Len nedávno schválili nové uznesenie, ktoré prehlásilo, že v meste je krízová situácia, ktorú treba riešiť.</p>
      <h3>Vážny problém pripodobnili klimatickej kríze</h3>
      <p>Stav nazývajú <i>Nazinotstand</i> a vyjadruje závažnosť problému, ktorý člen zastupiteľstva Max Aschenbach <b>prirovnáva ku klimatickej kríze.</b> Práve Aschenbach predložil návrh na nové uznesenie z obavy o otvorenú demokratickú spoločnosť. </p>
      <related>
        <a href="https://refresher.sk/69090-Klimaticka-kriza-Za-70-celosvetovych-emisii-je-zodpovednych-len-15-krajin-Moze-male-Slovensko-pomoct-zachranit-planetu"/>
      </related>
      <p>Podľa Aschenbacha bolo potrebné zakročiť, pretože politici sa nepostavili jasne proti krajnej pravici. Svojim návrhom chcel toto zmeniť.<i> „Tiež som chcel zistiť, čo za ľudia sedia spolu so mnou v zastupiteľstve,“</i> vysvetlil pre <a href="https://www.bbc.com/news/world-europe-50266955"><b>BBC</b></a>.</p>
      <p>V uznesení sa píše, že aktivita krajnej pravice stále stúpa a mesto je svedkom rastúcej popularity extrémistických názorov. Zároveň politici v novom dokumente vyzývajú ľudí k ochrane menšín, posilneniu demokracie a k pomoci obetiam extrémistických útokov.</p>
      <p>Podľa Aschenbacha týmto mesto zaujalo jasné stanovisko. <b>Drážďany sa tak zaviazali k udržiavaniu slobodnej, liberálnej a demokratickej spoločnosti, ktorá ochraňuje menšiny a ostro odporuje Nacistom. </b></p>
      <p>S uznesením nesúhlasili napríklad kresťanskí demokrati. Predseda ich strany  Jan Donhauser tvrdí, že ide o provokáciu. <i>„Pohotovostný stav znamená kolaps verejného poriadku alebo jeho vážne ohrozenie,“</i> povedal pre <a href="https://www.bbc.com/news/world-europe-50266955"><b>BBC</b></a>. Tiež kritizoval, že sa mesto ohradilo voči násiliu zo strany krajnej pravice. Podľa Donhausera je ich úlohou chrániť liberálno-demokratický poriadok a <b>žiadne násilie tak tolerovať nemôžu, bez ohľadu na to, z ktorého konca politického spektra</b> pochádzajú jeho páchatelia.</p>
      <h3>Mesto má dlhodobo aktívnych extrémistov</h3>
      <p>Práve Drážďany sú rodiskom protižidovského hnutia <b>Pegida</b> (Vlasteneckí Európania proti islamizácii Západu), ktoré bojuje proti ismalizácii, ale aj celkovo proti cudzincom. Ich zástancovia tvrdia, že<b> ľudia sa musia „zobudiť“ a uvedomiť si islamskú hrozbu</b>. Hnutie funguje už päť rokov a za ten čas sa rozrástlo. Napriek priazni fašistov sa podľa <a href="https://www.bbc.com/news/world-europe-50266955"><b>BBC</b> </a>Pegida ohradilo voči tomu, že by boli rasistickým hnutím alebo šírili nenávisť. Tvrdia, že sú proti radikalizmu. Kancelárka Merkelová ich však označila za <b>xenofóbov</b>.</p>
      <p>Nedávno do ulíc mesta vyšli členovia Pegidy, ako aj ich odporcovia. O proteste píše <a href="https://svet.sme.sk/c/22240896/hnutie-pegida-ma-5-rokov-do-ulic-drazdan-vysli-jeho-priaznivci-i-odporcovia.html"><b>SME</b></a>.</p>
      <related>
        <a href="https://refresher.sk/66710-Nemecke-mestecko-vykupilo-vsetko-pivo-z-obchodov-aby-neonacisti-na-svojom-festivale-nemali-ziadny-alkohol"/>
      </related>
      <p>Okrem hnutia Pegida sa tu už od 90-tych rokov angažujú neonacistické zoskupenia, ktoré organizujú pravidelné zhromaždenia. <b>Dolné Sasko je navyše už dlhodobo baštou extrémne-pravicových politických strán</b>. Donedávna to bola Národnodemokratická strana Nemecka (NPD), od posledných volieb je to Alternatíva pre Nemecko (AfD), ktorá sa vyznačuje <b>silným protiimigrantským postojom</b>. </p>
      <h3>Podobné postoje ohrozujú celú krajinu</h3>
      <p>Merkelová označila rastúci antisemitizmus za hrozbu pre Nemecko. Práve nenávisť k Židom a pravicový extrémizmus motivovali útočníka v meste <a href="https://refresher.sk/70102-Twitch-streamoval-utok-na-synagogu-v-Nemecku-Video-videlo-2-200-ludi"><b>Halle</b></a>, ktorý zabil dvoch ľudí. Nie je to ani zďaleka jediný útok v poslednom čase.</p>
      <related>
        <a href="https://refresher.sk/70102-Twitch-streamoval-utok-na-synagogu-v-Nemecku-Video-videlo-2-200-ludi"/>
      </related>
      <p>Zaútočili napríklad aj <b>na jedného z najznámejších rabínov v krajine</b>. Na rabína Jehuda Teichtala napadli aj s jeho dieťaťom, podľa reportáže <a href="https://ct24.ceskatelevize.cz/svet/2966522-antisemitskych-utoku-v-nemecku-pribyva-obeti-se-stal-i-berlinsky-rabin"><b>ČT</b> </a>naňho pľuli a nadávali mu po arabsky.</p>
      <p>Bezpečnostný expert britského parlamentu Tom Schreiber sa pre <a href="https://ct24.ceskatelevize.cz/svet/2966522-antisemitskych-utoku-v-nemecku-pribyva-obeti-se-stal-i-berlinsky-rabin"><b>ČT</b> </a>vyjadril, že<b> približne 18 % útokov majú pravicovo-extrémistické pozadie</b>, 2 % útokov zase poháňa protiislamský postoj. Celkovo stúpol aj počet útokov.</p>
      <p>27-ročný útočník v Halle má okrem dvoch vrážd na svedomí aj pokus o zabitie približne 50 návštevníkov synagógy. Tvrdí, že nenávisť čerpal z internetových stránok. <b>Verí, že Židia ovládajú USA, Európu aj migráciu, a práve kvôli nim nemá prácu ani priateľku.</b> Podľa dostupných informácií chcel k podobným činom povzbudiť ľudí na celom svete, svoj útok totiž natáčal.</p>
      <p>Videá, ktoré zaznamenávajú útok podobný tomu v Halle alebo v <a href="https://refresher.sk/64371-Terorista-z-Christchurch-mal-vazby-na-europskych-hipster-nackov-Odnoz-maju-aj-v-Cesku"><b>Christchurch</b></a>, sa snažia úrady pomocou algoritmov obmedzovať. Pomáhajú im v tom aj videozáznamy zo zásahov polície v podobných prípadoch. Stále je však pred nimi kopec práce. <i>„Ak sa niekto dlhodobo radikalizuje v súkromnom byte pred počítačom, nemáme šancu,“</i> uzavrel pre <a href="https://ct24.ceskatelevize.cz/svet/2966522-antisemitskych-utoku-v-nemecku-pribyva-obeti-se-stal-i-berlinsky-rabin"><b>ČT</b> </a>Schreiber.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/61945-Je-mu-20-let-a-bydli-u-rodicu-Presto-se-naboural-do-temer-vsech-politickych-stran-v-Nemecku"/>
        <a href="https://refresher.sk/57245-10-veci-ktore-musis-skusit-v-hlavnom-meste-Nemecka-Popri-fandeni-Matejovi-Tothovi-sme-stihli-objavovat-Berlin"/>
        <a href="https://refresher.sk/57300-V-Nemecku-sa-topi-coraz-viac-deti-pretoze-rodicia-pozeraju-do-mobilov-Statistiky-poukazali-na-alarmujuci-trend"/>
        <a href="https://refresher.sk/61303-Nemecko-sumou-2-500-na-osobu-vyplati-prezivsich-holokaustu-ktorych-ako-deti-evakuovali-z-Europy"/>
        <a href="https://refresher.sk/41392-Po-predpisoch-od-lekara-aj-pestovanie-Nemecko-do-roku-2019-vybuduje-vlastny-marihuanovy-priemysel"/>
        <a href="https://refresher.sk/33351-Pravnicku-karieru-zahodila-za-hlavu-a-stala-sa-modelkou-Krasna-Pia-zrejme-urobila-najlepsie-rozhodnutie-svojho-zivota"/>
        <a href="https://refresher.sk/76161-Lod-zaseknuta-medzi-skalami-na-Niagarskych-vodopadoch-sa-po-viac-ako-100-rokoch-posunula-moze-za-to-silny-dazd-a-vietor"/>
        <a href="https://refresher.sk/76157-Prestrelka-pocas-domacej-party-5-ludi-zomrelo-v-prenajatom-Airbnb-dome-firma-ostro-zakrocila-a-zakazala-akekolvek-oslavy"/>
      </related>
    </article>
  </body>
</html>