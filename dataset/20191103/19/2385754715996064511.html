<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/team/anorthosi/595543/katharise-me-tessara-ton-olympiako-i-anorthosi-diloseis-proponiton"/>
    <meta property="og:site_name" content="SIGMALIVE"/>
    <meta property="article:published_time" content="2019-11-03T19:49:00+00:00"/>
    <meta property="og:title" content="«Καθάρισε» με τεσσάρα τον Ολυμπιακό η Ανόρθωση (Δηλώσεις προπονητών)"/>
    <meta property="og:description" content="Η Ανόρθωση πέτυχε τέσσερα τέρματα και καθάρισε τον Ολυμπιακό, σε αγώνα για την 8η αγωνιστική του πρωταθλήματος. Δύο τέρματα απο τον Ράγιος. Ντούρις..."/>
  </head>
  <body>
    <article>
      <h1>«Καθάρισε» με τεσσάρα τον Ολυμπιακό η Ανόρθωση (Δηλώσεις προπονητών)</h1>
      <address><time datetime="2019-11-03T19:49:00+00:00">03 Nov 2019, 19:49</time> by <a rel="author">SigmaliveSportime</a></address>
      <p><b>Η Ανόρθωση πέτυχε τέσσερα τέρματα και καθάρισε τον Ολυμπιακό, σε αγώνα για την 8η αγωνιστική του πρωταθλήματος. Δύο τέρματα απο τον Ράγιος. </b>Ντούρις και Κατσιαράβα τα άλλα γκολ.<br/> <br/>Η ομάδα της Αμμοχώστου ήταν καλύτερη στο πρώτο ημίχρονο, έφτιαξε φάσεις, είχε την πρωτοβουλία των κινήσεων, ενώ έφτασε στο 1-0 αρκετά νωρίς στον αγώνα. Στο 18', ο Ρούμπεν Ράγιος με όμορφη κάθετη πάσα, βρήκε τον Ντούρις ο οποίος με διπλή προσπάθεια κέρδισε τον τερματοφύλακα του Ολυμπιακού και άνοιξε το σκορ. </p>
      <ul>
        <li>
          <a href="https://sportime.sigmalive.com/podosfairo/kypros/a-katigoria/50326_kataigistiki-kai-xana-stin-koryfi">Καταιγιστική και ξανά στην κορυφή</a>
        </li>
      </ul>
      <p>Στην επανάληψη, η Ανόρθωση πήρε προβάδισμα δύο τερμάτων με το καλημέρα. Σε μία γρήγορη αντεπίθεση, ο Γκαλίτσιος έδωσε στον Καλτσά, με τον δεύτερο να σερβίρει στον Κατσιαράβα ο οποίος έκανε το 2-0. Στο 73' η Μεγάλη Κυρία πέτυχε ακόμα ένα τέρμα, ανεβάζοντας περισσότερο το δίχτυ του σκορ. Ο κίπερ του Ολυμπιακού έκανε λάθος, οι παίκτες του Κετσπάγια κέρδισαν και συνδυάστηκαν, με την μπάλα να καταλήγει στον Ράγιος που με όμορφο πλασέ έκανε το 3-0.<br/> <br/>Η Ανόρθωση στο 86' πέτυχε και τέταρτο τέρμα, με κοντινή προβολή του Ράγιος. Αυτό ήταν το τελικό αποτέλεσμα με την ομάδα του Κετσπάγια να επιστρέφει στην κορυφή του βαθμολογικού πίνακα με 17 βαθμούς. Η ομάδα του Πάμπου Χριστοδούλου έμεινε στους 4 βαθμούς. <br/> </p>
      <ul>
        <li>
          <a href="https://sportime.sigmalive.com/podosfairo/kypros/a-katigoria/50277_live-anorthosi-olympiakos">Δείτε το LIVE του αγώνα στο SPORTIME </a>
        </li>
      </ul>
      <p>
        <b>ΟΙ ΔΗΛΩΣΕΙΣ ΤΩΝ ΠΡΟΠΟΝΗΤΩΝ </b>
      </p>
      <p><a href="https://sportime.sigmalive.com/podosfairo/kypros/a-katigoria/50331_o-ragios-einai-o-igetis-tis-omadas">«Ο Ράγιος είναι ο ηγέτης της ομάδας»<br/></a> <br/><a href="https://sportime.sigmalive.com/podosfairo/kypros/a-katigoria/50330_paroysiastikame-fovismenoi">«Παρουσιαστήκαμε φοβισμένοι»<br/></a> <br/> </p>
    </article>
  </body>
</html>