<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/03/halalos-aldozata-is-van-a-spanyolorszagot-sujto-viharnak"/>
    <meta property="og:site_name" content="euronews"/>
    <meta property="article:published_time" content="2019-11-03T19:17:32+00:00"/>
    <meta property="og:title" content="Halálos áldozata is van a Spanyolországot sújtó viharnak"/>
    <meta property="og:description" content="Az Amélie szombat éjszaka csapott le Spanyolország északi részére, majd vasárnap továbbvonult a Földközi-tenger partvidékére is. A vihar 100 kilométer/órás széllökésekkel érkezett meg."/>
  </head>
  <body>
    <article>
      <h1>Halálos áldozata is van a Spanyolországot sújtó viharnak</h1>
      <address><time datetime="2019-11-03T19:17:32+00:00">03 Nov 2019, 19:17</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/27/69/76/773x435_cmsv2_d7aac55c-612e-5842-96dd-1a9c32d99d44-4276976.jpg"/>
      </figure>
      <p>
        <b>Franciaország nyugati partvidékét támadja az Amélie nevű vihar, amely csaknem 150 kilométer/órás széllökéseket és heves esőzést hozott magával vasárnap reggelre. Délkelet-Franciaországban több helyen áradásokat okozott az ítéletidő.</b>
      </p>
      <p>Reggel még 100 ezer háztartásban nem volt áram Délnyugat-Franciaországban. "Keresztülmegy a garázson, aztán átszeli az egész házat, végül a víz megreked itt, és a kertet teljesen elárasztja - mutatja ez a férfi"</p>
      <p>Az Amélie szombat éjszaka csapott le Spanyolország északi részére, majd vasárnap továbbvonult a Földközi-tenger partvidékére is. A vihar 100 kilométer/órás széllökésekkel érkezett meg.</p>
      <p>Egy 37 éves nő életét vesztette Palma de Mallorcán, miután egy pálmafa rádőlt. A nő kislánya is megsérült.</p>
      <p>Vasárnap reggel több családot is evakuáltak a nyugat-olaszországi Sesta Godano településről, miután a heves esőzések miatt a közeli Vara folyó megáradt.</p>
      <p>“Sosem láttunk még ilyet, még 2011-ben sem, amikor a Vara megáradt" - mondja a település polgármestere. "A folyó eláraszotta az 566-os utat, és ezeket a házakat is. A saját biztonságuk érdekében evakuálják az embereket."</p>
      <p>Mintegy 60 embert vágott el a külvilágtól a san rémo-i San Pietróban, hogy a településhez vezető egyetlen út egy része beszakadt. Ráadásul csőtörés is keletkezett, így a háztartások egy része ivóvíz nélkül maradt.</p>
    </article>
  </body>
</html>