<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118834-desetine-hiljada-libanaca-protestovalo-u-bejrutu-protiv-vlade?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-03T19:55:03+00:00"/>
    <meta property="og:title" content="Desetine hiljada Libanaca protestovalo u Bejrutu protiv vlade"/>
    <meta property="og:description" content="BEJRUT, 3.novembra (Beta-AP) Desetine hiljada Libanaca protestovalo je danas protiv vlade u centralnom Bejrutu. To su najveće takve demonstracije otkako su pristalice ekstremističkog Hezbolaha prošle sedmice rušile i palile šatore koje su demonstranti postavili. Današnjim demonstracijama prethodio je mnogo manji miting hiljada ljudi nekoliko sati ranije u znak podrške predsedniku i ministru spoljnih poslova Libana koji su dve glavne mete antivladinih protesta započetih 17. oktobra. Demonstranti su danas pozvali da se sutra održi opšti štrajk i da se ubrza politička tranzicija nakon ostavke premijera Saada Haririja prošle nedelje. Oni pozivaju na sveobuhvatne promene političkog sistema osnovanog nakon gradjanskog rata koji je trajao od 1975. do 1990. godine. Predsednik Mišel Aun i njegov zet ministar spoljnih poslova Gebran Bazil i drugi politički lideri su odbili zahteve demonstranata da podnesu ostavke. Aun i Bazil su članovi hrišćanske partije u savezu sa proiranskim Hezbolahom koji optužuje strane sile da…"/>
  </head>
  <body>
    <article>
      <h1>Desetine hiljada Libanaca protestovalo u Bejrutu protiv vlade</h1>
      <address>
        <time datetime="2019-11-03T19:55:03+00:00">03 Nov 2019, 19:55</time>
      </address>
      <p>BEJRUT, 3.novembra (Beta-AP) Desetine hiljada Libanaca protestovalo je danas protiv vlade u centralnom Bejrutu. <br/><br/>To su najveće takve demonstracije otkako su pristalice ekstremističkog Hezbolaha prošle sedmice rušile i palile šatore koje su demonstranti postavili. <br/><br/>Današnjim demonstracijama prethodio je mnogo manji miting hiljada ljudi nekoliko sati ranije u znak podrške predsedniku i ministru spoljnih poslova Libana koji su dve glavne mete antivladinih protesta započetih 17. oktobra. <br/><br/>Demonstranti su danas pozvali da se sutra održi opšti štrajk i da se ubrza politička tranzicija nakon ostavke premijera Saada Haririja prošle nedelje. <br/><br/>Oni pozivaju na sveobuhvatne promene političkog sistema osnovanog nakon gradjanskog rata koji je trajao od 1975. do 1990. godine. <br/><br/>Predsednik Mišel Aun i njegov zet ministar spoljnih poslova Gebran Bazil i drugi politički lideri su odbili zahteve demonstranata da podnesu ostavke. <br/><br/>Aun i Bazil su članovi hrišćanske partije u savezu sa proiranskim Hezbolahom koji optužuje strane sile da manipulišu protestima. <br/><br/>Stotine pristalica Hezbolaha su upale su na glavno mesto protesta u utorak, a Hariri je nekoliko sati kasnije podneo ostavku. </p>
    </article>
  </body>
</html>