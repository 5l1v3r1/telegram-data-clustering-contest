<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-krimi/zadrzhakha-piyani-shofori-v-shumensko-405762.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T19:04:51+00:00"/>
    <meta property="og:title" content="Задържаха пияни шофьори в Шуменско"/>
    <meta property="og:description" content="И двамата били с над 2 промила алкохол в кръвта"/>
  </head>
  <body>
    <article>
      <h1>Задържаха пияни шофьори в Шуменско</h1>
      <address><time datetime="2019-11-03T19:04:51+00:00">03 Nov 2019, 19:04</time> by <a rel="author">Стандарт</a></address>
      <p>Двама пияни шофьори с над 2 промила алкохол в издишания въздух са били задържани за по 24 часа в Шуменска област в изборния ден, става ясно от съобщение на Областната дирекция на МВР в Шумен.<b><i> </i></b>Първият от тях нацелил със своя“ Фолксваген Поло“ лек автомобил „Тойота“. Това станало малко преди 12:30 ч. пред очите на полицай, охраняващ изборна секция в Каспичан. След сблъсъка между двамата шофьори възникнал спор, а пристигналият бързо екип на Пътна полиция установил наличието на 2,67 промила алкохол в издишания въздух на водача на полото. Той е задържан за 24 часа в управлението в Нови пазар, образувано е бързо производство.</p>
      <p>Другият установен да шофира след употреба на алкохол в областта е засечен при проверка малко преди 13 ч. в село Радко Димитриево. Тестваният с дрегер 46-годишен жител на село Салманово също е прибран за 24 часа в полицейското управление в Шумен след отчетени 2,04 промила. Той отказал да даде кръвна проба, образувано е бързо производство.</p>
    </article>
  </body>
</html>