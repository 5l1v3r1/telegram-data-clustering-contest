<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/2019/11/03/v-novi-stevilki-primorskih-novic-preberite"/>
    <meta property="og:site_name" content="Primorske novice"/>
    <meta property="article:published_time" content="2019-11-03T19:53:04+00:00"/>
    <meta property="og:title" content="V novi številki Primorskih novic preberite"/>
    <meta property="og:description" content="V piranskem občinskem svetu je nastala nova politična koalicija. Pozornost vzbuja predvsem zato, ker sta v njej predstavnika strank iz skrajnih političnih polov, Levice in SDS, koordinator koalicije pa je član SMC."/>
  </head>
  <body>
    <article>
      <h1>V novi številki Primorskih novic preberite</h1>
      <address><time datetime="2019-11-03T19:53:04+00:00">03 Nov 2019, 19:53</time> by <a rel="author">Spletno uredništvo</a></address>
      <p>
        <b>V piranskem občinskem svetu je nastala nova politična koalicija. Pozornost vzbuja predvsem zato, ker sta v njej predstavnika strank iz skrajnih političnih polov, Levice in SDS, koordinator koalicije pa je član SMC.</b>
      </p>
      <figure>
        <img src="https://static.primorske.si/foto/highres/gnweb/718209_253-tris-piran.jpg"/>
        <figcaption>V novi koaliciji piranskega občinskega sveta so se povezali (z leve): Savo Radić (neodvisni), Vojko Jevševar (SDS) in Barbara Kožar (Levica), koordinator koalicije pa je član SMC Andrej Korenika. Foto: Arhiv PN</figcaption>
      </figure>
      <h3>Predor Markovec bo po potrebi navadna cesta</h3>
      <p>Ker bi ob hujši nesreči v predoru Markovec večji del slovenske Istre ostal brez spodobne cestne povezave, bo Dars v obe predorski cevi vgradil opremo, ki bo avtocestni predor spremenila v običajno dvosmerno cesto. Za izredne razmere naj bi bil pripravljen še pred novo turistično sezono.</p>
      <h3>Nekdanjo zaposleno preiskujejo zaradi preplačanih kolčnih protez</h3>
      <p>Zaradi preplačanih kolčnih protez, za katere naj bi v šempetrski bolnišnici odšteli 138.000 evrov preveč, je v polnem teku preiskava zoper nekdanjo vodjo bolnišnične lekarne.</p>
      <h3>V avtu tudi dojenček in prebežnika</h3>
      <p>Patrulja koprske policijske uprave je v soboto sredi dneva sledila črnemu BWM-ju nemške registracije vse od Kozine do Bazovice, kjer se je beg iraškega državljana končal z nesrečo. V avtu so bili še njegova žena, njun dojenček in dva ilegalna migranta, ki sta se v trku laže poškodovala.</p>
      <h3>Bomo helikopterje kupovali ali najemali?</h3>
      <p>Pred dobrima dvema letoma je bila pod vodstvom ministrstva za zdravje ustanovljena medresorska delovna skupina, ki naj bi predlagala dolgoročne rešitve delovanja helikopterskih medicinskih prevozov. Skupina z delom še ni končala, od lanskega oktobra pa tovrstne prevoze izvaja izključno Slovenska vojska</p>
      <h3>Bricem prva kolesarska steza</h3>
      <p>V Brdih ni niti najmanjšega kraka kolesarske steze ali poti, v upravi občine niti ne razmišljajo o tem, da bi jih gradili. Prvo bodo Brici, kot kaže vendarle dobili - s pomočjo direkcije za infrastrukturo.</p>
      <h3>Dežurni zdravstveni službi v Hrpeljah grozi zaprtje</h3>
      <p>Hrpeljsko dežurno zdravstveno postajo že deset let pestijo finančne težave, zato ji grozi ukinitev. To pa bi drastično poslabšalo zdravstvene storitve na celem kraško-brkinskem območju.</p>
      <h3>Ni ovir za podjetniške ideje</h3>
      <p>Na eni od delavnic za spodbujanje nastajanja novih malih podjetij, ki jih izvaja Primorski tehnološki park, so sodelovali tudi ljudje s hudo okvaro vida. Pri njihovem medobčinskem društvu verjamejo, da bo to čez čas prineslo tudi zaposlitev za katerega od njih.</p>
      <h3>O izboljšanju kakovosti v sodstvu</h3>
      <p>Projekt Izboljšanje kakovosti sodstva je pred dnevi v Oslu prejel najvišjo nagrado Kristalna tehtnica, ki jo podeljujeta Svet Evrope in Evropska komisija. O projektu smo se pogovarjali z vrhovno sodnico Nina Betetto.</p>
      <h3>Milan Erič razstavlja v galeriji Insula</h3>
      <p>V Insuli se še do sobote z novimi slikami predstavlja <b>Milan Erič</b>, širši javnosti najbolj znan kot avtor prvega in še zmeraj edinega slovenskega celovečernega animiranega filma Socializacija bika? (1998), ki ga je ustvaril z Zvonkom Čohom.</p>
      <h3>Koprski juriš čez Krko</h3>
      <p>Koprčani se gotovo ne morejo pritoževati nad razpletom 16. kroga druge slovenske nogometne lige. Svojo nalogo so proti Krki opravili brezhibno, kar pa ne velja za njihove najbližje zasledovalce na lestvici Novogoričane, ki so sklonjenih glav zapuščali igrišče v Beltincih.</p>
    </article>
  </body>
</html>