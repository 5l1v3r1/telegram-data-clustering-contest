<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902266/gnsta.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T19:54:00+00:00"/>
    <meta property="og:title" content="Twee rode kaarten, strafschoppen en een spannende topper tussen Standard en Gent"/>
    <meta property="og:description" content="Fort Ghelamco blijft dan toch nog recht. KAA Gent is erin geslaagd om de drie punten te pakken in de topper tegen Standard. Het werd 3-1."/>
  </head>
  <body>
    <article>
      <h1>Twee rode kaarten, strafschoppen en een spannende topper tussen Standard en Gent</h1>
      <address>
        <time datetime="2019-11-03T19:54:00+00:00">03 Nov 2019, 19:54</time>
      </address>
      <p>
        <b>Fort Ghelamco blijft dan toch nog recht. KAA Gent is erin geslaagd om de drie punten te pakken in de topper tegen Standard. Het werd 3-1.</b>
      </p>
      <p>KAA Gent is op zoek naar de aansluiting met Standard, wat ervoor zorgden dat de Buffalo's met het meeste aanvalsdrang aan de partij begonnen. Standard gaf zich echter niet zomaar gewonnen. Een snelle Maxime Lestienne kon meermaals voor gevaar zorgen na een goede counter.</p>
      <figure>
        <iframe data-src="https://twitter.com/KAAGent/status/1191041978584256518?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Het balbezit bleef stevig voor Gent, maar grote kansen kwamen er niet in de partij. Nee, een doelpuntenkermis gingen we niet krijgen in de topper tussen Standard en KAA Gent. Paul-José Mpoku en Laurent Depoitre kregen nog uitstekende kansen op de openingstreffer. Zij kregen de bal niet in doel. Amallah deed dat wel.</p>
      <p>Terwijl de eerste helft leek te eindigen zonder doelpunten, ontbond de aanvallende middenvelder zijn duivels. Met buitenkant voet verschalkte hij Thomas Kaminski. Feest in Luik en een spannende tweede helft op komst?</p>
      <figure>
        <iframe data-src="https://twitter.com/Standard_RSCL/status/1191049541556088833?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Voor KAA Gent kon de tweede helft niet beter beginnen. De Oekraïner Roman Bezus kreeg wat ruimte, haalde van ver uit en plaatste de bal onhoudbaar voorbij Standard-doelman Bodart. De spanning kwam er dan toch! We kregen dan wel spanning, maar niet echt veel kansen. Lestienne maakte er net geen 1-2 van, aan de andere kant bleef Bodart vrijwel werkloos.</p>
      <p><b>Een rood slot<br/></b>Twintig minuten voor tijd kreeg Standard nog een reddingsboei na een rode kaart voor Vadis Odjidja. De kapitein van Gent raakte betrokken in een akkefietje met Mpoku, die bijzonder graag neerging. Het leverde hem zijn tweede gele kaart van de avond op.</p>
      <p>Gent gaf niet op en werd er ook voor beloond. Een vrije trap van Gent ging net door de muur, maar raakte de hand van Zinho Vanheusden. Die kreeg zijn tweede gele kaart van de avond en ging dus ook met rood van het veld.</p>
      <p>Jonathan David plaatste zich achter de bal bij de strafschop die daarop volgde. De Canadees miste niet en maakte er 2-1 van. De Buffalo's leken op weg naar een overwinning.</p>
      <figure>
        <iframe data-src="https://twitter.com/KAAGent/status/1191063392146067456?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Net voor tijd was het dan helemaal boeken toe in deze knotsgekke wedstrijd. Terwijl Standard zocht naar die gelijkmaker, profiteerde Gent. Met een schitterend afstanddschot van Alessio Castro-Montes werd het 3-1, tevens ook de eindstand na een gemiste strafschop van Mpoku in de slotminuut.</p>
    </article>
  </body>
</html>