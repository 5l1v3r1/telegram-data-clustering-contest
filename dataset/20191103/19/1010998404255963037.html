<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/mestnite2019/trima-arestuvani-po-podozrenie-za-targovija-s-vot-v-plevensko.html"/>
    <meta property="og:site_name" content="bTV Новините"/>
    <meta property="article:published_time" content="2019-11-03T19:01:00+00:00"/>
    <meta property="og:title" content="Петима арестувани по подозрение за търговия с вот в Плевенско"/>
    <meta property="og:description" content="Гласуването протича спокойно и не се предвижда удължаване на изборния ден"/>
  </head>
  <body>
    <article>
      <h1>Петима арестувани по подозрение за търговия с вот в Плевенско</h1>
      <h2>Гласуването протича спокойно и не се предвижда удължаване на изборния ден</h2>
      <address>
        <time datetime="2019-11-03T19:01:00+00:00">03 Nov 2019, 19:01</time>
      </address>
      <figure>
        <video src="https://vid.btv.bg/btvnews/2019/11/03/pleven19_1572801109-1.mp4"/>
      </figure>
      <p>Спокойно премина изборният ден в Плевен. Нямаше опашки пред изборните секции. 34% е избирателната активност до 17:30 ч. В ОИК постоянно се подават сигнали за нарушения, но те не могат да бъдат окачествени като сериозни или повлияли на вота.</p>
      <p>За сметка на това, не толкова спокойно беше в населените места около Плевен. В едно от близките села бяха арестувани петима души по подозрения за търговия на гласове.</p>
      <p>Селището е ключово за  изборите в Плевен заради броя на жителите си – 5000 души.</p>
      <p>Там в две последователни акции вчера и днес бяха арестувани общо 5 души. Автомобилите и къщите им също бяха щателно проверени.</p>
      <figure>
        <video src="https://vid.btv.bg/btvnews/2019/11/03/pleven_1572799620-1.mp4"/>
      </figure>
      <p>Още от снощи полиция и жандармерия претърсват къщите. Четирима са арестувани по подозрение в купуване на гласове. През деня беше задържан и пети.</p>
      <p>Оказа се, че засиленото полицейско присъствие не плаши жителите тук. Било нормално за избори, а обвиненията в търговия на гласове местните определят като безпочвени</p>
      <p>„Защото е ромски квартал и мислят някои хора, че оттука излизат милиони, ама не е така”, казва местен жител.</p>
      <p>Активността на гласоподавателите беше голяма още от ранните часове на деня. Жителите на едно от най-големите села в плевенско са убедени, че гласуването е техен дълг.</p>
      <p>„Че как няма да гласувам. За доброто на всички. На всички цигани. Ние, като сме цигани не трябва ли да гласуваме?”, заявява местният житъел бай Илия.</p>
      <p>Със своите близо 5000 жители селото е едно от основните в битката кметския стол на Плевен.</p>
      <p>Гласуването протича спокойно и не се предвижда удължаване на изборния ден.</p>
    </article>
  </body>
</html>