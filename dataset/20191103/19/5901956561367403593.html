<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/astro/clanek/spalnica-prostor-za-strast-241651"/>
    <meta property="og:site_name" content="Slovenske novice"/>
    <meta property="article:published_time" content="2019-11-03T19:47:00+00:00"/>
    <meta property="og:title" content="Spalnica, prostor za strast"/>
    <meta property="og:description" content="Spalnica je naše zatočišče in v njej se moramo počutiti udobno in varno. Hkrati je tudi prostor, kjer se običajno ljubite, zato jo uredite tako, da bo vzdušje v njej spodbujalo strast. Vladata ..."/>
  </head>
  <body>
    <article>
      <h1>Spalnica, prostor za strast</h1>
      <h2>Ne le rdeča, tudi bela in zelena sta barvi poželenja. Če ste samski, izprazite polico, pohištvo naj bo v paru.</h2>
      <address><time datetime="2019-11-03T19:47:00+00:00">03 Nov 2019, 19:47</time> by <a rel="author">M. B. Z.</a></address>
      <p>Spalnica je naše zatočišče in v njej se moramo počutiti udobno in varno. Hkrati je tudi prostor, kjer se običajno ljubite, zato jo uredite tako, da bo vzdušje v njej spodbujalo strast. Vladata naj harmonija in ravnovesje, erotični naboj pa lahko povečate z izbiro dodatkov in barv.<br/><br/>Ljubezen in strast lahko ohlaja spalnica na koncu dolgega hodnika ali če so vrata vanjo vzporedno z vhodnimi. To lahko rešite tako, da pred vrata spalnice na hodniku obesite dve ogledali, ki gledata drugo proti drugemu. Za krepitev vseh razmerij, še posebno romantičnega, pa med podboje vrat spalnice obesite kristalno kroglo, ki naj visi s srebrne niti.<br/>Vsi, ki drugo polovico še iščete, naredite prostor v spalnici za bodočega partnerja. Izpraznite predal ali polico v garderobni omari, prav tako mu namenite nekaj prostora v kopalnici. Pazite, da bo pohištvo v paru, npr. nočni omarici na vsaki strani postelje in nočni lučki.<br/><br/>Da je rdeča barva strasti, ni treba poudarjati, vroče vzdušje pa lahko po feng šuju prineseta tudi bela ali svetlo zelena posteljnina.<br/><br/>Za primerno vibracijo lahko poskrbite z eteričnim oljem ylang ylang, ki s svojim sladkastim vonjem menda spodbuja naravne instinkte in velja za afrodiziak. Razredčenega popršite po spalnici in s partnerjem se prepustita njegovemu delovanju. Ob vznožje postelje postavite kakšen predmet, fotografijo oziroma nekaj, kar spominja na to, kako pomembna je za vaju vajina ljubezen. </p>
    </article>
  </body>
</html>