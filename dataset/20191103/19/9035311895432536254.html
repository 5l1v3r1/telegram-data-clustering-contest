<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/03/cin-ithalat-fuarinda-goz-kamastiran-isik-gosterisi"/>
    <meta property="og:site_name" content="euronews"/>
    <meta property="article:published_time" content="2019-11-03T19:23:00+00:00"/>
    <meta property="og:title" content="Çin İthalat Fuarı’nda göz kamaştıran ışık gösterisi"/>
    <meta property="og:description" content="Küresel ticaretteki pazar payını artırmak isteyen Pekin, 130 ülkeden 3 bin şirketin katılımıyla Şangay kentinde düzenlenen Çin Uluslararası İthalat Fuarı’nın (CIIE) ikincisine ev sahipliği yapıyor. Işık şovu ise görenleri büyülüyor."/>
  </head>
  <body>
    <article>
      <h1>Çin İthalat Fuarı’nda göz kamaştıran ışık gösterisi</h1>
      <address>
        <time datetime="2019-11-03T19:23:00+00:00">03 Nov 2019, 19:23</time>
      </address>
      <p>Küresel ticaretteki pazar payını artırmak isteyen Pekin, 130 ülkeden 3 bin şirketin katılımıyla Şangay kentinde düzenlenen Çin Uluslararası İthalat Fuarı’nın (CIIE) ikincisine ev sahipliği yapıyor.</p>
      <p>Geçen yıl 240 bin metrekarelik bir alanda 130 ülkeden 2 bin 800 firmanın katıldığı fuarın ikincisi 5-10 Kasım 2019 tarihleri arasında Şangay’da gerçekleşiyor. Fuarda bu yıl toplam 4 bin metrekarelik alan Türkiye için tahsis edildi.</p>
      <p>Salı günü başlayacak fuar öncesi şehirde düzenlenen ışık gösterisi görenleri büyüledi. Çin Medya Grubu’nun hazırladığı gösteri şehirdeki yüksek binalara yansıtılan ışıklarla gerçekleşti. Şov iki parçadan oluşuyor; Manolya Şehri ve Çin Kültürü. Şangay, manolya şehri olarak biliniyor. Manolya, Çin kültüründe önemli bir yere sahip.</p>
      <p>Helikopterden çekilen görüntüler dev gökdelenlere yansıtılan birbirinden renkli figürleri ortaya çıkardı.</p>
    </article>
  </body>
</html>