<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/kultura/mari-lafore-pochina-v-shveytsariya-405763.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T19:24:00+00:00"/>
    <meta property="og:title" content="Мари Лафоре почина в Швейцария"/>
    <meta property="og:description" content="Актрисата, която пееше култовата „Viens, viens“, си отиде на 80"/>
  </head>
  <body>
    <article>
      <h1>Мари Лафоре почина в Швейцария</h1>
      <address><time datetime="2019-11-03T19:24:00+00:00">03 Nov 2019, 19:24</time> by <a rel="author">Агенция Стандарт</a></address>
      <p>Кинодивата Мари Лафоре, която изпълняваше култовия хит „Viens, viens“, е починала в Швейцария на 80, съобщава Point, цитирайки дъщеря й. Причината за смъртта на актрисата засега не се коментира от медиите.  Тя излиза за първи път пред публика, когато е на 19 – за конкурс.  Звездата, чието истинско име е Майтен Мари Брижит Думеняк, изгрява на големия екран през 1960 година – с Ален Делон в „Под яркото слънце“ на Рене Клеман. Следват десетки филми и сериали. Сред шлагерите на Лафоре, които звучаха в по-ново време с огромен успех, е „Mon amour, mon ami“ от хита на Франсоа Озон с Катрин Деньов „8 жени“. От средата на 80-те Лафоре живее в Швейцария като някои от най-прочутите си колеги, между които са Ален Делон и София Лорен.  Голямата страст на изключителната дама извън седмото изкуство е живописта – тя има престижна галерия и покровителства млади артисти.     </p>
    </article>
  </body>
</html>