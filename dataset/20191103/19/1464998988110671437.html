<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/cpim-state-secretariat-against-uapa-against-students"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-03T19:54:00+00:00"/>
    <meta property="og:title" content="വിദ്യാര്‍ഥികള്‍ക്കെതിരായ യു എ പി എ: തിരുത്തല്‍ ആവശ്യപ്പെട്ട് സിപിഎം സംസ്ഥാന സെക്രട്ടറിയറ്റ്"/>
    <meta property="og:description" content="തിരുവനന്തപുരം: മാവോയിസ്റ്റ് ബന്ധമാരോപിച്ച്‌ കോഴിക്കോട് രണ്ടു വിദ്യാര്‍ഥികളെ യുഎപിഎ ചുമത്തി അറസ്റ്റ് ചെയ്ത നടപടിക്കെതിരേ സിപിഎം സെക്രട്ടേറിയറ്റ്. അറസ്റ്റ് ചെയ്യപ്പെട്ടവര്‍ക്ക് യുഎപിഎ ചുമത്തരുതെന്ന നിലപാടാണ് സിപിഎമ്മിനുള്ളതെന്ന് പ്രസ്താവനയില്‍ വ്യക്തമാക്കി. യുഎപിഎ കേസിലെ വിമര്‍ശനങ്ങള്‍ രാഷ്ട്രീയ..."/>
  </head>
  <body>
    <article>
      <h1>വിദ്യാര്‍ഥികള്‍ക്കെതിരായ യു എ പി എ: തിരുത്തല്‍ ആവശ്യപ്പെട്ട് സിപിഎം സംസ്ഥാന സെക്രട്ടറിയറ്റ്</h1>
      <address><time datetime="2019-11-03T19:54:00+00:00">03 Nov 2019, 19:54</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തിരുവനന്തപുരം: മാവോയിസ്റ്റ് ബന്ധമാരോപിച്ച്‌ കോഴിക്കോട് രണ്ടു വിദ്യാര്‍ഥികളെ യുഎപിഎ ചുമത്തി അറസ്റ്റ് ചെയ്ത നടപടിക്കെതിരേ സിപിഎം സെക്രട്ടേറിയറ്റ്. അറസ്റ്റ് ചെയ്യപ്പെട്ടവര്‍ക്ക് യുഎപിഎ ചുമത്തരുതെന്ന നിലപാടാണ് സിപിഎമ്മിനുള്ളതെന്ന് പ്രസ്താവനയില്‍ വ്യക്തമാക്കി. യുഎപിഎ കേസിലെ വിമര്‍ശനങ്ങള്‍ രാഷ്ട്രീയ ലക്ഷ്യത്തോടെയാണെന്ന് സിപിഎം പുറത്തുവിട്ട പ്രസ്താവനയില്‍ വിശദീകരിക്കുന്നുണ്ട്.</p>
      <p>എല്‍ ഡി എഫ് ഭരണത്തില്‍ ഒരു നിരപരാധിക്ക് എതിരെയും യു എ പി എ ചുമത്തുന്നത് അംഗീകരിക്കാനാകില്ല. എല്‍ ഡി എഫ് സര്‍ക്കാര്‍ അധികാരത്തില്‍ വന്നതിന് ശേഷം യു എ പി എ ചുമത്താന്‍ അനുമതി നല്‍കിയിട്ടില്ല. എന്നാല്‍ പോലീസിന്റെ നടപടി ഇപ്പോള്‍ സര്‍ക്കാറിനെതിരായി തിരിച്ചുവിടാനുള്ള പ്രചരണങ്ങള്‍ രാഷ്ട്രീയ ലക്ഷ്യത്തോടു കൂടിയുള്ളതാണെന്നും ഇവര്‍ പറഞ്ഞു.</p>
      <p>വിഷയത്തില്‍ പൊലിസിനോട് മുഖ്യമന്ത്രി വിശദീകരണം തേടി. വിദ്യാര്‍ഥികള്‍ക്കു നിയമസഹായം നല്‍കില്ലെന്നു വ്യക്തമാക്കി സി.പി.ഐ.എം കോഴിക്കോട് ജില്ലാ സെക്രട്ടറി പി. മോഹനന്‍ രംഗത്തെത്തിയതിനു പിന്നാലെയാണ് സംസ്ഥാന നേതൃത്വം നിലപാട് വ്യക്തമാക്കിയത്.<br/> </p>
    </article>
  </body>
</html>