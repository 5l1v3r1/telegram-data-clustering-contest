<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/internacional/Sis-ganivet-protestes-Hong-Kong_0_2337366400.html"/>
    <meta property="og:site_name" content="Ara.cat"/>
    <meta property="article:published_time" content="2019-11-03T19:37:18+00:00"/>
    <meta property="og:title" content="Sis ferits en un atac amb ganivet en una nova jornada de protestes a Hong Kong"/>
    <meta property="og:description" content="Pequín anuncia noves mesures, com la recuperació de l'&quot;educació patriòtica&quot;"/>
  </head>
  <body>
    <article>
      <h1>Sis ferits en un atac amb ganivet en una nova jornada de protestes a Hong Kong</h1>
      <h2>Pequín anuncia noves mesures, com la recuperació de l'"educació patriòtica"</h2>
      <address>
        <time datetime="2019-11-03T19:37:18+00:00">03 Nov 2019, 19:37</time>
      </address>
      <p>Sis persones han quedat ferides aquest diumenge en un atac amb ganivet en un centre comercial de Hong-Kong. Segons han explicat les víctimes, un home que parlava xinès s'ha encarat amb els manifestants que hi havia fora del recinte i després s'ha discutit amb una família que sortia de sopar i els ha clavat diverses ganivetades. També ha mossegat una orella del conseller de districte Andreu Chiu. Els manifestants han apallissat l'agressor.</p>
      <p>
        <a href="https://www.ara.cat/internacional/Hong-Kong-prohibeix-mascares-manifestacions_0_2319968123.html">Hong Kong prohibeix portar màscares a les manifestacions</a>
      </p>
      <p>Durant la jornada hi ha hagut xocs entre manifestants i policies, després que dissabte les protestes se saldessin amb 200 detinguts. Divendres el govern xinès va anunciar una sèrie de mesures per frenar les protestes a l'excolònia britànica, que van arrencar fa 22 setmanes exigint la retirada de la llei d'extradició i que ara són per una esmena a la totalitat del sistema de relació de Hong-Kong amb Pequín. Entre les mesures anunciades per la Xina hi ha la recuperació de l'"educació patriòtica" per a joves i funcionaris del govern autònom i canvis en l'elecció del cap de govern local, que els manifestants reivindiquen que sigui per sufragi universal. Dimecres, la impopular cap del govern autònom, Carrie Lam, viatjarà a Pequín per parlar-ne amb el viceprimer ministre xinès, Han Zheng.</p>
    </article>
  </body>
</html>