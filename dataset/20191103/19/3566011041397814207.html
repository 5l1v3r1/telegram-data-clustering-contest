<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544620.html/%D8%AA%D8%A7%DB%8C%DB%8C%D8%AF-%D8%A8%D8%A7%D8%B2%D8%AF%D8%A7%D8%B4%D8%AA-7-%D9%86%D9%81%D8%B1-%D8%AF%D8%B1-%D8%AF%DB%8C%D8%AF%D8%A7%D8%B1-%D8%A7%D8%B3%D8%AA%D9%82%D9%84%D8%A7%D9%84-%D9%88-%D8%AA%D8%B1%D8%A7%DA%A9%D8%AA%D9%88%D8%B1--%D8%AF%D8%B1-%D8%B1%D8%A7%D8%A8%D8%B7%D9%87-%D8%A8%D8%A7-%D8%A7%D9%85%D9%86%DB%8C%D8%AA-%DA%A9%D8%B4%D9%88%D8%B1-%D9%88-%D8%A7%D8%B1%D8%B2%D8%B4-%D9%87%D8%A7%DB%8C-%D8%A7%D9%86%D9%82%D9%84%D8%A7%D8%A8-%D8%A8%D8%A7-%DA%A9%D8%B3%DB%8C-%D8%AA%D8%B9%D8%A7%D8%B1%D9%81-%D9%86%D8%AF%D8%A7%D8%B1%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-03T19:15:00+00:00"/>
    <meta property="og:title" content="تایید بازداشت 7 نفر در دیدار استقلال و تراکتور/ در رابطه با امنیت کشور و ارزش‌های انقلاب با کسی تعارف نداریم"/>
    <meta property="og:description" content="معاون سیاسی و امنیتی استاندار آذربایجان‌شرقی با تایید خبر دستگیری تعدادی از تماشاگرنماها در حاشیه دیدار تراکتور و استقلال گفت: در رابطه با امنیت کشور و ارزش‌های انقلاب با کسی تعارف نداریم و در مقابل حرکات خلاف قانون اعمال قانون خواهیم کرد."/>
  </head>
  <body>
    <article>
      <h1>تایید بازداشت 7 نفر در دیدار استقلال و تراکتور/ در رابطه با امنیت کشور و ارزش‌های انقلاب با کسی تعارف نداریم</h1>
      <address>
        <time datetime="2019-11-03T19:15:00+00:00">03 Nov 2019, 19:15</time>
      </address>
      <p>معاون سیاسی و امنیتی استاندار آذربایجان‌شرقی با تایید خبر دستگیری تعدادی از تماشاگرنماها در حاشیه دیدار تراکتور و استقلال گفت: در رابطه با امنیت کشور و ارزش‌های انقلاب با کسی تعارف نداریم و در مقابل حرکات خلاف قانون اعمال قانون خواهیم کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علیار راستگو با تایید خبر دستگیری تعدادی از تماشاگرنماها در حاشیه دیدار تراکتور و استقلال اظهار داشت: تعداد 7 نفر از افراد حاضر در ورزشگاه که اقدام به حرکات و شعارهای غیرفوتبالی کرده بودند بازداشت شدند.</p>
      <p>وی تاکید کرد: در رابطه با امنیت کشور و ارزش‌های انقلاب با کسی تعارف نداریم و در مقابل حرکات خلاف قانون اعمال قانون خواهیم کرد.</p>
      <p>معاون سیاسی وامنیتی استاندار آذربایجان‌شرقی،خاطرنشان کرد: دیدار تیم‌های تراکتور و استقلال در امنیت و آرامش کامل و بدون هیچ مشکلی برگزار شد و در این خصوص باید قدردان عوامل دست‌اندرکار و همچنین هواداران فهیم باشیم.</p>
      <p>گزارش فارس حاکی از این است، ساعتی پیش معاون امنیتی انتظامی وزارت کشور از بازداشت ۷ نفر تماشاگرنما در دیدار تراکتور و استقلال که حرکت خارج از عرف فوتبال انجام دادند خبر داده و گفته بود؛ دستگاه اطلاعاتی انتظامی و قضایی پیگیر  ۳-۴ نفری هستند که آنجا مطلبی نوشته بودند.</p>
      <p>انتهای پیام/</p>
    </article>
  </body>
</html>