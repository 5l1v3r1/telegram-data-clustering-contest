<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/03/minister-reageert-op-toename-geweld-tegen-jeugdzorg-uitbreiding-taakstrafverbod-in-consultatiefase/"/>
    <meta property="og:site_name" content="ThePostOnline"/>
    <meta property="article:published_time" content="2019-11-03T19:54:00+00:00"/>
    <meta property="og:title" content="Minister reageert op toename geweld tegen Jeugdzorg: ‘Uitbreiding taakstrafverbod in consultatiefase’"/>
    <meta property="og:description" content="Wil ook het 'gesprek aangaan met Facebook om online bedreigingen sneller te laten verwijderen'"/>
  </head>
  <body>
    <article>
      <h1>Minister reageert op toename geweld tegen Jeugdzorg: ‘Uitbreiding taakstrafverbod in consultatiefase’</h1>
      <h2>Wil ook het 'gesprek aangaan met Facebook om online bedreigingen sneller te laten verwijderen'</h2>
      <address><time datetime="2019-11-03T19:54:00+00:00">03 Nov 2019, 19:54</time> by <a rel="author" href="https://www.tpo.nl/author/redactie" target="_blank">Redactie</a></address>
      <p><a href="https://www.rijksoverheid.nl/actueel/nieuws/2019/11/03/reactie-minister-dekker-over-berichtgeving-over-geweld-en-bedreigingen-tegen-jeugdbeschermers">Reactie minister Dekker</a> over berichtgeving over <a href="https://tpo.nl/2019/11/03/jeugdzorg-is-tsunami-van-geweld-tegen-medewerkers-zat-in-veilig-nederland-waar-de-criminaliteit-daalt/">geweld en bedreigingen tegen jeugdbeschermers</a>:</p>
      <p>“Ik ben geschokt over de heftigheid van de incidenten tegen medewerkers van de William Schikker Groep. Hoewel signalen over geweld tegen hulpverleners mij eerder hebben bereikt lijkt het alsof het geweld steeds ernstigere vormen aanneemt. Dit is onacceptabel.”</p>
      <p>“<a href="https://www.lslegal.online/">Jeugdbeschermers</a> hebben de belangrijke taak kinderen en jeugdigen die in hun ontwikkeling worden bedreigd bescherming te bieden. De rechter heeft hen het toezicht op deze kinderen toevertrouwd. Zij staan daarbij voor soms ingrijpende keuzes.”</p>
      <p>“Ingrijpen kan nodig zijn om de veiligheid van kinderen te herstellen ook als ouders zich daartegen verzetten. De <a href="https://www.lslegal.online/">jeugdbescherming</a> dient dan op te kunnen treden. Dat ouders dat niet altijd op prijs stellen kan ik nog begrijpen. Jeugdbeschermers zijn daarop ook voorbereid.”</p>
      <p>“Wat ik niet accepteer is dat jeugdbeschermers daarbij bestookt worden met verbale agressie en geweldbedreigingen. Jeugdbeschermers moeten veilig hun werk kunnen doen en op respect van de samenleving kunnen rekenen.”</p>
      <p>“Wanneer jeugdbeschermers zich onveilig voelen moeten ze via het noodnummer 112 direct hulp krijgen.”</p>
      <p>“Ik ga in overleg met <a href="https://www.lslegal.online/">politie</a> en <a href="https://www.lslegal.online/">OM</a> om te kijken of de afspraken die zijn gemaakt over het optreden van politie en OM bij agressie en geweld tegen functionarissen met een publieke taak in het geval van de <a href="https://www.lslegal.online/">jeugdbescherming</a> voldoende werken of dat deze aangescherpt moeten worden.”</p>
      <p>“Daarnaast wil ik het gesprek aangaan met Facebook om ervoor te zorgen dat bedreigingen snel verwijderd kunnen worden.”</p>
      <p>“Ook ligt er het wetsvoorstel uitbreiding <a href="https://www.lslegal.online/">taakstraf</a>verbod. Deze zit nu in de consultatiefase.”</p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>