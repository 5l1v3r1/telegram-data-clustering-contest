<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/katastrofi/izvnredni-podrobnosti-za-uzhasa-v-burgas_news707111.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-03T19:13:00+00:00"/>
    <meta property="og:title" content="Извънредни подробности за ужаса в Бургас"/>
    <meta property="og:description" content="В момента лекарите установяват какво точно е състоянието на пострадалия"/>
  </head>
  <body>
    <article>
      <h1>Извънредни подробности за ужаса в Бургас</h1>
      <h2>В момента лекарите установяват какво точно е състоянието на пострадалия</h2>
      <address>
        <time datetime="2019-11-03T19:13:00+00:00">03 Nov 2019, 19:13</time>
      </address>
      <p>https://blitz.bg/intsidenti/katastrofi/izvnredni-podrobnosti-za-uzhasa-v-burgas_news707111.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572796574-157279179219961.jpg"/>
      </figure>
      <p>
        <b>Млад бургазлия е приет в болница след зверското меле край УМБАЛ-Бургас, за което БЛИЦ вече писа. 23-годишният шофьор е виновникът за тежката катастрофа на ул. „Струга“, пише Флагман.бг. </b>
      </p>
      <p>Неопитният водач явно карал спортния си Хюндай с висока скорост в посока кръговото кръстовище на „Трапезица“, тъй като изведнъж изгубил контрол над колата. Корейското возило се ударило в първия стълб, след което се завъртяло и се забило в движещото се по шосето Ауди. За щастие, никои от пътниците в немския автомобили не е пострадал сериозно.</p>
      <p>Единствено шофьорът на Хюндая е откаран с линейка. Той бил в съзнание при пристигането на медиците, изглеждал контактен, разказаха очевидци на катастрофата.<br/><br/>В момента лекарите установяват какво точно е състоянието на пострадалия бургазлия.</p>
      <p>Все още в района има задръстване, а пътни полицаи регулират движението. Шофирайте внимателно!</p>
    </article>
  </body>
</html>