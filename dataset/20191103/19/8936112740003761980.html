<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/mario-balotelli-ofiara-ataku-rasistowskiego-w-meczu-hellas-verona-brescia,982624.html"/>
    <meta property="og:site_name" content="TVN24"/>
    <meta property="article:published_time" content="2019-11-03T19:16:00+00:00"/>
    <meta property="og:title" content="Kopnął piłkę w trybuny, chciał zejść z boiska. Balotelli miał dość rasistowskich okrzyków"/>
    <meta property="og:description" content="Skandal we Włoszech. Mario Balotelli nie wytrzymał rasistowskich wyzwisk ze strony kibiców Hellasu Verona, wziął piłkę w ręce i na znak protestu kopnął ją w kierunku trybuny. Później wzburzony zawo..."/>
  </head>
  <body>
    <article>
      <h1>Kopnął piłkę w trybuny, chciał zejść z boiska. Balotelli miał dość rasistowskich okrzyków</h1>
      <address>
        <time datetime="2019-11-03T19:16:00+00:00">03 Nov 2019, 19:16</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/fa20bf47-0558-4489-92d3-a4e07684f9f8.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/d8aba44a-2266-46b8-8e5d-8117d2f4afda-480p.mp4"/>
          <figcaption>Balotelli nie wytrzymał rasistowskiego ataku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/0581edb8-89f0-467b-9014-d6ee16a9f6bc-480p.mp4"/>
          <figcaption>Napoli - Atalanta 2:2. Gol Milika</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/4b4353ea-f8e0-11e9-bbc6-0050569b018a-480p.mp4"/>
          <figcaption>Gol Milika przeciwko Spal</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/34d19037-eed7-44fd-9e6b-07222867600e-480p.mp4"/>
          <figcaption>Napoli - Hellas. Dwa gole Milika</figcaption>
        </figure>
        <figcaption>Balotelli nie wytrzymał Foto: PAP/EPA | Video: PAP/EPA</figcaption>
      </slideshow>
      <h3>Skandal we Włoszech. Mario Balotelli nie wytrzymał rasistowskich wyzwisk ze strony kibiców Hellasu Verona, wziął piłkę w ręce i na znak protestu kopnął ją w kierunku trybuny. Później wzburzony zawodnik Brescii chciał opuścić plac gry.</h3>
      <p>
        <a href="https://player.pl/">
          <b>Mecze ligi włoskiej można oglądać w kanałach ELEVEN SPORTS w Player.pl</b>
        </a>
      </p>
      <p>Była 53. minuta niedzielnego meczu Hellas Verona - Brescia Calcio, w 11. kolejce Serie A. Balotelli znalazł się w narożniku boiska i starał się chronić piłkę przed dwoma przeciwnikami. Nagle Włoch zrobił coś niespodziewanego. Zatrzymał się, wziął piłkę w ręce i wściekły kopnął ją w kierunku trybuny kibiców gospodarzy.</p>
      <p> </p>
      <p> </p>
      <h3>Miał dość</h3>
      <related>
        <a href="https://eurosport.tvn24.pl/wideo-z-boisk,293/milik-w-poprzeczke-zielinski-w-slupek-podwojny-pech-polakow-na-stadio-olimpico,982514.html"/>
      </related>
      <p>Czarnoskóry piłkarz był niesamowicie wzburzony, bo - jak twierdził - fani z Werony obrazili go na tle rasowym. Po czymś takim Balotelli nie miał już ochoty kontynuować spotkania. Wymownym gestem pokazał sędziemu, że ma tego dość i kończy grę, po czym zaczął schodzić z boiska do szatni.</p>
      <p>Zrobiło się olbrzymie zamieszanie. Mecz został przerwany na kilka minut. Najpierw zawodnicy Brescii próbowali powstrzymać swojego kolegę. Później robili to także piłkarze gospodarzy i sędzia. Wszyscy starali się pocieszać Balotellego. Niektórzy poklepywali go po plecach, inni nawet przytulali.</p>
      <p>Sędzia Maurizio Mariani zarządził, aby z głośników miejscowi kibice usłyszeli, jakie kary grożą za rasistowskie okrzyki.</p>
      <h3>Strzelił pięknego gola</h3>
      <p>W końcu 36-krotny reprezentant Italii dał się przekonać i pozostał na boisku. Warto było. Balotelli odpowiedział w najlepszy możliwy sposób, strzelając pięknego gola z dystansu. Zrobił to, będąc na wprost trybun, z których miał usłyszeć rasistowskie okrzyki.</p>
      <p>Ostatecznie jego zespół przegrał 1:2. Od 16. minuty w drużynie Verony występował Paweł Dawidowicz, a od 73. Mariusz Stępiński.<br/><br/>Rasistowskie incydenty od lat są olbrzymim problemem na włoskich stadionach. Za zachowanie pseudokibiców karane są kolejne kluby, ale problem stale powraca.</p>
      <p> </p>
      <p>Autor: dasz/twis / Źródło: eurosport.pl</p>
    </article>
  </body>
</html>