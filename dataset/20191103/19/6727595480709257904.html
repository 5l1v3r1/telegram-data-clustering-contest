<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/india-lost-1st-wicket-and-sanju-samson-is-not-playing272.html"/>
    <meta property="og:site_name" content="DoolNews"/>
    <meta property="article:published_time" content="2019-11-03T19:20:00+00:00"/>
    <meta property="og:title" content="പുകമറയ്ക്കിടെ ഇന്ത്യ-ബംഗ്ലാദേശ് മത്സരം തുടങ്ങി; സഞ്ജുവില്ലാതെ ടീം; കളത്തിലിറങ്ങും മുന്‍പേ ധോനിയുടെ റെക്കോഡ് തകര്‍ത്ത രോഹിത് പുറത്ത്"/>
    <meta property="og:description" content="Bangladesh Cricket Cricket Indian Cricket Mahendra Singh Dhoni Rishabh Pant Rohit Sharma Sanju Samson Virat Kohli Cricket ദല്‍ഹി: പുക ഉയര്‍ത്തുന്ന ഭീഷണി മറികടന്ന് ദല്‍ഹിയ"/>
  </head>
  <body>
    <article>
      <h1>പുകമറയ്ക്കിടെ ഇന്ത്യ-ബംഗ്ലാദേശ് മത്സരം തുടങ്ങി; സഞ്ജുവില്ലാതെ ടീം; കളത്തിലിറങ്ങും മുന്‍പേ ധോനിയുടെ റെക്കോഡ് തകര്‍ത്ത രോഹിത് പുറത്ത്</h1>
      <address><time datetime="2019-11-03T19:20:00+00:00">03 Nov 2019, 19:20</time> by <a rel="author">സ്പോര്‍ട്സ് ഡെസ്‌ക്</a></address>
      <p>ദല്‍ഹി: പുക ഉയര്‍ത്തുന്ന ഭീഷണി മറികടന്ന് ദല്‍ഹിയിലെ അരുണ്‍ ജെയ്റ്റ്‌ലി സ്റ്റേഡിയത്തില്‍ ഇന്ത്യ-ബംഗ്ലാദേശ് ട്വന്റി20 മത്സരം ആരംഭിച്ചു. ടോസ് നേടിയ ബംഗ്ലാദേശ് ഇന്ത്യയെ ബാറ്റിങ്ങിന് അയക്കുകയായിരുന്നു.</p>
      <p>മത്സരം തുടങ്ങി ആദ്യ ഓവറില്‍ത്തന്നെ ഇന്ത്യക്ക് ആദ്യ വിക്കറ്റ് നഷ്ടമായി. വിരാട് കോഹ്‌ലിക്കു പകരം ടീമിനെ നയിക്കാനെത്തിയ രോഹിത് ശര്‍മയാണ് (9) ഷഫിയുള്‍ ഇസ്‌ലാമിന്റെ പന്തില്‍ വിക്കറ്റിനു മുന്നില്‍ കുടുങ്ങിയത്. ഇപ്പോള്‍ ശിഖര്‍ ധവാനും ലോകേഷ് രാഹുലുമാണ് ക്രീസില്‍.</p>
      <p>മലയാളി ക്രിക്കറ്റ് പ്രേമികള്‍ പ്രതീക്ഷിച്ചതുപോലെ സഞ്ജു സാംസണെ ഇലവനില്‍ ഉള്‍പ്പെടുത്താതെയാണ് ഇന്ത്യ ഇന്നിറങ്ങിയത്. ഋഷഭ് പന്ത് തന്നെയാണ് വിക്കറ്റ് കാക്കുക.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>അതേസമയം വെടിക്കെട്ട് ബാറ്റ്‌സ്മാന്‍ ശിവം ദുബെ ഇന്ന് അരങ്ങേറ്റമത്സരം കളിക്കും. ഏറെനാളുകള്‍ക്കു ശേഷം ശിഖര്‍ ധവാനും ഇന്ത്യക്കായി ഇന്നിറങ്ങി.</p>
      <related>
        <a href="https://www.doolnews.com/harmanpreet-kaur-takes-astonishing-one-handed-catch-in-a-cricket-match736.html?utm_source=doolnews&amp;utm_medium=related"/>
      </related>
      <p>അതിനിടെ രോഹിത് ഇന്ത്യക്കായി ഏറ്റവുമധികം ട്വന്റി20 മത്സരം കളിക്കുന്ന താരമെന്ന റെക്കോഡും സ്വന്തമാക്കി. രോഹിതിന്റെ 99-ാം മത്സരമാണിത്. 98 മത്സരം കളിച്ച മുന്‍ ക്യാപ്റ്റന്‍ മഹേന്ദ്ര സിങ് ധോനിയുടെ പേരിലായിരുന്നു മുന്‍ റെക്കോഡ്.</p>
      <p>മത്സരം നടക്കുമോ എന്ന ആശങ്കയുണ്ടായിരുന്നെങ്കിലും വായുമലിനീകരണം കുറഞ്ഞതിനാല്‍ മത്സരം നടത്താന്‍ മാച്ച് റഫറി തീരുമാനിക്കുകയായിരുന്നു. ആറരയ്ക്കാണ് അന്തിമതീരുമാനമെടുത്തത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>2017 ഡിസംബറില്‍ ഇവിടെ ടെസ്റ്റ് മത്സരത്തിനിറങ്ങിയ ശ്രീലങ്കന്‍ താരങ്ങള്‍ക്കു വായു മലിനീകരണത്തെത്തുടര്‍ന്നു ശാരീരിക അസ്വാസ്ഥ്യമുണ്ടായിരുന്നു.</p>
      <p>ഇന്ത്യന്‍ ടീം: രോഹിത് ശര്‍മ, ശിഖര്‍ ധവാന്‍, ലോകേഷ് രാഹുല്‍, ഋഷഭ് പന്ത്, ക്രുണാള്‍ പാണ്ഡ്യ, ശിവം ദുബെ, വാഷിങ്ടണ്‍ സുന്ദര്‍, യുസ്‌വേന്ദ്ര ചാഹല്‍, ദീപക് ചഹാര്‍, ഖലീല്‍ അഹമ്മദ്.</p>
      <figure>
        <iframe src="https://www.youtube.com/embed/lbdKWenxPOw" width="500" height="281" data-service="Youtube" scrolling="no"/>
      </figure>
    </article>
  </body>
</html>