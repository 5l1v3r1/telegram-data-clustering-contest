<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619706/%D8%A7%D9%85%D8%A8%D8%A7%D9%BE%D9%87-%D8%B1%D8%A6%D8%A7%D9%84-%D9%85%D9%86%D8%AA%D8%B8%D8%B1%D9%85-%D9%85%DB%8C%E2%80%8C%D9%85%D8%A7%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-03T19:57:00+00:00"/>
    <meta property="og:title" content="امباپه: رئال منتظرم می‌ماند"/>
    <meta property="og:description" content="نایب رییس اسبق باشگاه موناکو فرانسه در مصاحبه‌ای گفت که «کیلین امباپه» قصد دارد به رئال مادرید ملحق شود اما احساس می‌کرده رفتن به مادرید در سال ۲۰۱۷ خیلی زود است و علاوه بر این گفته است که مادرید منتظر وی خواهد ماند."/>
  </head>
  <body>
    <article>
      <h1>امباپه: رئال منتظرم می‌ماند</h1>
      <address>
        <time datetime="2019-11-03T19:57:00+00:00">03 Nov 2019, 19:57</time>
      </address>
      <p>
        <i>نایب رییس اسبق باشگاه موناکو فرانسه در مصاحبه‌ای گفت که «کیلین امباپه» قصد دارد به رئال مادرید ملحق شود اما احساس می‌کرده رفتن به مادرید در سال ۲۰۱۷ خیلی زود است و علاوه بر این گفته است که مادرید منتظر وی خواهد ماند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>امباپه پس از ظهور به صحنه فوتبال جهان در فصل ۲۰۱۶ – ۲۰۱۷ که با ۲۶ گل زده نقش کلیدی را در قهرمانی موناکو در لوشامپیونه ایفا کرد و این تیم در ادامه درخشش خود به نیمه نهایی لیگ قهرمانان نیز راه یافت، پیشنهاد رئال مادرید را رد کرد و در عوض به پیشنهاد پاری‌سن‌ژرمن پاسخ مثبت داد.</p>
      <p>«وادیم واسیلیف» که در فصل درخشش امباپه نایب رییس باشگاه موناکو بود، در مصاحبه با تله‌فوت گفت که ستاره کنونی پی‌اس‌جی در یک مکالمه خصوصی به وی گفته است که «برای رفتن به مادرید خیلی زود است.»</p>
      <p>واسیلیف در ادامه افشاگری خود از این مکالمه خصوصی اظهار داشت: امباپه به من گفت «احساس می‌کنم خیلی زود است؛ تنها یک سال است که برای کشورم بازی کرده‌ام، من اهل پاریس هستم و دوست ندارم فرانسه را این‌گونه ترک کنم؛ می‌خواهم اینجا خودم را به عنوانی یک بازیکن سطح بالا تثبیت کنم؛ رئال مادرید منتظر من خواهد ماند.»</p>
      <p>واسیلیف ادامه داد: انتخاب پاری‌سن‌ژرمن اشتباه نبود زیرا دیر یا زود مادرید دوباره سراغ او می‌آید؛ امباپه تشنه جام بردن است و بزرگ‌ترین دغدغه‌اش لیگ قهرمانان؛ برنابئو او را تشویق خواهد کرد.</p>
    </article>
  </body>
</html>