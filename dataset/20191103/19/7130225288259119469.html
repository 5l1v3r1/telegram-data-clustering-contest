<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/cocuklarini-okula-sirtinda-tasiyordu-peri-cayi-uzerinde-kopru-yapilmasi-icin-calisma-baslatildi-888669"/>
    <meta property="og:site_name" content="Onedio"/>
    <meta property="article:published_time" content="2019-11-03T19:38:01+00:00"/>
    <meta property="og:title" content="Çocuklarını Okula Sırtında Taşıyordu: Peri Çayı Üzerinde Köprü Yapılması İçin Çalışma Başlatıldı"/>
    <meta property="og:description" content="Bingöl'ün Karlıova ilçesine bağlı Kaynarpınar köyünde 2 çocuğunu sırtında taşıyıp, okul servisine ulaştıran Kemal Okuyucu'nun yaşadığı zorlukların gün..."/>
  </head>
  <body>
    <article>
      <h1>Çocuklarını Okula Sırtında Taşıyordu: Peri Çayı Üzerinde Köprü Yapılması İçin Çalışma Başlatıldı</h1>
      <address><time datetime="2019-11-03T19:38:01+00:00">03 Nov 2019, 19:38</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4><a href="https://onedio.com/etiket/bingol/51c02819ecdcdde38b692bd4">Bingöl</a>'ün Karlıova ilçesine bağlı Kaynarpınar köyünde 2 çocuğunu sırtında taşıyıp, okul servisine ulaştıran Kemal Okuyucu'nun yaşadığı zorlukların gündeme gelmesinin ardından Karlıova Kaymakamlığı, Peri Çayı üzerinde köprü yapılması için çalışma başlattı.</h4>
      <figure>
        <img src="https://img-s1.onedio.com/id-5dbf3bd199cf8bca3cf5b9f8/rev-0/w-500/s-729d3deb3497875710823cabbddc93a44048106c.jpg"/>
      </figure>
      <p>Karlıova ilçesine bağlı Kaynarpınar köyünün Aktaş mezrasında oturan 3 çocuk babası Kemal Okuyucu, Yedisu ilçesinde öğrenim gören 3'üncü sınıf öğrencisi Ruken'i her gün, yatılı bölge okulunda kalan oğlu 6'ncı sınıf öğrencisi Serhat'ı ise haftanın 2 günü servis aracına ulaştırmak için 4 kilometre yol gidiyor.</p>
      <h3>Sırtına aldığı çocuklarıyla dağları aşıp, çaylardan geçen Baba Kemal Okuyucu, okul çıkışı da onları alıp, aynı yoldan dönüyor.</h3>
      <figure>
        <img src="https://img-s2.onedio.com/id-5dbf27a160fc462a53d5aa97/rev-0/w-500/s-6de175af11bc014002360a9f908ae741cced2a41.jpg"/>
      </figure>
      <h3>Servisin mezraya ulaşabilmesi için Peri Çayı üzerine köprü kurulmasını isteyen kardeşler, yolda zaman zaman tehlike atlattıklarını söylemişti.</h3>
      <figure>
        <img src="https://img-s2.onedio.com/id-5dbf287ce0ad4f7137e56095/rev-0/w-500/s-ed68a8e5f0014728de703eb6a584cbae27b6d2ae.jpg"/>
      </figure>
      <h3>Gündeme gelen haber sonrası sosyal medyadan da #PeriÇayınaKöprüYapılsın etiketiyle kampanya başlatılmıştı</h3>
      <figure>
        <img src="https://img-s1.onedio.com/id-5dbf2929ac3ff58c53e281ea/rev-0/w-500/s-3a7a8939c995f31e0764de180ac5f156d187426d.jpg"/>
      </figure>
      <h3>Karlıova Kaymakamlığı: "Ulaşımını sağlamak için köprü projesi çalışmalarına başlandı"</h3>
      <figure>
        <iframe data-src="https://twitter.com/karliova_resmi/status/1191048501561610240?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><a href="https://onedio.com/etiket/bingol/51c02819ecdcdde38b692bd4">Bingöl</a>'ün Karlıova ilçesine bağlı Kaynarpınar köyündeki Aktaş mezrasında 2 çocuğunu sırtında taşıyıp, okul servisine ulaştıran Kemal Okuyucu'nun yaşadığı zorlukların basında yer almasının ardından Karlıova Kaymakamlığı, mezradaki Peri Çayı üzerinde köprü yapılması için çalışma başlattı. Kaymakamlık, öğrencilerin güvenli bir şekilde ulaşımını sağlamak için köprü projesi çalışmalarına başlandığını bildirdi. Köprü tamamlanıncaya kadar ise öğrencilerin geliş- gidişleri için ücretsiz araç tahsis edileceği öğrenildi.</p>
    </article>
  </body>
</html>