<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/3/7230877/"/>
    <meta property="og:site_name" content="Українська правда"/>
    <meta property="article:published_time" content="2019-11-03T19:55:13+00:00"/>
    <meta property="og:title" content="Путін готовий до &quot;нормандської зустрічі&quot; за нагальної потреби - Кремль"/>
    <meta property="og:description" content="Президент РФ Володимир Путін зацікавлений у проведенні зустрічі з лідерами ФРН, Франції та України у “нормандському форматі” за умови термінової необхідності."/>
  </head>
  <body>
    <article>
      <h1>Путін готовий до "нормандської зустрічі" за нагальної потреби - Кремль</h1>
      <address>
        <time datetime="2019-11-03T19:55:13+00:00">03 Nov 2019, 19:55</time>
      </address>
      <p>Президент РФ Володимир Путін зацікавлений у проведенні зустрічі з лідерами ФРН, Франції та України у "нормандському форматі" за умови термінової необхідності.</p>
      <p><b>Джерело:</b> прес-секретар президента РФ Дмитро Пєсков в ефірі телеканалу "Росія-1", повідомляє <a href="https://tass.ru/politika/7076275">ТАСС</a></p>
      <p><b>Дослівно:</b> "Президент (Путін - ред.) неодноразово повторював, у тому числі і на конференції в Будапешті, що готовий до будь-яких зустрічей, він зацікавлений у продовженні самітів у "нормандському форматі", але він чекає результатів підготовки та чекає, коли умови безпосередньо приведуть нас до термінової необхідності зустрічі лідерів нормандського формату", - заявив Пєсков.</p>
      <p>
        <b>Що передувало: </b>
      </p>
      <p>Раніше у Кремлі заявляли, що підготовка до саміту "нормандської четвірки" <a href="https://www.pravda.com.ua/rus/news/2019/10/22/7229751/">неможлива</a> "через нові підходи і запити однієї зі сторін". </p>
      <p>
        <b>
          <i>Читайте також: <a href="https://www.eurointegration.com.ua/news/2019/10/14/7101866/">Пристайко: "нормандська зустріч" в листопаді – останній шанс "Мінська"</a></i>
        </b>
      </p>
      <p>
        <b>
          <i>
            <a href="https://www.pravda.com.ua/articles/2019/10/9/7228491/">Піти чи залишитись. Чи допоможе розведення військ закінчити війну на Донбасі</a>
          </i>
        </b>
      </p>
      <p>
        <b>
          <i>Нагадаємо, </i>
        </b>
      </p>
      <ul>
        <li>Росія висунула <a href="https://www.pravda.com.ua/news/2019/10/2/7227881/">умову для зустрічі </a>лідерів України та РФ – підписати так звану "формулу Штайнмаєра".</li>
        <li>Ще однією з умов для проведення саміту "нормандської четвірки" є розведення сил у Золотому і Петрівському. </li>
        <li>1 жовтня президент України Володимир Зеленський заявив про досягнення на зустрічі Тристоронньої контактної групи з врегулювання ситуації на Донбасі домовленості про початок розведення військ у <a href="https://www.pravda.com.ua/news/2019/10/1/7227836/">Петрівському та Золотому.</a></li>
        <li>7 жовтня глава МЗС Вадим Пристайко заявив, що розведення військ, яке мало <a href="https://www.pravda.com.ua/news/2019/10/1/7227836/">розпочатися 7 жовтня</a>, не відбудеться, оскільки бойовики <a href="https://www.pravda.com.ua/news/2019/10/7/7228341/">порушили домовленість</a>.</li>
        <li>У Путіна заявили, що Україна 9 жовтня "за надуманим приводом" обстрілів <a href="https://www.pravda.com.ua/news/2019/10/10/7228717/">зірвала розведення </a>сил на Донбасі в районі населених пунктів Золоте і Петрівське.</li>
        <li>Процес розведення у Золотому, попри те, що його початку мала передувати 7-денний режим припинення вогню, розпочався 29 жовтня і вже завершився.  </li>
      </ul>
      <related>
        <a href="https://www.pravda.com.ua/columns/2019/11/1/7230623/"/>
        <a href="https://www.pravda.com.ua/news/2019/10/31/7230552/"/>
        <a href="https://www.pravda.com.ua/news/2019/10/30/7230538/"/>
      </related>
    </article>
  </body>
</html>