<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902268/opmerkelijke-reactie-na-balotelli-statement-geen-ophef-over-iets-wat-er-niet-is-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T19:32:00+00:00"/>
    <meta property="og:title" content="Opmerkelijke reactie na Balotelli-statement: 'Geen ophef over iets wat er niet is'"/>
    <meta property="og:description" content="De Serie A-wedstrijd tussen Hellas Verona en Brescia zal voor altijd de geschiedenisboeken ingaan vanwege het statement van Mario Balotelli: de spits van Brescia hoorde racistische uitlatingen vanaf de tribune, schoot de bal weg en rende van het veld af. Bij de thuisploeg waren ze zich echter van geen kwaad bewust."/>
  </head>
  <body>
    <article>
      <h1>Opmerkelijke reactie na Balotelli-statement: 'Geen ophef over iets wat er niet is'</h1>
      <address>
        <time datetime="2019-11-03T19:32:00+00:00">03 Nov 2019, 19:32</time>
      </address>
      <p>
        <b>De Serie A-wedstrijd tussen Hellas Verona en Brescia zal voor altijd de geschiedenisboeken ingaan vanwege het statement van Mario Balotelli: de spits van Brescia hoorde racistische uitlatingen vanaf de tribune, schoot de bal weg en rende van het veld af. Bij de thuisploeg waren ze zich echter van geen kwaad bewust.</b>
      </p>
      <p>Trainer Ivan Juric had weinig begrip voor alle ophef. "Ik heb geen racistische geluiden gehoord, alleen gefluit en plagerijtjes", aldus de 44-jarige Kroaat tegenover <a href="https://gianlucadimarzio.com/it/verona-brescia-juric-balotelli-intervista">Sky Sports</a>. "Als Balotelli wel racistisch bejegend zou zijn, ben ik de eerste die dat veroordeelt. Maar laten we geen ophef creëren over iets wat er helemaal niet is. Ik weet als Kroaat hoe het is om uitgemaakt te worden voor 'zoon van een zigeuner', maar zoiets was hier niet aan de hand."</p>
      <aside>Lees meer<br/><a href="https://www.voetbalprimeur.be/videos/902253/balotelli-vuurt-bal-op-racistische-supporters-en-stormt-veld-af-in-itali-.html?itm_source=www.voetbalprimeur.be&amp;itm_medium=highlighted-content">Balotelli vuurt bal op racistische supporters en stormt veld af in Italië</a></aside>
      <p>Hellas Verona-voorzitter Maurizio Setti viel Juric bij. "Wij hebben niets gehoord in het stadion. We kunnen niet alle twintigduizend toeschouwers onder controle houden, maar van racisme bij onze fans is geen sprake. Ze kunnen soms wat ironisch uit de hoek komen, maar het zijn geen racisten."</p>
      <figure>
        <iframe data-src="https://twitter.com/SkySport/status/1191039601768632323?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>