<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/3/7230875/"/>
    <meta property="og:site_name" content="Українська правда"/>
    <meta property="article:published_time" content="2019-11-03T19:43:05+00:00"/>
    <meta property="og:title" content="Миколаїв: Заарештовано чотирьох членів банди, що викрадали людей"/>
    <meta property="og:description" content="Суд Миколаєва заарештував чотирьох членів озброєного злочинного угрупування, підозрюваних у захопленні та викраденні людей. "/>
  </head>
  <body>
    <article>
      <h1>Миколаїв: Заарештовано чотирьох членів банди, що викрадали людей</h1>
      <address>
        <time datetime="2019-11-03T19:43:05+00:00">03 Nov 2019, 19:43</time>
      </address>
      <p>Суд Миколаєва заарештував чотирьох членів озброєного злочинного угрупування, підозрюваних у захопленні та викраденні людей. </p>
      <p><b>Джерело:</b> відділ комунікації <a href="https://mk.npu.gov.ua/news/novini/sud-zaareshtuvav-usix-chotirox-chleniv-ozbrojenogo-zlochinnogo-ugrupuvannya-bez-mozhlivosti-vnesennya-zastavi/">поліції Миколаївської області</a></p>
      <p><b>Деталі:</b> Рішення про тримання під вартою строком на 60 діб без права внесення застави ухвалено Центральним райсудом Миколаєва 3 листопада стосовно двох членів угрупування - 41- та 47-річних мешканців м. Вознесенськ. </p>
      <p>Щодо ще двох фігурантів справи - ватажка ОЗУ та його 25-річного спільника - аналогічне рішення було ухвалено 2 листопада.</p>
      <p>Слідство у справі триває.</p>
      <p>
        <b>Що передувало:</b>
      </p>
      <p>1 листопада слідчі <a href="https://www.pravda.com.ua/news/2019/11/3/7230850/">затримали чотирьох фігурантів</a> у порядку ст. 208 КПК України та повідомили про підозру у скоєнні ряду тяжких злочинів за ч.3 ст. 289 "Незаконне заволодіння транспортним засобом", ч.1 ст.147 "Захоплення заручників", ч.2 ст.146 "Незаконне позбавлення волі або викрадення людини", ч.1 ст.126 "Побої і мордування", ч.1 ст.357 "Викрадення, привласнення, вимагання документів, штампів, печаток, заволодіння ними шляхом шахрайства чи зловживання службовим становищем або їх пошкодження".</p>
      <figure>
        <img src="https://img.pravda.com/images/doc/6/0/60e47b8-myko.jpg"/>
      </figure>
      <figure>
        <img src="https://img.pravda.com/images/doc/6/8/6894462-myko2.jpg"/>
      </figure>
      <footer>Українська правда</footer>
      <related>
        <a href="https://www.pravda.com.ua/news/2019/10/26/7230138/"/>
        <a href="https://www.pravda.com.ua/news/2019/10/22/7229781/"/>
        <a href="https://www.pravda.com.ua/news/2019/10/8/7228422/"/>
      </related>
    </article>
  </body>
</html>