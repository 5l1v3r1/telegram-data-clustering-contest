<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902262/-dennis-kan-sterke-periode-bij-club-brugge-verzilveren-leicester-city-lonkt-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T19:16:00+00:00"/>
    <meta property="og:title" content="'Leicester City wil na Tielemans en Ndidi nu Dennis weghalen bij Club Brugge'"/>
    <meta property="og:description" content="Heel wat spelers wisten dit seizoen uit te blinken bij Club Brugge. Emmanuel Dennis is er daar één van. Zijn sterke prestaties kan hij nu ook verzilveren met een knappe transfer."/>
  </head>
  <body>
    <article>
      <h1>'Leicester City wil na Tielemans en Ndidi nu Dennis weghalen bij Club Brugge'</h1>
      <address>
        <time datetime="2019-11-03T19:16:00+00:00">03 Nov 2019, 19:16</time>
      </address>
      <p>
        <b>Heel wat spelers wisten dit seizoen uit te blinken bij Club Brugge. Emmanuel Dennis is er daar één van. Zijn sterke prestaties kan hij nu ook verzilveren met een knappe transfer.</b>
      </p>
      <p>De Franse journalist Manu Lonjon geeft op Twitter namelijk aan dat Leicester City interesse toont in de Nigeriaanse aanvaller van Club Brugge. De Engelse club wil komende winter al een poging wagen om Dennis naar Engeland te halen.</p>
      <p>Leicester City is ook bereid om bijzonder ver te gaan voor Dennis. De Nigeriaan zou Club Brugge een bedrag tussen de 20 en 23 miljoen moeten opleveren. Daarmee breekt hij net het record van eerder deze zomer niet, toen Wesley Moraes de Bruggelingen 25 miljoen opleverde.</p>
      <figure>
        <iframe data-src="https://twitter.com/ManuLonjon/status/1190939330061250560?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De 21-jarige Dennis lijkt dit seizoen helemaal door te breken bij Club Brugge. Hij scoorde dit seizoen zes keer voor Club Brugge en was goed voor één assist in zestien wedstrijden. Met zijn twee doelpunten tegen Real Madrid in de Champions League plaatste hij zich helemaal in de spotlights van verschillende buitenlandse clubs.</p>
    </article>
  </body>
</html>