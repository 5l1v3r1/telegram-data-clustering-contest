<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619702/%D8%A7%D9%86%D8%B5%D8%B1%D8%A7%D9%81-%D9%86%D8%A7%DB%8C%D8%AC%D9%84-%D9%81%D8%A7%D8%B1%D8%A7%DA%98-%D8%A7%D8%B2-%DA%A9%D8%A7%D9%86%D8%AF%DB%8C%D8%AF%D8%A7%D8%AA%D9%88%D8%B1%DB%8C-%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%A2%D8%AA%DB%8C-%D8%A7%D9%86%DA%AF%D9%84%DB%8C%D8%B3"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-03T19:42:00+00:00"/>
    <meta property="og:title" content="انصراف نایجل فاراژ از کاندیداتوری در انتخابات آتی انگلیس"/>
    <meta property="og:description" content="رهبر حزب بریگزیت انگلیس با اعلام انصراف از کاندیداتوری در انتخابات آتی این کشور گفت که نمی‌خواهد مابقی عمر خود را در سیاست بگذراند."/>
  </head>
  <body>
    <article>
      <h1>انصراف نایجل فاراژ از کاندیداتوری در انتخابات آتی انگلیس</h1>
      <address>
        <time datetime="2019-11-03T19:42:00+00:00">03 Nov 2019, 19:42</time>
      </address>
      <p>
        <i>رهبر حزب بریگزیت انگلیس با اعلام انصراف از کاندیداتوری در انتخابات آتی این کشور گفت که نمی‌خواهد مابقی عمر خود را در سیاست بگذراند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از پایگاه خبری لوپوان فرانسه، نایجل فاراژ، رهبر حزب بریگزیت انگلیس که پیشتر اعلام کرده بود در انتخابات آتی این کشور نامزد خواهد شد، از این کار انصراف داد.</p>
      <p>فاراژ که قصد داشت برای نامزدی در رقابت انتخابات سراسری پیش رو به بوریس جانسون نخست وزیر انگلیس نزدیک شود، از این کار انصراف داده و ترجیح داد که از کاندیداهای حزب خود در سراسر انگلستان حمایت کند.</p>
      <figure>
        <img src="https://aftabnews.ir/files/fa/news/1398/8/12/354860_568.jpg"/>
      </figure>
      <p>رهبر حزب بریگزیت انگلیس که هفت بار برای نامزدی کرسی مجلس عوام تلاش کرده، گفت: من به این سوال خیلی فکر کردم که بهتر است جایگاهی در مجلس پیدا کنم یا بهتر است که سراسر انگلستان را طی کنم و از 600 نماینده حزب خود حمایت کنم؟</p>
      <p>او باز هم از توافقی که بین جانسون و اتحادیه اروپا برای بریگزیت انجام شد، انتقاد کرد. فاراژ گفت: رای‌دهندگان انگلیس باید بدانند که آن توافقی که صورت گرفته به معنی ارتباط نزدیک با تمامی موسسات اروپایی است و مذاکراتی سه ساله را در پی خواهد داشت.</p>
    </article>
  </body>
</html>