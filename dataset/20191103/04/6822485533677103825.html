<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812009.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T04:30:00+00:00"/>
    <meta property="og:title" content="بنزین سوپر همیشه بهتر از معمولی است؟"/>
    <meta property="og:description" content="به گزارش تسنیم، بنزین؛ به آلمانی (Benzin) برشی از نفت است که بین 70 تا 175 درجه سانتی‌گراد تقطیر می‌شود و محتوی هیدروکربن‌های C5تا C11یا C12می‌باشد. بنزین طبیعی که حدود 15درصد از نفت خام را تشکیل می‌دهد، در موتور‌های احتراقی بکار می‌رود. بنزین معمولی مجموعه‌ای از هیدروکربن‌هایی مانند پارافین‌ها (آلکان‌ها)، نفتن‌ها (سیکلو آلکان‌ها) و اولفین‌ها (آلکن‌ها) است؛ ولی می‌شود اکتان‌ها (C8H18) را به عنوان یکی از ترکیبات مشخص در بنزین دانست."/>
  </head>
  <body>
    <article>
      <h1>بنزین سوپر همیشه بهتر از معمولی است؟</h1>
      <address>
        <time datetime="2019-11-03T04:30:00+00:00">03 Nov 2019, 04:30</time>
      </address>
      <p>عده ای از مردم بر این باورند که استفاده از بنزین سوپر در مقایسه با بنزین معمولی عملکرد خودرو را به میزان قابل توجهی بهتر می‌کند در حالی که این ایده دقیق نیست.</p>
      <p>به گزارش تسنیم، بنزین؛ به آلمانی (Benzin) برشی از نفت است که بین 70 تا 175 درجه سانتی‌گراد تقطیر می‌شود و محتوی هیدروکربن‌های C5تا C11یا C12می‌باشد. بنزین طبیعی که حدود 15درصد از نفت خام را تشکیل می‌دهد، در موتور‌های احتراقی بکار می‌رود. بنزین معمولی مجموعه‌ای از هیدروکربن‌هایی مانند پارافین‌ها (آلکان‌ها)، نفتن‌ها (سیکلو آلکان‌ها) و اولفین‌ها (آلکن‌ها) است؛ ولی می‌شود اکتان‌ها (C8H18) را به عنوان یکی از ترکیبات مشخص در بنزین دانست.</p>
      <p>این سوخت را نخستین بار در آلمان «بنزین» نامیدند. بر خلاف تصور برخی که فکر می‌کنند نام بنزین از نام برتا بنز (Bertha Benz) گرفته شده (که در سال 1888 برای رانندگی از شهر مانهایم به شهر فورتزهایم از داروخانه بنزین مورد نیاز خود را خریداری می‌کرد)، این نام از ماده شیمیایی بنزن می‌آید. در بسیاری از کشور‌ها و زبان‌ها نیز نام آن بنزین یا بسیار شبیه به بنزین است.</p>
      <p>این در حالیست که این واژه دربردارنده ویژگی‌های این نوع سوخت از نظر چگونگی سوخت آن در موتورهای احتراق داخلی، فرایند پالایش بنزین از نفت خام و همچنین قیمت بالاتر آن در مقایسه با بنزین معمولی است.</p>
      <p>دانستن عدد اکتان مناسب و استفاده آن در هنگام سوخت گیری امری مهم است که سبب استفاده بهینه از موتور و افزایش عمر مفید آن می‌شود که توجه به این نکته در مورد خودروهای با اکتان بالا ضرورت بیشتری دارد، زیرا اگر به خودرویی که به بنزین معمولی احتیاج دارد، بنزین سوپر زده شود فقط از توان خودرو کاسته می‌شود.</p>
      <p>توانایی متراکم شدن سوخت قبل از احتراق خود به خودی را عدد اکتان می‌گویند. به زبان ساده‌تر هرچه اکتان یک سوخت بیشتر باشد آن سوخت در مقابل پدیده احتراق مخرب مقاوم‌تر است. یک سوخت خوب باید فقط پس از جرقه شمع مشتعل گردد و شعله احتراق آن به صورت آرام‌سوز سرتاسر اتاقک احتراق را طی نماید تا انرژی مفیدی بر تاج پیستون وارد آید.</p>
      <p>تفاوت بنزین سوپر با معمولی در عدد اکتان آن بوده که در نوع معمولی 87 و در سوپر 95 است. اکتان بالاتر یعنی انفجار در فشار بالاتر، یعنی بنزین سوپر دیرتر از بنزین معمولی منفجر می شود. هر خودرو با توجه به نوع موتور خود، نیازمند بنزینی با اکتان متفاوت است که در دفترچه راهنمای خودرو بدان اشاره شده است.</p>
      <p>اگر به خودرویی که به بنزین سوپر احتیاج دارد، بنزین معمولی زده شود، هر بار قبل از رسیدن پیستون به بالاترین نقطه در سیلندر، بنزین اشتعال پیدا کرده و پیستونی را که هنوز حرکت سر بالایی خود را کامل نکرده به پایین می‌راند. نتیجه آن، فشار به مجموعه پیستون، شاتون، میل لنگ و سوپاپ هاست و معمولاً با صدای خشنی همراه است و عدم توجه به این مورد در دراز مدت سبب آسیب به موتور و کاهش عمر مفید آن می‌شود.</p>
      <p>هرچه ارتفاع از سطح دریا بالاتر باشد سوخت دیرتر دچار خودسوزی می‌شود که مانند این است که عدد اکتان بنزین بالاتر باشد. اگر با خودروی خود به مناطق کم‌ارتفاع همچون شمال کشور سفر کرده باشید حتما با افزایش شدید صدای موتور روبرو شده‌اید که دلیل آن نیز تاثیر ارتفاع بر اکتان سوخت است.</p>
      <p>برای رفع این مشکل با تنظیم دلکوی خودرو، تنظیم موتور با دستگاه و فیلرگیری می‌توان خودسوزی سوخت را در این خودروها مرتفع و صدا را برطرف کرد.</p>
      <p>هرچه قدر که به میزان رطوبت هوا اضافه شود شاهد بالا رفتن عدد اکتان هستیم و همچنین هر چه‌قدر که دمای هوا کاهش پیدا کند دوباره شاهد افزایش این عدد اکتان خواهیم بود.</p>
      <p>نسبت تراکم موتور، آوانس و ریتارد دلکو، میزان کارکرد موتور، دمای موتور، نسبت بنزین و هوا که البته خودرو های مجهز به ECU چون می‌توانند نسبت هوا و سوخت رو اندازه‌گیری کنند و سوخت متناسب با دور موتور، دمای هوا، غلظت اکسیژن و… را وارد موتور کنند کمتر دچار مورد سوم می‌شوند.</p>
      <p>با توجه به این‌که پیشرانه اکثر خودروهای سواری موجود در کشور بر مبنای بنزین سوپر با اکتان 95 طراحی شده‌اند، بنابراین استفاده از بنزین با اکتان بالا بهتر است و استفاده از بنزین معمولی با اکتان 87 در دراز مدت خسارات جبران ناپذیری به موتور خودرو وارد می‌نماید.</p>
      <p>اگر می‌خواهید از بنزین معمولی استفاده کنید بهتر است که به ازای هر 3000 کیلومتر از محلول پاک‌کننده انژکتور استفاده کنید تا همیشه سوزن‌های انژکتور خودروی شما تمیز باشد.</p>
      <p>روش های تشخیص بنزین سوپر از بنزین معمولی، اولین مشخصه رنگ بنزین است که بنزین سوپر معمولا به رنگ های سفید و سبز و رنگ بنزین معمولی صورتی مایل به قرمز است.</p>
      <p>یکی دیگر از ویژگی‌های بنزین سوپر بالا بودن جهش و پریدگی آن نسبت به بنزین معمولی است. و برای آن‌که مطمئن شوید که آب در بنزین سوپر وجود دارد یا نه، با ریختن چند قطره بنزین سوپر روی یک ورق کاغذ نباید اثر خاصی روی آن باقی بماند؛ در صورتی که ورق کاغذ حالت صاف خود را ازدست داد، یعنی این‌که فرآورده به آب آغشته بوده است.</p>
      <p>بوی متفاوت بنزین سوپر و معمولی را از دیگر روش های تشخیص آنها است. تفاوت گازهای خارج شده از باک خودرو در هنگام سوخت‌گیری هم از نکات مهم در شناسایی فرآورده‌ها است.</p>
      <p>هنگام سوخت‌گیری و قرار گرفتن نازل در باک خودرو، فرآورده مورد نظر قابل مشاهده نیست، گاز خارج شده می‌تواند راه مناسبی برای تشخیص نوع بنزین باشد. به این منظور اگر گاز خارج شده از باک خشک بود بنزین سوپر، اگر چرب بود بنزین معمولی و اگر بسیار بدبو بود گازوییل است.</p>
      <p>برای تشخیص بنزین از گازوئیل نیز در صورت باقی ماندن گاز بنزین روی دست، در ابتدا لکه باقی نمی‌ماند، اما بعد از مدتی در صورت پاک نشدن، به لکه‌ای سفید تبدیل می‌شود که این نشانه بنزین است.</p>
    </article>
  </body>
</html>