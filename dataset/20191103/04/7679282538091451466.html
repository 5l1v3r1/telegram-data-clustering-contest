<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-gali-ke-kone-me-daal-diya-6-saal-ke-bacche-ka-shav-aur-ho-gaye-farar-2829228.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-03T04:21:53+00:00"/>
    <meta property="og:title" content="गली के कोने में डाल दिया 6 साल के बच्चे का शव और हो गए फरार; जानें पूरा मामला"/>
    <meta property="og:description" content="दिल्ली के नरेला में शुक्रवार शाम से लापता बच्चे का शव शनिवार को उसके घर के पास से बरामद हुआ है। छह वर्षीय मासूम अजय की गला रेत कर हत्या की गई है। आरोपियों ने देर रात बच्चे के शव को उसके घर की गली के..."/>
  </head>
  <body>
    <article>
      <h1>गली के कोने में डाल दिया 6 साल के बच्चे का शव और हो गए फरार; जानें पूरा मामला</h1>
      <address><time datetime="2019-11-03T04:21:53+00:00">03 Nov 2019, 04:21</time> by <a rel="author">नई दिल्ली, वरिष्ठ संवाददाता</a></address>
      <p>दिल्ली के नरेला में शुक्रवार शाम से लापता बच्चे का शव शनिवार को उसके घर के पास से बरामद हुआ है। छह वर्षीय मासूम अजय की गला रेत कर हत्या की गई है। आरोपियों ने देर रात बच्चे के शव को उसके घर की गली के कोने पर डाल दिया और फरार हो गए। मामले की सूचना के बाद पहुंची नरेला थाना पुलिस ने शव को कब्जे में लेकर पोस्टमार्टम के लिए भेज दिया है।पुलिस हत्या की धाराओं में केस दर्ज कर आरोपियों की तलाश कर रही है।</p>
      <p>पुलिस अधिकारी ने बताया कि गौतम कॉलोनी में रहने वाले परिवार ने शुक्रवार देर रात नरलेा थाने में अपने छह वर्षीय बेटे के गायब होने की शिकायत दी थी। पुलिस ने शिकायत पर अपहरण की धाराओं में केस दर्ज कर जांच शुरू की। अपनी शिकायत में पीड़ित परिवार ने बताया कि शुक्रवार शाम करीब 5 बजे अजय अपने घर के बाहर खेल रहा था। इसी दौरान कोई बच्चे को उठाकर ले गया। परिजनों ने बच्चे की तलाश शुरू की। मगर उसका पता नहीं चला।</p>
      <p><b>घर के पास ही शव मिला: </b>पुलिस और परिजनों ने पूरी रात अजय की। शनिवार सुबह पड़ोसी ने शव देखकर परिजनों को सूचना दी। इसके बाद पुलिस और परिजन मौके पर पहुंची और जांच पड़ताल की।</p>
      <h3>
        <a href="https://www.livehindustan.com/ncr/story-three-arrested-for-murdering-woman-in-delhi-2828439.html">प्रेमी के साथ लिव इन में रह महिला की हत्या में तीन गिरफ्तार, जानें वजह</a>
      </h3>
    </article>
  </body>
</html>