<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=945022"/>
    <meta property="og:site_name" content="Andhrajyothy"/>
    <meta property="article:published_time" content="2019-11-03T04:07:02+00:00"/>
    <meta property="og:title" content="హైదరాబాద్‌ బోణీ"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>హైదరాబాద్‌ బోణీ</h1>
      <address>
        <time datetime="2019-11-03T04:07:02+00:00">03 Nov 2019, 04:07</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <ul>
        <li><b>2-1తో కేరళపై గెలుపు</b> </li>
      </ul>
      <p><b>హైదరాబాద్‌ (ఆంధ్రజ్యోతి క్రీడాప్రతినిధి): </b>ఇండియన్‌ సూపర్‌ లీగ్‌ (ఐఎస్‌ఎల్‌)లో అరంగేట్ర జట్టు హైదరాబాద్‌ ఎఫ్‌సీ ఎట్టకేలకు బోణీ కొట్టింది. గత రెండు మ్యాచ్‌ల్లో పేలవ ప్రదర్శనతో విమర్శలపాలైన హైదరాబాద్‌ సొంతగడ్డపై పాయింట్ల ఖాతాను తెరిచి అభిమానులను మురిపించింది. శనివారం గచ్చిబౌలీ స్టేడియంలో జరిగిన మ్యాచ్‌లో హైదరాబాద్‌ ఎఫ్‌సీ 2-1 గోల్స్‌ తేడాతో కేరళ బ్లాస్టర్స్‌ను ఓడించింది. హైదరాబాద్‌ తరఫున మార్కో స్టాన్కోవిచ్‌ (54వ నిమిషం) పెనాల్టీని గోల్‌గా మలచగా.. మార్సెలో పెరీరా (81వ) ఫ్రీకిక్‌ను నెట్‌లోకి పంపి రెండో గోల్‌ను అందించాడు. రాహుల్‌ ప్రవీణ్‌ (34వ) కేరళకు ఏకైక గోల్‌ను అందించాడు. ఈ మ్యాచ్‌లో బంతిపై కేరళదే ఆధిపత్యమైనా కీలక సమయంలో హైదరాబాద్‌ ఆటగాళ్లు రాణించి విజయాన్ని సొంతం చేసుకున్నారు. ఫస్టాఫ్‌ ఆరంభం నుంచే కేరళ దూకుడుగా ఆడింది. వరుసగా ప్రత్యర్థి గోల్‌ పోస్టుపై దాడులు చేస్తూ డిఫెన్స్‌ను ఒత్తిడికి గురి చేసే ప్రయత్నం చేసింది. ద్వితీయార్థంలో పుంజుకున్న హైదరాబాద్‌ ఆఖరి వరకూ ఆధిక్యాన్ని కాపాడుకొని లీగ్‌లో తొలి విజయాన్ని నమోదు చేసింది.</p>
    </article>
  </body>
</html>