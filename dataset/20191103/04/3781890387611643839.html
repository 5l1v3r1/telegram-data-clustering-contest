<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/739766"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T04:30:00+00:00"/>
    <meta property="og:title" content="'จ๊อบซัง'วอนเสพข่าวมีสติ ขอสอบ'มัยร่า'ปมภาพหลุด!"/>
    <meta property="og:description" content="'จ๊อบซัง' ผู้จัดการวง BNK48 วอนแฟนคลับเสพข่าวบนโซเชียลอย่างมีสติ หลังแห่แชร์ภาพสาวคล้าย 'มัยร่า' ควงคู่หนุ่มมีเมียแล้วเที่ยวงานหนังสือ ลั่นขอเวลาตรวจสอบข้อเท็จจริงจากไอดอลสาวก่อน!"/>
  </head>
  <body>
    <article>
      <h1>'จ๊อบซัง'วอนเสพข่าวมีสติ ขอสอบ'มัยร่า'ปมภาพหลุด!</h1>
      <address>
        <time datetime="2019-11-03T04:30:00+00:00">03 Nov 2019, 04:30</time>
      </address>
      <p>
        <b>"จ๊อบซัง" ผู้จัดการวง BNK48 วอนแฟนคลับเสพข่าวบนโซเชียลอย่างมีสติ หลังแห่แชร์ภาพสาวคล้าย "มัยร่า" ควงคู่หนุ่มมีเมียแล้วเที่ยวงานหนังสือ ลั่นขอเวลาตรวจสอบข้อเท็จจริงจากไอดอลสาวก่อน!</b>
      </p>
      <p>กลายเป็นประเด็นวิพากษ์วิจารณ์อย่างกว้างขวางกันอีกครั้ง หลังจากที่ก่อนหน้านี้มีเพจแอนตี้ปล่อยข่าวลือหาว่าหนึ่งในสมาชิกไอดอลเกิร์ลกรุ๊ป BNK48 รุ่นที่ 2 อย่างสาว<i><b> "มัยร่า-มะอิระ คูยามา"</b></i> มีสัมพันธ์ลึกซึ้งกับ <b>"สุชาติ แสงชู"</b> ผู้กำกับรายการเรียลิตี้ของวง แต่ล่าสุดกลับมีการเผยภาพคล้ายทั้งคู่กำลังเที่ยวงานหนังสือ จนกลายเป็นที่วิจารณ์อย่างุรนแรงในสังคมออนไลน์อยู่ในขณะนี้<br/><br/>เกี่ยวกับเรื่องดังกล่าว ล่าสุดเมื่อวันที่ 3 พ.ย.<b> "จ๊อบซัง-ณัฐพล บวรวัฒนะ" </b>ผู้จัดการวงBNK48 ได้ออกมาเผยผ่านแฟนเพจเฟซบุ๊ก@BNK48Shihainin ระบุ<i><b> "เรื่องที่มีข่าวเกี่ยวกับน้องมัยร่า ทางเราขอรับฟังข้อมูลจากน้องก่อนนะครับ เพราะล่าสุดมีการโพสต์จากอีกฝ่ายว่าไม่ได้เป็นไปตามที่ปรากฏในข่าว ยังไงโปรดใช้วิจารณญาณในการเสพข้อมูลบนโซเชียลด้วยนะครับ" </b></i><br/><br/>อย่างไรก็ตามภายหลังจากที่โพสต์ดังกล่าวเผยแพร่ออกไป ทางด้านชาวเน็ตรวมไปถึงแฟนคลับของวงต่างเข้ามาคอมเม้นท์แสดงความเห็นกันเป็นจำนวนมาก โดยส่วนใหญ่ต่างระบุว่าควรมีการชี้แจงข้อเท็จจริงของเรื่องที่เกิดขึ้นโดยเร็ว รวมทั้งควรมีมาตการจัดการหากเรื่องที่เกิดขึ้นเป็นความจริง ขณะที่บางรายเชื่อว่าเป็นการจงใจแอบถ่ายเพื่อให้เมมเบอร์BNK48 เกิดความเสียหายและขอให้กำลังในทีมงานอีกด้วย<br/><br/>ทั้งนี้ สำหรับ "มัยร่า BNK48" เคยปรากฎเป็นข่าวก่อนหน้านี้ หลังเพจแอนตี้ชื่อดังได้เผยเรื่องราวว่ามีสัมพันธ์ลึกซึ้งกับ "สุชาติ แสงชู" ผู้กำกับรายการเรียลิตี้ของวง ซึ่งมีภรรยาและกำลังอยู่ในช่วงตั้งครรภ์ โดยภายหลังทาง BNK48 ได้ชี้แจงว่าไม่เป็นความจริง โดยภายหลังชื่อของเธอก็เป็นข่าวอีกครั้ง เมื่เธอถูกต้นสังกัดสั่งแบนยาว 2 เดือน หลังเจอเพจแอนตี้จับผิดแอบไปเที่ยวชมพิพิธภัณฑ์ ดูงานศิลป์กับ "อะตอม Dif Kids" แรปเปอร์หนุ่มผู้ร่วมแต่งเพลงประเทศกูมีอีกด้วย...</p>
      <figure>
        <img src="https://www.dailynews.co.th/admin/upload/20191103/news_SFDNFYVdfh115344_533.jpg?v=201911031411?v=2682"/>
      </figure>
      <figure>
        <img src="https://www.dailynews.co.th/admin/upload/20191103/news_DXqzJmlJEw115344_533.jpg?v=201911031411?v=7407"/>
      </figure>
      <p>ขอบคุณภาพและข้อมูลจาก @BNK48Shihainin<br/><br/><br/><b>ข่าวที่เกี่ยวข้อง..<br/><a href="https://www.dailynews.co.th/entertainment/739687">-หลุดอีกภาพคล้าย'มัยร่าBNK48' แอบควงหนุ่มมีเมียแล้ว</a><br/><a href="https://www.dailynews.co.th/entertainment/725060">-สั่งพักงาน'มัยร่าBNK48' ปมถูกเม้าท์กิ๊ก'ผกก.-แรปเปอร์'</a></b></p>
      <figure>
        <img src="https://www.dailynews.co.th/admin/upload/20191103/news_kifStROPQW115401_533.jpg?v=201911031411?v=7413"/>
      </figure>
    </article>
  </body>
</html>