<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277408/gewelddadige-overval-op-juwelier-in-waalwijk.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-03T08:57:46+00:00"/>
    <meta property="og:title" content="Gewelddadige overval op juwelier in Waalwijk"/>
    <meta property="og:description" content="Twee eigenaren van een juwelierszaak aan de Grotestraat werden zaterdagavond 2 november in hun woning opgeschrikt door een aantal gewelddadige overvallers. De slachtoffers werden vastgebonden, mishandeld en er werd een schot gelost. De politie heeft de zaak in onderzoek en roept getuigen op zich te melden."/>
  </head>
  <body>
    <article>
      <h1>Gewelddadige overval op juwelier in Waalwijk</h1>
      <address>
        <time datetime="2019-11-03T08:57:46+00:00">03 Nov 2019, 08:57</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/goud-ring-sieraad-diamant.jpg?itok=W9OttLRs"/>
        <figcaption>Foto: Archief EHF</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/goud-ring-sieraad-diamant.jpg?itok=W9OttLRs"/>
        <figcaption>Foto: Archief EHF</figcaption>
      </figure>
      <p><b>Waalwijk - </b>Twee eigenaren van een juwelierszaak aan de Grotestraat werden zaterdagavond 2 november in hun woning opgeschrikt door een aantal gewelddadige overvallers. De slachtoffers werden vastgebonden, mishandeld en er werd een schot gelost. De politie heeft de zaak in onderzoek en roept getuigen op zich te melden.</p>
      <p><b>Waalwijk - </b>Twee eigenaren van een juwelierszaak aan de Grotestraat werden zaterdagavond 2 november in hun woning opgeschrikt door een aantal gewelddadige overvallers. De slachtoffers werden vastgebonden, mishandeld en er werd een schot gelost. De politie heeft de zaak in onderzoek en roept getuigen op zich te melden.</p>
      <p>Even na 22.00 uur hoorden de eigenaren, die boven de juwelierszaak wonen, een raar geluid. De vrouw keek in de hal en zag dat de deur openstond. Toen zij dichterbij kwam zag zij een persoon met een masker staan. Direct werd de vrouw flink geduwd, waarop zij op de grond viel. Vervolgens stapten er vermoedelijk nog twee overvallers de woning binnen. De vrouw werd vastgebonden en de overvallers kwamen daarna in worsteling met de mannelijke bewoner. Ook hij werd vastgebonden. Tijdens de overval werd duidelijk dat de overvallers toegang wilden tot de juwelierszaak. Uiteindelijk bleven de slachtoffers in de woning achter en kwamen de overvallers in de zaak. Het alarmsysteem trad direct in werking en rook verspreidde zich door de gehele zaak. Na de overval zijn de daders vermoedelijk gevlucht in de richting van de Winterdijk. Of er is iets buitgemaakt is op dit moment niet bekend.</p>
      <h3>Onderzoek</h3>
      <p>De alarmcentrale maakte direct melding bij de politie. Meerdere eenheden van de politie gingen naar de locatie. Zij troffen de slachtoffers bij de woning aan. Direct werd de omgeving afgezet voor het politieonderzoek. Hiernaast werd er een buurtonderzoek gehouden. Tijdens het onderzoek vertelden meerdere getuigen dat zij een ‘ harde knal’ hadden gehoord. Zij vermoedden een schot. Uit onderzoek blijkt dat er inderdaad in de woning in de lucht is geschoten. Hierbij raakte niemand gewond. Wel zijn de hevig geschrokken eigenaren ter controle overgebracht naar het ziekenhuis. Zij deden diezelfde avond aangifte.</p>
    </article>
  </body>
</html>