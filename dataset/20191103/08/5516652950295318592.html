<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425085/efyge-apo-th-zwh-o-kalyteros-xoreyths-soystas-ths-thloy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-03T08:50:02+00:00"/>
    <meta property="og:title" content="Έφυγε από τη ζωή ο καλύτερος χορευτής σούστας της Τήλου"/>
    <meta property="og:description" content="Ένας υπέροχος και χαμογελαστός άνθρωπος της τοπικής κοινωνίας της Τήλου, έφυγε χθες από τη ζωή."/>
  </head>
  <body>
    <article>
      <h1>Έφυγε από τη ζωή ο καλύτερος χορευτής σούστας της Τήλου</h1>
      <h2>Η συγκινητική ανάρτηση της δημάρχου Μαρίας Καμμά</h2>
      <address>
        <time datetime="2019-11-03T08:50:02+00:00">03 Nov 2019, 08:50</time>
      </address>
      <p>
        <b>Ένας υπέροχος και χαμογελαστός άνθρωπος της τοπικής κοινωνίας της Τήλου, έφυγε χθες από τη ζωή.</b>
      </p>
      <p>Πρόκειται για τον Κυριάκο Σακελλάρη, ο οποίος απεβίωσε σε ηλικία 86 ετών.</p>
      <p>Σε ανάρτησή της, στην προσωπική της σελίδα η δήμαρχος του νησιού κα Μαρία Καμμά ανέφερε:</p>
      <p>«Ένας υπέροχος άνθρωπος έφυγε σήμερα από κοντά μας... Ο Κυριάκος Σακελλάρης, ο γερο-Καβούνιας...<br/>Ήσυχος, καλόκαρδος, χαμογελαστός, καλός οικογενειάρχης και αγαπητός σε όλους τους Τηλιακούς. Από μικρό παιδί άκουγα να λένε για τον καλύτερο χορευτή σούστας της Τήλου, τον Καβούνια.. Κυριάκο μου αγαπημένε, τώρα εκεί ψηλά που πήγες φαντάζομαι τα γλέντια που θα στήσετε με τους υπόλοιπους που θα βρεις...</p>
      <p>Θα σε θυμόμαστε για πάντα και εύχομαι ο σπόρος που άφησες πίσω να ακολουθήσει τα δικά σου μονοπάτια ζωής...<br/>Καλό ταξίδι, Καβούνια.»</p>
    </article>
  </body>
</html>