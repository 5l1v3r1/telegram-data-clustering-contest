<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/kinos-tul-hangosan-szexelt-a-par-buktak-a-luxushajoutat/185763"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-03T08:30:00+00:00"/>
    <meta property="og:title" content="Kínos: túl hangosan szexelt a pár, bukták a luxushajóutat"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Kínos: túl hangosan szexelt a pár, bukták a luxushajóutat</mark>
      </h1>
      <address><time datetime="2019-11-03T08:30:00+00:00">03 Nov 2019, 08:30</time> by <a rel="author">Bors</a></address>
      <p>
        <b>Álmai utazása már az első nap rémálommá vált Renata és Volker számára. </b>
        <b>Álmai utazása már az első nap rémálommá vált Renata és Volker számára.</b>
      </p>
      <p>A német házaspár április elsején indult kéthetes körutazásra a Karib-tengerre a TUI Cruises társaság Mein Schiff 5 nevű hajóján. Útjuk azonban nem tartott sokáig. Egy affér után le kellett szállniuk Barbadoson, és nem is engedték őket vissza a hajóra, a többi utas biztonságának érdekeire hivatkozva.</p>
      <p>Renata csak arra tud gondolni, hogy azért történt mindez, mert férjével hangosan szeretkeztek, aminek mindenki fültanúja volt, mert elfelejtették becsukni az erkélyajtót. Az együttlét után hangos veszekedésbe bonyolódtak, de sem egymásba sem a kabinjukba nem tettek kárt. Mégis pár perccel később kopogtattak az ajtón. A hajó menedzsere és egy biztonsági őr volt az, és közölték velük, hogy a kapitány utasítására el kell hagyniuk a hajót. Amikor rákérdeztek, hogy miért, azt a választ kapták, hogy egy biztonsági jellegű intézkedés miatt, annak érdekében, hogy megvédjék őket és a többi utast.</p>
      <figure>
        <img src="http://media.borsonline.hu/cikk/20/191307/big-lead/650x360/2012642_1640238-1631536-1610417-1584237-1566028-1103717-1098591-onenight.jpg"/>
        <figcaption>A pár úgy sejti: zajon együttlétük miatt lettek nemkívánatos személyek a luxushajón</figcaption>
      </figure>
      <p>A pár eleget tett a kérésnek, de nagyon feldühítette őket, hogy nemcsak lemaradnak a befizetett útjukról, de egy vagyont kell költeniük Barbadoson szállásra és a hazaútra Németországba. Úgy döntöttek, beperelik a TUI Cruises-t azt követelve, hogy fizessék visza a költségeiket és az út árát.</p>
      <p>A Riese német lap újságírója megkereste az esettel kapcsolatban a hajótársaságot is, amely ismét csak annyit közölt, hogy az intézkedés a vendégek védelme érdekében történt. A TUI utasszabályzatában egyébként benne van, hogy ha valaki a fedélzeten veszélyezteti mások egészségét, vagy biztonságát, leszállítható bármely kikötőben.</p>
    </article>
  </body>
</html>