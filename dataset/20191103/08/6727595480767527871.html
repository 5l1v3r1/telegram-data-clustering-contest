<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/shyam-balakrishnana-case-in-talks-amid-uapa-conterversy-in-kerala123.html"/>
    <meta property="og:site_name" content="DoolNews"/>
    <meta property="article:published_time" content="2019-11-03T08:59:00+00:00"/>
    <meta property="og:title" content="മാവോയിസ്റ്റ് ബന്ധം ആരോപിച്ച ശ്യാം ബാലകൃഷ്ണന് നഷ്ടപരിഹാരം നിഷേധിച്ച ഇടതുപക്ഷ സര്‍ക്കാര്‍; വീണ്ടും ചര്‍ച്ചയായി ശ്യാം ബാലകൃഷണന്റെ കേസ്"/>
    <meta property="og:description" content="UAPA Kerala വയനാട്: യു.എ.പി.എ ചുമത്തി താഹ ഫസലിനെയും അലന്‍ ഷുഹൈബിനെയും റിമാന്‍ഡ് ചെയ്തപൊലീസ് നടപടിയില്‍ സംസ്ഥാനസര്‍ക്കാര്‍ വിവാദത്തിലകപ്പെട്ടിരിക്കെ വീണ്ടും ചര്‍ച്"/>
  </head>
  <body>
    <article>
      <h1>മാവോയിസ്റ്റ് ബന്ധം ആരോപിച്ച ശ്യാം ബാലകൃഷ്ണന് നഷ്ടപരിഹാരം നിഷേധിച്ച ഇടതുപക്ഷ സര്‍ക്കാര്‍; വീണ്ടും ചര്‍ച്ചയായി ശ്യാം ബാലകൃഷണന്റെ കേസ്</h1>
      <address><time datetime="2019-11-03T08:59:00+00:00">03 Nov 2019, 08:59</time> by <a rel="author">ന്യൂസ് ഡെസ്‌ക്</a></address>
      <p>വയനാട്: യു.എ.പി.എ ചുമത്തി താഹ ഫസലിനെയും അലന്‍ ഷുഹൈബിനെയും റിമാന്‍ഡ് ചെയ്തപൊലീസ് നടപടിയില്‍ സംസ്ഥാനസര്‍ക്കാര്‍ വിവാദത്തിലകപ്പെട്ടിരിക്കെ വീണ്ടും ചര്‍ച്ചയായി 2015ലെ മാവോയിസ്റ്റ് ബന്ധമാരോപിച്ച ശ്യാം ബാലകൃഷ്ണന്റെ കേസ്.</p>
      <p>മാവോയിസ്റ്റ് ബന്ധമാരോപിച്ച് വയനാട് സ്വദേശി ശ്യാം ബാലകൃഷ്ണനെ പൊലീസ് കസ്റ്റഡിയിലെടുത്ത കേസില്‍ അന്നത്തെ യു.ഡി.എഫ് സര്‍ക്കാരിന് തെറ്റു പറ്റിയെന്നു ചൂണ്ടിക്കാട്ടി നഷ്ടപരിഹാരം സര്‍ക്കാര്‍ നല്‍കണമെന്ന കോടതി വിധിക്കെതിരെ പിണറായി സര്‍ക്കാര്‍ അപ്പീല്‍ പോയി സ്റ്റേ വാങ്ങിയ സംഭവമാണ് ഇപ്പോള്‍ വീണ്ടും ചര്‍ച്ചയായിരിക്കുന്നത്.<br/><a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw"><b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b></a><br/>അന്യായമായി കസ്റ്റഡിയില്‍ എടുത്ത ശ്യാം ബാലകൃഷ്ണന് ഒരുലക്ഷം രൂപ സര്‍ക്കാര്‍ നഷ്ട പരിഹാരം നല്‍കണമെന്നും ഈ തുക പൊലീസില്‍ നിന്നും ഈടാക്കണമെന്നും ആവശ്യപ്പെട്ട് 2015 ല്‍ ഹൈക്കോടതി ഉത്തരവ് വന്നിരുന്നു. ഈ ഉത്തരവിനെതിരെ സംസ്ഥാനസര്‍ക്കാര്‍ സെപ്റ്റംബറില്‍ അപ്പീല്‍ പോയി വിധിക്ക് സ്റ്റേ സമ്പാദിക്കുകയായിരുന്നു.</p>
      <related>
        <a href="https://www.doolnews.com/sajitha-madathil-about-allan-in-uapa-case782.html?utm_source=doolnews&amp;utm_medium=related"/>
      </related>
      <p>മുന്‍ ഹൈക്കോടതി ജഡ്ജിയുടെ മകനായ ശ്യാം ബാലകൃഷ്ണനെ മാവോയിസ്റ്റ് ബന്ധം ഉണ്ടെന്ന പേരില്‍ പൊലീസ് കസ്റ്റഡിയിലെടുക്കുകയായിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>അന്യായമായി കസ്റ്റഡിയിലെടുത്തെന്വനാരോപിച്ച് ഇദ്ദേഹം ഒരു ലക്ഷം രൂപ നഷ്ട പരിഹാരം ആവശ്യപ്പെട്ടിരുന്നു. ഇതിനെതിരെ അന്നത്തെ യു.ഡി.എഫ് സര്‍ക്കാര്‍ നല്‍കിയ അപ്പീല്‍ ജസ്റ്റിസ് മുഹമ്മദ് മുഷ്താഖ് തള്ളിയിരുന്നു. ഈ കേസിലാണ് സെപ്റ്റംബറില്‍ എല്‍.ഡി.എഫ് സര്‍ക്കാര്‍ സ്റ്റേ വാങ്ങിയിരുന്നത്.</p>
      <figure>
        <iframe src="https://www.youtube.com/embed/lbdKWenxPOw" width="560" height="315" data-service="Youtube" scrolling="no"/>
      </figure>
    </article>
  </body>
</html>