<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/tradicni-vylov-rybnika-nezmar-prilakal-tisice-navstevniku-20191103.html"/>
    <meta property="og:site_name" content="Deník.cz"/>
    <meta property="article:published_time" content="2019-11-03T08:38:00+00:00"/>
    <meta property="og:title" content="Tradiční výlov rybníka Nezmar přilákal tisíce návštěvníků"/>
    <meta property="og:description" content="V sobotu 2. listopadu byl zahájen výlov největšího rybníka na Opavsku, a sice dolnobenešovského Nezmaru, který tradičně trvá po celý víkend."/>
  </head>
  <body>
    <article>
      <h1>Tradiční výlov rybníka Nezmar přilákal tisíce návštěvníků</h1>
      <address><time datetime="2019-11-03T08:38:00+00:00">03 Nov 2019, 08:38</time> by <a rel="author">Markéta Stošková</a></address>
      <p>Rybáři zde zúročují svou celoroční práci a zároveň poskytují zajímavou podívanou tisícovkám návštěvníků nejen z našeho okresu, ale i ze vzdálenějších koutů republiky.</p>
      <p>U rybníka vyrostlo opět velké množství stánků, ve kterých prodejci nabízeli svařené víno a medovinu na zahřátí, kávu, uzeniny, sladkosti a samozřejmě především pokrmy z čerstvých ryb. Mezi něž patří například velice oblíbený klasický smažený kapr, hranolky z candáta či rybí polévka.</p>
      <p>Vlastnímu výlovu předchází strojení rybníka, které zahrnuje přípravné práce. Jedná se především o vypouštění vody z rybníka, které musí být pozvolné, aby se ryby soustředily pouze do loviště.</p>
      <p>Rybáři vylovili nejvíce kaprů, ale také štiky, candáty, líny, amury a sumce. </p>
      <figure>
        <img src="https://g.denik.cz/57/5a/cokofest-ostrava-cerna-louka-cokolada-festival-vystava-27_denik-150-3x2.jpg"/>
      </figure>
      <aside>
        <a href="https://opavsky.denik.cz/z-regionu/pripravy-na-vikendovy-cokofest-v-ostrave-vrcholi-podivejte-se-co-nabidne-20191031.html">OBRAZEM: Zájem o ČokoFest v Ostravě je obrovský. Mlsouni mrzli ve frontě Přečíst článek ›</a>
      </aside>
    </article>
  </body>
</html>