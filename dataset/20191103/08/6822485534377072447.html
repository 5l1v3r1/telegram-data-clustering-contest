<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812025.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T08:32:00+00:00"/>
    <meta property="og:title" content="اصلاح آیین دادرسی ‌دیوان ‌عدالت ‌اداری در دستور کار مجلس"/>
    <meta property="og:description" content="به گزارش فارس، جلسه علنی صبح امروز مجلس شورای اسلامی به ریاست علی لاریجانی آغاز شد. "/>
  </head>
  <body>
    <article>
      <h1>اصلاح آیین دادرسی ‌دیوان ‌عدالت ‌اداری در دستور کار مجلس</h1>
      <address>
        <time datetime="2019-11-03T08:32:00+00:00">03 Nov 2019, 08:32</time>
      </address>
      <p>جلسه علنی مجلس صبح امروز (یکشنبه ۱۲ آبان) به ریاست لاریجانی در حالی آغاز شد که ادامه رسیدگی به اصلاح آیین دادرسی ‌دیوان ‌عدالت ‌اداری در دستور کار نمایندگان قرار دارد.</p>
      <p>به گزارش فارس، جلسه علنی صبح امروز مجلس شورای اسلامی به ریاست علی لاریجانی آغاز شد. </p>
      <p>در نشست امروز 217 نفر از نمایندگان حاضر هستند. </p>
      <p>سید امیرحسین قاضی زاده هاشمی دستور کار‌های صحن را به شرح ذیل قرائت کرد: </p>
      <p>- ادامه رسیدگی به گزارش کمیسیون قضایی و حقوقی در مورد طرح ‌اصلاح موادی ‌از قانون تشکیلات ‌و آیین دادرسی ‌دیوان ‌عدالت ‌اداری.</p>
      <p>- ادامه رسیدگی به گزارش کمیسیون آموزش، تحقیقات و فناوری در مورد پذیرش خارج از ظرفیت دانشجو در دانشگاه آزاد اسلامی.</p>
      <p>- گزارش کمیسیون امور داخلی کشور و شوراها در مورد طرح یک فوریتی استفساریه تبصره (1) ماده (13) قانون جامع کنترل و مبارزه ملی با دخانیات که از سوی شورای نگهبان اعاده شده است.</p>
      <p>- گزارش کمیسیون اجتماعی در مورد لایحه تمدید مدت اجرای آزمایشی قانون ارتقای سلامت نظام اداری و مقابله با فساد که از سوی شورای نگهبان اعاده شده است.</p>
      <p>- گزارش کمیسیون ویژه حمایت از تولید ملی و نظارت بر اجرای اصل چهل و چهارم(44) قانون اساسی در مورد لایحه اصلاح مواد (20) الی (23) قانون برنامه سوم توسعه اقتصادی، اجتماعی و فرهنگی جمهوری اسلامی ایران تنفیذی در ماده (30) قانون اجرای سیاست‌های کلی اصل چهل ‌و چهارم (44) قانون اساسی.</p>
      <p>- گزارش کمیسیون اقتصادی در مورد طرح استفساریه بند (2) ماده (2) قانون مالیات‌های مستقیم.</p>
      <p>- گزارش کمیسیون عمران در مورد لایحه موافقتنامه سرویس‌های هوایی دوجانبه بین دولت جمهوری اسلامی ایران و دولت کشور کویت.</p>
    </article>
  </body>
</html>