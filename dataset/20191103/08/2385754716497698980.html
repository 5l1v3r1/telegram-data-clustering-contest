<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/595489/skiniko-pieseon-mageirevoun-sto-verolino"/>
    <meta property="og:site_name" content="SIGMALIVE"/>
    <meta property="article:published_time" content="2019-11-03T08:59:00+00:00"/>
    <meta property="og:title" content="Σκηνικό πιέσεων μαγειρεύουν στο Βερολίνο"/>
    <meta property="og:description" content="Τα δεδομένα ως υφίστανται και τα οποία δημιουργούν ασφυκτικό κλοιό στους ηγέτες των δύο κοινοτήτων στην Κύπρο, ετοιμάζεται να εκμεταλλευτεί ο Γενικός..."/>
  </head>
  <body>
    <article>
      <h1>Σκηνικό πιέσεων μαγειρεύουν στο Βερολίνο</h1>
      <address><time datetime="2019-11-03T08:59:00+00:00">03 Nov 2019, 08:59</time> by <a rel="author">SigmaLive</a></address>
      <p><b>Τα δεδομένα ως υφίστανται και τα οποία δημιουργούν ασφυκτικό κλοιό στους ηγέτες των δύο κοινοτήτων στην Κύπρο, ετοιμάζεται να εκμεταλλευτεί ο Γενικός Γραμματέας του ΟΗΕ.<br/></b> <br/>Η Τριμερής του Βερολίνου εμπερικλείει σειρά ρίσκων, τα οποία η Λευκωσία θα κληθεί να διαχειριστεί, διατηρώντας μια λεπτή ισορροπία μεταξύ της βούλησης για εξελίξεις και της μη διάρρηξης των νέων διαδικαστικών «κόκκινων γραμμών» που χάραξαν, σε συντονισμό με την Ελλάδα, στις πρόσφατες διαβουλεύσεις που έλαβαν χώραν στην Αθήνα. <br/> <br/>Συγκεκριμένα, όπως τονίζεται από κυβερνητικές πηγές, υπάρχουν κόκκινες γραμμές για τη Λευκωσία ενόψει της Τριμερούς της 25ης Νοεμβρίου στο Βερολίνο και της εν συνεχεία Πενταμερούς και ειδικότερα στην περίπτωση επανέναρξης των συνομιλιών: Πρώτο, ο σεβασμός στο πλαίσιο Γκουτέρες χωρίς τουρκικά προαπαιτούμενα, όπως η πολιτική ισότητα την οποία η τουρκική πλευρά εκλαμβάνει ως αριθμητική και με τη δική της λογική ως προς τα βέτο. Δεύτερο, η πλήρης αποχώρηση των τουρκικών στρατευμάτων και η αντικατάσταση του συστήματος ασφάλειας και εγγυήσεων (εδώ, βεβαίως, εμπίπτει το χρονοδιάγραμμα αποχώρησης και ποιο θα είναι το νέο σύστημα ασφάλειας, χωρίς εγγυήσεις). Τρίτο, η συνέχιση του καθεστώτος της υφιστάμενης ΑΟΖ. Εάν γίνει η όποια ανατροπή του, τότε θα έλθουν τα πάνω-κάτω στο τρέχον ενεργειακό πρόγραμμα, το οποίο είναι συνδεδεμένο με τη λύση του Κυπριακού και τους ευρύτερους σχεδιασμούς των ΗΠΑ, της Ρωσίας και της ΕΕ, αφού θα αλλάξει το υφιστάμενο νομικό καθεστώς και θα υλοποιηθεί η τουρκική αναθεωρητική πολιτική.     <br/> <br/><b>Διαβάστε περισσότερα στη «Σημερινή» που κυκλοφορεί.  <br/></b> </p>
    </article>
  </body>
</html>