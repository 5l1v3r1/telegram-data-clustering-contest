<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812032.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T08:45:00+00:00"/>
    <meta property="og:title" content="بدهی آمریکا به ۲۳ تریلیون دلار رسید"/>
    <meta property="og:description" content="به گزارش ایسنا به نقل از سایت رسمی اعلام بدهی آمریکا، میزان بدهی‌های این کشور تا پایان ماه اکتبر به ۲۳ تریلیون و ۹ میلیارد و ۴۹۲ میلیون ۲۵۷ هزار دلار رسیده است. میزان بدهی هر شهروند آمریکایی تا پایان ماه اکتبر به طور متوسط ۶۹ هزار و ۷۲۹ دلار و میزان بدهی هر مالیات دهنده آمریکایی به طور متوسط ۱۸۶ هزار و ۵۷۶ دلار بوده است."/>
  </head>
  <body>
    <article>
      <h1>بدهی آمریکا به ۲۳ تریلیون دلار رسید</h1>
      <address>
        <time datetime="2019-11-03T08:45:00+00:00">03 Nov 2019, 08:45</time>
      </address>
      <p>میزان بدهی‌های آمریکا اکنون از ۲۳ تریلیون دلار عبور کرده است.</p>
      <p>به گزارش ایسنا به نقل از سایت رسمی اعلام بدهی آمریکا، میزان بدهی‌های این کشور تا پایان ماه اکتبر به ۲۳ تریلیون و ۹ میلیارد و ۴۹۲ میلیون ۲۵۷ هزار دلار رسیده است. میزان بدهی هر شهروند آمریکایی تا پایان ماه اکتبر به طور متوسط ۶۹ هزار و ۷۲۹ دلار و میزان بدهی هر مالیات دهنده آمریکایی به طور متوسط ۱۸۶ هزار و ۵۷۶ دلار بوده است.</p>
      <p>کسری بودجه دولت آمریکا تا پایان ماه اکتبر به یک تریلیون و ۲۹ میلیارد و ۵۱ میلیون دلار رسیده است تا بدین ترتیب نسبت کسری بودجه به تولید ناخاص داخلی این کشور به ۴.۷۷ درصد برسد. بین بازه زمانی ۱۹۸۰ تا ۲۰۱۹ بیشترین کسری بودجه آمریکا مربوط به سال ۲۰۱۰ با ۸.۹۶۵ درصد و بیشترین مازاد بودجه مربوط به سال ۲۰۰۰ با ۲.۳۷ درصد تولید ناخالص داخلی بوده است.</p>
      <p>در حال حاضر بزرگ‌ترین اقلام بودجه‌ای آمریکا شامل: مراقبت‌های درمانی با ۱ تریلیون و ۲۵۲ میلیارد و ۱۵۹ میلیون دلار، امنیت عمومی با ۱ تریلیون و ۴۳ میلیارد و ۳۴۰ میلیون دلار، هزینه‌های دفاعی با ۶۷۲ میلیارد و ۷۱۵ میلیون دلار و پرداخت مستمری بازنشستگان با  ۲۸۷ میلیارد و ۲۶۷ میلیون دلار است.</p>
      <p>هم‌چنین تا پایان ماه اکتبر، میزان مجموع بدهی‌های دولتی و غیردولتی آمریکا معادل ۷۴ تریلیون و ۹۱ میلیارد و ۹۳۷ میلیون دلار بوده است که نشان می دهد سهم هر شهروند آمریکایی از مجموع  بدهی‌های این کشور به طور متوسط ۲۲۴ هزار و ۵۳۵ دلار و سهم هر خانواده آمریکایی از بدهی‌ها به طور متوسط معادل ۸۷۵ هزار و ۲۴۰ دلار است.</p>
      <p>طی این مدت، اوراق قرضه آمریکایی در اختیار کشورهای خارجی به ۶ تریلیون و ۹۵۷ میلیارد و ۵۸۴ میلیون دلار رسیده است.</p>
      <p>از لایحه کاهش مالیاتی دولت ترامپ که سال ۲۰۱۷ به تصویب رسید به عنوان یکی از اصلی‌ترین دلایل افزایش بدهی دولت این کشور یاد می‌شود. طبق پیش‌بینی‌ها، لایحه کاهش مالیاتی در طول ۱۰ سال باعث افزایش ۱.۵ تریلیون دلاری بدهی این کشور خواهد شد.</p>
    </article>
  </body>
</html>