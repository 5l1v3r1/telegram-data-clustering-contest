<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76147-Americanka-odhryzla-susedke-ucho-a-sposobila-jej-dalsie-zavazne-zranenia-Tvrdi-ze-to-bola-hra-ona-bola-vlk-a-susedka-upir"/>
    <meta property="og:site_name" content="REFRESHER"/>
    <meta property="article:published_time" content="2019-11-03T08:24:00+00:00"/>
    <meta property="og:title" content="Američanka odhryzla susedke ucho a spôsobila jej ďalšie závažné zranenia. Tvrdí, že to bola hra, ona bola vlk a susedka upír"/>
    <meta property="og:description" content="Bizarný prípad v Michigane sa už dostal pred súd."/>
  </head>
  <body>
    <article>
      <h1>Američanka odhryzla susedke ucho a spôsobila jej ďalšie závažné zranenia. Tvrdí, že to bola hra, ona bola vlk a susedka upír</h1>
      <address><time datetime="2019-11-03T08:24:00+00:00">03 Nov 2019, 08:24</time> by <a rel="author">Timea Krauszová</a></address>
      <p>
        <b>Bizarný prípad v Michigane sa už dostal pred súd.</b>
      </p>
      <p>Obžalovanú Allison Weaver (44) našli nahú a zakrvavenú, ako leží na svojej susedke a kamarátke, ktorej meno nepoznáme. Američanku zatkli, pretože jej susedka tvrdila, že jej nielenže odhryzla ucho, ale<b> spôsobila početné rany po tom, čo jej ponuku na intímnejšie zblíženie odmietla</b>. O prípade medzi inými informuje aj <a href="https://www.youtube.com/watch?v=wc8AuF30Y0k"><b>lokálna TV stanica</b></a> v Detroite.</p>
      <h3>Scéna ako z hororu</h3>
      <p>Susedia zavolali políciu, pretože počuli niekoho volať o pomoc. Pohľad, ktorý sa privolaným policajtom naskytol, bol ako z hororu. <b>Dve nahé ženské telá pokryté krvou, pričom jednej z nich zjavne chýba časť ľavého ucha.</b> Obeť neskôr šerifovi povedala, že Allison poznala, pretože sú susedky. Pozvala ju k sebe na pár drinkov, keď však Allison navrhla, aby medzi nimi došlo k intímnemu zblíženiu, nemenovaná obeť odmietla. Allison to nahnevalo a zaútočila.</p>
      <related>
        <a href="https://refresher.sk/70523-Vrazda-17rocnej-tinedzerky-Vrah-jej-brutalne-podrezal-hrdlo-fotky-mtvoly-nasledne-zverejnil-na-Instagram-Stories"/>
      </related>
      <p>Oficiálne stanovisko Allison je však také, že útok bol súčasťou sexuálnych hrátok<b><i>. „Ja som bola vlk a ona upír,“</i></b> vysvetľuje podľa <a href="https://meaww.com/michigan-woman-bit-female-friend-ear-playing-wolf-vampire-sex-game"><b>MEAWW</b></a>.</p>
      <p>Vo <a href="https://www.youtube.com/watch?v=wc8AuF30Y0k"><b>videoreportáži</b> </a>zaznieva výpoveď obete, z ktorej mrazí:<i> „Pamätám si, že ma škrtila. Snažila som sa dostať od nej preč a počula som, ako povedala, že dnes zomriem.“</i> Podľa výpovede to Allison svojej obeti oznámila chladnokrvne, bez akejkoľvek zmeny tónu. Obeť vtedy začala kričať a búchať na podlahu, vďaka čomu privolali susedia pomoc.</p>
      <p>MEAWW tiež píše, že polícia zistila u Allison prítomnosť alkoholu v krvi. Na mieste činu údajne našli aj neznáme drogy. Allison čelí viacerým obvineniam, vrátane ublíženia na zdraví a sexuálneho zneužitia.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/42227-Zerava-americka-pust-rozkvitla-Miestnym-sa-po-desatrociach-naskytlo-dychberuce-divadlo"/>
        <a href="https://refresher.sk/43209-Vydaj-sa-na-stvormesacnu-cestu-plnu-alkoholu-a-cestovania-Americka-firma-vyrabajuca-vina-ti-moze-splnit-tvoj-pracovny-sen"/>
        <a href="https://refresher.sk/45463-Univerzita-v-Alabame-sa-vzdala-3milionovej-dotacie-kvoli-LGBTI-skupine-Podla-vedenia-musia-byt-vsetci-respektovani"/>
        <a href="https://refresher.sk/46845-16metrove-vlny-zniceny-ostrov-miliony-ludi-bez-elektriny-Hurikan-Irma-tvrdo-skusa-Karibik-a-coskoro-aj-USA"/>
        <a href="https://refresher.sk/45658-Zbav-ulicu-odpadkov-a-dostanes-zadarmo-marihuanu-V-americkom-meste-vedia-ako-udrzat-ciste-okolie"/>
        <a href="https://refresher.sk/76157-Prestrelka-pocas-domacej-party-5-ludi-zomrelo-v-prenajatom-Airbnb-dome-firma-ostro-zakrocila-a-zakazala-akekolvek-oslavy"/>
        <a href="https://refresher.sk/70650-Na-slovenskych-plastickych-operaciach-usetria-cudzinky-tisice-eur-Policia-obvinila-chirurgov-mali-sa-obohacovat-na-ukor-statu"/>
        <a href="https://refresher.sk/76144-Chlapec-s-autizmom-sa-svojej-mamy-opytal-ci-sa-niekomu-bude-raz-pacit-Srdcervuca-otazka-obletela-svet-ludia-mu-posielaju-odkazy"/>
      </related>
    </article>
  </body>
</html>