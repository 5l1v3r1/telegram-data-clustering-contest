<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/mi-znajemo-rosiyan-mi-torgujemo-z-nimi-u-norvegiji-vistupili-za-skasuvannya-sankciy-proti-rosiji-637316.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-03T08:16:12+00:00"/>
    <meta property="og:title" content="«Ми знаємо росіян, ми торгуємо з ними». У Норвегії виступили за скасування санкцій проти Росії"/>
    <meta property="og:description" content="Посадовець вказала, що обмеження проти РФ вдаряють і по норвезькому бізнесу"/>
  </head>
  <body>
    <article>
      <h1>«Ми знаємо росіян, ми торгуємо з ними». У Норвегії виступили за скасування санкцій проти Росії</h1>
      <address>
        <time datetime="2019-11-03T08:16:12+00:00">03 Nov 2019, 08:16</time>
      </address>
      <h4>Посадовець вказала, що обмеження проти РФ вдаряють і по норвезькому бізнесу</h4>
      <p>Глава губернської ради Фіннмарк (найпівнічніша і найбільша адміністративно-територіальна одиниця Королівства Норвегія) Рагнхільд Вассвік пояснила необхідність скасування антиросійських санкцій.</p>
      <p>У своїй статті для <a href="https://www.ifinnmark.no/er-det-ikke-pa-tide-a-oppheve-sanksjonene-mot-russland/o/5-81-1074773">iFinnmark</a> вона зазначила, що під час святкування 75-річного ювілею визволення Східного Фіннмарк в Норвегії пройшла дводенна конференція з Росією, під час якої політик заявила про важливість зняття санкцій з Москви.</p>
      <p>Ця репліка викликала бурю критики в норвезьких ЗМІ, однак Вассвік вирішила пояснити, чому вважає цей крок обґрунтованим.</p>
      <p>«Ми знаємо росіян, ми співпрацюємо з ними, ми торгуємо з ними. Ми задаємо їм і критичні питання. Але тут, на півночі, ми сприймаємо росіян як друзів і сусідів. Ясна річ, нам здається дивним і неприродним вводити санкції щодо тих, кого ми вважаємо хорошими сусідами», – написала політик.</p>
      <p>При цьому вона зазначила, що всі регіони Норвегії слідують за позицією Осло, хоч можуть і вважати санкції марними.</p>
      <p>Вассвік вказала, що обмеження проти РФ вдаряють і по норвезькому бізнесу, бо Москва замінює їх продукцію своєї і активно розвиває власну промисловість.</p>
      <p>Нагадаємо, <a href="https://glavcom.ua/news/norvegiya-zayavila-shcho-rosiya-provodit-masshtabni-viyskovi-navchannya-z-pidvodnimi-chovnami-636356.html">норвезька розвідка повідомила, що Росія розпочала найбільші з часів «холодної війни» військові навчання</a> з підводними човнами в Північній Атлантиці, зокрема з атомними.</p>
      <related>
        <a href="https://glavcom.ua/world/observe/u-moskvi-bez-poyasnennya-prichin-zatrimali-litak-z-hvorim-viyskovim-atashe-ssha-637285.html"/>
        <a href="https://glavcom.ua/world/observe/rpc-pripinila-spilkuvannya-z-glavoyu-elladskoji-cerkvi-cherez-viznannya-pcu-637258.html"/>
        <a href="https://glavcom.ua/world/observe/v-moskvi-rozstriljali-rosijskogo-top-silovika-video-637254.html"/>
      </related>
    </article>
  </body>
</html>