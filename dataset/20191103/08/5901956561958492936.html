<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/v-celje-prihajata-seks-v-zivo-in-svingerski-koticek-245347"/>
    <meta property="og:site_name" content="Slovenske novice"/>
    <meta property="article:published_time" content="2019-11-03T08:59:00+00:00"/>
    <meta property="og:title" content="V Celje prihajata seks v živo in svingerski kotiček"/>
    <meta property="og:description" content="Le še mesec dni nas loči od pestrega, vročega in poželjivega dogajanja v novembru (29. in 30.), ko se bo v Celju odvijal prvi Eroticland, največji evropski regijski erotični festival na naših, ..."/>
  </head>
  <body>
    <article>
      <h1>V Celje prihajata seks v živo in svingerski kotiček</h1>
      <h2>Na najbolj vročem sejemskem dogodku sLOVErotika v Celju napovedujejo spektakel s performansi največjih evropskih zvezd pornoindustrije.</h2>
      <address><time datetime="2019-11-03T08:59:00+00:00">03 Nov 2019, 08:59</time> by <a rel="author">M. M.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/02/1484049.jpg"/>
          <figcaption>Veronica Avluv je v svet zabavne industrije za odrasle vstopila šele pri 37 letih. FOTO: C. S.</figcaption>
        </figure>
        <figure>
          <img src="https://www.slovenskenovice.si/images/slike/2019/11/02/1484048.jpg"/>
          <figcaption>V Celje prihaja tudi znani italijanski erotični zvezdnik Rocco Siffredi.</figcaption>
        </figure>
        <figure>
          <img src="https://www.slovenskenovice.si/images/slike/2019/11/02/1484051.jpg"/>
          <figcaption>Najprej pornese, nato Božički FOTO: C. S.</figcaption>
        </figure>
        <figure>
          <img src="https://www.slovenskenovice.si/images/slike/2019/11/02/1484053.jpg"/>
          <figcaption>FOTO: C. S.</figcaption>
        </figure>
        <figure>
          <img src="https://www.slovenskenovice.si/images/slike/2019/11/02/1484054.jpg"/>
          <figcaption>Dogajanje v dveh nadstropjih hale L in na šestih odrih bodo popestrili številne seksi delavnice, svingerski kotiček, erotični šovi, tantrična doživetja, orgije, seks v živo …FOTO: C. S.</figcaption>
        </figure>
      </slideshow>
      <p>Le še mesec dni nas loči od pestrega, vročega in poželjivega dogajanja v novembru (29. in 30.), ko se bo v Celju odvijal prvi Eroticland, največji evropski regijski erotični festival na naših, slovenskih tleh. Sejem sLOVErotika, ki je kar 11 let tradicionalno dvigoval temperaturo in srčni utrip domačih ter tujih obiskovalcev, je namreč prerasel domače sejemske okvire in letos se bo prvič odvil v obliki mednarodnega erotičnega festivala, ki so ga organizatorji poimenovali Eroticland. Na njem obljubljajo dvodnevni spektakel s performansi največjih zvezdnic in zvezdnikov iz evropske zabavne industrije za odrasle. Med temi bosta kralj in ikona evropske erotične zabavne industrije, Italijan <b>Rocco Siffredi</b> s svojim t. i. orgy orkestrom in ameriška biseksualna zvezdnica, prejemnica številnih nagrad <b>Veronica Avluv</b>.</p>
      <blockquote>10.000 obiskovalcev pričakujejo prireditelji.</blockquote>
      <figure>
        <img src="https://www.slovenskenovice.si/images/slike/2019/11/02/1484048.jpg"/>
        <figcaption>V Celje prihaja tudi znani italijanski erotični zvezdnik Rocco Siffredi.</figcaption>
      </figure>
      <p>»Rocco Siffredi je blestel v več kot 1300 filmih za odrasle, njegov hardcore stil pa v svetovni pornoindustriji ni ostal neopažen, saj danes spada med največja svetovna erotična imena. Kljub temu da se je od igralstva pred leti že poslovil, pa je še vedno spletni zvezdnik ter režiser in producent. V Celju bo s svojo orkestrsko orgijo v živo predstavil nekaj, česar Evropa še ni videla,« obljubljajo organizatorji, ki so tega, da se je Italijan odzval njihovemu povabilu, izjemno veseli.</p>
      <h3>Šest odrov</h3>
      <p>Letošnje dogajanje na kar šestih odrih bodo popestrili številne seksi delavnice, svingerski kotiček, erotični šovi, tantrična doživetja, orgije, seks v živo in še mnogo drugih vzburljivih nastopov zvezdnikov iz zabavne industrije za odrasle. »Nov koncept dogodka se odmika od dosedanjega sejemskega dogajanja in odpira vrata čisto novemu, še nevidenemu spektaklu in zabavi.</p>
      <figure>
        <img src="https://www.slovenskenovice.si/images/slike/2019/11/02/1484053.jpg"/>
        <figcaption>FOTO: C. S.</figcaption>
      </figure>
      <p>Veliko bo erotičnega dogajanja v živo, dovršena scenografija in avdio-vizualni šovi pa bodo spominjali na dogajanje v diskoteki ali na kakšnem velikem koncertnem dogodku,« še napovedujejo organizatorji, ki so k sodelovanju povabili tudi ekipo podjetja Temma-x, ki ima bogate izkušnje z organizacijo mega dogodkov, med drugim z mednarodno priznanim tolminskim festivalom MetalDays. Dogajanje na Eroticlandu bo seks šove spremenilo v glamurozne nastope v živo z avdio-vizualnimi efekti, lučmi, laserji, ognjem ter vizualizacijami. V Celje bo prišla tudi ameriška pornesa, prejemnica številnih nagrad, izkušena Veronica Avluv, ki je kljub temu da je v svet zabavne industrije za odrasle vstopila pozno, šele pri 37 letih, v 10 letih svoje poželjive kariere zbrala številne nagrade in nominacije za svetovne performanse. A to zagotovo ni edino znano ime nastopajočih, te bodo organizatorji, ki v Celju pričakujejo vsaj 10.000 obiskovalcev, tudi iz Italije, Avstrije, Hrvaške, Madžarske, Srbije in drugih držav, razkrili v prihodnjih dneh.</p>
    </article>
  </body>
</html>