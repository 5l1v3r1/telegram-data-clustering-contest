<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/diablo-4-non-schermate-caricamento/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-03T08:00:00+00:00"/>
    <meta property="og:title" content="Diablo 4 non avrà schermate di caricamento tra i diversi dungeon"/>
    <meta property="og:description" content="Diablo 4, per la gioia di moltissimi giocatori, non presenterà nessun tipo di schermata di caricamento tra i diversi dungeon."/>
  </head>
  <body>
    <article>
      <h1>Diablo 4 non avrà schermate di caricamento tra i diversi dungeon</h1>
      <address><time datetime="2019-11-03T08:00:00+00:00">03 Nov 2019, 08:00</time> by <a rel="author">Giacomo Todeschini</a></address>
      <p>Come ben saprete durante la cerimonia di apertura della <b>BlizzCon 2019 Blizzard Entertainment</b> ha mandato in visibilio milioni di giocatori annunciando<b> Diablo 4</b>, quarto capitolo della saga che promette di farci riimmergere nelle oscurità tanto care alla serie. Un’annuncio sicuramente atteso, ma non per questo meno interessante ed emozionante.</p>
      <p>A giorni da tale notizia si continuano però a susseguire sempre nuove informazioni sul progetto e sembrerebbe proprio che il futuro <b>Diablo 4</b>, che ricordiamo essere ancora senza una data di lancio, non presenterà nessun tipo di schermata di caricamento tra i vari dungeon.</p>
      <p>Leggi anche: <a href="https://www.tomshw.it/videogioco/esport-palace-lucca-attivita-3-novembre/">eSport Palace a Lucca Comics &amp; Games: ecco le attività del 3 novembre</a></p>
      <figure>
        <img src="https://www.tomshw.it/images/images/2019/11/diablo-iv-59942.jpg"/>
      </figure>
      <p>Gli sviluppatori del titolo, durante una conferenza alla <b>BlizzCon 2019</b>, hanno infatti posto particolare enfasi sul sistema di gioco e di come esso sia basato su un’esplorazione senza interruzioni varie.</p>
      <p>Un mantra che condizionerà l’intera esperienza di gioco e che si potrà appunto ritrovare anche nel fatto che in <b>Diablo 4</b> non ci saranno schermate di caricamento tra i vari dungeon.</p>
      <p>Una rottura netta con il passato e quanto visto nei precedenti episodi della saga: la cruenta azione non-stop tanto cara a <b>Diablo</b> con questo quarto capitolo non subirà quindi più rallentamenti sotto tale aspetto. Meno attese e molto più divertimento quindi.</p>
      <p><b>Diablo 4</b>, nonostante non abbia ancora una data di lancio, merita sicuramente di essere atteso con grande trepidazione. Come riporta anche la nostra anteprima direttamente dalla BlizzCon 2019, che potete trovare comodamente <a href="https://www.tomshw.it/videogioco/diablo-iv-lo-abbiamo-provato-alla-blizzcon-2019/">qui</a>, infatti: “<b>Diablo IV sembra davvero essere il terzo capitolo che gli appassionati più pretestuosi non sono riusciti ad avere</b>. Riprende l’atmosfera del primo capitolo, l’idea farming del secondo, e tutto il sistema di combattimento del terzo, li fonde insieme a un comparto artistico/tecnico fenomenale realizzando quello che potrebbe essere il miglior Action-GDR mai fatto.”</p>
      <p>Che ne pensate di questa notizia, secondo voi l’assenza di schermate di caricamento riuscirà a migliorare sensibilmente l’esperienza globale di gioco? Fateci sapere che ne pensate direttamente nei commenti!</p>
      <blockquote>In attesa dell’imperdibile Diablo 4 potete recuperare il terzo capitolo della saga nella sua Eternal Collection comodamente <a href="https://toms.it/cWXNF">a questo link!</a></blockquote>
    </article>
  </body>
</html>