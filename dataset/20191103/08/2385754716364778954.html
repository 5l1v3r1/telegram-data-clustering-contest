<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595484/kannavi-kai-aerovolo-entopise-sto-spiti-25xronou-i-astynomia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-03T08:12:00+00:00"/>
    <meta property="og:title" content="Κάνναβη και αεροβόλο εντόπισε στο σπίτι 25χρονου η Αστυνομία"/>
    <meta property="og:description" content="Στη σύλληψη 25χρονου προχώρησε χθες η Αστυνομία, στο πλαίσιο διερεύνησης υπόθεσης που αφορά παράνομη κατοχή, χρήση, προμήθεια και κατοχή ναρκωτικών με σκοπό..."/>
  </head>
  <body>
    <article>
      <h1>Κάνναβη και αεροβόλο εντόπισε στο σπίτι 25χρονου η Αστυνομία</h1>
      <address><time datetime="2019-11-03T08:12:00+00:00">03 Nov 2019, 08:12</time> by <a rel="author">SigmaLive</a></address>
      <p><b>Στη σύλληψη 25χρονου προχώρησε χθες η Αστυνομία, στο πλαίσιο διερεύνησης υπόθεσης που αφορά παράνομη κατοχή, χρήση, προμήθεια και κατοχή ναρκωτικών με σκοπό την προμήθεια, νομιμοποίηση εσόδων από παράνομες δραστηριότητες και κατοχή αεροβόλου χωρίς άδεια.<br/></b> <br/>Ο 25χρονος ανακόπηκε αρχικά χθες από μέλη της ΥΚΑΝ, έξω από την οικία του στη Λεμεσό και σε έρευνα που έγινε, εντοπίστηκαν στην κατοχή του 16 γραμμάρια κάνναβης και το χρηματικό ποσό των 80 ευρώ. Σε έρευνα που ακολούθησε στην οικία του με δικαστικό ένταλμα, εντοπίστηκε κάνναβη βάρους ενός κιλού και 73 γραμμαρίων, μία ζυγαριά ακριβείας με ίχνη κάνναβης, το χρηματικό ποσό των 3,755 ευρώ, καθώς και ένα αεροβόλο πιστόλι για το οποίο δεν έχει άδεια κατοχής.<br/> <br/>Ο 25χρονος συνελήφθη αρχικά για αυτόφωρο αδίκημα και στη συνέχεια δυνάμει δικαστικού εντάλματος και τέθηκε υπό κράτηση, για διευκόλυνση των ανακρίσεων.<br/> <br/>Η ΥΚΑΝ Λεμεσού και το Τμήμα Μικροπαραβάσεων Λεμεσού συνεχίζουν τις εξετάσεις.  <br/> </p>
    </article>
  </body>
</html>