<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/motori/sezioni/attualita/2019/11/03/news/supertassa_sulle_auto_aziendali_il_governo_ci_ripensa-240116212/"/>
    <meta property="og:site_name" content="Repubblica.it"/>
    <meta property="article:published_time" content="2019-11-03T08:54:00+00:00"/>
    <meta property="og:title" content="Supertassa sulle auto aziendali, il Governo ci ripensa"/>
    <meta property="og:description" content="Il Ministro dell'Economia Roberto Gualtieri: &quot;Apriremo un tavolo per migliorare la misura in Parlamento&quot;"/>
  </head>
  <body>
    <article>
      <h1>Supertassa sulle auto aziendali, il Governo ci ripensa</h1>
      <h2>Il Ministro dell'Economia Roberto Gualtieri: "Apriremo un tavolo per migliorare la misura in Parlamento"</h2>
      <address>
        <time datetime="2019-11-03T08:54:00+00:00">03 Nov 2019, 08:54</time>
      </address>
      <p>"Apriremo un tavolo per migliorare la misura in Parlamento". Lo dice, in un'intervista a La Stampa, il Ministro dell'Economia Roberto Gualtieri in merito alla stretta sulle auto aziendali contenuta nella manovra.<br/><br/>"Tecnicamente non si tratta di una tassa - prosegue - ma della riduzione di un sussidio finanziato attraverso la fiscalità generale. Una riduzione di questo sussidio, che è superiore alla media Ocse e oggi va indistintamente anche ai veicoli molto inquinanti, fatta per promuovere la transazione a vetture a bassa emissione, mi sembra in sè ragionevole. E' anche vero che tempi e modalità di applicazione possono essere rivisti per evitare un impatto negativo sull'imposta pagata dai lavoratori dipendenti e sulle imprese".<br/><br/>"Se guardiamo alle tasse - ha continuato il Ministro - le uniche veramente nuove sono tre: sulla plastica 'usa e getta', sugli zuccheri contenuti nelle bevande, sui giganti del web. Mi sento di difenderle come tasse di scopo utili per l'ambiente e la salute".<br/><br/>Quanto alle coperture della manovra rispetto alle quali vi sarebbero dubbi di Brucelles, Gualtieri assicura: "Ci sono. Abbiamo anche 3,3 miliardi che provengono dalle misure di contrasto all'evasione fiscale. Una battaglia che sembra uscita dall'agenda e che invece considero una delle ragioni per cui vale la pena stare al governo, una questione di giustizia sociale imprescindibile davanti alla montagna di 109miliardi di evasione".</p>
    </article>
  </body>
</html>