<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/programa-sbu-tebe-chekayut-vdoma-peredbachaye-amnistiyu-gromadyan-na-nepidkontrolnih-teritoriyah-328273_.html"/>
    <meta property="og:site_name" content="DT.ua"/>
    <meta property="article:published_time" content="2019-11-03T08:54:00+00:00"/>
    <meta property="og:title" content="Програма СБУ &quot;Тебе чекають вдома&quot; передбачає амністію громадян на непідконтрольних територіях"/>
    <meta property="og:description" content="На початок 2019 року програмою скористалися 360 чоловік."/>
  </head>
  <body>
    <article>
      <h1>Програма СБУ "Тебе чекають вдома" передбачає амністію громадян на непідконтрольних територіях</h1>
      <h2>На початок 2019 року програмою скористалися 360 чоловік.</h2>
      <address>
        <time datetime="2019-11-03T08:54:00+00:00">03 Nov 2019, 08:54</time>
      </address>
      <p>Служба безпеки України ще в серпні 2015 року запровадила спеціальну програму "На тебе чекають вдома". Вона поширюється на громадян, які можуть із власної волі припинити й відмовитись від участі в незаконних збройних угруповання на непідконтрольних уряду територіях, якщо вони не брали участі у вбивствах, тортурах, гвалтуваннях, нападах на підприємства та організації, загалом — у тяжких злочинах.</p>
      <p>Про це у своїй статті для <a href="https://dt.ua/">DT.UA</a> пише Ольга Айвазовська, координатор Громадянської мережі ОПОРА. За її словами, амністія по програмі настає, якщо громадяни готові сприяти розкриттю злочинів.</p>
      <p>"Втім, на початок 2019 року програмою скористалися 360 осіб", — підкреслює експерт.</p>
      <p>Більше половини українців, а саме 56%, не підтримують ідею надання та закріплення в Конституції України особливого статусу Донбасу, а згодні з такою пропозицією лише 26% громадян. Ще менш популярною є ідея запровадження в Україні федеративного устрою, яку не підтримують 63%, а згодні лише 17%. Такі дані соціологічного опитування <a href="https://dt.ua/UKRAINE/bilshist-ukrayinciv-proti-osoblivogo-statusu-donbasu-opituvannya-326042_.html">опублікував Центр Разумкова</a>.</p>
      <p>Детальніше про амністію після закінчення війни читайте в статті Ольги Айвазовської "<a href="https://dt.ua/internal/pravosuddya-a-ne-bezkarnist-328215_.html"><b>Правосуддя, а не безкарність</b></a>" у тижневику "<b>Дзеркало тижня. Україна</b>".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>