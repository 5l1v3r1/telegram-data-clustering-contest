<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/GGXOJm/to-til-funnet-doede-etter-helikopterulykken-i-japanhavet"/>
    <meta property="og:site_name" content="Bergens Tidende"/>
    <meta property="article:published_time" content="2019-11-03T08:34:42+00:00"/>
    <meta property="og:title" content="To til funnet døde etter helikopterulykken i Japanhavet"/>
    <meta property="og:description" content="Ytterligere to personer er funnet omkommet etter helikopterulykken i Japanhavet torsdag. Fortsatt er to savnet."/>
  </head>
  <body>
    <article>
      <h1>To til funnet døde etter helikopterulykken i Japanhavet</h1>
      <h2>Ytterligere to personer er funnet omkommet etter helikopterulykken i Japanhavet torsdag. Fortsatt er to savnet.</h2>
      <address><time datetime="2019-11-03T08:34:42+00:00">03 Nov 2019, 08:34</time> by <a rel="author">NTB-AFP</a></address>
      <p>Helikopteret var på et oppdrag for å fly en skadd fisker til sykehuset da det styrtet ved Liancourt-øyene torsdag. Lørdag ble tre personer funnet omkommet, mens fire fortsatt var savnet.</p>
      <p>Søndag opplyser lokale myndigheter at de har funnet to døde menn, som de antar å være blant de savnede.</p>
      <p>Et titalls dykkere leter fortsatt etter de to siste savnede, i tillegg deltar fartøy fra marinen og kystvakta i søket.</p>
      <p>De sju om bord på helikopteret var fem redningsmannskaper, fiskeren og en sivil person.</p>
      <p>Helikopteret er av typen H225, samme modell som krasjet på Turøy i 2016, ifølge nyhetsbyrået <a href="https://www.reuters.com/article/us-southkorea-crash/south-korea-searches-for-survivors-of-helicopter-crash-off-disputed-islands-idUSKBN1XA2T9">Reuters</a>. Da omkom tolv menn og én kvinne da et Super Puma-helikopter styrtet etter at rotoren løsnet.</p>
      <p>Liancourt-øyene i Japanhavet er en ubebodd øygruppe som kontrolleres av Sør-Korea, men som Japan også gjør krav på. Koreanerne kaller den Dodko, mens Japan har døpt den Takeshima.</p>
      <related>
        <h4>Les også</h4>
        <a href="https://www.bt.no/utenriks/i/e8Rqwl/tre-funnet-doede-etter-helikopterulykke-i-japanhavet"/>
        <a href="https://sysla.no/a/dOPmrO"/>
      </related>
      <ol>
        <li>
          <a href="https://www.bt.no/tag/helikopter">helikopter</a>
        </li>
        <li>
          <a href="https://www.bt.no/tag/Flyulykker">Flyulykker</a>
        </li>
        <li>
          <a href="https://www.bt.no/tag/japan">japan</a>
        </li>
        <li>
          <a href="https://www.bt.no/tag/S%C3%B8r-Korea">Sør-Korea</a>
        </li>
      </ol>
    </article>
  </body>
</html>