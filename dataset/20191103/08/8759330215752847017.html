<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902175/kv-oostende-gaat-opnieuw-de-boot-in-het-begint-mentaal-mee-te-spelen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T08:30:00+00:00"/>
    <meta property="og:title" content="KV Oostende gaat opnieuw de boot in: &quot;Het begint mentaal mee te spelen&quot;"/>
    <meta property="og:description" content="KV Oostende pakte ook op Stayen geen punten. Het werd 1-0 voor STVV. Wout Faes weet dat zijn ploeg dringend punten nodig heeft om het degradatiespook weg te houden."/>
  </head>
  <body>
    <article>
      <h1>KV Oostende gaat opnieuw de boot in: "Het begint mentaal mee te spelen"</h1>
      <address>
        <time datetime="2019-11-03T08:30:00+00:00">03 Nov 2019, 08:30</time>
      </address>
      <p>
        <b>KV Oostende pakte ook op Stayen geen punten. Het werd 1-0 voor STVV. Wout Faes weet dat zijn ploeg dringend punten nodig heeft om het degradatiespook weg te houden.</b>
      </p>
      <p>"Dit is heel zuur", klinkt het bij <i><a href="https://sporza.be/nl/matches/voetbal/jupiler-pro-league/2019-2020/regulier/14/stvv-kv-oostende/">Sporza</a>.</i> "Tot aan het doelpunt stond het goed bij ons. Het is logisch dat we hier wat verdedigend voor de dag kwamen en mikten op de counter om onze kansen te benutten. Maar helaas maken we die niet af in de eerste helft. Dan krijgen we toch die tegengoal en dan valt het bij ons uit elkaar."</p>
      <p>Zo komt Oostende terecht in een vicieuze cirkel. "Het zijn dingen die beginnen mee te spelen in onze hoofden. Het is zaak van zo snel mogelijk uit dat dal te kruipen. Iedereen loopt bij ons op de tippen van zijn tenen, zo is het niet echt plezant. Het enige wat dan kan veranderen is een overwinning. Iedereen bij ons staat onder druk. Dat is logisch. Maar we staan allemaal achter elkaar en achter de trainer."</p>
      <p>KV Oostende heeft nu 11 op 42 behaald. Het heeft wel nog steeds vier punten voorsprong op Waasland-Beveren en zeven op Cercle Brugge.</p>
      <aside>Lees meer<br/><a href="https://www.voetbalprimeur.be/nieuws/902141/stvvkvo.html?itm_source=www.voetbalprimeur.be&amp;itm_medium=highlighted-content">KV Oostende blijft maar verliezen, STVV wint met kleinste verschil</a></aside>
    </article>
  </body>
</html>