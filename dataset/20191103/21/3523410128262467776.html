<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637919/%DB%B9%DB%B4%DB%B0-%D9%86%D8%A7%D9%86%D9%88%D8%A7%DB%8C%DB%8C-%D9%85%D8%AA%D8%AE%D9%84%D9%81-%D8%A8%D9%87-%D8%AA%D8%B9%D8%B2%DB%8C%D8%B1%D8%A7%D8%AA-%D9%85%D8%B9%D8%B1%D9%81%DB%8C-%D8%B4%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T21:48:00+00:00"/>
    <meta property="og:title" content="۹۴۰ نانوایی متخلف به تعزیرات معرفی شدند"/>
    <meta property="og:description" content="رئیس سازمان صنعت، معدن و تجارت استان تهران گفت: از ابتدای مهرماه ۹۴۰ واحد نانوایی متخلف با بیش از ۲ میلیارد و۳۶۲ میلیون ریال تخلف روی وزن و ..."/>
  </head>
  <body>
    <article>
      <h1>
        <a href="https://www.bultannews.com/fa/news/637919/%DB%B9%DB%B4%DB%B0-%D9%86%D8%A7%D9%86%D9%88%D8%A7%DB%8C%DB%8C-%D9%85%D8%AA%D8%AE%D9%84%D9%81-%D8%A8%D9%87-%D8%AA%D8%B9%D8%B2%DB%8C%D8%B1%D8%A7%D8%AA-%D9%85%D8%B9%D8%B1%D9%81%DB%8C-%D8%B4%D8%AF%D9%86%D8%AF">۹۴۰ نانوایی متخلف به تعزیرات معرفی شدند</a>
      </h1>
      <h2>رئیس سازمان صنعت، معدن و تجارت استان تهران گفت: از ابتدای مهرماه ۹۴۰ واحد نانوایی متخلف با بیش از ۲ میلیارد و۳۶۲ میلیون ریال تخلف روی وزن و ...</h2>
      <address><time datetime="2019-11-03T21:48:00+00:00">03 Nov 2019, 21:48</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، یدالله صادقی اظهار داشت: از ابتدای مهرماه امسال<b> قیمت‌ جدید نان</b> در تهران و شهرستان‌ها از طرف استانداری تهران ابلاغ شد و بر همین اساس همه نانوایی‌های استان بازرسی شده و یا به مرور می‌شوند.</p>
      <p>رئیس سازمان صنعت، معدن و تجارت استان تهران با بیان اینکه از ابتدای مهرماه سالجاری ۶۰ درصد از واحدهای صنفی نانوایی استان مورد بازرسی قرار گرفته‌اند، گفت: از ابتدای مهرماه ۹۴۰ واحد نانوایی متخلف با بیش از ۲ میلیارد و ۳۶۲ میلیون ریال تخلف روی وزن و قیمت نان شناسایی و به تعزیرات حکومتی معرفی شدند.</p>
      <p>وی با بیان اینکه بیش از ۶ هزارو ۴۰۰ واحد خبازی در استان تهران فعال است که از این تعداد ۳ هزار و ۷۵۰ واحد مورد بازرسی قرار گرفته اند، ادامه داد: بیشترین تخلف مشاهده شده در نانوایی‌ها گرانفروشی و کم فروشی در وزن چانه بوده است.</p>
      <p>صادقی تصریح کرد: نظارت و بازرسی بر واحدهای صنفی بخصوص نانوایی‌ها تا دستیابی به قیمت‌ و وزن چانه‌های ابلاغی ادامه دارد.</p>
      <p>وی گفت: شهرندان در صورت مشاهده هرگونه تخلف صنفی اعم از گرانفروشی، کم‌فروشی، تقلب و... مراتب را از طریق سامانه ۱۲۴ به سازمان صنعت، معدن و تجارت استان تهران گزارش دهند.</p>
    </article>
  </body>
</html>