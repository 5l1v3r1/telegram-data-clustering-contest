<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/naukovci-zyasuvali-yak-povyazani-seks-i-brehnya_n169000"/>
    <meta property="og:site_name" content="Радіо Максимум"/>
    <meta property="article:published_time" content="2019-11-03T21:55:00+00:00"/>
    <meta property="og:title" content="Науковці з'ясували, як пов'язані секс і брехня - Радіо Максимум"/>
    <meta property="og:description" content="Люди готові наговорити що завгодно, лише б спокусити симпатичного партнера. Ви могли це і раніше підозрювати – тепер до такого висновку дійшли психологи з Університету Рочестера в США."/>
  </head>
  <body>
    <article>
      <h1>Науковці з'ясували, як пов'язані секс і брехня - Радіо Максимум</h1>
      <address><time datetime="2019-11-03T21:55:00+00:00">03 Nov 2019, 21:55</time> by <a rel="author">Сорока Назар</a></address>
      <p>
        <b>Люди готові наговорити що завгодно, лише б спокусити симпатичного партнера. Ви могли це і раніше підозрювати – тепер до такого висновку дійшли психологи з Університету Рочестера в США.</b>
      </p>
      <p>У дослідженні взяли участь 634 гетеросексуальних студента: 328 дівчат і 306 хлопців (середній вік – 25 років). Вчені провели з ними чотири експерименти. Одній групі попередньо показували еротичні картинки, інший – нейтральні, а після цього їх просили поговорити з незнайомцем протилежної статі.</p>
      <related>
        <h4>І ще:</h4>
        <a href="https://maximum.fm/seks-na-pershomu-pobachenni--mif-doslidzhennya-naukovciv_n168926"/>
      </related>
      <figure>
        <img src="https://maximum.fm/uploads/640w_DIR/media_news/2019/11/5dbee504d5d06798945133.jpg"/>
      </figure>
      <p>У першому експерименті двом учасникам потрібно було вирішити дилему, яка нібито стоїть перед третьою людиною: прийняти пропозицію про роботу за кордоном чи відмовитися, щоб бути поруч з близькими. Кожному учаснику дали "роль" – заготовлену позицію з аргументами. З'ясувалося, що добровольці, яких змушували думати про секс, швидше погоджувалися з позицією людини протилежної статі. У другому експерименті це повторилося: учасники, які надивилися сексуальних картинок, проявили конформізм у поглядах.</p>
      <p>Ще два експерименти перевірили, чи будуть люди брехати, опинившись перед симпатичним співрозмовником. Учасників попросили вказати реальну кількість сексуальних партнерів в анкеті, а потім те ж питання їм поставив інтерв'юер. Бажаючи сподобатися і здатися розбірливими, і жінки, і чоловіки занижували цю кількість.</p>
      <p><b>"Люди схильні перебільшувати свої достоїнства, змінювати поведінку, та й просто брехати, коли у них активізуються ділянки мозку, що відповідають за сексуальність",</b> – відзначається в роботі.</p>
      <related>
        <h4>Читайте також:</h4>
        <a href="https://maximum.fm/najkrashchi-pozi-v-seksi-yaki-prinesut-korist-ofisnim-pracivnikam_n168869"/>
      </related>
      <p>Джерело: <a href="https://www.rochester.edu/newscenter/how-much-do-we-lie-when-sex-is-on-the-brain-401282/">rochester</a></p>
      <related>
        <h4>До теми</h4>
        <a href="https://maximum.fm/zastuda-ta-nezhit-golovni-mifi-pro-samolikuvannya_n169067"/>
        <a href="https://maximum.fm/10-krutih-gadzhetiv-minulogo-pro-yaki-vi-vzhe-zabuli-ale-hotili-b-i-zaraz_n169048"/>
        <a href="https://maximum.fm/test-vgadaj-film-za-erotichnoyu-scenoyu-18_n168956"/>
      </related>
    </article>
  </body>
</html>