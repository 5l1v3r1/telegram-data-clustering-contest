<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/stoltenberg-vistupaye-proti-viklyuchennya-turechchini-z-nato-328347_.html"/>
    <meta property="og:site_name" content="DT.ua"/>
    <meta property="article:published_time" content="2019-11-03T21:08:00+00:00"/>
    <meta property="og:title" content="Столтенберг виступає проти виключення Туреччини з НАТО"/>
    <meta property="og:description" content="Генсек Альянсу нагадав про заслуги Анкари в боротьбі з Ісламською державою."/>
  </head>
  <body>
    <article>
      <h1>Столтенберг виступає проти виключення Туреччини з НАТО</h1>
      <h2>Генсек Альянсу нагадав про заслуги Анкари в боротьбі з "Ісламською державою".</h2>
      <address>
        <time datetime="2019-11-03T21:08:00+00:00">03 Nov 2019, 21:08</time>
      </address>
      <p>Генеральний секретар НАТО Єнс Столтенберг назвав Туреччину важливим союзником Північноатлантичного альянсу і виступив <b><a href="https://dt.ua/WORLD/bilshist-nimciv-hochut-schob-turechchinu-vignali-z-nato-opituvannya-327881_.html">проти її виключення</a></b>.</p>
      <p>"У боротьбі проти ІДІЛ Туреччина зробила вирішальний внесок у фізичне знищення так званого халіфату. Ба більше: жоден інший союзник не приймає стільки сирійських біженців, а саме 3,6 мільйона. І жоден інший союзник по НАТО не постраждав від терористичних атак більше, ніж Туреччина", - підкреслив він в інтерв'ю виданню <a href="https://www.bild.de/bild-plus/politik/ausland/politik-ausland/isis-syrien-tuerkei-nato-chef-jens-stoltenberg-im-interview-65770176,jsRedirectFrom=conversionToLogin,jsRedirectFrom=conversionToPay,view=conversionToPay.bild.html">Bild am Sonntag</a>.</p>
      <p>Крім того, на відміну від Європейського Союзу, в Альянсу немає механізму, що дозволяє призупинити членство або виключити країну-учасницю, нагадує "<a href="https://nv.ua/world/geopolitics/yens-stoltenberg-vystupil-protiv-isklyucheniya-turcii-iz-nato-50051363.html">Новое время</a>".</p>
      <p>Нагадаємо, заклики виключити Туреччину з НАТО з новою силою залунали після нещодавньої військової операції Анкари в Сирії. Операція "Джерело миру" спрямована проти курдів, у яких Туреччина бачить загрозу.</p>
      <p>27 жовтня <a href="https://dt.ua/WORLD/kurdski-zagoni-pochali-vidhoditi-vid-siriyskogo-kordonu-327531_.html"><b>курди почали виходити з прикордонних районів на півночі Сирії</b> </a>в рамках російсько-турецької угоди. Вони відійдуть на віддалені від кордону позиції, а прикордонні займуть сирійські урядові сили.</p>
      <p>23 жовтня <b><a href="https://dt.ua/WORLD/minoboroni-turechchini-zayavilo-pro-zavershennya-viyskovoyi-operaciyi-u-siriyi-327070_.html">Міністерство оборони Туреччини заявило про завершення антикурдської військової операції на півночі Сирії</a></b>. Заява пролунала за кілька годин після переговорів президентів Росії і Туреччини Володимира Путіна і Реджепа Тайіпа Ердогана, які обидва лідера охарактеризували як "тріумфальні".</p>
      <p>Докладніше про наслідки турецької операції у Сирії читайте встатті Євгенії Габер<b> <a href="https://dt.ua/international/nova-era-nadhodit-zi-shodu-327401_.html">"Нова ера надходить зі Сходу"</a> </b>у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL252LnVh">Новое время</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>