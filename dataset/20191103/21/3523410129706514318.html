<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637906/%D8%AF%D8%B3%D8%AA%DA%AF%DB%8C%D8%B1%DB%8C-%D8%A7%D8%B9%D8%B6%D8%A7%DB%8C-%D8%B4%D8%A8%DA%A9%D9%87-%D8%AC%D8%A7%D8%B3%D9%88%D8%B3%DB%8C-%D9%88-%D8%AA%D8%AD%D8%B1%DB%8C%DA%A9%E2%80%8C%DA%A9%D9%86%D9%86%D8%AF%D9%87-%D8%A8%D9%87-%D8%AA%D8%B8%D8%A7%D9%87%D8%B1%D8%A7%D8%AA-%D8%AF%D8%B1-%D8%B9%D8%B1%D8%A7%D9%82"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T21:23:00+00:00"/>
    <meta property="og:title" content="دستگیری اعضای شبکه جاسوسی و تحریک‌کننده به تظاهرات در عراق"/>
    <meta property="og:description" content="رادیو صدای عراق از بازداشت اعضای یک شبکه جاسوسی اماراتی در میدان التحریر در بغداد خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/637906/%D8%AF%D8%B3%D8%AA%DA%AF%DB%8C%D8%B1%DB%8C-%D8%A7%D8%B9%D8%B6%D8%A7%DB%8C-%D8%B4%D8%A8%DA%A9%D9%87-%D8%AC%D8%A7%D8%B3%D9%88%D8%B3%DB%8C-%D9%88-%D8%AA%D8%AD%D8%B1%DB%8C%DA%A9%E2%80%8C%DA%A9%D9%86%D9%86%D8%AF%D9%87-%D8%A8%D9%87-%D8%AA%D8%B8%D8%A7%D9%87%D8%B1%D8%A7%D8%AA-%D8%AF%D8%B1-%D8%B9%D8%B1%D8%A7%D9%82">دستگیری اعضای شبکه جاسوسی و تحریک‌کننده به تظاهرات در عراق</a>
      </h1>
      <h2>رادیو صدای عراق از بازداشت اعضای یک شبکه جاسوسی اماراتی در میدان التحریر در بغداد خبر داد.</h2>
      <address><time datetime="2019-11-03T21:23:00+00:00">03 Nov 2019, 21:23</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از پایگاه اینترنتی الخلیج الجدید، رادیو صدای عراق اعلام کرد سازمان اطلاعات این کشور شبکه‌ای وابسته به سازمان اطلاعات امارات شامل اعضایی از لبنان و عراق را دستگیر کرده که از گروه‌های معینی در میان تظاهرکنندگان در میدان التحریر و سایر شهر‌های عراق حمایت مالی و فعالیت‌های ضد دولت عراق را سازماندهی می‌کردند.</p>
      <p>در این خبر آمده است این شبکه به طور مستقیم با ”طحنون زاید“ مشاور امنیت ملی امارات و مسئول اطلاعات خارجی آن ارتباط داشت که اکنون رایزنی‌ها و میانجیگری‌های گسترده‌ای با طرف‌های غربی برای حل و فصل قضیه با مقامات عراقی انجام می‌دهد.</p>
      <p>رادیو عراق همچنین اعلام کرد این شبکه بعد از توقیف عناصری خطرناک در میان تظاهرکنندگان در میدان التحریر کشف شد و تحقیقات، مأموران را به سوی اعضای دیگر آن از جمله دو لبنانی هدایت کرد که معلوم شد مسئول حمایت مالی و اداره فعالیت‌های شبکه‌ای گسترده در عراق بودند و نقشی تاثیرگذار در هدایت تظاهرات کنونی عراق ایفا می‌کردند.</p>
      <p>مردم عراق از ماه اکتبر به دلیل شرایط بد اقتصادی و فساد مقامات دولتی دست به اعتراض زده‌اند. در این میان عده‌ای با سواستفاده از شرایط موجود تلاش‌کرده‌اند اعتراضات معیشتی مردم را به انحراف و خشونت بکشانند.</p>
    </article>
  </body>
</html>