<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/niko-kovac-zwolniony-z-bayernu-monachium-bundesliga,982667.html"/>
    <meta property="og:site_name" content="TVN24"/>
    <meta property="article:published_time" content="2019-11-03T21:33:00+00:00"/>
    <meta property="og:title" content="Trzęsienie w Bayernie. Niko Kovac zwolniony"/>
    <meta property="og:description" content="W niedzielę niemieckie media donosiły, że Niko Kovac pozostanie na stanowisku trenera Bayernu. Wieczorem nastąpił jednak nagły zwrot akcji. Chorwat nie poprowadzi więcej mistrzów Niemiec - poinform..."/>
  </head>
  <body>
    <article>
      <h1>Trzęsienie w Bayernie. Niko Kovac zwolniony</h1>
      <address>
        <time datetime="2019-11-03T21:33:00+00:00">03 Nov 2019, 21:33</time>
      </address>
      <slideshow>
        <figure>
          <img src="https://r-scale-40.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/434d234b-bb8f-4f51-919f-e73b7d32e69e.jpg?type=1&amp;srcmode=0&amp;srcx=1/1&amp;srcy=19/25&amp;srcw=1/1&amp;srch=91/100&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/7d8d4b18-0e18-42c4-bf27-1ec2d759d5b3-480p.mp4"/>
          <figcaption>Eintracht - Bayern</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/a9d286b4-8a2b-44dd-8e4a-43e62c620386-480p.mp4"/>
          <figcaption>Gol Roberta Lewandowskiego w meczu z Eintrachtem Frankfurt</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/57b132da-e79e-11e9-ae59-0050569bf40f-480p.mp4"/>
          <figcaption>Gol Roberta Lewandowskiego w meczu Bayernu z Hoffenheim</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/903d05c6-5c5b-4ab7-9365-31c8fe4d78f6-480p.mp4"/>
          <figcaption>Pudło i gol Roberta Lewandowskiego w meczu z Paderborn</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/1a7dd07c-d721-11e9-9cc3-0050569b018a-480p.mp4"/>
          <figcaption>Gol Lewandowskiego w meczu z Lipskiem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/11b28516-180f-4b06-8b70-934701ecb17d-480p.mp4"/>
          <figcaption>Robert Lewandowski przymierzył z rzutu wolnego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/0a69784e-ec98-4b0a-8460-ca7c5bebec36-480p.mp4"/>
          <figcaption>Bayern - Mainz 6:1. Gol Lewandowskiego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8562ae5e286544710b2e7ebe9858833b/92229dc7-4b6f-4031-99b2-ac441450310b-480p.mp4"/>
          <figcaption>Lewandowski i hat-trick z Schalke</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1e913e1b06ead0b66e30b6867bf63549/e91a25fe-c0a9-11e9-a3ea-0050569b018a-480p.mp4"/>
          <figcaption>Dwa gole Lewandowskiego z Herthą</figcaption>
        </figure>
        <figcaption>W ostatniej kolejce Bayern został rozbity 1:5 przez Eintracht Frankfurt Foto: PAP/EPA | Video: Getty Images</figcaption>
      </slideshow>
      <h3>W niedzielę niemieckie media donosiły, że Niko Kovac pozostanie na stanowisku trenera Bayernu. Wieczorem nastąpił jednak nagły zwrot akcji. Chorwat nie poprowadzi więcej mistrzów Niemiec - poinformował klub z Allianz Areny.</h3>
      <p>
        <b>
          <a href="https://player.pl/">Mecze ligi niemieckiej można oglądać w kanałach ELEVEN SPORTS w Player.pl</a>
        </b>
      </p>
      <related>
        <a href="https://eurosport.tvn24.pl/pilka-nozna,105/czarne-chmury-nad-trenerem-bayernu-wiem-jak-funkcjonuje-ten-biznes,982463.html"/>
      </related>
      <p>W oświadczeniu napisano, że decyzja zapadła za porozumieniem obu stron.</p>
      <p>"Występy naszej drużyny i rezultaty osiągane w ostatnich tygodniach pokazały nam, że musimy podjąć odpowiednie kroki. Uli Hoeness, Hasan Salihamidzić i ja odbyliśmy w tej sprawie poważną dyskusję z Niko w niedzielę, w wyniku której Niko przestał pełnić rolę szkoleniowca Bayernu. Wszyscy żałujemy takiego obrotu sprawy. Chciałbym podziękować Niko Kovacowi w imieniu Bayernu za jego pracę, w szczególności za wywalczenie dubletu w poprzednim sezonie" - stwierdził dyrektor wykonawczy FCB Karl-Heinz Rummenigge cytowany w klubowym komunikacie.</p>
      <p>W nadchodzących meczach, z Olympiakosem Pireus w Lidze Mistrzów i Borussią Dortmund w Bundeslidze, drużynę poprowadzi dotychczasowy asystent Kovaca Hans Flick.</p>
      <h3>"Właściwa decyzja"</h3>
      <p>"Myślę, że w zaistniałej sytuacji to właściwa decyzja klubu. Nasze wyniki i sposób, w jaki ostatnio graliśmy, zmusiły mnie do podjęcia tego kroku. Wspólnie z moim bratem Robertem dziękujemy Bayernowi za ostatnie półtora roku. W tym czasie nasz zespół zdobył mistrzostwo, Puchar i Superpuchar Niemiec. To był dobry okres i życzę klubowi oraz drużynie wszystkiego najlepszego – przyznał chorwacki szkoleniowiec.</p>
      <p>O jego rozstaniu z monachijskim zespołem spekulowano już od dawna. W tym sezonie monachijczycy wygrali zaledwie pięć z dziesięciu ligowych spotkań i zajmują dopiero czwarte miejsce w tabeli Bundesligi.</p>
      <p>Czarę goryczy przelało sobotnie spotkanie z byłym klubem Kovaca Eintrachtem Frankfurt, przegrane przez obrońców tytułu aż 1:5. To najwyższa porażka Bayernu w niemieckiej ekstraklasie od kwietnia 2009 roku.</p>
      <p>Autor: jac/twis / Źródło: Eurosport.pl, fcbayern.com</p>
    </article>
  </body>
</html>