<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637913/%D8%AC%D9%86%DA%AF%D9%86%D8%AF%D9%87-%D8%A7%D9%81-%DB%B3%DB%B5-%D8%A2%D9%85%D8%B1%DB%8C%DA%A9%D8%A7-%D8%AA%D9%87%D8%AF%DB%8C%D8%AF%DB%8C-%D8%A8%D8%B1%D8%A7%DB%8C-%D9%85%D8%AD%DB%8C%D8%B7-%D8%B2%DB%8C%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T21:39:00+00:00"/>
    <meta property="og:title" content="جنگنده اف-۳۵ آمریکا تهدیدی برای محیط زیست"/>
    <meta property="og:description" content="متخصصان محیط زیست نروژی اعلام کرده‌اند جنگنده اف-۳۵ آمریکا نسبت به سایر مدل‌ها، گاز‌های گلخانه‌ای بیشتری را وارد اتمسفر می‌کند."/>
  </head>
  <body>
    <article>
      <h1>
        <a href="https://www.bultannews.com/fa/news/637913/%D8%AC%D9%86%DA%AF%D9%86%D8%AF%D9%87-%D8%A7%D9%81-%DB%B3%DB%B5-%D8%A2%D9%85%D8%B1%DB%8C%DA%A9%D8%A7-%D8%AA%D9%87%D8%AF%DB%8C%D8%AF%DB%8C-%D8%A8%D8%B1%D8%A7%DB%8C-%D9%85%D8%AD%DB%8C%D8%B7-%D8%B2%DB%8C%D8%B3%D8%AA">جنگنده اف-۳۵ آمریکا تهدیدی برای محیط زیست</a>
      </h1>
      <h2>متخصصان محیط زیست نروژی اعلام کرده‌اند جنگنده اف-۳۵ آمریکا نسبت به سایر مدل‌ها، گاز‌های گلخانه‌ای بیشتری را وارد اتمسفر می‌کند.</h2>
      <address><time datetime="2019-11-03T21:39:00+00:00">03 Nov 2019, 21:39</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، متخصصان محیط زیست نروژی اعلام کرده اند هواپیمای جدید جنگنده اف-۳۵ (F-۳۵) که جایگزین ناوگان جنگنده اف-۱۶ خواهد شد، گاز‌های گلخانه‌ای زیادی تولید می‌کند.</p>
      <p>به گفته فعالان محیط زیست با ورود ۵۲ فروند جنگنده اف-۳۵ به ناوگان نظامی نروژ، انتشار دی اکسید کربن افزایش می‌یابد.</p>
      <p>در پی انتشار گزارش متخصصان محیط زیست نروژ، عده‌ای از فعالان محیط زیست نروژی از جنگنده جدید اف-۳۵ شکایت کرده اند.</p>
      <p>روزنامه «داگسا ویزن» نروژ با انتشار این مطلب نوشت: میانگین مصرف سوخت برای جت‌های جنگنده جدید اف-۳۵ حدود ۶۰ درصد بیشتر از جت‌های جنگنده امروزی است و در حالی که مصرف سوخت در هواپیما‌های اف-۱۶، ۳۵۰۰ لیتر برای ۱ ساعت پرواز است در جنگنده‌های اف-۳۵ به ۵ هزار و ۶۰۰ لیتر در یک ساعت پرواز می‌رسد.</p>
      <p>یک فعال نروژی گفت: مصرف بیشتر سوخت باعث تغییر آب و هوا و افزایش دمای جهانی خواهد شد. ارتش نروژ با خرید ۵۲ فروند جنگنده جدید اف-۳۵ همه اقدامات مقابله با تغییرات آب و هوایی را از اعتبار می‌اندازد و انتشار گاز‌های گلخانه‌ای را افزایش می‌دهد.</p>
      <p>ویلی آموندسن، وزیر پیشین دادگستری و عضو حزب لیبرال مترقی، نگرانی‌های طرفداران محیط زیست را رد کرد. آموندسن اظهار داشت که تأثیر ارتش نروژ بر گرم شدن کره زمین حتی با اف-۳۵ حداقل خواهد بود. آموندسن همچنین اظهار داشت که سلاح‌های هسته‌ای بهترین راه برای کاهش انتشار دی اکسید کربن هستند.</p>
    </article>
  </body>
</html>