<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/mestnite2019/sozopol-shte-ima-nov-kmet-tihomir-janakiev-vodi-rejzi-obiden.html"/>
    <meta property="og:site_name" content="bTV Новините"/>
    <meta property="article:published_time" content="2019-11-03T21:33:00+00:00"/>
    <meta property="og:title" content="Созопол ще има нов кмет: Тихомир Янакиев води, Рейзи - обиден"/>
    <meta property="og:description" content="Той се е заключил в офиса на ГЕРБ"/>
  </head>
  <body>
    <article>
      <h1>Созопол ще има нов кмет: Тихомир Янакиев води, Рейзи - обиден</h1>
      <h2>Той се е заключил в офиса на ГЕРБ</h2>
      <address><time datetime="2019-11-03T21:33:00+00:00">03 Nov 2019, 21:33</time> by <a rel="author" href="https://btvnovinite.bg/author/?author=2002532" target="_blank">Лора Стаматис</a></address>
      <figure>
        <video src="https://vid.btv.bg/btvnews/2019/11/03/sozopol22_1572815330-1.mp4"/>
      </figure>
      <p>Созопол ще има нов кмет. Кандидатът на БСП Тихомир Янакиев води с близо 1500 гласа към момента, сочат данни от половината от преброените гласове от официалните протоколи. Това съобщи кореспондентът на <b>bTV</b> в региона.</p>
      <p>Избирателната активност в морската община е изключително голяма - 70%. Победителят коментира пред bTV, че за него не е изненада, че е спечелил.</p>
      <p>"Хората искат промяна", каза той и поясни, че първото нещо, което ще направи, е финансов одит на общината. </p>
      <p>"За да видим за какво точно иде реч там, тъй като ужким Община Созопол е богата община, морска община, която е богата, същевременно Министерството на финансите твърди, че не сме в особено добро финансово състояние", заяви Тихомир Янакиев. </p>
      <p>Панайот Рейзи се е заключил в офиса на ГЕРБ.</p>
      <p>Той заяви, че е обиден на жителите на Созопол и че не е очаквал такъв резултат. Според него развитието на морската община ще спре през следващите 4 години.</p>
      <p>Отказва да разговаря и с журналисти.</p>
      <p>Въпреки рекордната активност миналата неделя – 70%, за първи път от 12 години морската община Созопол избра кмет на балотаж между кандидатите на ГЕРБ и БСП.</p>
      <p>От 12 години общината беше управлявана от обвинения за злоупотреба с общински средства преди половин година, но неосъден Панайот Рейзи.</p>
    </article>
  </body>
</html>