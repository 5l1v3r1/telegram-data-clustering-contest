<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/mumbai/it-impossible-shiv-sena-congress-come-together-ramdas-athavale/"/>
    <meta property="og:site_name" content="Lokmat"/>
    <meta property="article:published_time" content="2019-11-03T21:57:15+00:00"/>
    <meta property="og:title" content="शिवसेना-काँग्रेस एकत्र येणे अशक्य- आठवले"/>
    <meta property="og:description" content="भाजप शंभरपेक्षा अधिक जागा मिळविणारा पक्ष"/>
  </head>
  <body>
    <article>
      <h1>शिवसेना-काँग्रेस एकत्र येणे अशक्य- आठवले</h1>
      <h2>भाजप शंभरपेक्षा अधिक जागा मिळविणारा पक्ष</h2>
      <address><time datetime="2019-11-03T21:57:15+00:00">03 Nov 2019, 21:57</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>नाशिक : शिवसेनेने मुख्यमंत्रिपदाची मागणी करणे अवास्तव असून, असे काहीच ठरले नव्हते असे सांगत <a href="https://www.lokmat.com/topics/shiv-sena/">शिवसेना</a> आणि काँग्रेस-राष्ट्रवादी एकत्र येणे अशक्य असल्याचे सांगत देवेंद्र फडणवीस हेच मुख्यमंत्री होतील, असे विधान केंद्रीय सामाजिक न्याय राज्यमंत्री <a href="https://www.lokmat.com/topics/ramdas-athawale/">रामदास आठवले</a> यांनी येथे केले.</p>
      <p>नाशिकमध्ये जिल्हाधिकारी कार्यालयात आयोजित पीक नुकसान आढावा बैठकीनंतर ते पत्रकारांशी बोलत होते. महाराष्टÑाचा पुढील मुख्यमंत्री हा भाजपाचाच असेल आणि फडणवीस हेच मुख्यमंत्री होतील, असे आठवले म्हणाले. <a href="https://www.lokmat.com/topics/shiv-sena/">शिवसेनाही</a> भाजपबरोबर असून ते भाजपसोबतच पुढेही राहतील. दोघांनाही कमेकांशिवाय पर्याय नाही. फार तर त्यांना आणखी दोन मंत्रिपदे वाढवून मिळू शकतात. शिवसेनेने काँग्रेस, राष्टÑवादीसोबत जाण्याचा प्रश्नच नसून ही घडून न येणारी घटना आहे. तसे झालेच तर शिवसेनाप्रमुख बाळासाहेब ठाकरे यांच्या विचारांशी ती मोठी प्रतारणा ठरेल, असेही आठवले म्हणाले.<br/>अडीच अडीच वर्ष मुख्यमंत्री असे देशात कुठेही घडलेले नाही. १९९५ मध्ये शिवसेनेकडे पूर्ण पाच वर्ष मुख्यमंत्रिपद होते. त्यावेळी भाजपने मुख्यमंत्रिपद मागितले नव्हते त्यामुळे शिवसेनेने तसा आग्रह करू नये.</p>
      <p>भाजप हा शंभरपेक्षा अधिक जागा मिळविणारा मोठा पक्ष असून गेल्या पंधरा-वीस वर्षांत कोणत्याही पक्षाला १०० पेक्षा अधिक जागा मिळालेल्या नाहीत. शिवसेनेचे शंभरपेक्षा अधिक आमदार निवडून आले तर त्यांनी मुख्यमंत्रिपद<br/>घ्यावे, असा सल्लाही आठवले यांनी दिला.<br/>राज्याच्या मंत्रिमंडळात असलेल्या ४३ मंत्रिपदांपैकी १६ मंत्रिपदे शिवसेनेला आणि ४ मंत्रिपदे मित्रपक्षांना मिळणार आहेत तर उर्वरित २३ मंत्रिपदे भाजपला राहतील. त्यामुळे उद्धव ठाकरे यांनी संजय राऊत यांचे ऐकू नये आणि भाजपसोबत यावे, अशी अपेक्षा आठवले यांनी व्यक्त केली.<br/> </p>
    </article>
  </body>
</html>