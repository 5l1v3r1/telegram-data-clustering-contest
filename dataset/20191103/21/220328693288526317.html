<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/104-sa-razsledvaniyata-za-narusheni-politicheski-prava-405785.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T21:13:40+00:00"/>
    <meta property="og:title" content="104 са разследванията за нарушени политически права"/>
    <meta property="og:description" content="Като цяло в прокуратурата са образувани 1520 прокурорски преписки"/>
  </head>
  <body>
    <article>
      <h1>104 са разследванията за нарушени политически права</h1>
      <address><time datetime="2019-11-03T21:13:40+00:00">03 Nov 2019, 21:13</time> by <a rel="author">Стандарт</a></address>
      <p>Разследванията за нарушени политически права вече са 104, информират от прокуратурата, съобщи БТА. Най-много са в големите градове, като Бяла Слатина също е от градовете с най-много разследвания за изборни престъпления.</p>
      <p>По 83 от случаите разследването ще върви по общия ред, останалите 21 са бързи производства. Общо 79 разследвания са за престъпления против политическите права на гражданите, а 25 са с предмет престъпления, свързани с изборите. Обвинените са 26.</p>
      <p>Като цяло в прокуратурата са образувани 1520 прокурорски преписки, от които по 1145 е постановен отказ да се образува досъдебно производство. Прокуратурите в страната са изпратили по компетентност на други органи 55 преписки, а по останалите 320 преписки се извършва проверка по реда на Закона за съдебната власт.</p>
    </article>
  </body>
</html>