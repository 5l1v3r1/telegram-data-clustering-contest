<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/03/konstantinoypoli-leoforeio-paresyre-pezous-kai-o-odhgos-trabhxe-maxairi"/>
    <meta property="og:site_name" content="euronews"/>
    <meta property="article:published_time" content="2019-11-03T21:17:24+00:00"/>
    <meta property="og:title" content="Λεωφορείο παρέσυρε πεζούς και ο οδηγός «τράβηξε» μαχαίρι"/>
    <meta property="og:description" content="Πολλοί τραυματίες - Ο οδηγός οπλισμένος απείλησε όσους προσπάθησαν να τον σταματήσουν και έπεσε στη θάλασσα επιχειρώντας να διαφύγει"/>
  </head>
  <body>
    <article>
      <h1>Λεωφορείο παρέσυρε πεζούς και ο οδηγός «τράβηξε» μαχαίρι</h1>
      <address><time datetime="2019-11-03T21:17:24+00:00">03 Nov 2019, 21:17</time> by <a rel="author">euronews </a></address>
      <p>Ένας οδηγός στην Κωνσταντινούπολη έριξε το λεωφορείο του σε στάση λεωφορείου και στη συνέχεια επιτέθηκε με μαχαίρι στους ανθρώπους που προσπάθησαν να τον εμποδίσουν να απομακρυνθεί από σημείο, με αποτέλεσμα να τραυματιστούν τουλάχιστον 13 άνθρωποι. Ο 33χρονος οδηγός συνελήφθη.</p>
      <p>Σύμφωνα με την ανακοίνωση της αστυνομίας, ο δράστης πήδηξε στη θάλασσα, στην προσπάθειά του να διαφύγει. Στους 13 τραυματίες περιλαμβάνεται και ένας άνδρας τον οποίο μαχαίρωσε ο οδηγός όταν προσπάθησε να τον εμποδίσει να φύγει, αφού είχε παρασύρει με το βαρύ όχημα τους ανθρώπους που περίμεναν στη στάση. Μεταξύ των τραυματιών είναι τρεις Ιρανοί υπήκοοι και δύο παιδιά.</p>
      <p>Προς το παρόν δεν έχει διευκρινιστεί αν ο οδηγός έριξε κατά λάθος ή σκόπιμα το λεωφορείο στη στάση. Η αστυνομία έχει ξεκινήσει έρευνα για την υπόθεση.</p>
    </article>
  </body>
</html>