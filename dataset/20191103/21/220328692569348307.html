<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/noviyat-kmet-na-vidin-shche-vrna-grada-na-khorata-405787.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T21:20:53+00:00"/>
    <meta property="og:title" content="Новият кмет на Видин: Ще върна града на хората"/>
    <meta property="og:description" content="Цветан Ценков спечели с 57,8%, човекът на ГЕРБ Огнян Ценков събра едва 39,7%"/>
  </head>
  <body>
    <article>
      <h1>Новият кмет на Видин: Ще върна града на хората</h1>
      <address><time datetime="2019-11-03T21:20:53+00:00">03 Nov 2019, 21:20</time> by <a rel="author">Стандарт</a></address>
      <ul>
        <li>
          <b>Цветан Ценков спечели с 57,8%,  човекът на ГЕРБ Огнян Ценков събра едва 39,7%</b>
        </li>
      </ul>
      <p>Смяна на караула и във Видин. Кметът отново ще е с фамилия Ценков, но това е вече Цветан Ценков. Кандидатът на местна коалиция СДС спечели убедително балотажа срещу човека на ГЕРБ и досегашен кмет Огнян Ценков. При 100% паралелно преброяване на гласовете във Видин изборите печели Цветан Ценков с 57.8% от гласовете, съобщи „Галъп”. Кандидатът на ГЕРБ Огнян Ценков събра едва 39.7% от вота на избирателите. 2.5% са гласували с "не подкрепям никого".</p>
      <p>Тази победа не е моя, тя е на видинчани, дължи се на огромното желание на целия регион да тръгнем напред. Тази битка не е срещу нито една политическа партия, а срещу статуквото, бяха първите думи на Цветан Ценков. Видин е портата към Европа и трябва да направим всичко възможно този град да се завърне на картата на България, добави той.</p>
      <p>Искам да върна на Видин красотата, която е имал след Освобождението, каза новият градоначалник пред БНТ. И се зарече: „Ще върна Видин на видинчани”.</p>
      <p>Още утре ще разтворя общината ще направя повече за електронното обслужване, разкри плановете си работа Ценков. От утре сутринта той започва сформиране на екипа си.</p>
    </article>
  </body>
</html>