<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/world/news/maha-cyclone-uae"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-03T21:19:00+00:00"/>
    <meta property="og:title" content="മഹാ ചുഴലിക്കാറ്റ്: യുഎഇയില്‍ തിങ്കളാഴ്ച മുതല്‍ ശക്തമായ കാറ്റിന് സാധ്യത"/>
    <meta property="og:description" content="ദുബായ്: മഹാ ചുഴലിക്കാറ്റിനെ തുടര്‍ന്ന് യുഎഇയില്‍ മണിക്കൂറില്‍ 170 കിലോമീറ്റര്‍ വരെ വേഗതയില്‍ കാറ്റുവീശാന്‍ സാധ്യതയുള്ളതായി ദേശീയ കാലാവസ്ഥാ കേന്ദ്രം അറിയിച്ചു. തിങ്കളാഴ്ച മുതല്‍ ബുധനാഴ്ച വരെ മഹാ ചുഴലിക്കാറ്റ് യുഎഇയെ ബാധിക്കാനിടയുണ്ടെന്ന് കാലാവസ്ഥ..."/>
  </head>
  <body>
    <article>
      <h1>മഹാ ചുഴലിക്കാറ്റ്: യുഎഇയില്‍ തിങ്കളാഴ്ച മുതല്‍ ശക്തമായ കാറ്റിന് സാധ്യത</h1>
      <address><time datetime="2019-11-03T21:19:00+00:00">03 Nov 2019, 21:19</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ദുബായ്: മഹാ ചുഴലിക്കാറ്റിനെ തുടര്‍ന്ന് യുഎഇയില്‍ മണിക്കൂറില്‍ 170 കിലോമീറ്റര്‍ വരെ വേഗതയില്‍ കാറ്റുവീശാന്‍ സാധ്യതയുള്ളതായി ദേശീയ കാലാവസ്ഥാ കേന്ദ്രം അറിയിച്ചു. തിങ്കളാഴ്ച മുതല്‍ ബുധനാഴ്ച വരെ മഹാ ചുഴലിക്കാറ്റ് യുഎഇയെ ബാധിക്കാനിടയുണ്ടെന്ന് കാലാവസ്ഥ നിരീക്ഷണ കേന്ദ്രം വ്യക്തമാക്കുന്നു.</p>
      <p>തിങ്കളാഴ്ച മുതല്‍ ബുധനാഴ്ച വരെ ശക്തമായ കടല്‍തിരകള്‍ക്ക് സാധ്യതയുള്ളതിനാല്‍ <br/>വൈകുന്നേരങ്ങളില്‍ താഴ്ന്ന പ്രദേശങ്ങളില്‍ വെള്ളം കയറിയേക്കും. ഇപ്പോള്‍ കാറ്റഗറി 1 ല്‍ എത്തിയ മഹാ ചുഴലിക്കാറ്റ് അടുത്ത 24 മണിക്കൂറിനുള്ളില്‍ കാറ്റഗറി 2 ആയി മാറുമെന്നും കാലാവസ്ഥാ അപ്‌ഡേറ്റില്‍ വ്യക്തമാക്കുന്നു.</p>
      <p>കൃത്യമായ അപ്‌ഡേറ്റുകള്‍ക്കായി സോഷ്യല്‍ മീഡിയ പിന്തുടരാനും ചുഴലിക്കാറ്റിനെക്കുറിച്ച്‌ അഭ്യൂഹങ്ങള്‍ പരത്തുന്നത് ഒഴിവാക്കാനും കാലാവസ്ഥാ വകുപ്പ് പൊതുജനങ്ങളോട് അഭ്യര്‍ത്ഥിച്ചു.</p>
    </article>
  </body>
</html>