<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/lyubopitno/ekaterina-velika-pochti-ne-razrushi-kreml-za-da-si-postroi-snimki_news707080.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-03T16:05:00+00:00"/>
    <meta property="og:title" content="Екатерина Велика почти не разруши Кремъл, за да си построи... СНИМКИ"/>
    <meta property="og:description" content="Младият и изключително амбициозен архитект, попил от най-добрите традиции на Франция и Италия - Василий Иванович Баженов, започнал грандиозен проект за унищожав"/>
  </head>
  <body>
    <article>
      <h1>Екатерина Велика почти не разруши Кремъл, за да си построи... СНИМКИ</h1>
      <h2>Младият и изключително амбициозен архитект, попил от най-добрите традиции на Франция и Италия - Василий Иванович Баженов, започнал грандиозен проект за унищожаването накрепостта и превръщането му в най-големия дворец</h2>
      <address>
        <time datetime="2019-11-03T16:05:00+00:00">03 Nov 2019, 16:05</time>
      </address>
      <p>https://blitz.bg/lyubopitno/ekaterina-velika-pochti-ne-razrushi-kreml-za-da-si-postroi-snimki_news707080.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201908/1565881493-image-7608127-126.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572787888-0000251265-middle.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572787888-0000251266-middle.jpg"/>
        </figure>
      </slideshow>
      <p><b>Не само враговете на Русия, започвайки от номадските народи и стигайки до Наполеон, но и нейните управници, неведнъж са имали планове за разгрома на всичко руско, което е било градено преди тях в огромната страна.</b><br/><br/>Великата императрица на Руската империя – Екатерина II, е била истинска последователка на идеите на нейния предшественик Петър I. За тях руската архитектура и начин на живот по онова време е бил излишен и ненужен.<br/><br/>Управлението им е трябвало да роди новата империя, която да заличи старите привички и архитектурни шедьоври.<br/><br/>На прицел е сърцето на руската държава - крепостта Кремъл<br/><br/>Младият и изключително амбициозен архитект, попил от най-добрите традиции на Франция и Италия - Василий Иванович Баженов, започнал грандиозен проект за унищожаването на Кремъл и превръщането му в най-големия дворец, който да бъде построен в изцяло европейски стил. Идеята изключително много се харесала на руската императрица с германски произход.   <br/><br/>Новият дворец на Москва е изцяло двъхновен от вида на римския площад и храма "Свети Петър" във Ватикана.<br/><br/>На мястото на кремълските стени е трябвало да се издигне 6-етажно сдание с над 600-метрова фасада, 20 000 помещения и коридори с 400-метрова дължина.</p>
      <figure>
        <img src="https://static.blitz.bg/documents/thumbnails/520/201911/1572787888-0000251265-middle.jpg"/>
      </figure>
      <p>След преосмислянето на проекта се стигнало до извода, че етажите е нужно да бъдат сведени до 4 на брой.<br/><br/>Във вътрешната част на територията на Кремъл е трябвало да бъде създаден и площад с овална форма и триумфална арка, към която да водят големи централни улици.<br/><br/>За реализацията на този проект е било нужно да се измести целият ансамбъл от съоръжения на храмове в Кремъл, но тази идея не се харесала на руската императрица и тя подложила начинанието на корекции.<br/><br/>Дворец трябвало да има параден вход с огромни скултури откъм страната на река Москва. За тази цел е трябвало да се премахнат стените на крепостта.<br/><br/>Изпълнението на архитектурното творение започнало през 1770 година. Част от старите строежи и дворци в Кремъл били премахнати. Строителството на мегасъоръжението започнало да уврежда близките православни храмове, но това не спряло проекта.<br/><br/>Безумието било прекратено след започналия бунт на Емелян Пугачев и поредната война с Османската империя.<br/><br/>Тези военни действия започнали сериозно да изтъняват държавната хазна и така през 1775 година строежът и унищожението на Кремъл били преустановени.<br/> </p>
    </article>
  </body>
</html>