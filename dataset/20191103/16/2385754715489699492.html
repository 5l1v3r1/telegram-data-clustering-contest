<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/italy/595541/loukakou-skorarei-opos-to-ekane-20-xronia-noritera-o-ronalnto"/>
    <meta property="og:site_name" content="SIGMALIVE"/>
    <meta property="article:published_time" content="2019-11-03T16:47:00+00:00"/>
    <meta property="og:title" content="Λουκάκου: Σκοράρει όπως το έκανε 20 χρόνια νωρίτερα ο Ρονάλντο!"/>
    <meta property="og:description" content="Ο Ρομέλου Λουκάκου έφερε μόνος του τα πάνω – κάτω στο ματς της Ίντερ στην έδρα της Μπολόνια, διανύει εξαιρετική περίοδο σε αυτούς τους πρώτους μήνες της..."/>
  </head>
  <body>
    <article>
      <h1>Λουκάκου: Σκοράρει όπως το έκανε 20 χρόνια νωρίτερα ο Ρονάλντο!</h1>
      <address><time datetime="2019-11-03T16:47:00+00:00">03 Nov 2019, 16:47</time> by <a rel="author">SigmaliveSportime</a></address>
      <p><b>Ο Ρομέλου Λουκάκου έφερε μόνος του τα πάνω – κάτω στο ματς της Ίντερ στην έδρα της Μπολόνια, διανύει εξαιρετική περίοδο σε αυτούς τους πρώτους μήνες της θητείας του στους «νερατζούρι» και σκοράρει... όπως το έκανε κάποτε ο Βραζιλιάνος, Ρονάλντο!<br/></b> <br/>Ο «Big Rom», με δύο γκολ στο δεύτερο ημίχρονο της αναμέτρησης του Σαββάτου στο «Ρενάτο Ντ'Αλάρα», έκανε την ολική ανατροπή για την ομάδα του Αντόνιο Κόντε ώστε να πάρει τους τρεις βαθμούς με το τελικό 2-1. Ακόμα κι έτσι, η Ίντερ μένει δεύτερη έπειτα από την πολύ δύσκολη νίκη που πήρε και η Γιουβέντους στην έδρα της Τορίνο.<br/> <br/>Ο Λουκάκου, ωστόσο, έχει πλέον σκοράρει 9 φορές σε 11 αγωνιστικές στη Serie A και έγινε ο πρώτος ποδοσφαιριστής του συλλόγου του Μιλάνου που πετυχαίνει 9+ τέρματα σε τόσα ματς πρωταθλήματος, έπειτα από τον Βραζιλιάνο Ρονάλντο που το είχε κάνει τη σεζόν 1997-1998 με τη φανέλα του κλαμπ!<br/> </p>
    </article>
  </body>
</html>