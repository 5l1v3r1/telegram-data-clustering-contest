<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/tsik-pravi-analiz-na-izborite-ako-radev_news707094.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-03T16:50:00+00:00"/>
    <meta property="og:title" content="ЦИК прави анализ на изборите, ако Радев..."/>
    <meta property="og:description" content="По думите на държавния глава огромният брой недействителни бюлетини на първия тур и множеството сигнали за купени гласове компрометират организацията и самото д"/>
  </head>
  <body>
    <article>
      <h1>ЦИК прави анализ на изборите, ако Радев...</h1>
      <h2>По думите на държавния глава огромният брой недействителни бюлетини на първия тур и множеството сигнали за купени гласове компрометират организацията и самото доверие в изборния процес</h2>
      <address>
        <time datetime="2019-11-03T16:50:00+00:00">03 Nov 2019, 16:50</time>
      </address>
      <p>https://blitz.bg/politika/tsik-pravi-analiz-na-izborite-ako-radev_news707094.html Blitz.bg</p>
      <figure>
        <img src="https://static.blitz.bg/documents/thumbnails/730/201404/20140415.rjdactwnxp.jpg"/>
        <figcaption>Александър Андреев</figcaption>
      </figure>
      <p>
        <b>Ако се насрочи среща при президента след местните избори, Централната избирателна комисия (ЦИК) ще се яви на нея със свое становище, каза Александър Андреев.</b>
      </p>
      <p>"Ако бъде насрочена такава среща след местните избори и Централната избирателна комисия бъде поканена на нея, тя ще участва и ще бъде направен анализ на тези избори. На срещата ЦИК ще изложи своето становище и направения от комисията анализ на проведените избори".<br/><br/>Това каза говорителят на ЦИК Александър Андреев, помолен да коментира изказване на президента Румен Радев при гласуването му на втория тур тази сутрин във връзка с честността на изборния процес.</p>
      <p>В изказването си президентът посочи, че ще покани ръководството на ЦИК, органите на реда, парламентарно представените политически партии, за да обсъдят "всички пропуски в изборите и отстъплението от честността на изборния процес".</p>
      <p>По думите на държавния глава огромният брой недействителни бюлетини на първия тур и множеството сигнали за купени гласове компрометират организацията и самото доверие в изборния процес.<br/><br/><b>ЧЕТЕТЕ В БЛИЦ ГОРЕЩИ НОВИНИ ОТ МЕСТНИТЕ ИЗБОРИ!</b><br/><br/><br/> </p>
    </article>
  </body>
</html>