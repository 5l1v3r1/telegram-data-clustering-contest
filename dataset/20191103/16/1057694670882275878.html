<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2017778/katingile-viasmo-alla-arnite-na-exetasti-apo-iatrodikasti.html"/>
    <meta property="og:site_name" content="News.gr"/>
    <meta property="article:published_time" content="2019-11-03T16:41:13+00:00"/>
    <meta property="og:title" content="Kατήγγειλε βιασμό αλλά αρνείται να εξεταστεί από ιατροδικαστή"/>
    <meta property="og:description" content="Εμφανίσθηκε τραυματισμένη σε νοσοκομείο, αλλά αρνήθηκε να προβεί σε γραπτή καταγγελία"/>
  </head>
  <body>
    <article>
      <h1>Kατήγγειλε βιασμό αλλά αρνείται να εξεταστεί από ιατροδικαστή</h1>
      <address>
        <time datetime="2019-11-03T16:41:13+00:00">03 Nov 2019, 16:41</time>
      </address>
      <h3>Εμφανίσθηκε τραυματισμένη σε νοσοκομείο, αλλά αρνήθηκε να προβεί σε γραπτή καταγγελία</h3>
      <p>Μία 27χρονη από την Μεγάλη Βρετανία κατήγγειλε <a href="https://www.news.gr/tag/viasmos">βιασμό</a> της και κλοπή των προσωπικών της αντικειμένων στην Πάφο της <a href="https://www.news.gr/tag/kypros">Κύπρου</a>, αλλά όταν η Αστυνομία άρχισε να διερευνά την υπόθεση, άλλαξε στάση και δεν θέλησε να προχωρήσει σε γραπτή καταγγελία, ενώ αρνήθηκε να δώσει την συγκατάθεσή της για να προχωρήσει η υπόθεση με ιατροδικαστική έρευνα.</p>
      <p>Σύμφωνα με την ιστοσελίδα <a href="https://www.sigmalive.com/news/local/595546/pafos-27xroni-katiggeile-viasmo-alla-arneitai-na-eksetastei-apo-iatrodikasti">sigmalive.com</a>, αρχικά η 27χρονη προσήλθε με μώλωπες στο νοσοκομείο, καταγγέλλοντας τον βιασμό της από άγνωστους, οι οποίοι σύμφωνα με τους ισχυρισμούς της, προθυμοποιήθηκαν να την μεταφέρουν στο ξενοδοχείο, όπου διαμένει με τον φίλο της, μετά από διασκέδαση σε νυκτερινό μπαρ. Ισχυρίστηκε ότι ενώ το αυτοκίνητο με τους αγνώστους κατευθυνόταν προς το ξενοδοχείο, αυτοί ανάγκασαν τον φίλο της να εξέλθει και την οδήγησαν σε απόμερο σημείο, όπου ένας από τους επιβαίνοντες την βίασε και τις έκλεψαν τη τσάντα και το κινητό της τηλέφωνο.</p>
      <p>Η νεαρή κληθείσα από την Αστυνομία να δώσει κατάθεση, αρχικά προέβαλε ενδοιασμούς, όμως στην πορεία αποδέχθηκε να προχωρήσει με γραπτή καταγγελία. Ακολούθως, όταν ενημερώθηκε ότι η διαδικασία προβλέπει να εξεταστεί και από ιατροδικαστή, η 27χρονη Βρετανίδα αρνήθηκε να προχωρήσει με την καταγγελία, ενώ δεν έδωσε ούτε τη συγκατάθεσή της για να την εξετάσει ιατροδικαστής. Οι ισχυρισμοί της 27χρονης διερευνώνται από το ΤΑΕ Πάφου.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2016857/tin-viaze-o-pateras-tis-gia-okto-oloklira-chronia-ke-efere-ston-kosmo-to-pedi-tou.html"/>
        <a href="https://www.news.gr/kosmos/article/2016107/katigories-ston-kiprio-pou-odigouse-me-ta-podia-sto-timoni.html"/>
        <a href="https://www.news.gr/ellada/article/2015608/minima-ischios-ta-ellinika-machitika-petaxan-mazi-me-to-amerikaniko-v-52-metaxi-katechomenon-ke-tourkias.html"/>
      </related>
    </article>
  </body>
</html>