<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/dzhenifr-anistn-lyubima-aktrisa-v-sashch-405745.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T16:20:19+00:00"/>
    <meta property="og:title" content="Дженифър Анистън – любима актриса в САЩ"/>
    <meta property="og:description" content="Класацията е базирана на анализ в социалните мрежи"/>
  </head>
  <body>
    <article>
      <h1>Дженифър Анистън – любима актриса в САЩ</h1>
      <address><time datetime="2019-11-03T16:20:19+00:00">03 Nov 2019, 16:20</time> by <a rel="author">Агенция Стандарт</a></address>
      <p>„The Hollywood Reporter“ пусна класация за най-популярните актриси и актьори в САЩ, базирана върху анализ на мненията във Фейсбук, Инстаграм, Туитър и YouTube. Първа е Дженифър Анистън. Бившата мисис Пит е безусловната любимка на потребителите в социалните мрежи, макар че самата тя едва напоследък стана активна в Инстаграм. Анистън се е снимала в над 50 игрални филма и телевизионни поредици, най-известната от които е „Приятели“. Продуцентите искат да я ангажират за ролята на Моника Гелър, но тя ги убеждава да я вземат за тази на Рейчъл Грийн. Именно благодарение на Рейчъл печели световна слава и „Златен глобус“. Има шест номинации за престижната телевизионна награда „Еми“ през периода 2000 –2009, като печели единствено тази през 2002-а. Втори е най-богатият актьор в света – Дуейн Джонсън Скалата. Бързият и яростен е свикнал по традиция да бъде начело на всичко, с което се занимава. На почетната трета позиция е Лили Райнхарт – обещаващата блондинка от “Hustlers” и „Riverdale“. Четвърта е друга хубавица от „Riverdale“ - Камила Мендес, пета е Габриел Юнион, която е екоактивист и защитник на човешките права.  </p>
    </article>
  </body>
</html>