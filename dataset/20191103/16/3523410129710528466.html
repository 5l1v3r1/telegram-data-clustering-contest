<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637839/%D8%A8%D9%87%D8%AA%D8%B1%DB%8C%D9%86-%D9%81%DB%8C%D9%84%D9%85-%DB%B2%DB%B0%DB%B1%DB%B9-%D8%A8%D9%87-%D8%A7%D9%86%D8%AA%D8%AE%D8%A7%D8%A8-%D8%AA%D8%A7%D8%B1%D8%A7%D9%86%D8%AA%DB%8C%D9%86%D9%88-%D8%AD%D9%85%D9%84%D9%87-%D8%AA%D9%85%D8%B3%D8%A7%D8%AD%E2%80%8C%D9%87%D8%A7-%D9%85%D8%AD%D8%A8%D9%88%D8%A8-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T16:23:00+00:00"/>
    <meta property="og:title" content="بهترین فیلم ۲۰۱۹ به انتخاب تارانتینو/ حمله تمساح‌ها محبوب شد"/>
    <meta property="og:description" content="کوئنتین تارانتینو گفته است فیلم ترسناک الکساندر آژا درباره زنی که در توفان فلوریدا گرفتار تمساح‌ها شده، فیلم محبوب او در سال ۲۰۱۹ بوده است."/>
  </head>
  <body>
    <article>
      <h1>
        <a href="https://www.bultannews.com/fa/news/637839/%D8%A8%D9%87%D8%AA%D8%B1%DB%8C%D9%86-%D9%81%DB%8C%D9%84%D9%85-%DB%B2%DB%B0%DB%B1%DB%B9-%D8%A8%D9%87-%D8%A7%D9%86%D8%AA%D8%AE%D8%A7%D8%A8-%D8%AA%D8%A7%D8%B1%D8%A7%D9%86%D8%AA%DB%8C%D9%86%D9%88-%D8%AD%D9%85%D9%84%D9%87-%D8%AA%D9%85%D8%B3%D8%A7%D8%AD%E2%80%8C%D9%87%D8%A7-%D9%85%D8%AD%D8%A8%D9%88%D8%A8-%D8%B4%D8%AF">بهترین فیلم ۲۰۱۹ به انتخاب تارانتینو/ حمله تمساح‌ها محبوب شد</a>
      </h1>
      <h2>کوئنتین تارانتینو گفته است فیلم ترسناک الکساندر آژا درباره زنی که در توفان فلوریدا گرفتار تمساح‌ها شده، فیلم محبوب او در سال ۲۰۱۹ بوده است.</h2>
      <address><time datetime="2019-11-03T16:23:00+00:00">03 Nov 2019, 16:23</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از ایندی‌وایر، نویسنده و کارگردان «روزی روزگاری در هالیوود» گفته است فیلم «خزیدن» ساخته الکساندر آژا فیلم محبوب وی در سال ۲۰۱۹ بوده است.</p>
      <p>این فیلم تابستان پیش اکران شد و نزدیک به ۹۰ میلیون دلار در باکس آفیس فروش کرد. در این فیلم کایا اسکودلاریو بازیگر اصلی فیلم است که در نقش زنی ظاهر شده که توسط تمساح‌ها در توفان فلوریدا گیر می‌افتد.</p>
      <p>«خزیدن» در ژانر فاجعه‌ای ترسناک داستان پدر و دختری را روایت می‌کند که در توفان درجه ۵ فلوریدا در زیرزمین خانه‌شان گیر کرده‌اند و در این میان متوجه می‌شوند چند تمساح نیز بر اثر توفان به زیرزمین خانه کشیده شده‌اند. حال این دختر و پدر برای بقا و گیر نیفتادن در دام این تمساح‌ها تلاش می‌کنند. این فیلم ژانر ترسناک با نقدهای مثبت منتقدان روبه رو شد.</p>
      <p>مایکل و شان راسموسن نویسندگان فیلمنامه این فیلم بوده‌اند.</p>
      <p>پیت هاموند از نویسندگان ددلاین گفت تارانتینو به وی گفته این بهترین فیلم سال ۲۰۱۹ بوده است. این فیلم چند هفته جلوتر از اکران فیلم جدید تارانتینو توسط کمپانی پارامونت اکران شد.</p>
      <p>تارانتینو به زودی وارد چرخه معرفی فیلم جدیدش یعنی «روزی روزگاری در هالیوود» برای رقابت اسکار می‌شود. این فیلم توسط استودیو سونی وارد رقابت اسکار امسال شده و کمپانی امیدوار است لئوناردو دی‌کاپریو برای بهترین بازیگر مرد و برد پیت برای بهترین بازیگر مرد مکمل نامزد شوند. البته امید می‌رود فیلم در بخش بهترین فیلم، بهترین کارگردانی و بهترین فیلمنامه‌ غیراقتباسی از هالیوود سال ۱۹۶۹ نیز نامزدی اسکار را به دست آورد.</p>
      <p>این فیلم با افزوده شدن صحنه‌های جدید به تازگی دوباره اکران شد.</p>
    </article>
  </body>
</html>