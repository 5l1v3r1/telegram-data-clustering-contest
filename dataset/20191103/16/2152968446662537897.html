<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mestni-izbori-19/2019/11/03/cik-ne-biaga-ot-otgovornost-gotova-za-sreshta-pri-radev.428401"/>
    <meta property="og:site_name" content="Dnes.bg"/>
    <meta property="article:published_time" content="2019-11-03T16:19:00+00:00"/>
    <meta property="og:title" content="ЦИК не бяга от отговорност, готова за среща при Радев"/>
    <meta property="og:description" content="Ще изготви и свое становище, ще направи анализ на местните избори | Dnes.bg"/>
  </head>
  <body>
    <article>
      <h1>ЦИК не бяга от отговорност, готова за среща при Радев</h1>
      <h2>Ще изготви и свое становище, ще направи анализ на местните избори</h2>
      <address><time datetime="2019-11-03T16:19:00+00:00">03 Nov 2019, 16:19</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Говорителят на ЦИК Александър Андреев обясни, че ЦИК е готова да отида на среща при президента Румен Радев, ако бъде извиканата.</p>
      <related>
        <a href="https://www.dnes.bg/mestni-izbori-19/2019/11/03/radev-sled-vota-kupenite-glasove-komprometirat-izborniia-proces.428374"/>
      </related>
      <p>Коментарът му дойде, след като държавният глава посочи днес, че ще покани ръководството на ЦИК, органите на реда, парламентарно представените политически партии, за да обсъдят "всички пропуски в изборите и отстъплението от честността на изборния процес".<br/><br/>Според Радев огромният брой недействителни бюлетини на първия тур и множеството сигнали за купени гласове компрометират организацията и самото доверие в изборния процес. <br/><br/>Александър Анреев отсече, че ЦИК ще изготви становище за вота. <br/><br/>"Ако бъде насрочена такава среща след местните избори и Централната избирателна комисия бъде поканена на нея, тя ще участва и ще бъде направен анализ на тези избори. На срещата ЦИК ще изложи своето становище и направения от комисията анализ на проведените избори", каза той, цитиран от БТА.</p>
    </article>
  </body>
</html>