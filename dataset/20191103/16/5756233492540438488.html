<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619659/%D8%AA%D9%88%D8%B5%DB%8C%D9%87%E2%80%8C%D9%87%D8%A7%DB%8C-%DA%A9%D8%B4%D8%A7%D9%88%D8%B1%D8%B2%DB%8C-%D8%AF%D8%B1-%D9%BE%DB%8C-%D8%A7%D9%81%D8%B2%D8%A7%DB%8C%D8%B4-%D8%B3%D8%B1%D9%85%D8%A7"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-03T16:07:00+00:00"/>
    <meta property="og:title" content="توصیه‌های کشاورزی در پی افزایش سرما"/>
    <meta property="og:description" content="سازمان هواشناسی با صدور اطلاعیه‌ای با اشاره به احتمال سرمازدگی پاییزه در باغات و مزارع راهکارهایی را برای جلوگیری از این اتفاق ارایه داد."/>
  </head>
  <body>
    <article>
      <h1>توصیه‌های کشاورزی در پی افزایش سرما</h1>
      <address>
        <time datetime="2019-11-03T16:07:00+00:00">03 Nov 2019, 16:07</time>
      </address>
      <p>
        <i>سازمان هواشناسی با صدور اطلاعیه‌ای با اشاره به احتمال سرمازدگی پاییزه در باغات و مزارع راهکارهایی را برای جلوگیری از این اتفاق ارایه داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>در اطلاعیه سازمان هواشناسی آمده است: با نفوذ زبانه‌های پرفشار سرد و کاهش قابل ملاحظه دما ۴ تا ۸ درجه سانتیگراد در البرز مرکزی و ۵ تا ۱۰درجه سانتیگراد در شمال شرق و شرق همراه با وقوع یخبندان طی فردا (۱۳ آبان ماه) در مناطق کوهپایه ای، البرز مرکزی، به ویژه استان های البرز، تهران، سمنان، در شمال شرق، خراسان شمالی، خراسان رضوی و شرق، خراسان جنوبی احتمال سرمازدگی پاییزه در باغات و مزارع وجود دارد. لذا توصیه‌های کشاورزی به شرح زیر است:</p>
      <p>•مصرف کودهای پتاسه (سولو پتاس) و ترکیبات بُر و روی (مانند فروت ست) و کودهای اسید آمینه<br/>•محلول پاشی کلات کلسیم روی میوه جهت افزایش کیفیت و جلوگیری از ترکیدگی میوه<br/>•تسریع در برداشت ذرت با توجه به کاهش محسوس دما<br/>•تسریع در برداشت محصولات باغی به خصوص انگور و سیب با توجه به کاهش محسوس دما<br/>•تامین سوخت و سرویس و راه اندازی وسایل حرارتی و کنترل دما و رطوبت و تهویه در گلخانه‌ها و ...<br/>•تسریع در برداشت کلیه میوه‌های رسیده باغات، انواع سبزی‌ها و میوه‌های جالیزی<br/>•محافظت از تاسیسات و مراقبت از سیستم‌های آبیاری تحت فشار با توجه به پایین بودن دمای سطح زمین<br/>•تداوم افزایش رطوبت در مزارع و باغات با هدف تعدیل دمای محیط از طریق انجام آبیاری خارج نوبت<br/>• ایجاد پوشش روی نهال‌های جوان و درختان آسیب‌پذیر (پلاستیک سیاه، گونی، پلی اتیلن و نایلون)<br/>•خودداری از انجام هرس درختان<br/>•استفاده از بخاری‌های باغی و روشن کردن آتش و ایجاد مه دود در باغات (به خصوص نزدیک صبح و بامداد)<br/>•خودداری از انجام عملیات سم‌پاشی و محلول‌پاشی با توجه به کاهش محسوس دمای هوا<br/>•کنترل سرمای پاییزه با مخلوط کردن هوای سرد و گرم در باغ به وسیله دستگاه مولد باد<br/>•کنترل سرمای پاییزه از طریق مبارزه با باکتری‌های مولد هسته یخ با استفاده از باکتری کش‌ها</p>
    </article>
  </body>
</html>