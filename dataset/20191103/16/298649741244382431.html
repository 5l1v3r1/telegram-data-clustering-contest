<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/sport/2019/11/03/cori-razzisti-a-verona-balotelli-minaccia-di-andarsene-top10_20191103_171136/"/>
    <meta property="og:site_name" content="Askanews"/>
    <meta property="article:published_time" content="2019-11-03T16:11:36+00:00"/>
    <meta property="og:title" content="Cori razzisti a Verona, Balotelli minaccia di andarsene"/>
    <meta property="og:description" content="Roma, 3 nov. (askanews) – Mario Balotelli ha minacciato di uscire dal campo oggi al Bentegodi di Verona bersagliato dai cori razzisti della curva scaligera. E’ accaduto al 9′ della ripresa di Verona-Brescia, con l’Hellas in vantaggio dal 5′, quando Balotelli, vicino alla bandierina del corner proprio sotto la curva dei tifosi veronesi, difende palla […]"/>
  </head>
  <body>
    <article>
      <h1>Cori razzisti a Verona, Balotelli minaccia di andarsene</h1>
      <h2>L'attaccante ferma il gioco e guadagna gli spogliatoi</h2>
      <address>
        <time datetime="2019-11-03T16:11:36+00:00">03 Nov 2019, 16:11</time>
      </address>
      <figure>
        <img src="http://www.askanews.it/wp-content/uploads/2019/11/20191103_171132_7EB52A53.jpg"/>
      </figure>
      <p>Roma, 3 nov. (askanews) – Mario Balotelli ha minacciato di uscire dal campo oggi al Bentegodi di Verona bersagliato dai cori razzisti della curva scaligera. E’ accaduto al 9′ della ripresa di Verona-Brescia, con l’Hellas in vantaggio dal 5′, quando Balotelli, vicino alla bandierina del corner proprio sotto la curva dei tifosi veronesi, difende palla dall’avversario. All’improvviso si ferma, raccoglie la palla con le mani e di scatto la lancia di destro verso la curva in reazione agli insulti ricevuti. Poi ha preso la direzione degli spogliatoi facendo il gesto con il dito “non gioco più”. Partita interrotta per 4′ con arbitro, compagni e avversari che lo hanno convinto a desistere dall’intendimento mentre lo stadio invocava il nome di Mario.</p>
      <p>adx/sam</p>
    </article>
  </body>
</html>