<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1974451/%D9%88%D8%B2%DB%8C%D8%B1-%D8%A7%D9%88%D9%82%D8%A7%D9%81-%D8%B3%D9%88%D8%AF%D8%A7%D9%86-%D8%A7%D8%B2-%DB%8C%D9%87%D9%88%D8%AF%DB%8C%D8%A7%D9%86-%D8%AE%D9%88%D8%A7%D8%B3%D8%AA%DB%8C%D9%85-%D8%A8%D9%87-%DA%A9%D8%B4%D9%88%D8%B1-%D8%A8%D8%A7%D8%B2%DA%AF%D8%B1%D8%AF%D9%86%D8%AF"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-03T16:00:00+00:00"/>
    <meta property="og:title" content="وزیر اوقاف سودان: از یهودیان خواستیم به کشور بازگردند"/>
    <meta property="og:description" content="نصر مفرح وزیر امور مذهبی و اوقاف سودان در گفتگو با الشرق الاوسط گفت که از شهروندان یهودی که مجبور به مهاجرت شدند خواسته تا به سودان برگردند و در فرآیند سازندگی کشور شرکت کنند.مفرح افزود «یهودیان در دوره ریاست جمهوری جعفر نمیری (۱۹۶۹-۱۹۸۵) در معرض فشا"/>
  </head>
  <body>
    <article>
      <h1>وزیر اوقاف سودان: از یهودیان خواستیم به کشور بازگردند</h1>
      <h2>مفرح به الشرق الاوسط: مسیحیان به حقوق خود دست پیدا می کنند</h2>
      <address>
        <time datetime="2019-11-03T16:00:00+00:00">03 Nov 2019, 16:00</time>
      </address>
      <p>نصر مفرح وزیر امور مذهبی و اوقاف سودان در گفتگو با الشرق الاوسط گفت که از شهروندان یهودی که مجبور به مهاجرت شدند خواسته تا به سودان برگردند و در فرآیند سازندگی کشور شرکت کنند.<br/><br/>مفرح افزود «یهودیان در دوره ریاست جمهوری جعفر نمیری (۱۹۶۹-۱۹۸۵) در معرض فشار و سرکوب شدید قرار گرفتند. حکومت نظامیان در آن زمان یهودیان را مورد آزار و اذیت قرار دادند».<br/><br/>مفرح یاد آور شد «یهودیان به دلیل این رویکرد از سودان مهاجرت کردند. اما حالا که حکومت مدنی روی کار آمده و انقلاب عظیم مردمی اتفاق افتاد شهروندی به عنوان پایه و اساس حقوق و وظایف شناخته می شود».<br/><br/>او خاطر نشان کرد «از همه شهروندان سودانی مقیم خارج از جمله یهودیان این کشور دعوت کردم تا آنها مثل هر شهروند دارای تابعیت سودانی به کشور بازگردند».<br/><br/>مفرح گفت «مسیحیان در سودان اقلیت نیستند. آنها شهروندان سودانی هستند که مذهبی با ارزش ها و باورهای خاص خود را دارد».<br/><br/>او افزود «مسیحیان در دوره رژیم پیشین مورد ستم و آزار و اذیت قرار گرفتند و اموال و املاک و زمین هایشان مصادره شد».<br/><br/>مفرح خاطر نشان کرد «مسیحیان و پیروان ادیان دیگر از آزادی کامل برای برگزاری آیین و مراسم مذهبی خود برخوردارند. اموال مصادره شده به صاحبانش برمی گردد».<br/><br/> </p>
    </article>
  </body>
</html>