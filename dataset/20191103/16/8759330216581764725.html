<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902243/vrancken-wil-revanche-nemen-daar-is-mijn-ploeg-wel-toe-in-staat-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T16:30:00+00:00"/>
    <meta property="og:title" content="Vrancken wil revanche nemen: &quot;Daar is mijn ploeg wel toe in staat&quot;"/>
    <meta property="og:description" content="KV Mechelen sluit zondagavond de speeldag af tegen Sporting Charleroi. Wouter Vrancken wil dat zijn ploeg iets laat zien na de nederlaag tegen STVV. Charleroi moet het kind van de rekening worden."/>
  </head>
  <body>
    <article>
      <h1>Vrancken wil revanche nemen: "Daar is mijn ploeg wel toe in staat"</h1>
      <address>
        <time datetime="2019-11-03T16:30:00+00:00">03 Nov 2019, 16:30</time>
      </address>
      <p>
        <b>KV Mechelen sluit zondagavond de speeldag af tegen Sporting Charleroi. Wouter Vrancken wil dat zijn ploeg iets laat zien na de nederlaag tegen STVV. Charleroi moet het kind van de rekening worden.</b>
      </p>
      <p>“Iedereen was pissed om de gemiste kans", zo vertelt Vrancken bij <i>Het Nieuwsblad.</i> "Die wedstrijd hadden we áltijd moeten winnen, want tot minuut 75 was er geen vuiltje aan de lucht."</p>
      <p>Uiteindelijk liep KV Mechelen wel weinig averij op. "Het feit dat we nog steeds derde staan omdat de rest punten liet liggen, beschouw ik niet als een ‘opluchting’. De ontgoocheling na het verlies tegen Sint-Truiden primeert gewoon. Net als tegen Moeskroen verloren we punten door een dekkingsfout achterin. De concentratie moet naar omhoog."</p>
      <p>Ook tegen Charleroi wordt het geen kinderspel. "Het niveau van Charleroi is te vergelijken met dat van ons. Al nemen zij misschien iets meer een afwachtende houding aan dan wij. Het is een moeilijk te bespelen ploeg, met een sterk blok van vier achterin en twee verdedigende middenvelders die alles dicht houden. We moeten tonen dat we mentaal sterk zijn om de draad meteen weer op te pikken. Daar is mijn ploeg wel toe in staat denk ik."</p>
      <aside>Lees meer<br/><a href="https://www.voetbalprimeur.be/nieuws/902074/sterkhouder-kv-mechelen-wil-blijven-ik-hoop-mijn-carri-re-hier-af-te-sluiten-.html?itm_source=www.voetbalprimeur.be&amp;itm_medium=highlighted-content">Sterkhouder KV Mechelen wil blijven: “Ik hoop mijn carrière hier af te sluiten”</a></aside>
    </article>
  </body>
</html>