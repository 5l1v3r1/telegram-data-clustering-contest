<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637840/%D9%81%D9%88%D8%AA-%D9%BE%D8%B3%D8%B1-%DB%B1%DB%B4-%D8%B3%D8%A7%D9%84%D9%87-%D8%A8%D8%B1-%D8%A7%D8%AB%D8%B1-%D8%B3%D9%82%D9%88%D8%B7-%D8%A8%D8%A7%D9%84%D8%A7%D8%A8%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T16:26:00+00:00"/>
    <meta property="og:title" content="فوت پسر ۱۴ ساله بر اثر سقوط بالابر"/>
    <meta property="og:description" content="فرمانده انتظامی شهرستان شوط از سقوط یک دستگاه بالابر در این شهرستان خبر داد و گفت: این حادثه یک کشته برجا گذاشت"/>
  </head>
  <body>
    <article>
      <h1>
        <a href="https://www.bultannews.com/fa/news/637840/%D9%81%D9%88%D8%AA-%D9%BE%D8%B3%D8%B1-%DB%B1%DB%B4-%D8%B3%D8%A7%D9%84%D9%87-%D8%A8%D8%B1-%D8%A7%D8%AB%D8%B1-%D8%B3%D9%82%D9%88%D8%B7-%D8%A8%D8%A7%D9%84%D8%A7%D8%A8%D8%B1">فوت پسر ۱۴ ساله بر اثر سقوط بالابر</a>
      </h1>
      <h2>فرمانده انتظامی شهرستان شوط از سقوط یک دستگاه بالابر در این شهرستان خبر داد و گفت: این حادثه یک کشته برجا گذاشت</h2>
      <address><time datetime="2019-11-03T16:26:00+00:00">03 Nov 2019, 16:26</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، فرمانده انتظامی شهرستان شوط از سقوط یک دستگاه بالابر در این شهرستان خبر داد و گفت: این حادثه یک کشته برجا گذاشت.</p>
      <p>سرهنگ "ایوب فکری" اظهار داشت: در پی اعلام مرکز فوریت‌های پلیسی ۱۱۰ مبنی بر سقوط یک دستگاه بالابر از طبقه اول یک ساختمان نیمه کاره، در روستای تازه کند شوط بلافاصله ماموران جهت بررسی موضوع به محل حادثه اعزام شدند.</p>
      <p>وی اظهار داشت: پس از حضور ماموران در محل مشخص شد، کارگران با یک دستگاه بالابر درحال کشیدن ماسه بودند که بر اثر سقوط آن وبرخورد با پسر ۱۴ ساله، وی در دم جان باخته است.</p>
      <p>این مقام انتظامی با اشاره به هماهنگی قضائی و انتقال جسد به پزشکی قانونی تصریح کرد: در تحقیقات بعدی مشخص شد این حادثه به علت رعایت نکردن نکات ایمنی رخ داده است.</p>
      <p>فرمانده انتظامی شهرستان شوط در پایان از عموم مردم خواست با رعایت اصول ایمنی حین کار از وقوع این گونه حوادث ناگوار جلوگیری کنند.</p>
    </article>
  </body>
</html>