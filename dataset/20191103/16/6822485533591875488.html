<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812139.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T16:06:00+00:00"/>
    <meta property="og:title" content="بازتاب بیانات رهبر انقلاب در رسانه‌های خارجی/ العربیه: آیت‌الله خامنه‌ای بار دیگر مذاکره با آمریکا را رد کرد"/>
    <meta property="og:description" content="به گزارش ایسنا، خبرگزاری اسپوتنیک با انتشار بخش‌هایی از بیانات امروز حضرت آیت‌الله خامنه‌ای در جمع دانشجویان و دانش‌آموزان و در آستانه روز استکبارستیزی گزارش داد: رهبری ایران روز یک‌شنبه مذاکره تهران با واشنگتن را غیر محتمل دانست و تاکید کرد که کشورش در برابر فشارهای آمریکا تسلیم نخواهد شد."/>
  </head>
  <body>
    <article>
      <h1>بازتاب بیانات رهبر انقلاب در رسانه‌های خارجی/ العربیه: آیت‌الله خامنه‌ای بار دیگر مذاکره با آمریکا را رد کرد</h1>
      <address>
        <time datetime="2019-11-03T16:06:00+00:00">03 Nov 2019, 16:06</time>
      </address>
      <p>رهبر معظم انقلاب با تاکید بر اینکه آمریکا از گذشته تا به امروز هیچ تغییری نکرده است، خاطرنشان کردند: هیچ نتیجه‌ای ‌از گفت‌وگو با آمریکایی‌ها حاصل نخواهد شد؛ چرا که آنها یقیناً هیچ امتیازی نخواهند داد. بیانات ایشان بازتاب گسترده‌ای در رسانه‌های خارجی داشته است.</p>
      <p>به گزارش ایسنا، خبرگزاری اسپوتنیک با انتشار بخش‌هایی از بیانات امروز حضرت آیت‌الله خامنه‌ای در جمع دانشجویان و دانش‌آموزان و در آستانه روز استکبارستیزی گزارش داد: رهبری ایران روز یک‌شنبه مذاکره تهران با واشنگتن را غیر محتمل دانست و تاکید کرد که کشورش در برابر فشارهای آمریکا تسلیم نخواهد شد.</p>
      <p>اسپوتنیک در ادامه گزارش داد: رهبر جمهوری اسلامی همچنین گفت که راه بستن نفوذ آمریکا، منع هرگونه مذاکره با این کشور است و آنهایی که فکر می‌کنند مذاکره با دشمن حلال تمامی مشکلات است، صد در صد اشتباه می‌کنند.</p>
      <p>خبرگزاری رویترز نیز در گزارشی به انتشار بیانات امروز رهبر انقلاب پرداخت و نوشت: آیت‌الله خامنه‌ای با اشاره به اینکه ایران در برابر دشمن قدیمی خود، یعنی آمریکا تسلیم نمی‌شود، گفت که مذاکره با واشنگتن نیز مشکلات تهران را حل نخواهد کرد.</p>
      <p>همچنین خبرگزاری ترند گزارش داد: رهبر معظم ایران امروز (یک‌شنبه) بار دیگر تاکید کرد که مذاکره با آمریکا نتیجه‌ای در بر نخواهد داشت.</p>
      <p>وی در ادامه راه مسدود کردن نفوذ آمریکا را عدم مذاکره با واشنگتن دانست و خطاب به حامیان گفت‌وگو با آمریکا خاطر نشان کرد که آنها کاملا اشتباه می‌کنند.</p>
      <p>خبرگزاری فرانسه در گزارش خود درباره بیانات امروز رهبر معظم انقلاب به انتشار صحبت‌های ایشان در رابطه با منع مذاکره با آمریکا پرداخت و نوشت: رهبری ایران در آستانه چهل سالگی ماجرای سفارت واشنگتن در تهران تاکید کرد که از گفت‌وگو با آمریکا هیچ نتیجه‌ای حاصل نخواهد شد، چراکه آنها به‌طور قطع و به یقین هیچ امتیازی نخواهند داد.</p>
      <p>در ادامه گزارش خبرگزاری فرانسه آمده است: آیت‌الله خامنه‌ای همچنین گفت، آنهایی که فکر می‌کنند مذاکره با آمریکا مشکلات ایران را حل خواهد کرد، به شدت در اشتباهند.</p>
      <p>روزنامه حریت، فایننشال پست، اورشلیم پست، نیویورک تایمز، از جمله دیگر رسانه‌هایی هستند که بیانات امروز رهبر معظم انقلاب را منتشر کردند و به‌ویژه به صحبت‌های ایشان درباره بی نتیجه بودن مذاکره با آمریکا پرداختند.</p>
      <p>شبکه سعودی العربیه در این باره نوشت: رهبر ایران بار دیگر مذاکره با آمریکا را رد کرد.</p>
      <p>این شبکه در ادامه نوشت: رهبر ایران اعلام کرد که کشورش در برابر فشار آمریکا تسلیم نخواهد شد و مذاکره با آمریکا مشکلات ایران را حل نخواهد کرد.</p>
      <p>این شبکه سعودی در ادامه به بیانات مقام معظم رهبری در چند ماه اخیر اشاره کرد و نوشت  که در 17 سپتامبر گذشته نیز رهبر ایران  احتمال هرگونه مذاکره با آمریکا را رد کرده بود.</p>
      <p>روزنامه الیوم السابع مصر نیز در تیتری مشابه نوشت: رهبر ایران بار دیگر مذاکره با آمریکا را نپذیرفت.</p>
      <p>این روزنامه در ادامه نوشت: رهبر ایران تاکید کرد که یکی از راه‌های مقابله با نفوذ آمریکا عدم انجام هرگونه مذاکره با این کشور است.</p>
      <p>روزنامه القدس العربی چاپ لندن نیز همین تیتر را برای بازتاب بیانات مقام معظم رهبری انتخاب کرد و نوشت: رهبر ایران بار دیگر مذاکره با واشنگتن را رد کرد و اعلام کرد که مذاکره با ایران مشکلات کشورش را حل نخواهد کرد.</p>
      <p>شبکه روسیا الیوم در این رابطه نوشت: رهبر ایران اعلام کرد که اختلافات میان ایران و آمریکا از زمان حمله به سفارت آمریکا آغاز نشد بلکه از زمان کودتای این کشور علیه مصدق آغاز شده بود.</p>
      <p>این شبکه در ادامه نوشت: رهبر ایران همچنین گفت که آمریکا هیچ تغییری نکرده است؛ همان شرارت، همان گرگ صفتی، همان تلاش برای ایجاد دیکتاتوری بین المللی و همان سلطه طلبیِ بی حد البته با وحشی گری و وقاحت بیشتر.</p>
      <p>شبکه خبری ابوظبی نیز نوشت: اختلاف ایران و آمریکا از زمان کودتا علیه دولت مصدق آغاز شد.</p>
      <p>پایگاه خبری الفجر نیز در این باره نوشت: رهبر ایران اعلام کرد که مذاکره با آمریکا مشکلات ایران را حل نخواهد کرد.</p>
      <p>پایگاه خبری عربی نیوز نیز در تیتری مشابه نوشت: رهبر ایران گفت که مذاکره با آمریکا مشکلات تهران را حل نخواهد کرد.</p>
      <p>روزنامه الرای در این رابطه نوشت: رهبر ایران می گوید که مذاکره با آمریکا هیچ نتیجه ای به دنبال نخواهد داشت.</p>
      <p>خبرگزاری اسپوتنیک عربی نیز با اشاره به اینکه مقام معظم رهبری بار دیگر مذاکره با واشنگتن را رد کرد نوشت: رهبر ایران اعلام کرد که آغاز اختلافات ایران و آمریکا حمله به سفارت آمریکا نبود بلکه این اختلافات از زمان کودتای این کشور علیه مصدق آغاز شد.</p>
      <p>خبرگزاری رویترز عربی نیز همانند اغلب رسانه‌های عربی نوشت: رهبر ایران بار دیگر مذاکره با واشنگتن را رد کرد.</p>
    </article>
  </body>
</html>