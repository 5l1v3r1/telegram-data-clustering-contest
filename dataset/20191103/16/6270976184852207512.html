<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/03/vyklyuchennya-turechchyny-z-nato-stoltenberg-ozvuchyv-svoyu-pozytsiyu/"/>
    <meta property="og:site_name" content="Рубрика"/>
    <meta property="article:published_time" content="2019-11-03T16:45:51+00:00"/>
    <meta property="og:title" content="Виключення Туреччини з НАТО: Столтенберг озвучив свою позицію"/>
    <meta property="og:description" content="Генеральний секретар НАТО Йенс Столтенберг заявив, що Туреччина є важливим союзником альянсу, і її не варто звідти виключати. Про це повідомляє Anadolu з посиланням на інтерв’ю Столтенберга Bild am Sonntag. «У боротьбі проти ІД Туреччина внесла вирішальний внесок у фізичне знищення так званого халіфату. Більш того: жоден інший союзник не приймає стільки сирійських біженців, а […]"/>
  </head>
  <body>
    <article>
      <h1>Виключення Туреччини з НАТО: Столтенберг озвучив свою позицію</h1>
      <address><time datetime="2019-11-03T16:45:51+00:00">03 Nov 2019, 16:45</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2018/04/2017-11-09t120609z_647059620_rc125044de90_rtrmadp_3_nato-defence-620x365.jpg"/>
      </figure>
      <p>Фото Reuters<br/><b><b>Генеральний секретар НАТО Йенс Столтенберг заявив, що Туреччина є важливим союзником альянсу, і її не варто звідти виключати.</b></b></p>
      <p>Про це повідомляє <a href="https://www.aa.com.tr/en/world/nato-chief-turkey-is-an-important-ally/1634219">Anadolu</a> з посиланням на інтерв’ю Столтенберга Bild am Sonntag.</p>
      <p>«У боротьбі проти ІД Туреччина внесла вирішальний внесок у фізичне знищення так званого халіфату. Більш того: жоден інший союзник не приймає стільки сирійських біженців, а саме 3,6 мільйона. І жоден інший союзник по НАТО не постраждав від терористичних атак більше, ніж Туреччина», — сказав Столтенберг у відповідь на заклик західних політиків виключити Туреччину з НАТО.</p>
      <p>Також генсек НАТО зазначив, що на відміну від Євросоюзу, НАТО не має механізму, що дозволяє призупинити або виключити зі свого складу країну-учасницю.</p>
      <p>Раніше <a href="https://rubryka.com/2019/10/23/turechchyna-povidomyla-pro-zakinchennya-vijskovoyi-operatsiyi-u-syriyi/">Туреччина повідомила про закінчення військової операції у Сирії.</a></p>
    </article>
  </body>
</html>