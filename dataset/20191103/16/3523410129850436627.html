<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637833/%D8%AD%D9%85%D8%A7%D8%B3-%D9%85%D8%B3%D8%A6%D9%88%D9%84-%D8%AA%D9%85%D8%A7%D9%85-%D8%AD%D9%85%D9%84%D8%A7%D8%AA-%D9%85%D9%88%D8%B4%DA%A9%DB%8C-%D8%A8%D9%87-%D8%A7%D8%B3%D8%B1%D8%A7%D8%A6%DB%8C%D9%84-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T16:15:00+00:00"/>
    <meta property="og:title" content="حماس مسئول تمام حملات موشکی به اسرائیل است"/>
    <meta property="og:description" content="نخست‌وزیر رژیم صهیونیستی مدعی شد که حماس مسئول تمام حملات موشکی از غزه به اسرائیل است."/>
  </head>
  <body>
    <article>
      <h1>
        <a href="https://www.bultannews.com/fa/news/637833/%D8%AD%D9%85%D8%A7%D8%B3-%D9%85%D8%B3%D8%A6%D9%88%D9%84-%D8%AA%D9%85%D8%A7%D9%85-%D8%AD%D9%85%D9%84%D8%A7%D8%AA-%D9%85%D9%88%D8%B4%DA%A9%DB%8C-%D8%A8%D9%87-%D8%A7%D8%B3%D8%B1%D8%A7%D8%A6%DB%8C%D9%84-%D8%A7%D8%B3%D8%AA">حماس مسئول تمام حملات موشکی به اسرائیل است</a>
      </h1>
      <h2>نخست‌وزیر رژیم صهیونیستی مدعی شد که حماس مسئول تمام حملات موشکی از غزه به اسرائیل است.</h2>
      <address><time datetime="2019-11-03T16:15:00+00:00">03 Nov 2019, 16:15</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «<b>بنیامین نتانیاهو</b>» نخست‌وزیر <b>رژیم صهیونیستی</b> روز یکشنبه (امروز) در جلسه هفتگی کابینه خود مدعی شد، حماس مسئول تمام حملات موشکی از غزه به اسرائیل است.</p>
      <p>به نوشته روزنامه «جروزالم پست»، نتانیاهو مدعی شد: «حماس مسئول تمام حملات خارج از غزه است. ما به کار خود در تمام زمینه‌ها ادامه خواهیم داد تا امنیت اسرائیل را تضمین کنیم.»</p>
      <p>وی ادامه داد: «ما در یک دوره امنیتی بسیار حساسی هستیم و از شرق، شمال و جنوب در وضعیت بحرانی قرار داریم. بلافاصله پس از شلیک موشک به نوار غزه، من یک جلسه عالی امنیتی در ستاد ارتش تل‌آویو تشکیل دادم.»</p>
      <p>ارتش رژیم صهیونیستی در گزارشی اعلام کرد که این موشک‌ها در اواخر روز جمعه شلیک شده است. هشت مورد از آنها توسط سامانه دفاعی گنبد آهنین این رژیم رهگیری شده و یکی از موشک‌ها به یک ساختمان مسکونی در جنوب اسرائیل برخورد کرده است اما هیچ مجروحی برجای نگذاشته است.</p>
      <p>این درحالیست که رژیم صهیونیستی، بامداد روز شنبه به مواضع گروه‌های مقاومت اسلامی در چندین نقطه نوار غزه حمله کرد.</p>
      <p>روز پنجشنبه نیز یک تانک و یک جنگنده اسرائیلی دو پایگاه نظامی حماس را در نوار غزه هدف قرار داده بودند.</p>
      <p> </p>
    </article>
  </body>
</html>