<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/03/astrolog-losho-e-che-izborite-sa-pri-retrograden-merkurii.428404"/>
    <meta property="og:site_name" content="Dnes.bg"/>
    <meta property="article:published_time" content="2019-11-03T16:45:00+00:00"/>
    <meta property="og:title" content="Астролог: Лошо е, че изборите са при ретрограден Меркурий"/>
    <meta property="og:description" content="В този период е по-лесно да ни излъжат! | Dnes.bg"/>
  </head>
  <body>
    <article>
      <h1>Астролог: Лошо е, че изборите са при ретрограден Меркурий</h1>
      <h2>В този период е по-лесно да ни излъжат!</h2>
      <address><time datetime="2019-11-03T16:45:00+00:00">03 Nov 2019, 16:45</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Ретроградният Меркурий в Скорпион ще влияе зле на земните зодии - Телец, Дева и Козирог. Периодът ще им създаде усещането, че нещата в живота им не са добре уредени, каза астрологът Ива Иванова в интервю за "Фокус".</p>
      <related>
        <a href="https://www.dnes.bg/akoshtete-vqrvaite/2019/10/31/retrograden-merkurii-ot-dnes-kakvo-ochakva-zodiite.428063"/>
      </related>
      <p>За тях се отнася предупреждението да не правят никакви придобивки и да не подписват дългосрочни договори. За водните зодии Рак, Риби и Скорпион, ако създават художествено творчество, периодът е много добър. Същевременно интуицията им ще работи малко по-забавено.</p>
      <p>Най-малко отражение периодът има върху въздушните Близнаци, Везни и Водолей и огнените Овен, Лъв и Стрелец.</p>
      <p>Според астролога е лошо, че изборите са в такъв цикъл."Не знам дали ще е това, което искаме. Този период подтиква хората да правят глупости", коментира тя.</p>
      <p>Трябва да се внимава какви договори подписваме. В периода на ретроградност може да кажем неща, които не мислим и след това да съжаляваме.</p>
      <p>"Меркурий ни дава възможност да си купим телефон, който се оказва, че не е този, който сме искали", даде пример астрологът.</p>
      <p>Действието на ретрограден Меркурий се развива във воден знак и вероятността да бъдем излъгани е много голяма.</p>
      <p>"В този период интуицията ни не работи както обикновено. По-склонни сме да бъдем излъгани. Създаваме си впечатления и мечти, които не са точно тези, които са ни необходими", допълни още Ива Иванова.</p>
      <p>По думите й периодът на ретрограден Меркурий, който е до 20 ноември, е добър за създаване на изкуство.<br/> </p>
    </article>
  </body>
</html>