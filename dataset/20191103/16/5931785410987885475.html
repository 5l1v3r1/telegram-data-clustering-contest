<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/03/zvezda-zove-navijace-na-totenhem-uz-podsecanje-na-vazan-datum/"/>
    <meta property="og:site_name" content="Sportska centrala"/>
    <meta property="article:published_time" content="2019-11-03T16:06:33+00:00"/>
    <meta property="og:title" content="Zvezda zove navijače na Totenhem, uz podsećanje na važan datum"/>
    <meta property="og:description" content="Crvena zvezda dočekuje Totenhem u utakmici četvrtog kola B grupe Lige šampiona. Susret na stadionu „Rajko Mitić“ na programu je u sredu, 6. novembra od 21 sat. Crveno-beli su podsetili navijače da još uvek ima karata u slobodnoj prodaji za ovaj meč. Takođe, Zvezdu veže lepo sećanje na 6. novembar 2018. godine, kada je u […]"/>
  </head>
  <body>
    <article>
      <h1>Zvezda zove navijače na Totenhem, uz podsećanje na važan datum</h1>
      <address><time datetime="2019-11-03T16:06:33+00:00">03 Nov 2019, 16:06</time> by <a rel="author">Milos</a></address>
      <p>Crvena zvezda dočekuje Totenhem u utakmici četvrtog kola B grupe Lige šampiona. Susret na stadionu „Rajko Mitić“ na programu je u sredu, 6. novembra od 21 sat.</p>
      <p>Crveno-beli su podsetili navijače da još uvek ima karata u slobodnoj prodaji za ovaj meč. Takođe, Zvezdu veže lepo sećanje na 6. novembar 2018. godine, kada je u Beogradu pao <a href="https://www.sportskacentrala.com/tag/fk-liverpul/">Liverpul</a>.</p>
      <p>– <i>Podsećamo sve navijače crveno-belih da se ulaznice za meč protiv Totenhema nalaze u prodaji. Svi oni koji još uvek nisu obezbedili vredno parče papira mogu to da urade do početka utakmice u sredu, koja je po mnogo tome slična prošlogodišnjem susretu sa Liverpulom.</i></p>
      <p>Šestog novembra prošle godine odigrana je jedna od najvećih utakmica Crvene zvezde od osvajanja evropske i svetske titule iz 1991. godine. Sve je bilo spremno za spektakl protiv tadašnjeg vicešampiona Evrope. Nije se očekivalo mnogo od ekipe Vladana Milojevića budući na rezultat u Engleskoj. A onda se desilo nešto što i najvatreniji navijači crveno-belih nisu mogli da predvide. Milan Pavkov za svega sedam minuta postiže dva pogotka i ostavlja u neverici stručni štab Liverpula. Erupcija oduševljenja na stadionu „Rajko Mitić“ nije se smirivala sve do samog kraja utakmice, igrači su ispraćeni kao heroji.</p>
      <p>Godinu dana kasnije pred utakmicu četvrtog kola grupne faze Lige šampiona crveno-beli nalaze se u sličnoj situaciji. Ovoga puta naši igrači poraženi su od Totenhema, takođe engleskog kluba i finaliste Lige šampiona. Rezultat iz Londona se malo razlikuje od prošlogodišnjeg duela sa Liverpulom. Situacija koja neodoljivo podseća na scenario iz prošle godine, ovog puta naše momke očekuje još jedan meč sa Totenhemom.</p>
      <p>Datum odigravanja nije jedino što spaja ove dve utakmice. Kao i prethodne godine naše igrače očekuje duel sa aktuelnim finalistom Lige šampiona. Međutim to nisu jedini znakovi koji ukazuju da bi scenario mogao da se ponovi. Crvena zvezda imala je prošle godine identičan put kao i sad. Izabranicima Vladana Milojevića generalna proba pred duel protiv engleskog tima bila je ekipa Proletera. Godinu dana kasnije istorija se ponavlja. Crveno beli prošle sezone savladali su tim iz Novog Sada rezultatom 2:0, ovog puta utakmica je završena pobedom naše ekipe od 2:1.</p>
      <p>Pokazali su karakter i kvalitet izabranici Vladana Milojevića u momentu kada niko nije verovao u njih. Izdigli su se iz situacije i dokazali da su spremni da pobede i budućeg osvajača Lige šampiona. Verujemo da će naši igrači odreagovati isto kao i u prethodnoj sezoni i još jednom pokazati da nisu ekipa koju treba potcenjivati. Na krilima zvezdaša, crveno-beli će pokušati da ostvare veliku pobedu i dočekaju proleće u Evropi, a na nama je da još jednom napravimo fenomenalnu atmosferu na stadionu “Rajko Mitić”. Zvezda te zove!, stoji na sajtu <a href="https://www.sportskacentrala.com/tag/fk-crvena-zvezda/">FK Crvena zvezda</a>.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/03/boaci-pred-totenhem-znamo-da-su-ocekivanja-velika-ali-verujemo/"/>
        <a href="https://www.sportskacentrala.com/2019/11/02/milojevica-iznenadio-proleter-drago-mu-je-zbog-jubileja/"/>
        <a href="https://www.sportskacentrala.com/2019/11/02/vanda-nara-nastavlja-da-provocira-navijaci-intera-osuli-drvlje-i-kamenje-na-suprugu-maura-ikardija/"/>
        <a href="https://www.sportskacentrala.com/2019/11/02/zvezda-rutinski-do-nove-pobede-garsiji-prija-karadjordje/"/>
        <a href="https://www.sportskacentrala.com/2019/11/02/live-proleter-crvena-zvezda-2/"/>
        <a href="https://www.sportskacentrala.com/2019/11/02/borjan-se-vratio-na-gol-zvezde/"/>
        <a href="https://www.sportskacentrala.com/2019/11/02/englezi-ponovo-potenciraju-rasizam-u-srbiji-poketino-razgovaracu-sa-igracima/"/>
        <a href="https://www.sportskacentrala.com/2019/11/01/milojevic-pokusavam-da-uspostavim-sistem-ne-vidim-zasto-je-totenhem-bitniji-od-proletera/"/>
        <a href="https://www.sportskacentrala.com/2019/10/31/totenhem-kaznio-navijace-zbog-pretprodaje-karata-pristalicama-zvezde/"/>
      </related>
    </article>
  </body>
</html>