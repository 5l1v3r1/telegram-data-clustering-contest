<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/03/society/erga-asfaltostrosis-apo-ti-deytera-sto-kentro-tis-athinas/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-03T16:37:11+00:00"/>
    <meta property="og:title" content="Έργα ασφαλτόστρωσης από τη Δευτέρα στο κέντρο της Αθήνας"/>
    <meta property="og:description" content="Έργα σε κεντρικούς δρόμους της Αθήνας θα αρχίσουν να εκτελούνται την Δευτέρα, με αποτέλεσμα μερικοί δρόμοι να κλείσουν τις νυχτερινές ώρες."/>
  </head>
  <body>
    <article>
      <h1>Έργα ασφαλτόστρωσης από τη Δευτέρα στο κέντρο της Αθήνας</h1>
      <h2>Έργα σε κεντρικούς δρόμους της Αθήνας θα αρχίσουν να εκτελούνται την Δευτέρα, με αποτέλεσμα μερικοί δρόμοι να κλείσουν τις νυχτερινές ώρες.</h2>
      <address><time datetime="2019-11-03T16:37:11+00:00">03 Nov 2019, 16:37</time> by <a rel="author">ΤοΒΗΜΑ Team</a></address>
      <p>Έργα σε κεντρικούς δρόμους της Αθήνας θα αρχίσουν να εκτελούνται αύριο, με αποτέλεσμα μερικοί δρόμοι να κλείσουν τις νυχτερινές ώρες.</p>
      <p>Ειδικότερα, η Περιφέρεια Αττικής ενημερώνει για έργα στο κέντρο της Αθήνας και ζητά την κατανόηση των πολιτών για την αναπόφευκτη ταλαιπωρία που θα προκληθεί λόγω της ασφαλτόστρωσης.</p>
      <p>
        <a href="https://www.in.gr/2019/11/03/politics/sxedio-tis-kyvernisis-gia-tis-poreies-sto-kentro-ta-metra-gia-na-min-paralyei-athina/">Διαβάστε ακόμη : Το σχέδιο της κυβέρνησης για τις πορείες στο κέντρο – Τα μέτρα για να μην «παραλύει» η Αθήνα</a>
      </p>
      <p>Συγκεκριμένα με εντολή του Περιφερειάρχη Αττικής Γ. Πατούλη ξεκινούν αύριο Δευτέρα 4 Νοεμβρίου 2019 έργα ανακατασκευής του ασφαλτοτάπητα κεντρικών οδών του Δήμου Αθηναίων.</p>
      <p>Για την υλοποίηση των σχετικών έργων θα πραγματοποιείται προσωρινή και τμηματική διακοπή της κυκλοφορίας των οχημάτων και στα δύο ρεύματα κυκλοφορίας όπου θα πραγματοποιούνται εργασίες.</p>
      <h3>Ποιοι δρόμοι θα κλείσουν</h3>
      <p>Στο πρόγραμμα ανακατασκευής ασφαλτοτάπητα, το οποίο έχει προϋπολογισμό 4.940.000 ευρώ, είναι οι λεωφόροι και οδοί: Βασιλίσσης Όλγας, Αρδηττού, Υμηττού, Πατησίων, 3ης Σεπτεμβρίου, Ακαδημίας, Χαριλάου Τρικούπη, Υμηττού, Αριστείδου, Ασκληπιού, Ευριπίδου, Ζωοδόχου Πηγής, Σόλωνος, Σοφοκλέους, Σωκράτους, Αμερικής, Νίκης και Βουλής.</p>
      <h3>Πού θα γίνονται νυχτερινές εργασίες για να αποφευχθεί η ταλαιπωρία</h3>
      <p>Για την λιγότερη ταλαιπωρία, οι εργασίες θα εκτελούνται κατά τις νυχτερινές ώρες και συγκεκριμένα μεταξύ των ωρών 11:00 μ.μ. – 06:00 π.μ..</p>
      <p>Η έναρξη των εργασιών θα πραγματοποιηθεί στην Λεωφόρο Βασιλίσσης Όλγας (από Λεωφ. Βασιλίσσης Αμαλίας έως Λεωφ. Βασ. Κων/νου).</p>
      <p>Κατά τη διάρκεια των εργασιών, θα εφαρμόζονται κυκλοφοριακές ρυθμίσεις και η Περιφέρεια Αττικής ζητά την κατανόηση των πολιτών για την αναπόφευκτη ταλαιπωρία που θα προκληθεί.</p>
      <p>Επίσης καλεί τους οδηγούς να επιδείξουν την απαραίτητη υπομονή, να συμμορφώνονται με την προσωρινή οδική σήμανση και τις υποδείξεις της Τροχαίας και να είναι ιδιαίτερα προσεκτικοί κατά την διέλευσή τους από τα σημεία των εργασιών, ακολουθώντας την υπάρχουσα οδική σήμανση.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>