<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/pri-sosedih/na-balkonu-v-najlonski-vreci-nasli-truplo-s-poreza"/>
    <meta property="og:site_name" content="Primorske novice"/>
    <meta property="article:published_time" content="2019-11-03T16:46:20+00:00"/>
    <meta property="og:title" content="Na balkonu v najlonski vreči našli truplo s porezanim vratom"/>
    <meta property="og:description" content="V Ulici del Veltro pri Sv. Jakobu v Trstu so v soboto ponoči našli truplo 75-letnega moškega, poroča Primorski dnevnik."/>
  </head>
  <body>
    <article>
      <h1>Na balkonu v najlonski vreči našli truplo s porezanim vratom</h1>
      <address><time datetime="2019-11-03T16:46:20+00:00">03 Nov 2019, 16:46</time> by <a rel="author">Spletno uredništvo</a></address>
      <p>
        <b>V Ulici del Veltro pri Sv. Jakobu v Trstu so v soboto ponoči našli truplo 75-letnega moškega, poroča Primorski dnevnik.</b>
      </p>
      <figure>
        <img src="https://static.primorske.si/foto/highres/gnweb/718184_252-polizia.jpg"/>
        <figcaption>Fotografija je simbolična. Foto: Primorski dnevnik</figcaption>
      </figure>
      <p><b>TRST</b> &gt; Truplo so našli na balkonu stanovanja v tretjem nadstropju, kjer je priletnik živel. Ležalo je v najlonski vreči, pri vratu pa je bilo porezano.</p>
      <p>Gasilci so v stanovanje vstopili po balkonu, potem ko so sosedje obvestili policijo. Pokojnika namreč dalj časa niso opazili. Zaradi intervencije gasilcev, je bila ulica nekaj ur zaprta.</p>
      <p>V stanovanju naj bi po poročanju portala triesteprima.it našli številne krvave sledi. Moški naj bi bil mrtev že približno dva tedna. Že dlje časa naj bi bil bolan, imel naj bi tudi težave z vidom. Zanj naj bi skrbela ženska, o kateri zdaj ni ne duha ne sluha.</p>
    </article>
  </body>
</html>