<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637837/%D8%A7%D8%AE%D8%AA%D9%84%D8%A7%D9%81-%D9%85%D8%A7%D9%84%D8%B2%DB%8C-%D9%88-%D8%A7%D8%B1%D9%88%D9%BE%D8%A7-%D8%A8%D8%B1-%D8%B3%D8%B1-%D9%BE%D8%A7%D9%84%D9%85-%D8%A8%D8%A7%D9%84%D8%A7-%DA%AF%D8%B1%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T16:22:00+00:00"/>
    <meta property="og:title" content="اختلاف مالزی و اروپا بر سر پالم بالا گرفت"/>
    <meta property="og:description" content="از آنجا که اتحادیه اروپایی تصمیم گرفته است استفاده از روغن پالم مالزی را در تولید سوخت‌های زیستی تا سال 2030 کنار بگذارد مالزی نیز اعلام کرده..."/>
  </head>
  <body>
    <article>
      <h1>
        <a href="https://www.bultannews.com/fa/news/637837/%D8%A7%D8%AE%D8%AA%D9%84%D8%A7%D9%81-%D9%85%D8%A7%D9%84%D8%B2%DB%8C-%D9%88-%D8%A7%D8%B1%D9%88%D9%BE%D8%A7-%D8%A8%D8%B1-%D8%B3%D8%B1-%D9%BE%D8%A7%D9%84%D9%85-%D8%A8%D8%A7%D9%84%D8%A7-%DA%AF%D8%B1%D9%81%D8%AA">اختلاف مالزی و اروپا بر سر پالم بالا گرفت</a>
      </h1>
      <h2>از آنجا که اتحادیه اروپایی تصمیم گرفته است استفاده از روغن پالم مالزی را در تولید سوخت‌های زیستی تا سال 2030 کنار بگذارد مالزی نیز اعلام کرده...</h2>
      <address><time datetime="2019-11-03T16:22:00+00:00">03 Nov 2019, 16:22</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>،<b> اتحادیه اروپا</b> اعلام کرده است تا سال 2030 استفاده از روغن پالم <b>مالزی</b> در تولید سوخت‌های زیستی را متوقف می‌کند.</p>
      <p>اتحادیه اروپا صادر کنندگان روغن پالم در مالزی را به تخریب محیط زیست متهم کرده است.</p>
      <p>ماهاتیر محمد، نخست‌وزیر مالزی نیز در پاسخ به اصرار اروپایی‌ها برای کنار گذاشتن روغن پالم این کشور اعلام کرده که این احتمال وجود دارد که مالزی در پاسخ به این اقدام اتحادیه اروپا خرید هواپیما از سازندگان اروپایی را متوقف کرده و به سراغ روسیه برود.</p>
      <p>نخست‌وزیر مالزی ادامه داد وقتی آنها کاری می‌کنند که به مزاج ما خوش نمی‌آید ما نیز باید کاری کنیم که برای آنها خوشایند نباشد.</p>
      <p>به عنوان مثال آنها مدعی هستند که روغن پالم در مالزی از محل نابود کردن تمام جنگل‌ها در مالزی است و به همین دلیل آنها نباید از مالزی روغن پالم بخرند.</p>
      <p>ماهاتیر محمد گفت: آنها می‌خواهند تولیدات خود را بدون روغن پالم مالزی بسازند تا به ما آسیبب بزنند چرا که تولید روغن پالم می‌تواند با تولید روغن زیتون، کلزا و دیگر محصولات مشابه رقابت کند.</p>
      <p>نخست‌وزیر مالزی طی سخنانی در نشست سرمایه‌گذاری و تجارت اتحادیه کشورهای جنوب شرق آسیا در بانکوک گفت: حالا ما باید چه کار کنیم؟ خب اگر شما واردات روغن پالم از مالزی را متوقف کنید ما نیز بخشی از واردات خود از شما را قطع می‌کنیم. ما همان کاری را انجام می‌دهیم که ترامپ انجام داده است.بنابراین اگر آنها روغن پالم مالزی را وارد نکنند ما نیز می‌توانیم خرید هواپیماهای آنها را متوقف کنیم.</p>
      <p>وی تاکید کرد: ما از روسیه و یا جایی شبیه آن هواپیما می‌خریم.</p>
      <p>ماهاتیر محمد از کشورهای عضو آ‌سه‌آن خواست با یکدیگر متحدشوند تا بتوانند صدای خود در بازار جهانی را تقویت کنند.</p>
      <p>نخست‌وزیر مالزی گفت: این تنها راه برای تعامل با دنیای مدرن امروز است. اگر شما تنها بروید به شما زور خواهند گفت.</p>
      <p>وی در ماه مارس هم گفته بود که ممکن است در پاسخ به اقدام اروپا برای توقف خرید روغن پالم مالزی این کشور ممکن است به جای شرکت‌های تسلیحاتی اروپایی به سمت خرید هواپیمای جنگنده از چین برود.</p>
      <p>در حال حاضر شرکت‌های هواپیمایی بزرگ مالزی سفارش تولید چندین فروند هواپیمای ایرباس و ای‌تی‌آر را به دو شرکت سازنده اروپایی داده‌اند.</p>
    </article>
  </body>
</html>