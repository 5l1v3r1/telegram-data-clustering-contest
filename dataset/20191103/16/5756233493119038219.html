<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619668/%D8%AA%D9%88%D9%84%DB%8C%D8%AF-%D9%85%D8%AF%D9%84-%D8%AC%D8%AF%DB%8C%D8%AF%DB%8C-%D8%A7%D8%B2-%D8%AE%D9%88%D8%AF%D8%B1%D9%88-%DA%A9%D9%88%D8%A6%DB%8C%DA%A9-%D8%A8%D9%87-%D9%86%D8%A7%D9%85-%DA%A9%D9%88%D8%A6%DB%8C%DA%A9-%D8%A2%D8%B1-quik-r-%D8%AF%D8%B1-%D9%BE%D8%A7%D8%B1%D8%B3-%D8%AE%D9%88%D8%AF%D8%B1%D9%88"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-03T16:49:00+00:00"/>
    <meta property="og:title" content="تولید مدل جدیدی از خودرو کوئیک به نام کوئیک آر (QUIK-R) در پارس خودرو"/>
    <meta property="og:description" content="مدیرعامل پارس خودرو گفت: مدل جدیدی از محصول جدید گروه خودروسازی سایپا در شرکت پارس خودرو تولید و تا پایان سال ۹۸ به بازار عرضه می‌شود."/>
  </head>
  <body>
    <article>
      <h1>تولید مدل جدیدی از خودرو کوئیک به نام کوئیک آر (QUIK-R) در پارس خودرو</h1>
      <h2>مدیرعامل پارس خودرو خبر داد:</h2>
      <address>
        <time datetime="2019-11-03T16:49:00+00:00">03 Nov 2019, 16:49</time>
      </address>
      <p>
        <i>مدیرعامل پارس خودرو گفت: مدل جدیدی از محصول جدید گروه خودروسازی سایپا در شرکت پارس خودرو تولید و تا پایان سال ۹۸ به بازار عرضه می‌شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>علی شیخ‌زاده اظهار کرد: با وجود اینکه محصول کوئیک به تازگی در گروه خودروسازی سایپا تولید و عرضه شده اما با توجه به بازخوردهای مناسبی که از مشتریان دریافت شده و همچنین تاکید تیم مدیریتی جدید سایپا بر افزایش رضایتمندی مشتریان، مدل جدیدی از این خودرو در شرکت پارس خودرو تولید خواهد شد.</p>
      <figure>
        <img src="https://aftabnews.ir/files/fa/news/1398/8/12/354807_486.jpg"/>
      </figure>
      <p>شیخ زاده با بیان اینکه این مدل از محصول کوئیک با نام کوئیک آر (QUIK-R) نام‌گذاری شده است افزود: از آنجا که خودرو کوئیک به دلیل شرایط ظاهری مورد استقبال جوانان و بانوان قرار گرفته، در مدل جدید تغییراتی در رنگ‌های بیرونی و داخلی این خودرو ایجاد شده تا به جذابیت ظاهری آن افزوده شود.</p>
      <p>وی ادامه داد: به دلیل نگاه سرمایه‌ای به خودرو در سالیان گذشته، "سفید" رنگ غالب در خودروهای کشور بوده است اما گروه خودروسازی سایپا در ادامه روند جدید و تحول‌گرای خود تصمیم گرفته است تا محصول کوئیک را علاوه بر رنگ‌های معمول، با مدل‌های دو رنگ در بدنه خارجی و تریم داخلی نیز تولید و عرضه کند.</p>
      <p>مدیرعامل پارس خودرو گفت: البته به جز تغییر رنگ در بدنه بیرونی و تریم داخلی کوئیک آر (QUIK-R) نسبت به کوئیک (QUIK) برخی آپشن‌ها مانند رینگ آلومینیومی نیز به این خودرو اضافه شده تا به جذابیت ظاهری آن کمک کند.</p>
      <p>منبع: سایپانیوز</p>
    </article>
  </body>
</html>