<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/baby-squillo-giletti-indaga-lo-scandalo-a-roma-ai-fatti-di-torino-non-e-larena/1944634/"/>
    <meta property="og:site_name" content="IlSussidiario"/>
    <meta property="article:published_time" content="2019-11-03T16:38:55+00:00"/>
    <meta property="og:title" content="Baby Squillo, Giletti indaga/ Lo scandalo a Roma ai fatti di Torino (Non è L’Arena)"/>
    <meta property="og:description" content="Baby squillo, dallo scandalo di Roma ai recenti fatti di Torino: l'inchiesta a Non è L'Arena sul mondo della prostituzione minorile."/>
  </head>
  <body>
    <article>
      <h1>Baby Squillo, Giletti indaga/ Lo scandalo a Roma ai fatti di Torino (Non è L’Arena)</h1>
      <h2>Baby squillo, dallo scandalo di Roma ai recenti fatti di Torino: l’inchiesta a Non è L’Arena sul mondo della prostituzione minorile.</h2>
      <address><time datetime="2019-11-03T16:38:55+00:00">03 Nov 2019, 16:38</time> by <a rel="author" href="https://www.ilsussidiario.net/autori/carmine-massimo-balsamo/" target="_blank">Carmine Massimo Balsamo</a></address>
      <p>Le <b>baby squillo</b> al centro della nuova puntata di <b>Non è L’Arena</b>, programma condotto da Massimo Giletti e in onda su La7 alle ore 20.35. Un fenomeno venuto a galla sei anni fa a <b>Roma</b>, ai <b>Parioli</b>, che ha coinvolto volti noti e che ha suscitato grande clamore tra racconti choc e retroscena spiazzanti, tanto da ispirare la <a href="https://www.ilsussidiario.net/news/baby-2-da-oggi-su-netflix-la-serie-sulle-squillo-dei-parioli-con-un-lato-oscuro/1938400/"><b>fortunata serie Baby</b></a>. Lo scandalo scoppiò nel 2013: due ragazzine minorenni fatte prostituire per i clienti della zona chic della Capitale. Dai professionisti ai commercianti: tutte persone ricche, prive di scrupoli e pronte a spendere centinaia e migliaia di euro per trascorrere ore (o weekend interi) con prostitute minorenni. I verbali dell’inchiesta della Procura di Roma hanno acceso i riflettori anche sui contesti familiari e sociali delle ragazzine coinvolte nel giro di prostituzione: è emerso che la più piccola delle due giovani «si prostituiva per dare qualche soldo alla madre», mentre l’altra è stata denunciata proprio dai suoi genitori…</p>
      <h4>INCHIESTA BABY SQUILLO, DA ROMA A TORINO</h4>
      <p>Il caso choc dei Parioli non è l’unico del fenomeno baby squillo. Recentemente a <b>Torino</b>, nel 2018, è stata smantellata una rete di prostituzione minorile gestita da quattro persone. L’operazione – intitolata “Tacco 12” – ha assicurato alla giustizia volti già noti alle forze dell’ordine: il modus operandi molto “semplice”, le ragazze venivano assunte come ragazze immagine nei locali e poi venivano fatte prostituire. Un’indagine che ha coinvolto anche Mario Gianatta, figlio dell’imprenditore Roberto Gianatta: secondo il pm, il 36enne avrebbe fatto sesso con squillo minorenni. Quasi tutte le giovani coinvolte avevano tra i 15 ed i 17 anni, solo poche “fuori quota” maggiorenni. Senza dimenticare i fatti di <b>Reggio Emilia</b>, risalenti addirittura tra il giugno 2012 e l’ottobre 2013: una mamma costrinse la figlia 16enne – già violentata all’età di 12 anni – a prostituirsi.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/valentina-milluzzo-morta-incinta-di-2-gemelli-aborto-negato-da-medici-obiettori/1944904/"/>
        <a href="https://www.ilsussidiario.net/news/anna-lou-come-yara-gambirasio-la-ragazza-nella-nebbia-arresto-bossetti-analogie/1944889/"/>
        <a href="https://www.ilsussidiario.net/news/18enne-morta-impiccata-al-cancello-di-casa-voleva-scavalcarlo-perche-senza-chiavi/1944885/"/>
        <a href="https://www.ilsussidiario.net/news/omicidio-marco-vannini-nuova-testimone-moglie-ciontoli-mi-chiese-nomi-dei-medici/1944882/"/>
        <a href="https://www.ilsussidiario.net/news/scuole-chiuse-domani-a-napoli-allerta-meteo-comune-tutto-ok-solo-parchi-chiusi/1944880/"/>
        <a href="https://www.ilsussidiario.net/news/allerta-meteo-liguria-tromba-daria-a-lavagna-video-maltempo-non-uscite-di-casa/1944763/"/>
      </related>
    </article>
  </body>
</html>