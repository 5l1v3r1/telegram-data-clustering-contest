<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/739835"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T11:59:00+00:00"/>
    <meta property="og:title" content="สหรัฐฯรับข้อเสนอทบทวน&quot;จีเอสพี&quot; ยังไม่คุย&quot;ไกลโฟเซต&quot;"/>
    <meta property="og:description" content="โฆษกประจำสำนักนายกรัฐมนตรี ยันสหรัฐฯพร้อมรับข้อเสนอฝ่ายไทยทบทวนคืน'จีเอสพี' สนใจลงทุนอุตฯยานยนต์-ยุทโธปกรณ์ใน 'อีอีซี' แต่ยังไม่มีการพูดคุยเรื่องที่ไทยยกเลิกการใช้สารเคมีในภาคเกษตร รวมทั้ง สหรัฐฯจะให้ไทยนำเข้าเนื้อหมูที่ใช้สารเร่งเนื้อแดง"/>
  </head>
  <body>
    <article>
      <h1>สหรัฐฯรับข้อเสนอทบทวน"จีเอสพี" ยังไม่คุย"ไกลโฟเซต"</h1>
      <address>
        <time datetime="2019-11-03T11:59:00+00:00">03 Nov 2019, 11:59</time>
      </address>
      <p>
        <b>โฆษกประจำสำนักนายกรัฐมนตรี ยันสหรัฐฯพร้อมรับข้อเสนอฝ่ายไทยทบทวนคืน"จีเอสพี" สนใจลงทุนอุตฯยานยนต์-ยุทโธปกรณ์ใน "อีอีซี" แต่ยังไม่มีการพูดคุยเรื่องที่ไทยยกเลิกการใช้สารเคมีในภาคเกษตร รวมทั้ง สหรัฐฯจะให้ไทยนำเข้าเนื้อหมูที่ใช้สารเร่งเนื้อแดง</b>
      </p>
      <p>เมื่อวันที่ 3 พ.ย.ที่อาคารอิมแพค ฟอรั่ม เมืองทองธานี  นายวิลเบอร์ รอสส์ รมว.พาณิชย์สหรัฐอเมริกา เข้าเยี่ยมคารวะพร้อมหารือทวิ​ภาคีกับ พล.อ.ประยุทธ์ จันทร์โอชา นายกรัฐมนตรีและรมว.กลาโหม ระหว่างการมาร่วมประชุมสุ​ดยอดอาเซียน ครั้งที่ 35 และการประชุมสุดยอดที่เกี่ยวข้​อง โดยนายกรัฐมนตรีขอบคุณที่รมว.​พาณิชย์สหรัฐฯที่นำคณะนักธุรกิ​จจากบริษัทชั้นนำของสหรัฐฯ ร่วมเดินทางมาไทยครั้งนี้ เชื่อมั่นว่าจะเป็นประโยชน์กั​บทั้งสองฝ่าย และรัฐบาลไทยพร้อมสนับสนุ​นการลงทุนของบริษัทสหรัฐฯ ในไทย โดยเฉพาะในอุตสาหกรรมเป้าหมาย ได้แก่ อากาศยานและอวกาศ ดิจิทัล เทคโนโลยีชีวภาพ และอุตสาหกรรมการแพทย์<br/><br/>ทั้งนี้ เมื่อเวลา 18.00 น. นางนฤมล ภิญโญสินวัฒน์ โฆษกประจำสำนักนายกรัฐมนตรี กล่าวหลังการหารือว่า บรรยากาศการหารือเป็นไปด้วยดี ไม่มีความตึงเครียดใดๆ และครอบคลุมหลายประเด็น ส่วนกรณีที่รัฐบาลสหรัฐฯสั่​งระงับข้อตกลงตามมาตรการสิทธิพิ​เศษทางภาษีศุลกากร (จีเอสพี) แก่สินค้าของไทย 573 รายการนั้น นายกรัฐมนตรีระบุว่ารั​ฐบาลไทยเข้าใจดีว่าเป็นสิทธิที่​ฝ่ายสหรัฐฯเป็นผู้พิ​จารณาตามความเหมาะสม เพียงแต่กระแสสังคมของไทยยังไม่​เข้าใจเรื่องนี้ ซึ่งรัฐบาลไทยพยายามชี้แจง เพราะไม่ต้องการให้เกิ​ดบานปลายจนเป็นความขัดแย้ง ทั้งนี้นายกฯได้ฝากกับรมว.พาณิ​ชย์สหรัฐฯ ในฐานะที่ไทยและสหรัฐฯมีความสั​มพันธ์มาอย่างยาวนาน หวังว่าสหรัฐฯจะพิจารณาในประเด็​นนี้โดยเฉพาะมุมที่จะเกิ​ดประโยชน์กับผู้ประกอบการไทย และความสัมพันธ์ที่มีระหว่างกัน</p>
      <figure>
        <img src="https://www.dailynews.co.th/admin/upload/20191103/news_FjMtatJLlS191603_533.jpg?v=20191104087?v=4101"/>
      </figure>
      <p>นางนฤมล กล่าวต่อว่า ขณะที่รมว.พาณิชย์สหรัฐฯระบุว่​าที่จริงมูลค่าในส่วนดังกล่​าวเป็นจำนวนไม่มากนัก อีกทั้งยังมีเวลาอีก 6 เดือน ก่อนที่จะมีผลบังคับ และสามารถทบทวนแก้ไขได้ โดยฝ่ายสหรัฐฯ พร้อมจะสนับสนุนให้มีการหารือกั​บ รมว.พาณิชย์ของไทย ในการหาทางออกหรืออุทธรณ์สินค้​าของไทยบางรายการ เพื่อให้ได้รับสิทธิพิ​เศษทางภาษีกลับคืนมา และบางรายการก็ได้รับคืนสิทธิ​กลับมาแล้ว รวมถึงยินดีรับฟังข้อมูลและข้​อเสนอจากกระทรวงพาณิชย์​และกระทรวงการต่างประเทศของไทย เพื่อนำไปใช้ในการพิจารณาคืนสิ​ทธิให้กับสินค้าของไทยส่วน<br/><br/>ผู้สื่อข่าวถามว่า ได้หารือถึ​งกรณีที่ไทยจะยกเลิกการใช้​สารเคมีในภาคเกษตร รวมถึงสารไกลโฟเซตด้วยหรือไม่ โฆษกประจำสำนักนายกฯ กล่าวว่า ทั้งสองฝ่ายไม่ได้หยิบยกเรื่​องนี้ขึ้นมาพูดคุย เมื่อถามอีกว่าได้หารือถึ​งกระแสข่าวที่ว่าสหรัฐฯจะให้​ไทยนำเข้าเนื้อหมูที่ใช้สารเร่​งเนื้อแดงมาหารือ ด้วยหรือไม่ นางนฤมล กล่าวว่า ไม่ได้หยิบยกเรื่องนี้มาเช่นกัน สิ่งที่พูดคุยกันมีแต่เรื่​องการลงทุนด้านต่างๆ อาทิ ธุรกิจด้านพลังงาน ธุรกิจเกี่ยวกับการดู​แลความปลอดภัย ขณะที่ฝ่ายสหรัฐฯ มีความสนใจธุรกิจบริเวณด่​านตรวจคนเข้าเมืองในสนามบิน ซึ่งสหรัฐฯมีบริษัทที่มีความเชี่​ยวชาญด้านนี้ อีกทั้งยังฝากให้ไทยพิ​จารณาการสร้างความร่วมมือด้​านการค้าการลงทุน โดยเฉพาะอย่างยิ่งโครงการเขตพั​ฒนาพิเศษภาคตะวันออกหรืออีอีซี ที่สหรัฐฯสนใจลงทุนธุรกิจด้​านนวัตกรรม และอุตสาหกรรมยานยนต์และยุ​ทธปกรณ์ ซึ่งสิ่งเหล่านี้อยู่ใน12 อุตสาหกรรมเป้าหมายของไทย เมื่อถามต่อว่าได้หารือถึงการดู​แลแรงงานต่างด้าวในไทยซึ่งสหรั​ฐฯห่วงใยในเรื่องนี้ โฆษกประจำสำนักนายกฯ กล่าวว่า ไม่ได้หารือ และฝ่ายไทยก็ไม่ได้นำขึ้นมาพู​ดคุย<br/><br/> </p>
    </article>
  </body>
</html>