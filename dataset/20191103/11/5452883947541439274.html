<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/denunciato-titolare-azienda-agricola.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-03T11:39:00+00:00"/>
    <meta property="og:title" content="Blocco sanitario per oltre 400 quintali di vino privo di tracciabilità"/>
    <meta property="og:description" content="Sorpreso a bruciare un cumulo di vinaccia: denunciato dai carabinieri il titolare di un’azienda agricola"/>
  </head>
  <body>
    <article>
      <h1>Blocco sanitario per oltre 400 quintali di vino privo di tracciabilità</h1>
      <h2>Sorpreso a bruciare un cumulo di vinaccia: denunciato dai carabinieri il titolare di un’azienda agricola</h2>
      <address><time datetime="2019-11-03T11:39:00+00:00">03 Nov 2019, 11:39</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/3678773328545/74814550_459942648213947_7145497220173791232_n-2.mp4"/>
      </figure>
      <p>Ancora una denuncia da parte dei Carabinieri per violazione alle norme in materia ambientale previste dal Decreto Legislativo 152/2006.</p>
      <p>Ad Ospedaletto d’Alpinolo un uomo, nel cortile della propria azienda, avrebbe intenzionalmente appiccato il fuoco per lo smaltimento di un cumulo di circa due metri cubi di residui della pigiatura dell’uva.</p>
      <p>Tale condotta, oltre ad essere particolarmente pericolosa, provocava un evidente senso di fastidio e molestie alle persone per l’alta concentrazione nell’aria di fumo maleodorante.</p>
      <p>Il successivo accesso ispettivo alla medesima azienda, eseguito con l’ausilio dei Carabinieri del N.A.C. e di personale dell’A.S.L. di Avellino, ha inoltre fatto emergere irregolarità in ordine alla prodizione di vini che hanno fatto scattare il provvedimento di blocco sanitario per oltre 400 quintali di prodotto, stipato principalmente in silos d’acciaio e botti di rovere, poiché privo di documentazione di tracciabilità e giacenza.</p>
      <p>Alla luce degli elementi raccolti, a carico del titolare dell’azienda è scattato il deferimento in stato di libertà alla Procura della Repubblica di Avellino.</p>
    </article>
  </body>
</html>