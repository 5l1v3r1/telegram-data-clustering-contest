<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/03/v-kadyr-myjkata-bitka-na-bagata-pred-ochite-na-donald-trymp.428370"/>
    <meta property="og:site_name" content="Dnes.bg"/>
    <meta property="article:published_time" content="2019-11-03T11:18:00+00:00"/>
    <meta property="og:title" content="В кадър: Мъжката битка на Багата пред очите на Доналд Тръмп"/>
    <meta property="og:description" content="За първи път президент на САЩ на ММА галавечер | Dnes.bg"/>
  </head>
  <body>
    <article>
      <h1>В кадър: Мъжката битка на Багата пред очите на Доналд Тръмп</h1>
      <h2>За първи път президент на САЩ на ММА галавечер</h2>
      <address><time datetime="2019-11-03T11:18:00+00:00">03 Nov 2019, 11:18</time> by <a rel="author" href="https://www.dnes.bg/author/118" target="_blank">Елка Василева</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251240-middle.jpg"/>
        </figure>
        <p>Снимка: Reuters</p>
        <p>1<a href="https://www.dnes.bg/notifikacii/2019/11/03/v-kadyr-myjkata-bitka-na-bagata-pred-ochite-na-donald-trymp.428370,image2#photo">2</a><a href="https://www.dnes.bg/notifikacii/2019/11/03/v-kadyr-myjkata-bitka-na-bagata-pred-ochite-na-donald-trymp.428370,image3#photo">3</a><a href="https://www.dnes.bg/notifikacii/2019/11/03/v-kadyr-myjkata-bitka-na-bagata-pred-ochite-na-donald-trymp.428370,image4#photo">4</a><a href="https://www.dnes.bg/notifikacii/2019/11/03/v-kadyr-myjkata-bitka-na-bagata-pred-ochite-na-donald-trymp.428370,image5#photo">5</a><a href="https://www.dnes.bg/notifikacii/2019/11/03/v-kadyr-myjkata-bitka-na-bagata-pred-ochite-na-donald-trymp.428370,image6#photo">6</a><a href="https://www.dnes.bg/notifikacii/2019/11/03/v-kadyr-myjkata-bitka-na-bagata-pred-ochite-na-donald-trymp.428370,image7#photo">7</a><a href="https://www.dnes.bg/notifikacii/2019/11/03/v-kadyr-myjkata-bitka-na-bagata-pred-ochite-na-donald-trymp.428370,image8#photo">8</a><a href="https://www.dnes.bg/notifikacii/2019/11/03/v-kadyr-myjkata-bitka-na-bagata-pred-ochite-na-donald-trymp.428370,image9#photo">9</a><a href="https://www.dnes.bg/notifikacii/2019/11/03/v-kadyr-myjkata-bitka-na-bagata-pred-ochite-na-donald-trymp.428370,image10#photo">10</a><a href="https://www.dnes.bg/notifikacii/2019/11/03/v-kadyr-myjkata-bitka-na-bagata-pred-ochite-na-donald-trymp.428370,image11#photo">11</a><a href="https://www.dnes.bg/notifikacii/2019/11/03/v-kadyr-myjkata-bitka-na-bagata-pred-ochite-na-donald-trymp.428370,image12#photo">12</a></p>
        <p>Президентът на САЩ Доналд Тръмп присъства в залата и изгледа двубоя между Благой Иванов Багата и Дерик Люис.</p>
        <p>Тръмп бе на трибуните на емблематичната зала „Медисън Скуеър Гардън“, където се състоя галавечер на UFC в смесените бойни изкуства. Освиркан, но усмихнат, със значка с американското знаме на ревера си, Тръмп зае мястото си минути преди началото на мачовете.</p>
        <p>Той беше в компанията на друг президент - този на организацията Дейна Уайт, както и на двамата си синове Ерик и Доналд-младши. Те бяха настанени в непосредствена близост до октагона, за да могат да изгледат двубоите от най-добрите места.</p>
        <p>Това е първият път, в който действащ президент на САЩ гледа на живо ММА галавечер.</p>
        <p>След двубоя Благой Иванов заяви, че се чувства ограбен от съдиите, които определиха Дерик Люис за победител в епичния сблъсък между двамата тежки удрячи по-рано днес.</p>
        <p>Единственият българин в UFC заяви, че е трябвало да приключи опонента си и е бил близо до това.</p>
        <p>„Не се получи да го откажа, но бях близо. Явно не съм направил достатъчно. Той имаше голяма подкрепа от публиката. Втория рунд бях хванал много добре гилотината и ако имах още 10 секунди, щях да приключа двубоя“, заяви Багата, цитиран от Boec.bg.</p>
        <p>Родният боец добави, че не мисли, че последните 20 секунди на битката са били от най-голямо значение за съдийското решение. Според него Люис е щял да бъде определен за победител дори без силните му последни 20 секунди.</p>
        <p>Благой отбеляза повече точни удари и повече събаряния в битката, но бе определен за загубил. Той добави, че пред него предстои почивка, а след това още битки.<br/> </p>
        <related>
          <h4>Още по темата</h4>
          <a href="https://www.dnes.bg/notifikacii/2019/11/03/bagata-sled-zagubata-chuvstvam-se-ograben-ot-sydiite.428364"/>
          <a href="https://www.dnes.bg/top-novini/2019/11/03/sled-zdrava-bitka-bagata-ostana-na-kosym-ot-pobedata-sreshtu-liuis.428344"/>
        </related>
      </anchor>
    </article>
  </body>
</html>