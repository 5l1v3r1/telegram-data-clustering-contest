<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902192/diagne-mist-de-kansen-bij-club-brugge-het-doet-pijn-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T11:31:00+00:00"/>
    <meta property="og:title" content="Diagne mist kans op kans bij Club Brugge: &quot;Het doet pijn&quot;"/>
    <meta property="og:description" content="Mbaye Diagne kreeg zaterdag nog eens een kans om zich te bewijzen bij Club Brugge. De Senegalees kende genoeg kansen om te scoren, maar wist geen enkel doelpunt mee te pikken. Hij weet ook dat het beter moet."/>
  </head>
  <body>
    <article>
      <h1>Diagne mist kans op kans bij Club Brugge: "Het doet pijn"</h1>
      <address>
        <time datetime="2019-11-03T11:31:00+00:00">03 Nov 2019, 11:31</time>
      </address>
      <p>
        <b>Mbaye Diagne kreeg zaterdag nog eens een kans om zich te bewijzen bij Club Brugge. De Senegalees kende genoeg kansen om te scoren, maar wist geen enkel doelpunt mee te pikken. Hij weet ook dat het beter moet.</b>
      </p>
      <p>"Het doet pijn om die kansen te missen, maar dat gebeurt in het voetbal", vertelt Diagne op <a href="https://www.clubbrugge.be/nl/nieuws/mbaye-diagne-%E2%80%9Chard-werken-om-volgende-match-wel-te-scoren%E2%80%9D"><i>de webstek van Club Brugge</i></a>. Diagne blijft dan ook niet bij de pakken neerzitten. "Ik blijf alvast werken om de volgende matchen wel te scoren. Ik nam het misschien iets te makkelijk op. Ik dacht dat ik ze al gemaakt had. Ik weet dat ik daar nog meer inspanning moet in stoppen", vertelt hij.</p>
      <p>Ondanks de gemiste kansen won Club Brugge toch met 3-0. "Het belangrijkste is dat we winnen. Ik ben tevreden, want we hebben de drie punten gepakt. We moeten zo verder blijven werken", besluit de Senegalees.</p>
      <p>Club Brugge blijft na de overwinning soeverein aan de leiding staan. Het telt 33 punten na dertien wedstrijden, zes punten meer dan Standard, dat vandaag nog aan de bak moet.</p>
      <aside>Lees meer<br/><a href="https://www.voetbalprimeur.be/nieuws/902157/clement-is-tevreden-over-volledige-groep-club-brugge-hard-aan-het-werken-.html?itm_source=www.voetbalprimeur.be&amp;itm_medium=highlighted-content">Clement is tevreden over volledige groep Club Brugge: “Hard aan het werken”</a></aside>
    </article>
  </body>
</html>