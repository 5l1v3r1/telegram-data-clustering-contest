<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/03/30-g-ot-pyrvata-masova-opozicionna-proiava-u-nas-shestvieto-na-ekoglasnost.428372"/>
    <meta property="og:site_name" content="Dnes.bg"/>
    <meta property="article:published_time" content="2019-11-03T11:47:00+00:00"/>
    <meta property="og:title" content="30 г. от първата масова опозиционна проява у нас. Шествието на &quot;Екогласност&quot;"/>
    <meta property="og:description" content="3000 души участват в демократичния поход по софийските улици | Dnes.bg"/>
  </head>
  <body>
    <article>
      <h1>30 г. от първата масова опозиционна проява у нас. Шествието на "Екогласност"</h1>
      <h2>3000 души участват в демократичния поход по софийските улици</h2>
      <address><time datetime="2019-11-03T11:47:00+00:00">03 Nov 2019, 11:47</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251251-middle.jpg"/>
        </figure>
        <p>Снимка: БТА</p>
        <p>1<a href="https://www.dnes.bg/obshtestvo/2019/11/03/30-g-ot-pyrvata-masova-opozicionna-proiava-u-nas-shestvieto-na-ekoglasnost.428372,image2#photo">2</a><a href="https://www.dnes.bg/obshtestvo/2019/11/03/30-g-ot-pyrvata-masova-opozicionna-proiava-u-nas-shestvieto-na-ekoglasnost.428372,image3#photo">3</a><a href="https://www.dnes.bg/obshtestvo/2019/11/03/30-g-ot-pyrvata-masova-opozicionna-proiava-u-nas-shestvieto-na-ekoglasnost.428372,image4#photo">4</a><a href="https://www.dnes.bg/obshtestvo/2019/11/03/30-g-ot-pyrvata-masova-opozicionna-proiava-u-nas-shestvieto-na-ekoglasnost.428372,image5#photo">5</a><a href="https://www.dnes.bg/obshtestvo/2019/11/03/30-g-ot-pyrvata-masova-opozicionna-proiava-u-nas-shestvieto-na-ekoglasnost.428372,image6#photo">6<br/></a>На днешния ден се навършват 30 години от първата масова опозиционна проява у нас, която дава начало на демократичните промени у нас.</p>
        <p>На 3 ноември 1989 година Независимо сдружение "Екогласност” се събира на площада пред "Св. Александър Невски", за да протестира против строителството на водни каскади в Рила, които застрашават реките Рила и Места.</p>
        <p>Тогава се чуват и първите викове за демокрация и са сложени първите сини лентички - за да няма провокации организаторите имат свои охранители, които ги носят.</p>
        <p>Поканата за събитието е излъчена единствено по радио "Свободна Европа". Най-малко 3000 души излизат и организират шествие до парламента с плакати и с викове "демокрация“.</p>
        <p>Според участниците именно 3, а не 10 ноември е поставил началото на промяната.</p>
        <p>На площада се събират интелектуалци, общественици, артисти, духовници. Голяма част от тях по-късно създават Съюза на демократичните сили (СДС).</p>
        <p>Христофор Събев, атомен физик и духовник, д-р Петър Берон - зоолог, изследовател, Петър Слабаков - артист, Дончо Папазов - мореплавател, Александър Каракачанов - един от основателите на Клуба за гласност и преустройство, Румен Данов.</p>
        <p>Майки с детски колички искат да застанат начело на протеста като щит срещу властта. Петър Слабаков и Берон с големи усилия успяват да ги убедят да не поемат този риск. Шествието тръгва към НС и запява "Хубава си, моя горо"... Множеството връчва петиция до Народното събрание.</p>
        <p>Няколко дни по-късно - на 10 ноември, се състоя историческия пленум на БКП, който свали Тодор Живков от власт.</p>
      </anchor>
    </article>
  </body>
</html>