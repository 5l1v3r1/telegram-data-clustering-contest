<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/cska/nikolaj-bodurov-nadqvam-se-prez-zimata-da-raztrogna-s-cska-1391246.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-03T11:09:00+00:00"/>
    <meta property="og:title" content="Николай Бодуров: Надявам се през зимата да разтрогна с ЦСКА"/>
    <meta property="og:description" content="Бившият капитан на ЦСКА Николай Бодуров наруши мълчанието си и коментира накратко ситуацията си на Армията От няколко месеца вече бранителят не намира място дори в групата на червените, като Гриша Ганчев заяви, че няма връщане назад за доскорошния лидер на отбор"/>
  </head>
  <body>
    <article>
      <h1>Николай Бодуров: Надявам се през зимата да разтрогна с ЦСКА</h1>
      <address><time datetime="2019-11-03T11:09:00+00:00">03 Nov 2019, 11:09</time> by <a rel="author">Sportlive.bg</a></address>
      <p>Бившият капитан на <a href="https://www.sportlive.bg/bgfootball/cska"><b>ЦСКА</b></a> Николай Бодуров наруши мълчанието си и коментира накратко ситуацията си на "Армията". От няколко месеца вече бранителят не намира място дори в групата на "червените", като Гриша Ганчев заяви, че няма връщане назад за доскорошния лидер на отбор.</p>
      <p>"Ясно е, че искам да си ходя. Надявам се през зимата да се разберем и да разтрогна договора си. Няма смисъл да оставам. Безпредметно е и за мен, и за клуба да продължаваме така. Искам да играя, да продължа другаде. Вярвам, че ще се разберем без проблеми през зимата и ще си тръгна", каза Бодуров пред "Тема спорт".</p>
      <p>"Повече коментари не виждам смисъл да правя. Няма да отговарям на думите на Ганчев. Каквото имах да го казвам - вече го казах във Фейсбук", допълни Бодуров. Договорът на защитника е до края на сезона, но се очаква след есенния дял той да разтрогне. Към бранителя не липсва интерес и вече е получил няколко обаждания, като обмисля вариантите за продължение на кариерата си. Откакто премина в ЦСКА в началото на 2017-а, към Бодуров неведнъж е имало оферти от чужбина. Той обаче предпочиташе да остане у нас, за да е близо до семейството си.</p>
      <figure>
        <img src="https://i.actualno.com/actualno_2013/upload/2018/07/30/0203210001532940934_big.jpg"/>
      </figure>
      <p>Доскорошният капитан изпадна в немилост на"Армията" след реванша в Лига Европа с Осиек на 1 август. Оттогава Бодуров не е попадал в групата. А собственикът на клуба <a href="https://www.sportlive.bg/bgfootball/cska/Grisha-Ganchev-komentira-vsichko-okolo-kluba-sled-sreshtata-s-fenovete-1385351.html"><b>Гриша Ганчев заяви: "Задраскал съм го с дебелия флумастер"</b></a>. Седмица по-рано Бодуров публикува дълъг коментар в профила си във Фейсбук, в който обясни каква е ситуацията. Той скочи и на <a href="https://www.sportlive.bg/bgfootball/cska/Bodurov-razkri-kakvo-se-e-sluchilo-mezhdu-nego-i-Ganchev-napadna-Stoilov-1382467.html"><b>Стойчо Стоилов, който заявил пред фенове, че защитникът давал съвети на Люпко Петрович за състава</b></a>.</p>
      <p>
        <b>А какви са приоритетите за ЦСКА относно зимната им селекция - <a href="https://www.sportlive.bg/bgfootball/cska/V-cSKA-opredeliha-prioritetite-v-zimnata-si-selekciq-1385029.html">вижте в този материал на SportLive.</a></b>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/cska/Ali-Sou-Mistyr-Lyupko-beshe-smel-silata-mi-se-sybuzhda-prez-zimata-1391078.html"/>
        <a href="https://www.sportlive.bg/bgfootball/cska/cSKA-sledi-10-igrachi-ot-3-kontinenta-1391027.html"/>
        <a href="https://www.sportlive.bg/bgfootball/cska/Potvyrdeno-Dalas-vryshta-Edvin-Dzhesi-na-cSKA-tazi-zima-1390541.html"/>
        <a href="https://www.sportlive.bg/bgfootball/cska/Nastavnikyt-na-Etyr-pobesnq-sled-porazhenieto-ot-cSKA-Otrqzaha-ni-glavite-1390204.html"/>
      </related>
    </article>
  </body>
</html>