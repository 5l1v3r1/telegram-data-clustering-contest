<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/economia/Caixabank-redueix-previsio-creixement-economia-espanyola-2019_0_2337366362.html"/>
    <meta property="og:site_name" content="Ara.cat"/>
    <meta property="article:published_time" content="2019-11-03T11:20:53+00:00"/>
    <meta property="og:title" content="CaixaBank redueix dues dècimes la previsió de creixement de l'economia espanyola aquest any"/>
    <meta property="og:description" content="El banc s'afegeix a altres entitats, com el Banc d'Espanya, que també han rebaixat els pronòstics"/>
  </head>
  <body>
    <article>
      <h1>CaixaBank redueix dues dècimes la previsió de creixement de l'economia espanyola aquest any</h1>
      <h2>El banc s'afegeix a altres entitats, com el Banc d'Espanya, que també han rebaixat els pronòstics</h2>
      <address>
        <time datetime="2019-11-03T11:20:53+00:00">03 Nov 2019, 11:20</time>
      </address>
      <p>CaixaBank Research, el servei d'estudis de CaixaBank, ha rebaixat tres dècimes, fins a l'1,9%, la seva previsió de creixement de l'economia espanyola per a aquest any, en haver constatat la moderació tant del ritme de creixement de l'activitat econòmica com de la creació de llocs de treball. A més, també ha reduït dues dècimes, fins a l'1,5%, el pronòstic per a l'any que ve.</p>
      <p>L'entitat assenyala en un informe publicat aquest diumenge que les dades macroeconòmiques apunten a una frenada de la demanda interna a Espanya, provocada per una conjuntura internacional "més exigent", dos factors que comportaran un alentiment en el ritme de creixement del producte interior brut (PIB) espanyol.</p>
      <figure>
        <img src="https://www.ara.cat/2019/09/24/politica/Banc-Espanya-Pablo-Hernandez-Cos_2313378767_65640089_117x66.jpg"/>
      </figure>
      <p>
        <a href="https://www.ara.cat/politica/previsio-creixement-economia-PIB-Banc-Espanya-tensions-comercials-2019_0_2313368745.html">El Banc d'Espanya alerta d'una forta aturada de l'economia aquest any</a>
      </p>
      <p>El text apunta a una desacceleració al mercat laboral, mentre que l'activitat es mantindria estable tant al sector serveis com a la indústria. A més, el servei d'estudis constata una reducció del consum, que s'ha traslladat a l'estalvi, el qual ha augmentat. Així mateix, també assegura que la construcció presenta "símptomes de moderació".</p>
      <p>Recentment, entitats com el Banc d'Espanya i BBVA Research, entre altres, ja han revisat a la baixa els seus pronòstics per a l'economia espanyola de cara al 2019 i als pròxims anys. <br/> </p>
    </article>
  </body>
</html>