<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10616--denni-menu-3-11-2019-vesely-zabojuje-v-nemecku-o-titul-strycova-ve-finale-neuspela"/>
    <meta property="og:site_name" content="Tenisový svět"/>
    <meta property="article:published_time" content="2019-11-03T11:25:00+00:00"/>
    <meta property="og:title" content="Denní menu, 3.11.2019: Veselý zabojuje v Německu o titul! Strýcová ve finále neuspěla"/>
    <meta property="og:description" content="Jiří Veselý může v neděli ukončit více než dvouleté čekání na turnajový vavřín. Český reprezentant vyzve v Eckentalu ve finálovém souboji Belgičana Darcise a bude mírným favoritem. Barbora Strýcová v deblovém finále na Turnaji mistryň neuspěla, když s Tchajwankou Sie nestačily na obhájkyně titulu. V německém Eckentalu bude bojovat o trofej také deblista Roman Jebavý."/>
  </head>
  <body>
    <article>
      <h1>Denní menu, 3.11.2019: Veselý zabojuje v Německu o titul! Strýcová ve finále neuspěla</h1>
      <address>
        <time datetime="2019-11-03T11:25:00+00:00">03 Nov 2019, 11:25</time>
      </address>
      <p>
        <b>Jiří Veselý může v neděli ukončit více než dvouleté čekání na turnajový vavřín. Český reprezentant vyzve v Eckentalu ve finálovém souboji Belgičana Darcise a bude mírným favoritem. Barbora Strýcová v deblovém finále na Turnaji mistryň neuspěla, když s Tchajwankou Sie nestačily na obhájkyně titulu. V německém Eckentalu bude bojovat o trofej také deblista Roman Jebavý.</b>
      </p>
      <table>
        <tr>
          <th colspan="2">
            <u>NA ROZJEZD</u>
          </th>
        </tr>
        <tr>
          <td align="left" valign="top">10:00</td>
          <td><b>POLJAK PŘEHRÁL VE FINÁLE NOUZU:</b> Letošní ročník Opava Indoor Open je minulostí. Závěrečný hrací den nabídl singlové finále, které mělo ryze české zastoupení. Zisk turnajového vavřínu slaví třiadvacetiletý David Poljak, který porazil ve dvou setech Petra Nouzu a získal čtvrtý singlový titul v kariéře. To o dva roky mladší Nouza si na premiérovou singlovou trofej musí ještě počkat.<br/>Více se turnaji věnujeme <a href="https://www.tenisovysvet.cz/article/detail/10614--opava-indoor-open-ceske-finale-nouzovi-stoji-v-ceste-za-premierovym-titulem-krajan-poljak">v samostatném článku</a>.</td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>HLAVNÍ CHOD</u>
          </th>
        </tr>
        <tr>
          <td align="left" valign="top">9:30</td>
          <td><b>STRÝCOVÁ VE FINÁLE TURNAJE MISTRYŇ NEUSPĚLA: </b>Barbora Strýcová deblový titul na Turnaji mistryň nezískala. Česká tenistka společně s Tchajwankou Sie neuspěly v nedělní finálové bitvě, když podlehly obhájkyním titulu Babosové s Mladenovicovou za 66 minut po setech 1:6 a 3:6. Strýcová bez ohledu na nedělní výsledek přezimuje jako světová deblová jednička. V odpoledních hodinách přijde na řadu singlové finále mezi Elinou Svitolinovou a Ashleigh Bartyovou. <br/>Více se turnaji věnujeme <a href="https://www.tenisovysvet.cz/article/detail/10615--turnaj-mistryn-strycova-muze-dat-letosni-sezone-zlatou-tecku-svitolinova-blizko-obhajobe">v samostatném článku</a>.</td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>A KDO NEMÁ DOST...</u>
          </th>
        </tr>
        <tr>
          <td align="left" valign="top">14:00</td>
          <td><b>VESELÝ ZABOJUJE O PRVNÍ TITUL PO VÍCE NEŽ DVOU TITUL: </b>Jiří Veselý získal zatím poslední singlový titul v červnu roku 2017 na domácí půdě v Prostějově. Český daviscupový reprezentant bude mít v neděli možnost ukončit více než dvouleté čekání na další trofej. Veselý postoupil v německém Eckentalu do prvního letošního finále a v souboji o titul se postaví zkušenému Belgičanovi Stevu Darcisovi. Oba tenisté se poprvé potkali v soutěžním utkání před pěti lety ve finále v Ostravě. Tehdy zvítězil Veselý, ale dalších dva vzájemné duely patřili Darcisovi. – <i>Steve Darcis (BEL, 181.) x Jiří Veselý (119.) – vzájemná bilance 2:1</i></td>
        </tr>
      </table>
      <h3>Češi v akci</h3>
      <h4>ATP/WTA</h4>
      <p><b>Turnaj mistryň, Šen-čen (ženy, CHN, 14 000 000 USD, tvrdý povrch, hala)</b><br/>Finále čtyřhry<br/>Sie (TPE), STRÝCOVÁ – <b>Babosová, Mladenovicová (HUN/FRA)</b> 1:6, 3:6</p>
      <h4>Challengery</h4>
      <p><b>Challenger Eckental (muži, GER, 46 600 EUR, koberec)</b><br/><u>Finále dvouhry</u><br/>14:00 Steve Darcis (BEL, 181.) – JIŘÍ VESELÝ (119.) [7]</p>
      <p><u>Finále čtyřhry</u><br/>12:00 Arends (NED), JEBAVÝ [1] – K.Skupski, Smith (GBR/AUS) [2]</p>
      <h4>ITF World Tennis Tour</h4>
      <p><b>Opava Indoor Open 2019 (muži, CZE, 15 000 USD, koberec)</b><br/><u>Finále dvouhry</u><br/><b>DAVID POLJAK (515.) [8]</b> – PETR NOUZA (564.) 6:4, 6:4</p>
      <p><b>15th Lyttos Beach, Heraklion (ženy, GRE, 15 000 USD, antuka)</b><br/><u>1. kolo kvalifikace</u><br/>11:30 NATÁLIE AUGUSTINOVÁ (-) – Kyrin Pollocková (USA, -)</p>
      <p><b>Archigen Cup (ženy, ITA, 15 000 USD, koberec)</b><br/><u>1. kolo kvalifikace</u><br/>11:30 Chiara Catiniová (ITA, -) – DARINA PŘECECHTĚLOVÁ (-) </p>
      <footer>Jan Havlovic, foto: Roman Kučera – Tenisový svět</footer>
    </article>
  </body>
</html>