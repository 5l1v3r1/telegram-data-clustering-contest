<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637731/%D8%B5%D8%A7%D8%AF%D8%B1%D8%A7%D8%AA-%D8%AA%D8%B3%D9%84%DB%8C%D8%AD%D8%A7%D8%AA%DB%8C-%D8%B1%D9%88%D8%B3%DB%8C%D9%87-%D8%A7%D8%B2-%DB%B1%DB%B1-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1-%D9%81%D8%B1%D8%A7%D8%AA%D8%B1-%D8%B1%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T11:34:00+00:00"/>
    <meta property="og:title" content="صادرات تسلیحاتی روسیه از ۱۱ میلیارد دلار فراتر رفت"/>
    <meta property="og:description" content="شرکت دولتی صادرکننده تسلیحات روسی اعلام کرد امسال تسلیحات نظامی به ارزش ۱۱ میلیارد دلار به ۴۳ کشور جهان صادر کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/637731/%D8%B5%D8%A7%D8%AF%D8%B1%D8%A7%D8%AA-%D8%AA%D8%B3%D9%84%DB%8C%D8%AD%D8%A7%D8%AA%DB%8C-%D8%B1%D9%88%D8%B3%DB%8C%D9%87-%D8%A7%D8%B2-%DB%B1%DB%B1-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1-%D9%81%D8%B1%D8%A7%D8%AA%D8%B1-%D8%B1%D9%81%D8%AA">صادرات تسلیحاتی روسیه از ۱۱ میلیارد دلار فراتر رفت</a>
      </h1>
      <h2>شرکت دولتی صادرکننده تسلیحات روسی اعلام کرد امسال تسلیحات نظامی به ارزش ۱۱ میلیارد دلار به ۴۳ کشور جهان صادر کرده است.</h2>
      <address><time datetime="2019-11-03T11:34:00+00:00">03 Nov 2019, 11:34</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از پایگاه اینترنتی راشاتودی، «الکساندر میخی یف» رئیس شرکت «روسوبورن اکسپورت» روسیه اعلام کرد این شرکت در ۱۰ ماهه سال ۲۰۱۹ موفق شده تسلیحات نظامی به ارزش ۱۱ میلیارد دلار به ۴۳ کشور جهان صادر و ۸۰۰ قرارداد نظامی جدید منعقد کند.</p>
      <p>این مقام روس یادآور شد که این میزان، آمار نهایی برای سال ۲۰۱۹ نیست و در دو ماه باقی مانده تا پایان سال نیز برای صادرات تلاش خواهد شد.</p>
      <p>در بیانیه‌ای که روز جمعه، سه روز قبل از نوزدهمین سالگرد تاسیس شرکت روسوبورن اکسپورت منتشر شد، آمده است: به طور همزمان، سبد سفارشات شرکت در سطح نزدیک به ۵۰ میلیارد دلار حفظ می‌شود و این مسئله مسئولیت شرکت‌های صنعت دفاعی روسیه را برای چند سال آینده تضمین می‌کند.</p>
      <p>این شرکت می‌گوید قبلاً موفق شده خریداران خارجی را برای «پرفروش ترین»‌های موجود در بازار تسلیحات جهانی پیدا کند که از جمله آن می‌توان به نسخه صادراتی جنگنده‌های نسل پنجم Su-۵۷ مربوط به آینده، همچنین جنگنده Su-۵۷E و نیز Mi-۲۸NE و بالگرد‌های Mi-۱۷۱SH اشاره کرد. در میان پیشنهادات جدید امسال سیستم پرتاب موشک چندگانه (Tornado-S MLRS)، پرتابه‌های MLRS و سیستم موشکی تاکتیکی ساحلی Rubezh-ME است.</p>
      <p>میخی یف همچنین گفت که روسیه تحویل همه مجموعه‌های سامانه دفاع ضد موشکی اس-۴۰۰ به ترکیه را به اتمام رسانده است. این اقدام درحالی صورت گرفته که آمریکا ترکیه-متحد ناتو-را تهدید به تحریم و اخراج از برنامه جت‌های جنگی اف ۳۵ کرده بود.</p>
      <p>این شرکت تسلیحاتی روسیه اعلام کرد آماده است که حتی در شرایط سخت از سوی رقبای خود به تجارت ادامه دهد.</p>
    </article>
  </body>
</html>