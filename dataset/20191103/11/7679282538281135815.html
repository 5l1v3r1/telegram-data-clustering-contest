<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-delhi-bar-council-will-give-compensation-of-2-2-lakh-to-injured-two-lawyers-2829515.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-03T11:50:51+00:00"/>
    <meta property="og:title" content="दिल्ली तीस हजारी कोर्ट झड़प: घायल वकीलों के लिए मुआवजे का एलान"/>
    <meta property="og:description" content="दिल्ली बार काउंसिल ने तीस हजारी अदालत में पुलिस के साथ झड़प के बाद आईसीयू में भर्ती दो वकीलों को रविवार को दो-दो लाख रुपये मुआवजा देने की घोषणा की। साथ ही घायल अधिवक्ताओं को 50-50 हजार रुपये मुआवजा..."/>
  </head>
  <body>
    <article>
      <h1>दिल्ली तीस हजारी कोर्ट झड़प: घायल वकीलों के लिए मुआवजे का एलान</h1>
      <address><time datetime="2019-11-03T11:50:51+00:00">03 Nov 2019, 11:50</time> by <a rel="author">एजेंसी,नई दिल्ली</a></address>
      <p>दिल्ली बार काउंसिल ने तीस हजारी अदालत में पुलिस के साथ झड़प के बाद आईसीयू में भर्ती दो वकीलों को रविवार को दो-दो लाख रुपये मुआवजा देने की घोषणा की। साथ ही घायल अधिवक्ताओं को 50-50 हजार रुपये मुआवजा दिया जाएगा। दिल्ली बार काउंसिल के अध्यक्ष के सी मित्तल ने कहा कि इस घटना की न्यायिक जांच का तत्काल आदेश दिया जाना चाहिये।<br/>     <br/>काउंसिल ने एक विज्ञप्ति में कहा, "हमने न्यायाधीशों के साथ अस्पताल में वकीलों से मुलाकात की। बीडीसी ने आईसीयू में भर्ती दो वकीलों को चिकित्सा खर्च के अलावा दो-दो लाख रुपये मुआवजा देने का फैसला किया है। साथ ही लाठीचार्ज में घायल वकीलों को 50-50 हजार रुपये दिये जाएंगे। हमें हैरानी है कि अभी तक इस मामले में प्राथमिकी दर्ज नहीं की गई है। </p>
      <p>यह उचित समय है, न सिर्फ प्राथमिकी दर्ज की जानी चाहिये बल्कि उन सभी को गिरफ्तार, निलंबित, स्थानांतरित और बर्खास्त कर देना चाहिये। तत्काल न्यायिक जांच के आदेश दिये जाने चाहिये।"अधिकारियों और चश्मदीदों के अनुसार शनिवार दोपहर यहां तीस हजारी अदालत परिसर में वकीलों और पुलिस के बीच झड़प के दौरान कम से कम 10 पुलिसकर्मी और कई वकील घायल हो गई थे जबकि 17 वाहनों में तोड़फोड़ की गई थी।</p>
      <p><a href="https://www.livehindustan.com/national/story-tis-hazari-court-police-and-lawyers-clash-many-vehicles-burnt-2829130.html">तीस हजारी अदालत: पुलिस और वकीलों में हुई भिडंत, कई गाड़ियां फूंकी गईं</a><br/>     </p>
    </article>
  </body>
</html>