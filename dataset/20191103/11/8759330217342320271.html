<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902186/-club-brugge-moet-vrezen-voor-afwezigheid-deli-tegen-psg-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T11:02:00+00:00"/>
    <meta property="og:title" content="'Club Brugge moet vrezen voor afwezigheid Deli tegen PSG'"/>
    <meta property="og:description" content="Club Brugge kan tevreden terugblikken op de 3-0 zege tegen KV Kortrijk. De Bruggelingen kenden weinig moeite tegen de West-Vlaamse buren. Toch was er één kleine smet op de partij: de blessure van Simon Deli."/>
  </head>
  <body>
    <article>
      <h1>'Club Brugge moet vrezen voor afwezigheid Deli tegen PSG'</h1>
      <address>
        <time datetime="2019-11-03T11:02:00+00:00">03 Nov 2019, 11:02</time>
      </address>
      <p>
        <b>Club Brugge kan tevreden terugblikken op de 3-0 zege tegen KV Kortrijk. De Bruggelingen kenden weinig moeite tegen de West-Vlaamse buren. Toch was er één kleine smet op de partij: de blessure van Simon Deli.</b>
      </p>
      <p>De Ivoriaan greep tien minuten voor tijd naar de hamstrings en had lange tijd last. Hij besloot om nog even verder te spelen, maar ging net voor affluiten toch naar de grond en moest de partij vroegtijdig verlaten.</p>
      <p>Volgens <a href="https://www.nieuwsblad.be/cnt/dmf20191103_04697101?utm_source=twitter&amp;utm_medium=dlvr&amp;utm_campaign=twitterfeed"><i>Het Nieuwsblad</i></a> is de Ivoriaan nu ook onzeker voor de partij van woensdag tegen Paris Saint-Germain in de Champions League. Een flinke domper voor Club Brugge, dat het zonder een sterkhouder zal moeten doen.</p>
      <p>Club Brugge zag eerder ook al Clinton Mata uitvallen met een soortgelijke blessure. Hij is nog out tot de CL-partij tegen Galatasaray eind november. Daarnaast zal ook Ruud Vormer door een schorsing niet van de partij zijn tegen PSG. Flink puzzelwerk dus voor Clement komende woensdag.</p>
    </article>
  </body>
</html>