<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/03/ne-odbija-se-real-lako/"/>
    <meta property="og:site_name" content="Sportska centrala"/>
    <meta property="article:published_time" content="2019-11-03T11:48:55+00:00"/>
    <meta property="og:title" content="Ne odbija se Real lako"/>
    <meta property="og:description" content="Bivši potpredsednik Monaka Vadim Vasiljev oktrio je za francuske medije detalje razgovora sa Kilijanom Mbapeom, nakon što je fudbaler odbio prelazak u Real Madrid. Velika bitka vodila se 2017. godine za usluge Kilijana Mbapea, a pobedu je na kraju odneo Pari Sen Žermen. On je prvo stigao na jednogodišnju pozajmicu usled poštovanja finansijskog fer-pleja, posle […]"/>
  </head>
  <body>
    <article>
      <h1>Ne odbija se Real lako</h1>
      <address><time datetime="2019-11-03T11:48:55+00:00">03 Nov 2019, 11:48</time> by <a rel="author">Nemanja</a></address>
      <p>Bivši potpredsednik Monaka Vadim Vasiljev oktrio je za francuske medije detalje razgovora sa Kilijanom Mbapeom, nakon što je fudbaler odbio prelazak u Real Madrid.</p>
      <p>Velika bitka vodila se 2017. godine za usluge Kilijana Mbapea, a pobedu je na kraju odneo Pari Sen Žermen. On je prvo stigao na jednogodišnju pozajmicu usled poštovanja finansijskog fer-pleja, posle čega su Parižani za 180 miliona evra otkupili njegov ugovor sa Monakom. Real Madrid je iste godine pokušao da dovede Kilijana Mbapea u svoje redove, ali mladi Francuz je odbio tu mogućnost, bar za sada.</p>
      <p>Prema rečima nekadašnjeg potpredsednika kluba iz Kneževine, gde se Mbape probio na svetsku fudbalsku scenu, napadač nije želeo tako rano da se otisne u madridski klub.</p>
      <p><b> – Rekao mi je: ,,Duboko u sebi, znam da je previše rano. Ja sam Parižanin, i ne želim da napustim svoju zemlju tek tako.“</b> – prepričao je Vasiljev.</p>
      <p>Nije tajna da je Real Madrid ozbiljno zainteresovan za Kilijana Mbapea, tako je bilo tokom leta koje je iza nas, tako je bilo i prethodne godine.</p>
      <p>Nedavno su iz Madrida, nakon het-trika Francuza protiv Klub Briža stizale nove naznake da će Mbape biti primarna meta i narednog leta, kojeg Španci nazivaju ,,opsesijom“ za ,,los blankose“.</p>
      <p>Kilijan Mbape je ove sezone odigrao 10 utakmica u svim takmičenjima, postigao devet golova uz četiri asistencije.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/02/real-nije-iskoristio-kiks-barselone-betis-odoleo-na-bernabeu/"/>
        <a href="https://www.sportskacentrala.com/2019/11/01/jovic-o-reprezentaciji-ne-ljutim-se-ni-na-koga/"/>
        <a href="https://www.sportskacentrala.com/2019/10/31/bomba-iz-spanije-luka-modric-izabrao-u-kom-klubu-iz-serije-a-zeli-da-nastavi-karijeru/"/>
        <a href="https://www.sportskacentrala.com/2019/10/30/konacno-luka-jovic-video/"/>
        <a href="https://www.sportskacentrala.com/2019/10/25/murinjo-se-sigurno-vraca-u-real/"/>
        <a href="https://www.sportskacentrala.com/2019/10/23/jovic-u-januaru-napusta-real/"/>
        <a href="https://www.sportskacentrala.com/2019/10/23/odredjen-novi-termin-el-klasika/"/>
        <a href="https://www.sportskacentrala.com/2019/10/22/zinedin-zidan-je-bivsi-perez-ima-2-potencijalna-naslednika-oba-ostavila-veliki-trag-u-seriji-a/"/>
        <a href="https://www.sportskacentrala.com/2019/10/22/konacno-zbogom-isko-napusta-real-madrid-i-seli-se-u-italiju/"/>
      </related>
    </article>
  </body>
</html>