<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/3/7102568/"/>
    <meta property="og:site_name" content="Європейська правда"/>
    <meta property="article:published_time" content="2019-11-03T11:26:05+00:00"/>
    <meta property="og:title" content="Прем’єр Британії вибачився за не реалізований 31 жовтня Brexit"/>
    <meta property="og:description" content="Прем’єр Британії Борис Джонсон вибачився перед членами Консервативної партії, які голосували за його прем’єрство, за не реалізований 31 жовтня Brexit."/>
  </head>
  <body>
    <article>
      <h1>Прем’єр Британії вибачився за не реалізований 31 жовтня Brexit</h1>
      <address>
        <time datetime="2019-11-03T11:26:05+00:00">03 Nov 2019, 11:26</time>
      </address>
      <p>Прем’єр Британії Борис Джонсон вибачився перед членами Консервативної партії, які голосували за його прем’єрство, за не реалізований 31 жовтня Brexit.</p>
      <p>Про це він заявив в ефірі <a href="https://news.sky.com/story/live-general-election-parties-set-out-stalls-ahead-of-campaign-launch-11852825">Sky News</a>, повідомляє "Європейська правда".</p>
      <p>Відтермінування виходу Британії з ЄС є предметом "глибокого жалю", сказав прем'єр-міністр.</p>
      <p>Джонсон неодноразово говорив, що Brexit відбудеться в кінці минулого місяця, стверджуючи, що він радше "помре в канаві", ніж продовжить термін, передбачений для виходу статтею 50 Договору про ЄС .</p>
      <p>Однак після того, як парламент проголосував за те, щоб його законопроєкт про вихід з ЄС був ретельно вивчений, він був змушений просити про відтермінування до 31 січня.</p>
      <p>Відповідаючи на питання журналістки щодо потреби вибачитися перед консерваторами, Джонсон сказав: "Звичайно, звичайно. Це питання ... це питання глибокого жалю. Але те, що нам потрібно зробити зараз, - це йти вперед і робити це, і різниця між цим урядом і будь-який іншим полягає в тому, що тільки цей уряд пропонує угоду, яка вже готова і має спосіб її реалізації негайно в середині грудня, якщо нам пощастить отримати більшість".</p>
      <p>Джонсон сказав, що затримка є болісною не для його власного его, а тому, що підприємства і сім'ї не могли планувати, оскільки вони не знали, коли Brexit буде реалізовано. Він сказав, що пропозиція лейбористів про другий референдум збереже невизначеність.</p>
      <related>
        <a href="https://www.eurointegration.com.ua/news/2019/11/2/7102557/"/>
      </related>
    </article>
  </body>
</html>