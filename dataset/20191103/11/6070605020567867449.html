<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/Mort-Nicolas-Duenas-protagonistes-Aqui_0_2337366364.html"/>
    <meta property="og:site_name" content="Ara.cat"/>
    <meta property="article:published_time" content="2019-11-03T11:43:03+00:00"/>
    <meta property="og:title" content="Mor l'actor Nicolás Dueñas, un dels protagonistes d''Aquí no hay quien viva'"/>
    <meta property="og:description" content="En la sèrie interpretava el pare de la Lucía, la 'pija' a qui donava vida María Adánez"/>
  </head>
  <body>
    <article>
      <h1>Mor l'actor Nicolás Dueñas, un dels protagonistes d''Aquí no hay quien viva'</h1>
      <h2>En la sèrie interpretava el pare de la Lucía, la 'pija' a qui donava vida María Adánez</h2>
      <address>
        <time datetime="2019-11-03T11:43:03+00:00">03 Nov 2019, 11:43</time>
      </address>
      <figure>
        <a href="https://www.ara.cat/2019/11/03/media/Mort-Nicolas-Duenas-protagonistes-Aqui_2337376430_67102823_726x1089.jpg">
          <img src="https://www.ara.cat/2019/11/03/media/Mort-Nicolas-Duenas-protagonistes-Aqui_2337376430_67102823_726x1089.jpg"/>
        </a>
        <figcaption>Mort l'actor Nicolás Dueñas, un dels protagonistes d''Aquí no hay quien viva' / EFE</figcaption>
      </figure>
      <p>L'actor Nicolás Dueñas va morir aquest dissabte a Madrid a l'edat de 78 anys, segons ha informat avui la societat Artistas Intérpretes, Sociedad de Gestión (Aisge), entitat de la qual era conseller. Dueñas era conegut pel gran públic per haver interpretat el pare de la Lucía (María Adánez), la<i> pija</i>, a la sèrie <i>Aquí no hay quien viva</i> (Antena 3). </p>
      <p>Dueñas va tenir una llarga carrera teatral i també cinematogràfica. L'actor va donar els seus primers passos interpretatius al Teatro Español Universitario de Madrid i va ser una cara constant en la cartellera teatral des que va participar l'any 1975 en el musical <i>Godspell</i>. L'any 2009 va rebre el premi de la Unió d'Actors al millor actor protagonista en teatre per l'obra <i>Toc toc</i>. </p>
      <p>En l'àmbit cinematogràfic, va treballar en diverses ocasions amb la directora Pilar Miró, que va comptar amb ell per pel·lícules com <i>El crimen de Cuenca</i>, <i>Gary Cooper, que estás en los cielos</i> i <i>Tu nombre envenena mis sueños. </i></p>
      <p>Nicolás Dueñas va estar casat amb la representant d'artistes María Navarro, amb qui va tenir dues filles, una d'elles la també actriu Lola Dueñas. </p>
    </article>
  </body>
</html>