<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/739833"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T11:40:00+00:00"/>
    <meta property="og:title" content="'แม่มณี'ฉะ'แม่ข่าย'โยนบาป หวัง2บช.20ล้านทยอยคืน"/>
    <meta property="og:description" content="“แม่มณี” ท้าจุดธูปสาบานยันไม่เคยคิดกดเงินไปฝังดิน เผยถูกอายัด 2 บัญชี 20 ล้าน ลั่นออกไปได้ขอทยอยคืนเงินแน่นอน ซัดกลับแม่ข่ายโยนขี้ให้ตนเองคนเดียว ฉะควรดูแลลูกข่ายด้วย"/>
  </head>
  <body>
    <article>
      <h1>'แม่มณี'ฉะ'แม่ข่าย'โยนบาป หวัง2บช.20ล้านทยอยคืน</h1>
      <address>
        <time datetime="2019-11-03T11:40:00+00:00">03 Nov 2019, 11:40</time>
      </address>
      <p>
        <b>“แม่มณี” ท้าจุดธูปสาบานยันไม่เคยคิดกดเงินไปฝังดิน เผยถูกอายัด 2 บัญชี 20 ล้าน ลั่นออกไปได้ขอทยอยคืนเงินแน่นอน ซัดกลับแม่ข่ายโยนขี้ให้ตนเองคนเดียว ฉะควรดูแลลูกข่ายด้วย</b>
      </p>
      <p>กรณีตำรวจออกหมายจับ “แม่มณี” หรือ น.ส.วันทนีย์ ทิพย์ประเวช อายุ 28 ปี พร้อมนายเมธี ชิณภา แฟนหนุ่มคดีโกงแชร์โดยถูกตั้งข้อหาหนัก 4 ข้อหา ก่อนจับกุมตัวได้ที่อ.สัตหีบ จ.ชลบุรี และถูกส่งตัวมาดำเนินคดีที่ สภ.เมืองอุดรธานี โดยหลังจากที่ผู้ต้องหาทั้งสองคนมาถึงเจ้าหน้าที่ได้สอบปากคำ ก่อนคุมตัวเข้าห้องขังแยกชายหญิงกันคนละห้อง</p>
      <figure>
        <iframe src="https://www.youtube.com/embed/PzCUF7pMU8I" width="640" height="360" data-service="Youtube" scrolling="no"/>
      </figure>
      <p>ล่าสุดวันที่ 3 พ.ย. เมื่อช่วงบ่ายที่ผ่านมา หลังจากเจ้าหน้าที่ตำรวจได้นำตัวนายเมธี ชิณภา อายุ 20 ปี และน.ส.วันทนีย์ ทิพย์ประเวช หรือ "แม่มณี" อายุ 28 ปี มาสอบปากคำเพิ่มเติมอีกครั้ง โดยแม่มณี กล่าวว่า หลังจากวันที่ 24 ต.ค.ที่ผ่านมา ตนได้ไลฟ์สดกับทนายความว่าถูกอายัดเงินในธนาคาร และมีคนคิดว่าตนจะนำเงินไปฝังใต้ดิน ให้ตนจุดธูปสาบานก็ได้ไม่จริงแม้แต่น้อย ซึ่งถ้าตนได้ประกันตัวออกไป ตนก็จะทำทยอยหาเงินมาใช้ลูกข่ายทุกคนอย่างแน่นอน แต่แม่ข่ายก็ควรที่จะดูแลลูกข่ายของตัวเองด้วย ไม่ใช่ว่าจะมาโยนขี้ให้กับตนเองผู้เดียว เพราะแม่ข่ายได้เงินมาจำนวน 5 ล้าน แต่นำมาให้ตนจำนวน 2 ล้าน<br/><br/>ผู้สื่อข่าวถามแม่มณีถูกอายัดเงินกี่บัญชี แม่มณี กล่าวว่า สำหรับเงินที่ตนถูกอายัดเอาไว้จำนวน 2 บัญชี มีเงินจำนวน 20 ล้านบาท ยอมรับว่าคืนให้ผู้เสียหายได้ เนื่องจากทรัพย์สินบางอย่างถูกอายัดเอาไว้ สามารถคืนกลับมาเป็นเงินได้ อย่างไรก็ตาม หลังจากการสัมภาษณ์แล้วเสร็จ เจ้าหน้าที่ได้นำตัวแม่มณีไปที่ห้องสอบสวน โดยมีทนายความของแม่มณี ร่วมกันฟังการสอบสวน โดยในวันที่ 4 พ.ย. จะนำตัวแม่มณีพร้อมแฟนหนุ่ม ไปขออำนาจจากศาลเพื่อฝากขัง เป็นครั้งแรก.<br/><br/><br/><b>อ่านข่าวที่เกี่ยวข้อง...<br/><br/><a href="https://www.dailynews.co.th/crime/739825">'แม่มณี'แจงปมกินพระเอกคารถ ลั่นถ้ามีไปโรงแรมดีกว่า</a><br/><br/><a href="https://www.dailynews.co.th/crime/739800">แม่มณีไม่สะท้านขอแต่งสวย ทำประวัติ-พิมพ์ลายนิ้วมือ</a><br/><br/><a href="https://www.dailynews.co.th/crime/739793">"ลูกสาว"ซัดทอดถึง"แม่"แล้ว สารภาพร่วมวงเล่นแชร์ด้วย</a></b></p>
    </article>
  </body>
</html>