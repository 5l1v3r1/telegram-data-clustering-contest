<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/antidraseis-epeisodia-kai-diamartyries-katoikoi-se-giannitsa-kai-serres-ekanan-mploka-gia-na-min-proseggisoyn-leoforeia-me-prosfyges-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-03T11:15:17+00:00"/>
    <meta property="og:title" content="Αντιδράσεις, επεισόδια και διαμαρτυρίες: Κάτοικοι σε Γιαννιτσά και Σέρρες έκαναν μπλόκα για να μην προσεγγίσουν λεωφορεία με πρόσφυγες (βίντεο)"/>
    <meta property="og:description" content="Νέες αντιδράσεις, αντίστοιχες εκείνων των προηγούνων ημερών στα στα Βρασνά, σημειώθηκαν τη νύχτα στα Γιαννιτσά και στην ε.ο. Θεσσαλονίκης – Σερρών στο ύψους των διοδίων του Στρυμονικού, καθώς ομάδες ατόμων που δήλωναν κάτοικοι, επιχείρησαν να"/>
  </head>
  <body>
    <article>
      <h1>Αντιδράσεις, επεισόδια και διαμαρτυρίες: Κάτοικοι σε Γιαννιτσά και Σέρρες έκαναν μπλόκα για να μην προσεγγίσουν λεωφορεία με πρόσφυγες (βίντεο)</h1>
      <address>
        <time datetime="2019-11-03T11:15:17+00:00">03 Nov 2019, 11:15</time>
      </address>
      <p>Νέες αντιδράσεις, αντίστοιχες εκείνων των προηγούνων ημερών στα στα Βρασνά, σημειώθηκαν τη νύχτα στα Γιαννιτσά και στην ε.ο. Θεσσαλονίκης – Σερρών στο ύψους των διοδίων του Στρυμονικού, καθώς ομάδες ατόμων που δήλωναν κάτοικοι, επιχείρησαν να παρεμποδίσουν λεωφορεία με πρόσφυγες να φτάσουν στους προορισμούς τους, δηλαδή σε ξενοδοχεία όπου και πρόκειται να φιλοξενηθούν.</p>
      <p>Σύμφωνα με το grtimes.gr τα δύο λεωφορεία που κατευθύνονταν σε ξενοδοχείο στην περιοχή των Γιαννιτσών, έφθασαν από παράδρομο στον προορισμό τους. Το ίδιο συνέβη και με το ένα λεωφορείο που μετέφερε πρόσφυγες σε ξενοδοχείο των Σερρών.</p>
      <p>Πιο έντονη ήταν η διαμαρτυρία που εκδηλώθηκε κατά τις 10:30 το βράδυ εχθές, στο 5ο χλμ Γιαννιτσών – Θεσσαλονίκης, όταν 30-40 άτομα έκλεισαν το δρόμο για να εμποδίσουν την προσέγγιση σε ξενοδοχείο, των προσφύγων που μεταφέρονταν από τα νησιά. Το θέμα επιλύθηκε καθώς τα λεωφορεία έφθασαν στον προορισμό τους , από παράδρομο. Όσοι είχαν συγκεντρωθεί σε αντίδραση για την έλευση προσφύγων και μεταναστών, διαλύθηκαν περί τις 6 το πρωί σήμερα. Δείτε το βίντεο από το logospellas.gr:</p>
      <figure>
        <iframe src="https://www.youtube.com/embed/NQW5HWkaeu8" width="696" height="392" data-service="Youtube" scrolling="no"/>
      </figure>
      <p>Κάτι αντίστοιχο, μπλόκο στο δρόμο, επιχείρησε να κάνει μικρότερη ομάδα ατόμων στο ύψος των διοδίων του Στρυμονικού, αλλά και σε εκείνη την περίπτωση το ένα λεωφορείο που μετέφερε πρόσφυγες πέρασε χωρίς πρόβλημα και έφθασε στον προορισμό του.</p>
      <p>Θεοδωρικάκος: Πρέπει όλοι να βάλουμε πλάτη</p>
      <p>Κληθείς να σχολιάσει τις αντιδράσεις που εκδηλώνονται σε διάφορες περιοχές, όπου μεταφέρονται αιτούντες άσυλο, ο υπουργός Εσωτερικών Τάκης Θεοδωρικάκος δήλωσε στον Σκάι ότι πρέπει όλοι να βάλουμε πλάτη, ενώ η μετακίνηση από τα νησιά γίνεται συντονισμένα.</p>
      <figure>
        <iframe src="https://www.youtube.com/embed/aZYUISpzvv4" width="696" height="522" data-service="Youtube" scrolling="no"/>
      </figure>
      <h3>Σχετικά</h3>
    </article>
  </body>
</html>