<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/call-of-duty-modern-warfare-patch-notes-1-06/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-03T11:04:00+00:00"/>
    <meta property="og:title" content="Call of Duty Modern Warfare, la lista delle modifiche introdotte con la patch 1.06"/>
    <meta property="og:description" content="Infinity Ward rilascia la lista delle modifiche introdotte sulla patch 1.06 di Call of Duty Modern Warfare. Restano i difetti grafici della versione PC."/>
  </head>
  <body>
    <article>
      <h1>Call of Duty Modern Warfare, la lista delle modifiche introdotte con la patch 1.06</h1>
      <address><time datetime="2019-11-03T11:04:00+00:00">03 Nov 2019, 11:04</time> by <a rel="author">Luca Salerno</a></address>
      <p>Infinity Ward e Beenox hanno rilasciato anche su PC oltre che su PlayStation 4 e Xbox One un nuovo aggiornamento delle dimensioni di 8 GB per Call of Duty Modern Warfare. Con questa patch il gioco viene aggiornato alla <b>versione 1.06</b> introducendo una serie di correzioni sotto diversi aspetti. Nelle ultime ore gli sviluppatori hanno rilasciato anche <b>la lista completa delle modifiche</b> che arrivano con questa nuova patch e che potete trovare in versione completa su <a href="https://www.reddit.com/r/modernwarfare/comments/dn1szu/updates_and_patch_notes_from_infinity_ward/">questo post di Reddit in inglese</a>.</p>
      <p>Andando proprio nei dettagli delle patch notes, il nuovo aggiornamento porta una serie correzioni per tentare di <b>rimediare ai crash del gioco</b> e migliorare <b>la stabilità complessiva</b> non solo su PC ma su tutte le piattaforme per le quali è stato pubblicato Call of Duty Modern Warfare. Inoltre sono state introdotti dei limiti all’uso del <b>Battlechatter</b> che dopo l’uscita era stato criticato dai giocatori che avevano chiesto un’opzione per disabilitarlo data la facilità con cui permette di localizzare i personaggi sulla mappa grazie alle loro voci. Il Battlechatter è stato rimosso dalle <b>modalità più tattiche</b> e da quelle in cui è prevista <b>una sola vita per partita</b>.</p>
      <figure>
        <img src="https://www.tomshw.it/images/images/2019/10/call-of-duty-modern-warfare-58997.jpg"/>
      </figure>
      <p>Leggi anche: <a href="https://www.tomshw.it/videogioco/hearthstone-prima-ragazza-world-champion/">Hearthstone, VKLiooon è la prima giocatrice a ottenere il titolo di World Champion</a></p>
      <p>Inoltre sono stati corretti i problemi legati ad alcuni effetti dei <b>portafortuna</b> sulle armi quando si spara in modalità<b> hip-fire</b>, ovvero senza guardare il mirino. La patch non risolve però <b>alcuni difetti grafici</b> che erano stati <a href="http://www.tomshw.it/videogioco/call-of-duty-modern-warfare-pop-in-scatti-video/">segnalati sulla versione PC</a>. Si tratta principalmente degli <b>scatti </b>durante i filmati di briefing (in coincidenza con i caricamenti) e di casi di <b>pop-in</b> che riguardano alcuni oggetti dell’ambiente che appaiono e scompaiono all’improvviso.</p>
      <p>Ricordiamo inoltre che la patch 1.06 ha riportato in Call of Duty Modern Warfare anche la modalità <b>Uccisione Confermata</b> in cui per ottenere punti e raggiungere la vittoria è necessario raccogliere le piastrine militari dei nemici sconfitti. Si tratta di una modalità che è presente nella saga da ormai da diversi capitoli e molto apprezzata dai fan della serie.</p>
      <blockquote>Call of Duty Modern Warfare è disponibile anche nella versione Amazon Edition <a href="https://toms.it/J66j7">a questo indirizzo.</a></blockquote>
    </article>
  </body>
</html>