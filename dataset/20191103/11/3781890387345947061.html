<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/739832"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T11:43:00+00:00"/>
    <meta property="og:title" content="&quot;ธนาธร&quot;โพสต์เฟซบุ๊กอยู่ไม่เป็น!! คาดเตรียมแจง16พ.ย."/>
    <meta property="og:description" content="'ธนาธร จึงรุ่งเรืองกิจ' หัวหน้าพรรคอนาคตใหม่ โพสต์เฟซบุ๊ก 'อยู่ ไม่ เป็น' รอฟังรายละเอียดเพิ่มเติม 16 พ.ย.นี้ ก่อน 20 พ.ย. ศาลรัฐธรรมนูญนัดฟังคำวินิจฉัยในคดีถือหุ้นสื่อ"/>
  </head>
  <body>
    <article>
      <h1>"ธนาธร"โพสต์เฟซบุ๊กอยู่ไม่เป็น!! คาดเตรียมแจง16พ.ย.</h1>
      <address>
        <time datetime="2019-11-03T11:43:00+00:00">03 Nov 2019, 11:43</time>
      </address>
      <p>
        <b>"ธนาธร จึงรุ่งเรืองกิจ" หัวหน้าพรรคอนาคตใหม่ โพสต์เฟซบุ๊ก "อยู่ ไม่ เป็น" รอฟังรายละเอียดเพิ่มเติม 16 พ.ย.นี้ ก่อน 20 พ.ย. ศาลรัฐธรรมนูญนัดฟังคำวินิจฉัยในคดีถือหุ้นสื่อ</b>
      </p>
      <p>เมื่อวันที่ 3 พ.ค. นายธนาธร จึงรุ่งเรืองกิจ หัวหน้าพรรคอนาคตใหม่ ได้โพสต์ภาพพร้อมข้อความในเฟซบุ๊ก <b>"Thanathorn Juangroongruangkit - ธนาธร จึงรุ่งเรืองกิจ" </b>โดยระบุว่า  <i><b>"อยู่ ไม่ เป็น 16 พ.ย.62"</b></i> จากนั้นทางเฟซบุ๊ก  <b>"พรรคอนาคตใหม่ - Future Forward Party"</b> ก็ได้นำข้อความดังกล่าวไปแชร์ต่อ พร้อมกับระบุว่า<i> 16 พฤศจิกายน รอฟังรายละเอียดเพิ่มเติมในเร็ววันนี้ </i>ภายหลังจากมีการเผยแพร่ข้อความดังกล่าวออกไปสร้างความสงสัยให้แก่ผู้พบเห็นเป็นอย่างมาก ทั้งนี้ จากการสอบถาม ส.ส.ของพรรคส่วนหนึ่งต่างบอกตรงกันว่าไม่ทราบว่าข้อความดังกล่าวหมายถึงการสื่อถึงเรื่องใด จึงคิดว่าน่าจะเป็นกิจกรรมส่วนตัวของนายธนาธร<br/><br/>อย่างไรก็ตาม ในวันที่ 20 พ.ย. ศาลรัฐธรรมนูญนัดฟังคำวินิจฉัยในคดีคุณสมบัติการดำรงตำแหน่ง ส.ส.ของนายธนาธร จากกรณีการถือหุ้นในบริษัท วีลัคมีเดีย ซึ่งเป็นกิจการสื่อสารมวลชนที่ต้องห้ามไม่ให้ ส.ส.มีหุ้นในกิจการดังกล่าวตามรัฐธรรมนูญ.</p>
    </article>
  </body>
</html>