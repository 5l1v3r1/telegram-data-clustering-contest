<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/Mike-Esparbe-protagonitzara-Albert-Espinosa_0_2337366284.html"/>
    <meta property="og:site_name" content="Ara.cat"/>
    <meta property="article:published_time" content="2019-11-03T11:13:00+00:00"/>
    <meta property="og:title" content="Miki Esparbé protagonitzarà la nova sèrie d’Albert Espinosa"/>
    <meta property="og:description" content="'Los espabilados' es va començar a rodar a mitjans d'octubre"/>
  </head>
  <body>
    <article>
      <h1>Miki Esparbé protagonitzarà la nova sèrie d’Albert Espinosa</h1>
      <h2>'Los espabilados' es va començar a rodar a mitjans d'octubre</h2>
      <address>
        <time datetime="2019-11-03T11:13:00+00:00">03 Nov 2019, 11:13</time>
      </address>
      <p><i>Los espabilados</i>, la sèrie d’Albert Espinosa per a Movistar+, comença a revelar el seu repartiment. Tot i que la nova ficció està adreçada al públic adolescent i estarà protagonitzada sobretot per actors joves i poc coneguts, un dels noms que liderarà el projecte serà Miki Esparbé, popular per haver participat en sèries com <i>El crac</i> i pel·lícules com <i>Barcelona, nit d’hivern. </i>Segons avança<i> El Periódico</i>, Esparbé interpreta l’Izan, un home que des de fa cinc anys es dedica a buscar nens perduts, una feina que abans feia el seu pare.</p>
      <p><i>Los espabilados </i>està basada en el llibre d’Espinosa <i>El</i><i> que et diré quan et torni a veure</i> i explica la història d’un grup de joves que s’escapen d’un centre psiquiàtric amb l’objectiu de trobar el germà d’un d’ells. <i>Los espabilados </i>es va començar a rodar el 14 d’octubre, amb Roger Gual com a director. La nova sèrie, que constarà de set episodis, comptarà amb localitzacions de Barcelona, però també es rodarà a Menorca, a la població francesa de Ceret i a l’illa italiana d’Ischia. La nova sèrie suposa el retorn d’Espinosa a la televisió després de <i>Polseres vermelles</i>.</p>
    </article>
  </body>
</html>