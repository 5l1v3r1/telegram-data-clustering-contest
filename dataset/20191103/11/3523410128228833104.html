<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637738/%DB%B1%DB%B3-%D9%81%DB%8C%D9%84%D9%85%DB%8C-%DA%A9%D9%87-%D8%A8%D9%87-%D8%B2%DB%8C%D8%A8%D8%A7%DB%8C%DB%8C-%D8%B4%D9%87%D8%B1%D9%87%D8%A7-%D8%B1%D8%A7-%D8%A8%D8%B1-%D8%B1%D9%88%DB%8C-%D9%BE%D8%B1%D8%AF%D9%87-%D8%B3%DB%8C%D9%86%D9%85%D8%A7-%D8%A8%D9%87-%D9%86%D9%85%D8%A7%DB%8C%D8%B4-%DA%AF%D8%B0%D8%A7%D8%B4%D8%AA%D9%86%D8%AF-%7B%D9%82%D8%B3%D9%85%D8%AA-%D8%A7%D9%88%D9%84%7D"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T11:54:00+00:00"/>
    <meta property="og:title" content="۱۳ فیلمی که به زیبایی شهرها را بر روی پرده سینما به نمایش گذاشتند {قسمت اول}"/>
    <meta property="og:description" content="فیلم به طرق مختلف می‌تواند یک رسانه مناسب برای نمایش نوستالژی شهری باشد و زندگی مردم و مکان‌ها را به شکلی منجمد در زمان در لحظه ثبت کند."/>
  </head>
  <body>
    <article>
      <h1>
        <a href="https://www.bultannews.com/fa/news/637738/%DB%B1%DB%B3-%D9%81%DB%8C%D9%84%D9%85%DB%8C-%DA%A9%D9%87-%D8%A8%D9%87-%D8%B2%DB%8C%D8%A8%D8%A7%DB%8C%DB%8C-%D8%B4%D9%87%D8%B1%D9%87%D8%A7-%D8%B1%D8%A7-%D8%A8%D8%B1-%D8%B1%D9%88%DB%8C-%D9%BE%D8%B1%D8%AF%D9%87-%D8%B3%DB%8C%D9%86%D9%85%D8%A7-%D8%A8%D9%87-%D9%86%D9%85%D8%A7%DB%8C%D8%B4-%DA%AF%D8%B0%D8%A7%D8%B4%D8%AA%D9%86%D8%AF-%7B%D9%82%D8%B3%D9%85%D8%AA-%D8%A7%D9%88%D9%84%7D">۱۳ فیلمی که به زیبایی شهرها را بر روی پرده سینما به نمایش گذاشتند {قسمت اول}</a>
      </h1>
      <h2>فیلم به طرق مختلف می‌تواند یک رسانه مناسب برای نمایش نوستالژی شهری باشد و زندگی مردم و مکان‌ها را به شکلی منجمد در زمان در لحظه ثبت کند.</h2>
      <address><time datetime="2019-11-03T11:54:00+00:00">03 Nov 2019, 11:54</time> by <a rel="author">بولتن نیوز | bultannews.com</a></address>
      <p><b>گروه فرهنگ و هنر:</b> در شهر های ما که همواره در حال تغییر هستند، جابه‌جا می‌شوند و تکامل پیدا می‌کنند؛ به تصویر کشیدن لحظات زودگذر و داستان‌های کوتاهی که باعث پویایی زندگی شهری می‌شوند،<b> چالش‌برانگیز</b> است. <br/>به گزارش بولتن نیوز به نقل از بلاگ نماوا، فیلم به طرق مختلف می‌تواند یک <b>رسانه مناسب</b> برای نمایش <b>نوستالژی شهری</b> باشد و زندگی مردم و مکان‌ها را به شکلی منجمد در زمان در لحظه ثبت کند. <br/>این لیست شامل انواع انتخاب‌های گوناگونی می‌شود که توسط فیلم‌سازان به تصویر کشیده شده‌اند. <b>فیلم‌های مستند</b>، زندگی شهری را به نمایش می‌گذارند. <b>فیلم‌های علمی- تخیلی</b> و ویران‌شهرها گاهی آینده زندگی شهری را تیره و تار تصور می‌کنند؛ و همچنین<b> آثار کلاسیک سینمایی</b> را برای مکان‌هایی که زندگی می‌کنیم و دوست‌شان داریم، تماشا می‌کنیم. <br/><b>زندگی شهری</b> هم می‌تواند به طور دیوانه‌کننده‌ای به چالش‌هایش وابسته باشد و هم می‌تواند در سراسر جهان به واسطه لذت‌هایش تعالی‌بخش باشد. در این مطلب برخی از نمونه‌های مورد علاقه‌مان از<b> داستان‌های شهری</b> را که بر پرده سینما نمایش داده شده‌اند، ‌گرد آورده‌ایم.<br/><br/><b>۱– پیش از طلوع ۱۹۹۵ Before Sunrise</b><br/><br/>  <b>«پیش از طلوع»</b> شهر <b>وین</b> را به گونه‌ای نشان می‌دهد که حس زندگی در آن را به بیننده منتقل می‌کند: همانطور که سلین (با بازی <b>ژولی دلپی</b>) و جسی (با بازی <b>ایثن هاک</b>) در طول شب قدم می‌زنند و در طی مسیرشان با یکدیگر سخن می‌گویند، ما می‌توانیم رستوران‌ها و کافه‌ها، خیابان‌ها و پارک‌های شهر را به تماشا بنشینیم. در جایی که آن دو در شهر کاوش می‌کنند، آن‌ها را دنبال می‌کنیم و این حس را در کنار آن‌ها تجربه می‌کنیم. جوانان در پس‌زمینه پرجنب‌وجوش شهر و فرهنگ آن دلباخته یکدیگر می‌شود و این یک بازتاب حیرت‌آور است از اینکه چگونه شهرها خاطرات ما را در دل خود جای داده‌اند و به یادگاری‌های ما سر و شکل بخشیده‌اند. <br/><b>۲– بهشت برفراز برلین ۱۹۸۷ Wings of Desire</b></p>
      <figure>
        <img src="https://www.bultannews.com/files/fa/news/1398/8/12/1191114_917.jpg"/>
      </figure>
      <p>  اندیشه <b>ویم وندرس</b> در مورد تنهایی و شهر، فرشتگان واقعی را بر فراز<b> برلین</b> خاکستری و تقسیم‌شده قرار می‌دهد. آن‌ها فقط برای همدیگر قابل رویت هستند؛ در خیابان‌ها پرسه می‌زنند و به افکار شهروندان پریشان‌حال گوش می‌دهند و هرگاه که بتوانند مداخله می‌کنند. یکی از آن‌ها به نام دامیل، دل در گرو هنرمند بندبازی می‌بندد و انتخاب می‌کند که به یک انسان تبدیل شود و به این ترتیب او برای اولین بار زندگی به عنوان یک انسان را تجربه می‌کند. <br/><b>۳– در بروژ ۲۰۰۸ In Bruges</b></p>
      <figure>
        <img src="https://www.bultannews.com/files/fa/news/1398/8/12/1191109_263.jpg"/>
      </figure>
      <p>  داستان دو جنایت‌کار ساکن<b> دوبلین</b> که در یک شهر رمانتیک و قرون وسطایی پنهان شده بودند؛ منجر به این می‌شود که این <b>شهر نام‌دار بلژیکی</b>، بدون تبدیل شدن به یک سفرنامه خوش‌ظاهر بدرخشد. (روشی که کاراکتر<b> کالین فارل</b> گردش‌گران آمریکایی را دست می‌اندازد، باعث آشکار شدن این موضوع می‌گردد) کانال‌های پیچ در پیچ شهر به یک پس‌زمینه مناسب برای این کمدی عمیقاً سیاه تبدیل می‌شوند. <br/><b>۴– شهر خدا ۲۰۰۲ City of God</b></p>
      <figure>
        <img src="https://www.bultannews.com/files/fa/news/1398/8/12/1191112_781.jpg"/>
      </figure>
      <p>  <b>«شهر خدا»</b> از همه شیطان می‌سازد. داستان آن درباره کودکانی است که در زاغه‌های حومه <b>ریودوژانیرو</b> به گانگسترهایی تبدیل می‌شوند. حتی خالص‌ترین روح‌ها هم طعمه قدرت فریبنده تجارت مواد مخدر در شهر می‌گردند. فیلم‌برداری نفس‌گیر این فیلم باعث می‌شود که یک ثانیه هم چشم خود را از روی صفحه نمایش دور نکنید. حتی هنگامی که فیلم، اعمال وحشیانه و تلفات غم‌انگیز آن‌ها را تضمین می‌کند. <br/><b>۵– میلیونر زاغه‌نشین ۲۰۰۸ Slumdog Millionaire</b></p>
      <figure>
        <img src="https://www.bultannews.com/files/fa/news/1398/8/12/1191110_816.jpg"/>
      </figure>
      <p>  <b>«میلیونر زاغه‌نشین»</b> ساخته <b>دنی بویل</b> در <b>بمبئی</b> صحنه‌پردازی شده است و نگاهی به هند واقعی می‌اندازد همان‌طور که نقش اول آن، جمال ملک (با بازی<b> دِو پاتل</b>) در یکی از صحنه‌های فیلم این جمله را بیان کرد. فیلم داستان زندگی جمال را از طریق فلش‌بک‌هایی تعریف می‌کند در زمانی که او در نسخه هندی مسابقه «چه‌کسی می‌خواهد میلیونر شود؟» شرکت کرده است. تهیه‌کنندگان این برنامه تلویزیونی نمی‌توانند باور کنند که یک فرد از پایین‌ترین طبقه‌های فقیرنشین هند تا این حد باهوش باشد که بتواند تا سوال نهایی جلو برود. اما تجربه‌های زندگی جمال (که از میان خیابان‌های پر پیچ‌وخم شهر، مفت‌سواری از قطار، تجارت غیرقانونی، اذیت و آزار شدن در یک ساختمان نیمه‌کاره و کار کردن به عنوان یک سرویس‌دهنده چای در مرکز تماس می‌گذرد) تمام اطلاعات مورد نیاز را به او می‌بخشد. این فیلم هالیوود- بالیوودی یک مجوز هنری دریافت می‌کند با این وجود صحنه‌های متعلق به شهرهای آشفته هند و مناطق غیرشهری زمردین، مجذوب‌کننده هستند. <br/><b>۶– عشق سگی ۲۰۰۰ Amores Perros</b></p>
      <figure>
        <img src="https://www.bultannews.com/files/fa/news/1398/8/12/1191113_536.jpg"/>
      </figure>
      <p>  مجموعه‌ای از داستان‌های به‌هم‌وابسته که از طریق بروز یک سانحه تصادف رانندگی به یکدیگر پیوند می‌خورند. <b>«عشق سگی»</b> شروع طوفانی کارگردان مکزیکی، <b>الخاندرو گونسالس اینیاریتو</b>، با برند شخصی‌اش، از فیلم‌سازی با سرعت بالا است. از صحنه‌های تعقیب و گریزی انفجاری تا نگاه‌های اپیزودیک به طبقات مختلف اجتماعی در شهر <b>مکزیکوسیتی</b>؛ اینیاریتو یک نمای جنبشی و دقیق را از یک کلان‌شهر متلاشی‌شده ارائه می‌دهد.   منبع: <b>بلاگ نماوا</b></p>
    </article>
  </body>
</html>