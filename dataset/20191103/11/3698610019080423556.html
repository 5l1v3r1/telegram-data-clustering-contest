<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/nimecka-bavariya-zaznala-naybilshoyi-porazki-za-10-rokiv-328320_.html"/>
    <meta property="og:site_name" content="DT.ua"/>
    <meta property="article:published_time" content="2019-11-03T11:40:00+00:00"/>
    <meta property="og:title" content="Німецька &quot;Баварія&quot; зазнала найбільшої поразки за 10 років"/>
    <meta property="og:description" content="Мюнхенський клуб був розгромлений в матчі чемпіонату Німеччини."/>
  </head>
  <body>
    <article>
      <h1>Німецька "Баварія" зазнала найбільшої поразки за 10 років</h1>
      <h2>Мюнхенський клуб був розгромлений в матчі чемпіонату Німеччини.</h2>
      <address>
        <time datetime="2019-11-03T11:40:00+00:00">03 Nov 2019, 11:40</time>
      </address>
      <p>Вчора, 2 листопада, в десятому турі чемпіонату Німеччини <b><a href="https://dt.ua/SPORT/bavariya-zdobula-somiy-pospil-titul-chempiona-nimechchini-311746_.html">мюнхенська "Баварія"</a></b> була розгромлена на виїзді франкфуртським "Айнтрахтом" (1:5).</p>
      <p>Як повідомляє Opta, це найбільша поразка мюнхенського клубу за 10 останніх років. У 2009-му році "Баварія" була розгромлена "Вольфсбургом" (1:5) в рамках Бундесліги, а з тих пір мюнхенський клуб не програвав так грубо.</p>
      <p>Відзначимо також, що востаннє "Баварія" пропускала п'ять м'ячів у 2012-му році, коли програла дортмундській "Боруссії" (2:5) у Кубку Німеччини.</p>
      <p>Нагадаємо, "Баварія" є самим титулованим клубом Німеччини і одним із найбільш титулованих у світі.</p>
      <p>На її рахунку 29 чемпіонських титулів і 19 Кубків Німеччини, а також п'ять перемог в Лізі чемпіонів. В кінці 2013 команда стала першим німецьким клубом, що виграв клубний чемпіонат світу.</p>
      <p>Після десяти турів нинішнього сезону "Баварія" знаходиться на четвертому місці турнірної таблиці Бундесліги.</p>
      <p>Раніше повідомлялося про те, що <b><a href="https://dt.ua/SPORT/kolishniy-futbolist-bavariyi-i-zbirnoyi-nimechchini-zavershiv-kar-yeru-325717_.html">колишній футболіст "Баварії" і збірної Німеччини завершив кар'єру</a></b>.</p>
      <footer>За матеріалами: <a href="https://dt.ua/go/aHR0cDovL3d3dy54c3BvcnQudWE=">XSport.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>