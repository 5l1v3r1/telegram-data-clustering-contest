<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/duurt-switchen-tussen-iphone-apps-lang-ios-132-is-het-probleem-33004"/>
    <meta property="og:site_name" content="Apparata"/>
    <meta property="article:published_time" content="2019-11-03T10:23:00+00:00"/>
    <meta property="og:title" content="Duurt switchen tussen iPhone apps lang? iOS 13.2 is het probleem"/>
    <meta property="og:description" content="iOS 13.2 lijkt problemen met RAM te veroorzaken."/>
  </head>
  <body>
    <article>
      <h1>Duurt switchen tussen iPhone apps lang? iOS 13.2 is het probleem</h1>
      <h2>iOS 13.2 lijkt problemen met RAM te veroorzaken.</h2>
      <address><time datetime="2019-11-03T10:23:00+00:00">03 Nov 2019, 10:23</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Als je lekker op je iPhone aan het priegelen bent en je hebt plots het idee dat reeds geopende apps verdwenen zijn, dan kan dat kloppen. Naar verluidt heeft de nieuwste versie van Apple’s iPhone besturingssysteem (alsmede iPadOS 13, dat <a href="https://www.apparata.nl/nieuws/deze-versie-van-ios-13-kan-je-ipad-pro-bricken-32745">eerder iPads brickte</a>) een wel heel agressieve RAM cleaner.</p>
      <p>Apple heeft met de 11-serie deels een upgrade gegeven aan de hoeveelheid werkgeheugen in een iPhone (met sommige instapmodellen nog steeds achtergebleven op 4GB). Die 4 of 6GB blijkt volgens <a href="https://www.macrumors.com/2019/10/31/ios-13-2-safari-refreshing-poor-ram-management/">MacRumors</a> daarentegen tegenwoordig niet meer genoeg te zijn. <a href="https://www.apparata.nl/nieuws/zo-optimaliseer-je-jouw-batterij-met-ios-13-2-33000">iOS 13.2</a> zou een veel te agressieve ingebouwde RAM-manager hebben waardoor pagina’s en apps meer dan eens weer herladen moeten worden, terwijl ze reeds geopend zijn.</p>
      <p>Dit kan behoorlijk irritante uitwerkingen hebben. Als je bijvoorbeeld op YouTube midden in een filmpje zit, maar een appje krijgt via iMessage en dus even van app verwisselt, kan iOS YouTube al uit de RAM verwijderd hebben. Switch je vervolgens terug, dan moet je de pagina weer opnieuw laden en begint het filmpje van vooraf aan.</p>
      <figure>
        <iframe data-src="https://twitter.com/DetroitBORG/status/1186720788759633920?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Het switchen tussen apps kan er dus voor zorgen dat je al je ‘progressie’ kwijt bent geraakt en dat moet niet het geval zijn, zelfs niet met 4GB RAM. Het openhouden van een YouTube-filmpje kost immers heus niet enkele gigabytes aan werkgeheugen; eerder enkele megabytes. Apple heeft nog niet op het probleem gereageerd.</p>
      <p>Lees ook: <a href="https://www.apparata.nl/nieuws/apple-ios-13-adoptie-gaat-weer-keihard-ipad-loopt-achter-32807">Apple iOS 13 adoptie gaat weer keihard, iPad loopt achter</a></p>
    </article>
  </body>
</html>