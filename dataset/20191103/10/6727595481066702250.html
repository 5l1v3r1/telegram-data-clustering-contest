<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/kt-jaleel-says-college-union-chairman-and-uuc-to-go-london.html"/>
    <meta property="og:site_name" content="DoolNews"/>
    <meta property="article:published_time" content="2019-11-03T10:02:00+00:00"/>
    <meta property="og:title" content="നിങ്ങള്‍ സര്‍ക്കാര്‍ കോളേജിലെ യൂണിയന്‍ ചെയര്‍മാനാണോ?, യു.യു.സിയാണോ?; ലണ്ടന്‍ സന്ദര്‍ശിക്കാം, മന്ത്രിയുടെ വാക്ക്"/>
    <meta property="og:description" content="KERALA NEWS KT Jaleel London Pinarayi Vijayan Kerala സംസ്ഥാനത്തെ മുഴുവന്‍ സര്‍ക്കാര്‍ കോളേജിലെയും യൂണിയന്‍ ചെയര്‍മാന്‍മാര്‍ക്കും യു.യു.സിമാര്‍ക്കും സെക്രട്ടറിമാര്‍ക്കും ല"/>
  </head>
  <body>
    <article>
      <h1>നിങ്ങള്‍ സര്‍ക്കാര്‍ കോളേജിലെ യൂണിയന്‍ ചെയര്‍മാനാണോ?, യു.യു.സിയാണോ?; ലണ്ടന്‍ സന്ദര്‍ശിക്കാം, മന്ത്രിയുടെ വാക്ക്</h1>
      <address><time datetime="2019-11-03T10:02:00+00:00">03 Nov 2019, 10:02</time> by <a rel="author">ന്യൂസ് ഡെസ്‌ക്</a></address>
      <p>സംസ്ഥാനത്തെ മുഴുവന്‍ സര്‍ക്കാര്‍ കോളേജിലെയും യൂണിയന്‍ ചെയര്‍മാന്‍മാര്‍ക്കും യു.യു.സിമാര്‍ക്കും സെക്രട്ടറിമാര്‍ക്കും ലണ്ടന്‍ സന്ദര്‍ശനത്തിന് അവസരം നല്‍കുമെന്ന് മന്ത്രി കെ.ടി ജലീല്‍. മലപ്പുറം ഗവ. കോളേജില്‍ പി.ജി ബ്ലോക്കിന് ശിലയിടവേയായിരുന്നു മന്ത്രി ഇക്കാര്യം പറഞ്ഞത്.</p>
      <p>ബിരുദപഠനത്തോടൊപ്പം വിദ്യാര്‍ത്ഥികള്‍ തൊഴില്‍ നൈപുണ്യവും സ്വന്തമാക്കണം. ഉന്നത വിദ്യാഭ്യാസ രംഗത്തിന് മുന്തിയ പരിഗണനയാണ് സര്‍ക്കാര്‍ നല്‍കുന്നതെന്നും മന്ത്രി പറഞ്ഞു. മൂന്നു കോടി രൂപ ചെലവിലാണ് കോളേജിലെ കെട്ടിടം നിര്‍മ്മിക്കുന്നത്.</p>
      <p>പി. ഉബൈദുല്ല എം.എല്‍.എ ചടങ്ങില്‍ അദ്ധ്യക്ഷനായി. നഗരസഭ ചെയര്‍പേഴ്‌സണ്‍ സി.എച്ച് ജമീല, കലക്ടര്‍ ജാഫര്‍ മാലിക് എന്നിവര്‍ ചടങ്ങില്‍ പങ്കെടുത്തു.</p>
    </article>
  </body>
</html>