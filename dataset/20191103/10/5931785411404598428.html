<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/03/jokic-imao-poseban-razgovor-sa-malounom/"/>
    <meta property="og:site_name" content="Sportska centrala"/>
    <meta property="article:published_time" content="2019-11-03T10:55:33+00:00"/>
    <meta property="og:title" content="Jokić imao poseban razgovor sa Malounom"/>
    <meta property="og:description" content="Trener Denver Nagetsa Majk Maloun održao je poseban razgovor sa Nikolom Jokićem uoči utakmice sa Orlandom zahtevajući da srpski centar bude agresivniji. Jutro pre utakmice sa Orlandom, Maloun je pozvao Jokića, koji je u prethodne tri utakmice pružio partije van svojih mogućnosti, i rekao mu da bude agresivniji protiv Orlanda, te preuzme minimum 15 šuteva, […]"/>
  </head>
  <body>
    <article>
      <h1>Jokić imao poseban razgovor sa Malounom</h1>
      <address><time datetime="2019-11-03T10:55:33+00:00">03 Nov 2019, 10:55</time> by <a rel="author">Nemanja</a></address>
      <p>Trener Denver Nagetsa Majk Maloun održao je poseban razgovor sa Nikolom Jokićem uoči utakmice sa Orlandom zahtevajući da srpski centar bude agresivniji.</p>
      <p>Jutro pre utakmice sa Orlandom, Maloun je pozvao Jokića, koji je u prethodne tri utakmice pružio partije van svojih mogućnosti, i rekao mu da bude agresivniji protiv Orlanda, te preuzme minimum 15 šuteva, preneli su mediji bliski klubu.</p>
      <p>Utakmica sa ekipom iz Floride nije počela onako kako su se trener i igrač dogovorili, te je Jokić posle prve deonice bio bez šuta iz igre, bez skoka i asistencije. Do kraja poluvremena, upisao je, za njegove standarde, tek četiri poena. To je navelo navijače da se na društvenim mrežama pitaju ima li srpski centar problema sa formom zbog privatnih problema ili je razlog lošoj igri nešto drugo.</p>
      <p>Prvi centar ekipe je ubrzo razuverio sve neverne Tome i u drugom poluvremenu počeo da igra onako kako ih je navikao. Tako je meč završio sa 20 poena, sedam skokova i četiri asistencije, pogodivši i neke zahtevne šuteve.</p>
      <p>Podsetimo, kritike na račun Nikole Jokića pojavile su se nakon nešto slabijih izdanja u polju efikasnosti u duelima sa Nju Orelansom gde je postigao 13 poena, Dalasom – 10 (imao tripl-dabl) i Sakramentom, gde je upisao devet poena.</p>
      <figure>
        <iframe data-src="https://twitter.com/SLAMonline/status/1190800499920003073?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/03/jokic-i-mari-vodili-denver-do-preokreta-trojka-siksersa-u-poslednjim-stotinkama-za-pobedu-video/"/>
        <a href="https://www.sportskacentrala.com/2019/11/02/strasan-duel-dzejms-doncic-bobi-igrao-netsi-srusili-rokitse-video/"/>
        <a href="https://www.sportskacentrala.com/2019/11/01/zbog-tuce-po-dve-utakmice-suspenzije-za-zvezde-nba-lige/"/>
        <a href="https://www.sportskacentrala.com/2019/11/01/za-petak-jokicevih-13-video/"/>
        <a href="https://www.sportskacentrala.com/2019/10/30/jubilarni-tripl-dabl-jokica-strasni-obrva-video/"/>
        <a href="https://www.sportskacentrala.com/2019/10/29/denver-slavio-u-sakramentu-od-srba-samo-bjelica-dvocifren/"/>
        <a href="https://www.sportskacentrala.com/2019/10/26/jokic-ispred-dzordana-video/"/>
        <a href="https://www.sportskacentrala.com/2019/10/26/bogdanovic-dobar-bjelica-i-guduric-solidni-video/"/>
        <a href="https://www.sportskacentrala.com/2019/10/26/tripl-dabl-jokica-denver-slavio-video/"/>
      </related>
    </article>
  </body>
</html>