<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/739822"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T10:19:00+00:00"/>
    <meta property="og:title" content="แอร์บีเอ็นบีห้ามจัดเลี้ยงในบ้านที่พัก"/>
    <meta property="og:description" content="ซีอีโอของบริษัทให้บริการแบ่งปันที่พักเปิดเผยว่าจะใช้มาตรการห้ามจัดงานเลี้ยงฉลองในบ้านพักหลังเกิดเหตุยิงกันในงานเลี้ยงคืนฮาโลวีนในบ้านพักของแอร์บีเอ็นบีในรัฐแคลิฟอร์เนีย สหรัฐอเมริกา"/>
  </head>
  <body>
    <article>
      <h1>แอร์บีเอ็นบีห้ามจัดเลี้ยงในบ้านที่พัก</h1>
      <address>
        <time datetime="2019-11-03T10:19:00+00:00">03 Nov 2019, 10:19</time>
      </address>
      <slideshow>
        <figure>
          <img src="https://www.dailynews.co.th/admin/upload/20191103/news_xhMxmWtHOa173101_533.jpg?v=20191104097"/>
        </figure>
        <figure>
          <img src="https://www.dailynews.co.th/admin/upload/20191103/news_OllGZTprmx173102_533.jpg?v=20191104097"/>
        </figure>
      </slideshow>
      <p>
        <b>ซีอีโอของบริษัทให้บริการแบ่งปันที่พักเปิดเผยว่าจะใช้มาตรการห้ามจัดงานเลี้ยงฉลองในบ้านพักหลังเกิดเหตุยิงกันในงานเลี้ยงคืนฮาโลวีนในบ้านพักของแอร์บีเอ็นบีในรัฐแคลิฟอร์เนีย สหรัฐอเมริกา</b>
      </p>
      <p>สำนักข่าวเอพีรายงานจากเมืองโอรินดารัฐแคลิฟอร์เนียประเทศสหรัฐอเมริกาเมื่อวันที่ 3 พ.ย.ว่า นายไบรอัน เชสกี ประธานเจ้าหน้าที่บริหาร(ซีอีโอ)ของบริษัทแอร์บีเอ็นบีธุรกิจให้บริการแบ่งปันที่พักซึ่งมีสำนักงานอยู่ที่เมืองซานฟรานซิสโกรัฐแคลิฟอร์เนีย เปิดเผยในทวิตเตอร์ว่า บริษัทฯกำลังขยายการตรวจสอบด้านความเสี่ยงสูงในการจองที่พักและจะจัดการย้ายแขกที่มาพักออกไป หากไม่ปฏิบัติตามนโยบายของบริษัทฯซึ่งห้ามจัดงานเลี้ยงในบ้านพักซึ่งแขกมาเช่าพักกับบริษัทฯ นอกจากนั้นบริษัทฯกำลังดำเนินการจัดตั้งหน่วยเคลื่อนที่เร็ว หากได้รับแจ้งร้องเรียนว่ามีการจัดงานเลี้ยงอย่างไม่ถูกต้องตามกฎหมายเกิดขึ้น เพราะบริษัทฯต้องการที่จะทำให้ดีขึ้นและจะทำ เพราะสิ่งที่เกิดขึ้นนั้นยอมรับไม่ได้<br/>มูลเหตุของเรื่องนี้ก็เพราะว่ามีเหตุยิงกันจนมีผู้เสียชีวิต 5 ศพ เมื่อคืนวันพฤหัสบดีที่ 31 ต.ค.ที่ผ่านมาตรงกับวันฮาโลวีน ในบ้านพักหลังหนึ่งของแอร์บีเอ็นบี เมืองโอรินดาชานเมืองซานฟรานซิสโกรัฐแคลิฟอร์เนีย ซึ่งมีคนไปร่วมงานเลี้ยงราว 100 คน แต่คนไปร่วมงานต้องวิ่งหนีกันกระเจิงเพราะเหตุยิงกัน<br/><br/>เครดิตภาพAP</p>
    </article>
  </body>
</html>