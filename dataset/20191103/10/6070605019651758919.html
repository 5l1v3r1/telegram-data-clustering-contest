<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/societat/meteo/neu-apareix-fins-metres-Pirineu_0_2337366353.html"/>
    <meta property="og:site_name" content="Ara.cat"/>
    <meta property="article:published_time" content="2019-11-03T10:38:28+00:00"/>
    <meta property="og:title" content="La neu tenyeix de blanc el Pirineu fins als 1.600 metres"/>
    <meta property="og:description" content="El front atlàntic que ens ha creuat aquest matí ha fet que el Pirineu canviï totalment de paisatge"/>
  </head>
  <body>
    <article>
      <h1>La neu tenyeix de blanc el Pirineu fins als 1.600 metres</h1>
      <h2>El front atlàntic que ens ha creuat aquest matí ha fet que el Pirineu canviï totalment de paisatge</h2>
      <address>
        <time datetime="2019-11-03T10:38:28+00:00">03 Nov 2019, 10:38</time>
      </address>
      <p>Al llarg d'aquesta nit i matinada hem tingut una primera tongada de precipitacions acompanyades de temperatures més càlides, però el front fred ha arribat amb puntualitat al llarg d'aquest matí de diumenge. Les precipitacions han afectat principalment el Pirineu i han estat més anecdòtiques a la resta del país. La neu que ha caigut per damunt dels 1.600 metres ha canviat totalment el paisatge a moltes zones del Pirineu i s'ha convertit en la primera nevada de la temporada per sota dels 2.000 metres.</p>
      <figure>
        <iframe data-src="https://twitter.com/meteopallars/status/1190910572730159104?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/alexmegapc/status/1190928633310912518?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/infonieve/status/1190929250339246080?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/RefugiMalniu/status/1190918960168022018?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>També a Andorra ha nevat amb ganes per sobre d'uns 1.700 metres i es necessiten cadenes per passar el port d'Envalira.</p>
      <figure>
        <iframe data-src="https://twitter.com/Mobilitat_AND/status/1190929463380512768?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/RicardRiba_and/status/1190924732037828608?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A part de les nevades, a mig matí s'ha format una línia de xàfecs intensos davant del mar a les comarques del sud de Barcelona i ha afectat alguns indrets del Garraf, on s'ha vist ploure amb ganes.</p>
      <figure>
        <iframe data-src="https://twitter.com/Vakapiupiu/status/1190921190237495296?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Entre les quantitats més destacables que han acumulat les precipitacions, hi ha principalment les de l'àrea del Pirineu (dades en litres/m2):</p>
      <ul>
        <li>Port del Comte, 35</li>
        <li>Gisclareny, 19</li>
        <li>Olp, 19</li>
        <li>Prat d'Aguilo (Cadí Nord), 19</li>
        <li>Sort, 14</li>
        <li>Planoles, 14</li>
        <li>Lac Redon, 14</li>
        <li>Espot, 13</li>
        <li>Núria, 12</li>
        <li>Talarn, 12</li>
        <li>La Seu d'Urgell, 12</li>
        <li>Martinet, 11</li>
      </ul>
      <p>El front ja ha passat però no abaixeu la guàrdia, sobretot si heu de realitzar activitats a l'aire lliure al llarg de la tarda. El vent es comença a intensificar i encara ho farà més al llarg d'aquesta tarda! <a href="https://www.meteo.cat/prediccio/general/informe">El Servei Meteorològic de Catalunya manté els avisos activats</a> en moltes comarques per ràfegues que podrien superar els 90 km/h.</p>
      <figure>
        <iframe data-src="https://twitter.com/meteollac/status/1190930831721807872?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>