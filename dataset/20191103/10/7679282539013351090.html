<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-ujda-chaman-second-day-box-office-collection-fim-earn-more-than-5-crore-2829377.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-03T10:10:20+00:00"/>
    <meta property="og:title" content="Ujda Chaman: फिल्म ने पकड़ी रफ्तार, 2 दिन में कमा लिए इतने करोड़"/>
    <meta property="og:description" content="सनी सिंह की फिल्म उजड़ा चमन की दूसरे दिन कमाई पर असर पड़ा है। ट्रेड एनालिस्ट तरण आदर्श की रिपोर्ट के मुताबिक फिल्म ने दूसरे दिन 3.30 करोड़ की कमाई की है। वहीं पहले दिन फिल्म ने 2.35 करोड़ कमाए थे। तो..."/>
  </head>
  <body>
    <article>
      <h1>Ujda Chaman: फिल्म ने पकड़ी रफ्तार, 2 दिन में कमा लिए इतने करोड़</h1>
      <address><time datetime="2019-11-03T10:10:20+00:00">03 Nov 2019, 10:10</time> by <a rel="author">लाइव हिन्दुस्तान टीम,नई दिल्ली</a></address>
      <p>सनी सिंह की फिल्म उजड़ा चमन की दूसरे दिन कमाई पर असर पड़ा है। ट्रेड एनालिस्ट तरण आदर्श की रिपोर्ट के मुताबिक फिल्म ने दूसरे दिन 3.30 करोड़ की कमाई की है। वहीं पहले दिन फिल्म ने 2.35 करोड़ कमाए थे। तो 2 दिन की कमाई को मिला कर फिल्म ने टोटल 5.65 करोड़ की कमाई कर ली है। रविवार को फिल्म की कमाई में और बढ़ोतरी हो सकती है। वैसे रिपोर्ट्स के मुताबिक फिल्म का बजट 7 करोड़ था। तो अगर रविवार को भी अच्छी कमाई हुई तो फिल्म अपना बजट निकाल लेगी।</p>
      <figure>
        <iframe data-src="https://twitter.com/taran_adarsh/status/1190890098956496896?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>वैसे बता दें कि ये फिल्म अपने सब्जेक्ट को लेकर काफी सुर्खियों में है क्योंकि इस फिल्म और आयुष्मान खुराना की फिल्म 'बाला' की स्टोरी एक जैसी थी। फिल्म उजड़ा चमन को 'बाला' के बाद रिलीज होना था, लेकिन दोनों फिल्मों का कॉन्सेप्ट एक जैसा होने के कारण ये मामला कोर्ट तक पहुंच गया था। इस विवाद के बाद फिल्म उजड़ा चमन को पहले रिलीज किया गया।</p>
      <p>
        <a href="https://www.livehindustan.com/entertainment/story-priyanka-chopra-ne-kaha-queen-banne-ke-lie-king-ki-jarurat-nahi-2829354.html">प्रियंका चोपड़ा ने कहा, क्वीन बनने के लिए किंग की जरूरत नहीं</a>
      </p>
      <p>
        <a href="https://www.livehindustan.com/entertainment/story-salman-khan-special-wishes-to-shahrukh-khan-on-his-birthday-2829268.html">शाहरुख ने नहीं उठाया फोन, तो सलमान ने किया कुछ ऐसा जो कोई सोच भी नहीं सकता</a>
      </p>
      <p>बता दें कि सनी सिंह की फिल्म उजड़ा चमन की कहानी एक ऐसे लड़के चमन की है, जो एक समस्या से जूझ रहा है, और वो है गंजेपन की समस्या। चमन के इस गंजेपन की वजह से हर जगह उनका मजाक बनाया जाता है। चमन के लाख कोशिशो के बाद भी ये समस्या उसका पीछा नहीं छोड़ती है। 'उजड़ा चमन' को अभिषेक पाठक ने डायरेक्ट किया है।<br/> <br/> </p>
    </article>
  </body>
</html>