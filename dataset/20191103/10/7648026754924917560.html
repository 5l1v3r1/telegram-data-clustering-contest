<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%94%d7%9c%d7%94%d7%99%d7%98-%d7%94%d7%90%d7%99%d7%98%d7%9c%d7%a7%d7%99-%d7%94%d7%92%d7%99%d7%a2-%d7%9c%d7%a4%d7%aa%d7%97-%d7%aa%d7%a7%d7%95%d7%94-%d7%9e%d7%a1%d7%a2%d7%93%d7%aa-%d7%95%d7%99%d7%95%d7%99%d7%a0%d7%95-%d7%94%d7%9b%d7%a9%d7%a8%d7%94-%d7%a0%d7%a4%d7%aa%d7%97%d7%94-415594/5"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-03T10:00:00+00:00"/>
    <meta property="og:title" content="הלהיט האיטלקי הגיע לפתח תקוה: מסעדת &quot;ויוינו&quot; הכשרה נפתחה"/>
    <meta property="og:description" content="מסעדה השייכת לרשת VIVINO פתחה לאחרונה את שעריה במתחם &quot;שופ טיים&quot; החדש והכשר ברחוב תוצרת הארץ. בכך גוברת התחרות על ליבם וקיבתם של חובבי האוכל האיטלקי מהסביבה"/>
  </head>
  <body>
    <article>
      <h1>הלהיט האיטלקי הגיע לפתח תקוה: מסעדת "ויוינו" הכשרה נפתחה</h1>
      <h2>מסעדה השייכת לרשת VIVINO פתחה לאחרונה את שעריה במתחם "שופ טיים" החדש והכשר ברחוב תוצרת הארץ. בכך גוברת התחרות על ליבם וקיבתם של חובבי האוכל האיטלקי מהסביבה</h2>
      <address><time datetime="2019-11-03T10:00:00+00:00">03 Nov 2019, 10:00</time> by <a rel="author">מיינט פתח תקוה</a></address>
      <p>מאיטליה לפתח תקוה: מסעדת "ויוינו", או בשמה הלועזי VIVINO, פתחה לאחרונה את שעריה ברחוב תוצרת הארץ 3 בפתח תקוה, במתחם "שופ טיים" החדש והכשר.</p>
      <figure>
        <img src="https://cdn.isnet.co.il/dyncontent/2019/11/3/ba48af24-4e04-4f42-b26a-311593580590.png"/>
        <figcaption>צילום: מתוך דף הפייסבוק "ויוינו פתח תקוה"</figcaption>
      </figure>
      <p>המדובר במסעדה כשרה שבפתיחתה הושקעו מיליוני שקלים, אשר שייכת לרשת מסעדות ארצית. במסעדה הפתח תקוואית ניתן למצוא מטבח פתוח עם טאבון ענק שיובא מאיטליה והלקוחות יוכלו לראות כיצד חומרי גלם הופכים לפיצות, פוקאצ'ות, פסטות ומגוון האוכל האיטלקי.</p>
      <p>בנוסף, תציע המסעדה בר המציע מבחר ענק של יינות מיקבים מקומיים וקוקטיילים ייחודיים.</p>
      <p>יצויין כי בשלב זה מסעדת ויוינו הפתח תקוואית פתוחה להרצה בשעות הערב בלבד (בין 18:00-23:00), אך בהמשך תיפתח במשך שעות ארוכות יותר.</p>
      <p>הפתיחה של ויוינו מגבירה, מן הסתם, עוד יותר את התחרות על ליבם של חובבי האוכל האיטלקי מהסביבה.</p>
    </article>
  </body>
</html>