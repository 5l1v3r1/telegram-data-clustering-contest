<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812061.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T10:40:00+00:00"/>
    <meta property="og:title" content="فرمانده ارتش: نیروی زمینی متناسب با نیازهای انقلاب پیش رفته است"/>
    <meta property="og:description" content="به گزارش فارس، سرلشکر سید عبدالرحیم موسوی فرمانده کل ارتش جمهوری اسلامی ایران صبح امروز (یکشنبه) در بازدید از یگان‌های تکاوری و نیروی مخصوص نزاجا در تیپ ۶۵ نوهد، اظهار داشت: تیپ ۶۵ نیرو مخصوص یگانی خوشنام و مقتدر در نیروهای مسلح است که برای دشمنان موجب رعب و وحشت و برای دوستان مایه امید است. "/>
  </head>
  <body>
    <article>
      <h1>فرمانده ارتش: نیروی زمینی متناسب با نیازهای انقلاب پیش رفته است</h1>
      <address>
        <time datetime="2019-11-03T10:40:00+00:00">03 Nov 2019, 10:40</time>
      </address>
      <p>فرمانده کل ارتش گفت: نیروی زمینی همواره متناسب با نیازهای انقلاب اسلامی و متناسب با تهدیدات روز پیش رفته است.</p>
      <p>به گزارش فارس، سرلشکر سید عبدالرحیم موسوی فرمانده کل ارتش جمهوری اسلامی ایران صبح امروز (یکشنبه) در بازدید از یگان‌های تکاوری و نیروی مخصوص نزاجا در تیپ ۶۵ نوهد، اظهار داشت: تیپ ۶۵ نیرو مخصوص یگانی خوشنام و مقتدر در نیروهای مسلح است که برای دشمنان موجب رعب و وحشت و برای دوستان مایه امید است. </p>
      <p>وی افزود: یکی از اهداف مهم ما در نیروی زمینی تربیت افراد چند مهارته و تشکیل یگان‌های چند منظوره بوده که خوشبختانه در این کار نیروی زمینی بسیار خوب عمل کرده و به اهداف تعیین شده با زمان کمتر و دقت بالاتر دست یافته است.</p>
      <p>سرلشکر موسوی تاکید کرد: ارتقا مهارت در افراد نیروی زمینی سقف ندارد؛ چراکه تهدیدات هم سقف ندارند و غیرقابل پیشبینی هستند و به همین دلیل مهارت‌ها باید همواره رشد کند.</p>
      <p>فرمانده کل ارتش ادامه داد: نیروی زمینی بحمدالله همواره متناسب با نیازهای انقلاب اسلامی و متناسب با تهدیدات روز پیش رفته است.</p>
      <p>وی با تاکید بر اینکه آنچه فوق توانایی هاست، ایمان و اراده است، تصریح کرد: این ویژگی حکایت از توانمندی‌های درونی افراد برای تحقق اهداف والای انقلاب اسلامی خصوصا در گام دوم انقلاب و تحقق تمدن اسلامی دارد.</p>
    </article>
  </body>
</html>