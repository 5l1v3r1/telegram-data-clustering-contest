<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=945341"/>
    <meta property="og:site_name" content="Andhrajyothy"/>
    <meta property="article:published_time" content="2019-11-03T10:16:18+00:00"/>
    <meta property="og:title" content="శీతాకాలంలో ఈ జాగ్రత్తలు పాటించాలి.. లేదంటే.."/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>శీతాకాలంలో ఈ జాగ్రత్తలు పాటించాలి.. లేదంటే..</h1>
      <address>
        <time datetime="2019-11-03T10:16:18+00:00">03 Nov 2019, 10:16</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p>
        <b>శీతాకాలం గాలులు ఇంకా పూర్తిస్థాయిలో మొదలు కాలేదు. కానీ ఆ కాలం రావడానికి ఇంకా ఎన్నో రోజులు లేవు. రాత్రి ఉష్ణోగ్రతలు మెల్లమెల్లగా పడిపోతున్నాయి. తగ్గిన ఉష్ణోగ్రతలకు అనుగుణంగా హాట్‌హాట్‌గా నోటికి రుచిని కలిగించే ఆహారం పట్ల మక్కువ పెంచుకుంటున్నారు జనం. అదీగాక శీతాకాలమనగానే ఆకలి కూడా ఎక్కువే వేస్తుంది (నిజానికి ఆకలి ఉండదు కానీ ఏదో ఒకటి తింటూ ఉంటే బాగుంటుందనేవారే ఎక్కువ). ఈ కారణం చేతనే శీతాకాలంలో చాలామంది బరువు పెరుగుతుంటారు. న్యూ ఇంగ్లాండ్‌ జర్నల్‌ ఆఫ్‌ మెడిసన్‌ అయితే అంతర్జాతీయంగా ఈ కాలంలో ప్రజలపై అధ్యయనం చేసి మరీ ఒకటి నుంచి రెండున్నర కేజీలు పెరిగే అవకాశాలున్నాయని లెక్కగట్టింది. ఇదే విషయాన్ని న్యూట్రీషియన్లూ చెబుతున్నారు.</b>
      </p>
      <p> </p>
      <p><b>(ఆంధ్రజ్యోతి, గుంటూరు):</b> చాలామందికి శీతాకాలం అంటేనే అత్యంత ఇష్టమైనదిగా చెబుతుంటారు. పండుగలు, పార్టీలు ఎక్కువగ ఉండేది ఈ కాలంలోనే కాబట్టి వారు అలా చెబుతుండవచ్చుకానీ, ఆరోగ్యపరంగా కాస్త డేంజర్‌ కాలం ఇదేనంటున్నారు వైద్యులు. ప్రధానంగా బ్లడ్‌లో పిహెచ్‌ లెవల్స్‌ తగ్గుతాయని తద్వారా ఎసిడిక్‌ ఫీలింగ్‌ కలుగుతుందంటూ... ఈ బాధల నుంచి విముక్తి కావాలంటే సెలెక్టివ్‌ ఫుడ్స్‌ ముఖ్యంగా అల్కలైన్‌ ఫుడ్స్‌ తీసుకోవటం అవసరమని అంటున్నారు.</p>
      <p> </p>
      <p>
        <b>ఏం తీసుకోవాలంటే...</b>
      </p>
      <ul>
        <li>శరీరంలో తగ్గిన బ్లడ్‌ పీహెచ్‌ పెంచుకోవటానికి ప్రొటీన్‌, ఫ్యాట్‌లు ఉన్నటువంటి ఆహారాన్ని తీసుకోవాలి. గుడ్లు, మాసం, చేపలు, నట్స్‌ ఎక్కువ వెన్నశాతం ఉన్న పాలు తీసుకోవటం మంచిది. వీటిని తీసుకోవటం వల్ల బ్లడ్‌ పీహెచ్‌ లెవల్స్‌ పెరగటంతోపాటు వెచ్చదనపు అనుభూతులను కూడా సొంతం చేసుకోవచ్చు.</li>
        <li>చల్లని కాలంలో శరీరం వెచ్చగా ఉంచుకోవటానికి నియాసిన్‌ అధికంగా ఉన్న పదార్థాలు తీసుకోవటం కూడా మంచిదే. గుడ్లు, పాలు, వెన్న పెరుగు, మజ్జిగలో నియాసిన్‌ అధికంగా ఉంటుంది. అంతేకాకుండా లివర్‌, గోధుమ ఉత్పత్తులు తీసుకోవడం వల్ల విటమిన్‌ బీ అధికంగా లభిస్తుంది.</li>
        <li>ఈ సీజన్లో చర్మం పొడిబారటం... ఇన్‌ఫెక్షన్ల బారిన పడటం అలాగే జుట్టు సమస్యలు.. అధికంగా కనిపిస్తాయి. ఎంతగా పై పూతలు పూసుకున్నా.. తినే భోజనం సరిగా లేకపోతే చర్మం పొడిబారి కాంతిహీనంగా మారుతుంది.</li>
        <li>ఏ సీజన్‌లో అయినా మంచినీరు ఎక్కువగా తీసుకోవటం అవసరం. ముఖ్యంగా చర్మం కాంతివంతగా ఉండాలన్నా... మనం ఆరోగ్యంగా ఉండాలన్నా నీరు అధికంగా తీసుకోవడం ముఖ్యం. డైట్‌లో ఫ్రూట్స్‌, వెజిటేబుల్స్‌ ఎక్కువ తీసుకుంటే అవసరమైన నీటి పరిమాణం అందుతుంది.</li>
        <li>శీతాకాలం రాగానే జలుబు, దగ్గు, జ్వరంలాంటి సీజనల్‌ వ్యాధులతోపాటు సైన్‌ఫ్లూ లాంటి వ్యాధులూ ప్రబలే అవకాశాలున్నాయి. రోగ నిరోధకశక్తి బాగుంటే ఈ తరహా సమస్యలు వచ్చే అవకాశాలు తక్కువ విటమిన్‌ సీ, బీటా కెరోటిన్‌ అధికంగా ఉండే ఫ్రూట్స్‌, కూరగాయలు తీసుకోవడం మంచిది. క్యాబేజీ, గుమ్మడి, దానిమ్మ, బత్తాయి, స్ట్రాబెర్రీ లాంటి వాటిలో ఈ విటమిన్స్‌ అధికంగా లభిస్తాయి.</li>
        <li>ఈ సీజన్‌లో ఇన్‌ఫెక్షన్స్‌తో పోరాడేశక్తి కావాలంటే జింక్‌ అధికంగా ఉన్న ఫుడ్‌ తీసుకోవాల్సి ఉంటుంది. చేపలు, చికెన్‌, గుడ్లు, పాలు, చిరుధాన్యాలు, పప్పుదినుసులలో ఇది అధికంగా లభిస్తుంది. ప్రోబయాటిక్‌ ఫుడ్స్‌ అయిన పెరుగులాంటివి తీసుకోవడం వల్ల ఇన్‌ఫెక్షన్స్‌ బారిన పడకుండా కాపాడుకోవచ్చు.</li>
        <li>శీతాకాలంలో డిన్నర్‌ టైంలో సూప్‌లు ఎక్కువ తీసుకోవడం మంచిది. అలాగే మీరు లంచ్‌ లేదంటే డిన్నర్‌ ప్లేట్‌లో సగానికి పైగా వెజిటెబుల్స్‌, ఫ్రూట్స్‌, ఉండేలా జాగ్రత్తలు తీసుకుంటే అనారోగ్యం బారిన పడే అవకాశాలు కూడా తక్కువగా ఉంటాయి.</li>
      </ul>
      <p>
        <b>ఇంకా ఏం చేయొచ్చంటే...</b>
      </p>
      <p>శరీరానికి పెద్దమొత్తంలో ప్రొటీన్స్‌ లభించటానికి బీన్స్‌ లేదా మీట్‌సూప్‌లు తీసుకోవటం మంచిది. మాసంలో ఐరన్‌ అధికంగా ఉంటుంది. శరీరంలో థైరాయిడ్‌ హార్మోన్‌ ఉత్పత్తి కావటానికి ఐరన్‌ మంచిది. కాకపోతే బరువు పెరుగుతామనే భయం ఉన్నవారు మాంసాహారం తీసుకొన్న తరువాత సోమా ఉత్పత్తులను తీసుకోవచ్చు.</p>
      <p><b>ఫ్రూట్స్‌ అండ్‌ వెజిటెబుల్స్‌: </b>క్యారెట్‌లు ఈ సీజన్‌లో మంచి ఆహారం. అలాగే బొప్పాయి లాంటివి తీసుకోవటం మంచిదే. ఆకుకూరలు తీసుకోవటం వల్ల కూడా ఐరన్‌ అధికంగా అభిస్తుంది.</p>
      <p><b>డ్రింక్స్‌ : </b>హెర్బల్‌ టీ, గ్రీన్‌ టీ, ఈ సీజన్‌లో తీసుకోవటం మంచిది. ముఖ్యమంగా గ్రీన్‌ టీ వల్ల ఇన్‌ఫెక్షన్లు సాధారణంగా దరిచేరవు. ఈ సీజన్‌లో కాఫీని దూరంగా ఉంచటమే మంచిది. భోజనం చేసినప్పుడులో ఫ్యాట్‌ ప్రోటిన్‌ తీసుకోవడం వల్ల బరువు పెరగకుండా కాపాడుకోవచ్చు. శీతాకాలంలో అందంతో పాటు ఆరోగ్యం కాపాడుకోవడమూ ముఖ్యమే.</p>
    </article>
  </body>
</html>