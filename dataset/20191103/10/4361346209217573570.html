<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/halloweeni-afterparti-menu-a-hosszu-hetvegere/185701"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-03T10:00:00+00:00"/>
    <meta property="og:title" content="Halloweeni afterparti - menü a hosszú hétvégére"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Halloweeni afterparti - menü a hosszú hétvégére</mark>
      </h1>
      <address><time datetime="2019-11-03T10:00:00+00:00">03 Nov 2019, 10:00</time> by <a rel="author">Bors</a></address>
      <p>
        <b>A tiszteletteljes megemlékezés és a buli is lezajlott az elmúlt napokban, a kifaragott tököket feldarabolhatjuk madáreledelnek, vagy kidobhatjuk a komposztra. Ám ha étkezési célra is megfelelőt választottunk – vigyázat, nem mindegyik ehe­tő! –, remek desszerteket készíthetünk belőle. </b>
        <b>A tiszteletteljes megemlékezés és a buli is lezajlott az elmúlt napokban, a kifaragott tököket feldarabolhatjuk madáreledelnek, vagy kidobhatjuk a komposztra. Ám ha étkezési célra is megfelelőt választottunk – vigyázat, nem mindegyik ehe­tő! –, remek desszerteket készíthetünk belőle.</b>
      </p>
      <p>
        <b>
          <mark>LEVES</mark>
        </b>
      </p>
      <h3>Csirkehúsleves gombával</h3>
      <figure>
        <img src="http://media.borsonline.hu/cikk/20/191242/gallery-picture/645w/2011092_kalacspuding-shutterstock-2269068191.jpg"/>
        <figcaption>© shutterstock</figcaption>
      </figure>
      <p>
        <b>Elkészítési idő: 40 perc<br/>Hozzávalók (4 adag)<br/>1 csontos csirkemell<br/>10 dkg burgonya<br/>1 sárgarépa<br/>1 petrezselyemgyökér <br/>10 dkg gomba<br/>1,5 l csirkealaplé<br/>1 tk só<br/>2 szem fekete bors<br/>10 dkg tejföl <br/>1 ek kapor</b>
      </p>
      <p><b>Elkészítés: </b>a csirkemellet feltesszük főni az alaplében a sóval és a borssal. Ha felforrt, leszedjük a habját, majd hozzáadjuk a kockára vágott burgonyát, répát, petrezselymet, és puhára főzzük (15 perc). A főzés vége előtt 5 perccel hozzáadjuk a rókagombát is. Ha elkészült, kivesszük a csirkemellet, kicsontozzuk, és a kockára vágott húst visszatesszük a levesbe. A tányéron egy-egy evőkanál tejfölt, és egy kevés kaprot adunk hozzá.</p>
      <h3>FŐÉTEL</h3>
      <h3>Kolbászos csirkeragu</h3>
      <figure>
        <img src="http://media.borsonline.hu/cikk/20/191242/gallery-picture/645w/2011094_kalacspuding-shutterstock-2269068191.jpg"/>
        <figcaption>© shutterstock</figcaption>
      </figure>
      <p>
        <b>Elkészítési idő: 45 perc<br/>Hozzávalók (4 adag)<br/>15 dkg csirkemell filé<br/>15 dkg cserkészkolbász<br/>20 dkg fehérbab megfőzve (vagy konzerv)<br/>10 dkg friss paradicsom<br/>50 dkg paradicsompüré<br/>1 fej vöröshagyma <br/>1 gerezd fokhagyma<br/>1 tk só<br/>1 kk őrölt bors<br/>1 kk bazsalikom<br/>1 babérlevél<br/>4 ek olaj<br/>½ dl fehérbor<br/>friss petrezselyemzöld a tálaláshoz<br/>ízlés szerint reszelt parmezán</b>
      </p>
      <p><b>Elkészítés:</b> az olajon megpirítjuk az apróra vágott vöröshagymát, majd hozzáadjuk a kockára vágott csirkemellet és a felkarikázott cserkészkolbászt, és addig pirítjuk, míg a csirkemell kifehéredik, a kolbászból pedig kisül a zsír. Aláöntjük a fehérbort, és 5 percig kevergetve forraljuk, míg az alkoholtartalma elpárolog.</p>
      <p>Közben megsózzuk, beleszórjuk a fűszereket és a zúzott fokhagymát. Hozzáadjuk a feldarabolt friss paradicsomot és a főtt babot, majd belekeverjük a paradicsompürét, és lassú tűzön sűrűre főzzük a ragut. Tálaláskor szórjuk meg petrezselyemzölddel és parmezánnal. Főtt rizzsel tálaljuk.</p>
      <p>
        <b>
          <mark>DESZERT</mark>
        </b>
      </p>
      <h3>Sütőtökös brownie</h3>
      <figure>
        <img src="http://media.borsonline.hu/cikk/20/191242/gallery-picture/645w/2011086_kalacspuding-shutterstock-2269068191.jpg"/>
        <figcaption>© shutterstock</figcaption>
      </figure>
      <p>
        <b>Elkészítési idő: 50 perc<br/>Hozzávalók (12 adag)<br/>18 dkg liszt<br/>4 nagy tojás<br/>22 dkg cukor<br/>12 dkg vaj<br/>10 dkg étcsokoládé<br/>10 dkg fehér csokoládé<br/>10 dkg sütőtökpüré<br/>2 tk vaníliakivonat</b>
      </p>
      <p><b>Elkészítés:</b> két keverőtálban dolgozunk: az egyikben a fehér, a másikban az étcsokis masszát állítjuk össze – a hozzávalókat értelemszerűen megfelezzük. Először kis lábosban összeolvasztjuk a csokit és a vajat, amit a tűzről levéve langyosra hűtünk, majd átkanalazunk a keverőtálba. A cukor felével kis fokozaton habosra keverjük, majd egyenként hozzáelegyítjük a tojásokat is – masszánként 2 darabot, és egy-egy kanál vaníliakivonatot.</p>
      <p>A végén a fehér csokis masszához keverjük a sütőtökpürét. Lassan adagolva hozzákeverjük a lisztet (9-9 deka). Először az étcsokis masszát öntjük a tepsibe, a fehér felülre kerül. Egy hústűvel átkeverjük, hogy márványozódjon a massza, majd 180 fokra előmelegített sütőben szúráspróbáig (kb. 25 perc) sütjük.</p>
      <h3>KÍMÉLŐ MEGOLDÁS</h3>
      <h3>Csicseriborsó-curry</h3>
      <figure>
        <img src="http://media.borsonline.hu/cikk/20/191242/gallery-picture/645w/2011090_kalacspuding-shutterstock-2269068191.jpg"/>
        <figcaption>© shutterstock</figcaption>
      </figure>
      <p>
        <b>Elkészítési idő: 30 perc<br/>Hozzávalók (8 adag)<br/>40 dkg csirkemellfilé<br/>25 dkg darabolt konzervparadicsom<br/>60 dkg főtt csicseriborsó<br/>1 ek indiai vörös currypaszta<br/>4 ek napraforgóolaj<br/>1 nagy fej kockára vágott<br/>vöröshagyma <br/>1 gerezd zúzott<br/>fokhagyma<br/>1 tk reszelt gyömbér<br/>20 dkg kókusztej</b>
        <br/>
        <b>só<br/>A tálaláshoz: friss korianderzöld, apróra vágva</b>
      </p>
      <p><b>Elkészítés: </b>egy nagyobb serpenyőben vagy lábosban felhevítjük az olajat, majd beleszórjuk a kockára vágott vöröshagymát és aranysárgára pirítjuk. Hozzáadjuk a kockára vágott csirkemellet, és átsütjük. Az utolsó percekben hozzákeverjük a zúzott fokhagymát és a reszelt gyömbért is, majd lehúzzuk a tűzről, nehogy megégjen.</p>
      <p>Így keverjük hozzá a sót, a paradicsomot és az indiai vörös currypasztát. Lassú tűzön, folyamatos kevergetés mellett áthevítjük. Belekeverjük a csicseriborsót, és aláöntünk kb. 1 deci vizet, hogy a paszta szépen bevonja mindenhol a borsószemeket. Egy kicsit együtt bugyogtatjuk, végül hozzákeverjük a kókusztejet. Tálalásnál megszórhatjuk egy kis édes pirospaprikával vagy friss, aprított korianderrel.<br/>Fogyasztható hozzá főtt rizs vagy indiai lepénykenyér.</p>
      <h3>DIÉTÁS TIPP</h3>
      <h3>Sütőtökös pohárkrém granolával</h3>
      <figure>
        <img src="http://media.borsonline.hu/cikk/20/191242/gallery-picture/645w/2011088_kalacspuding-shutterstock-2269068191.jpg"/>
        <figcaption>© shutterstock</figcaption>
      </figure>
      <p>
        <b>Elkészítési idő: 10 perc<br/>Hozzávalók (8 adag)<br/>40 dkg sütőtökpüré<br/>1 mk őrölt fahéj<br/>½ mk őrölt szerecsendió<br/>2 ek narancslé<br/>1 narancs reszelt héja<br/>2 ek méz<br/>A tálaláshoz:<br/>40 dkg görög joghurt<br/>8 ek granola</b>
      </p>
      <p><b>Elkészítés:</b> a sütőtökpürét ízesítsük fahéjjal, szerecsendióval. Keverjük hozzá a mézet, majd a narancs reszelt héját és 2 evőkanál levet. Adagoljuk poharakba: díszíthetjük tejszínhabbal, majd szórjuk meg 1-1 evőkanál granolával.</p>
      <h3>A nagymama receptfüzetéből</h3>
      <h3>Kalácspuding sütőtökmártásban</h3>
      <figure>
        <img src="http://media.borsonline.hu/cikk/20/191242/gallery-picture/645w/2011084_kalacspuding-shutterstock-2269068191.jpg"/>
        <figcaption>© shutterstock</figcaption>
      </figure>
      <p>
        <b>Elkészítési idő: 50 perc<br/>Hozzávalók (6 adag)<br/>50 dkg kalács<br/>5 tojás<br/>10 dkg cukor<br/>egy csipet só<br/>300 ml tej<br/>300 ml tejszín<br/>1 tk őrölt fahéj<br/>20 dkg sütőtökpüré<br/>5 dkg vágott dió</b>
      </p>
      <p><b>Elkészítés: </b>a kalácsot felszeleteljük és enyhén megpirítjuk, majd egy tűz­álló tálba rendezzük. A tojást a cukorral és a sóval habosra verjük. A tejet és a tejszínt összeforraljuk az őrölt fahéjjal, majd félig kihűtjük. Akkor folyamatos keverés mellett a felvert tojáshoz öntjük, belekeverjük a sütőtökpürét, majd meglocsoljuk vele az előkészített kalácsszeleteket.</p>
      <p>Várunk 15 percet, hogy a kalács beszívja a tojásos masszát. A diót a tetejére szórjuk. Előmelegített sütőben, 160 fokon, kb. 35 percig sütjük (az a lényeg, hogy ne maradjon alatta folyadék). Frissen tálaljuk.</p>
    </article>
  </body>
</html>