<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/milyarlarca-kullaniciyi-ilgilendiriyor-google-chromeda-kritik-acik/926149"/>
    <meta property="og:site_name" content="medya faresi"/>
    <meta property="article:published_time" content="2019-11-03T10:34:00+00:00"/>
    <meta property="og:title" content="Milyarlarca kullanıcıyı ilgilendiriyor! Google Chrome’da kritik açık…"/>
    <meta property="og:description" content="Google Chrome dünyanın en popüler web tarayıcısı. Windows, macOS ve Linux'ün de içinde bulunduğu bir çok işletim sistemi tarafından kullanılıyor. Google Chrome şimdi ise keşfedilen kritik açık ile gündemde."/>
  </head>
  <body>
    <article>
      <h1>Milyarlarca kullanıcıyı ilgilendiriyor! Google Chrome’da kritik açık…</h1>
      <h2>Google Chrome dünyanın en popüler web tarayıcısı. Windows, macOS ve Linux'ün de içinde bulunduğu bir çok işletim sistemi tarafından kullanılıyor. Google Chrome şimdi ise keşfedilen kritik açık ile gündemde.</h2>
      <address>
        <time datetime="2019-11-03T10:34:00+00:00">03 Nov 2019, 10:34</time>
      </address>
      <p>Kaspersky bünyesinde çalışan güvenlik araştırmacıları olan Anton Ivanov ve Alexey Kulaev tarafından tespit edilen iki güvenlik açığı nedeniyle, işletim sisteminde komut çalıştırmak mümkün hale gelebiliyor.</p>
      <p>İlk açık (CVE-2019-13720) Chrome'un ses bileşenleri tarafında, diğer açık ise (CVE-2019-13721) Chrome'un kullandığı PDFium kütüphanesinde tespit edildi.</p>
      <h3>MİLYARLARI ETKİLİYOR</h3>
      <p><i><b>Shiftdelete’de yer alan habere göre;</b></i>tespit edilen iki güvenlik açığı, Windows, macOS ve Linux kullanıcılarının tümünü etkiliyor. Bu da potansiyel olarak bakıldığında, milyarlarca bilgisayarın tehlike altında olduğu anlamına geliyor.</p>
      <p>2015 yılında PDFium kütüphanesinde benzer bir güvenlik açığı, yine Kaspersky Güvenlik Takımı tarafından tespit edilerek Google‘a bildirilmişti.</p>
      <p>Keşfedilen iki açık da RAM üzerinde yazılımsal modifikasyonlara neden olarak işletim sistemi üzerinde yüksek yetkiler ile komut çalıştırılmasına neden oluyordu.</p>
      <h3>AÇIK UZUN SÜREDİR KULLANILIYORDU</h3>
      <p>Kaspersky‘ın açıkladığı rapora göre bu iki açık Güney Kore'nin en popüler haber sitelerinden birisini hackleyen hackerlar tarafından uzun süredir kullanılıyordu.</p>
      <h3>HIZLI BİR YAMA İLE DÜZELTİLDİ</h3>
      <p>Kaspersky Güvenlik Takımı'nın durumu Google'a raporlamasının ardından gelen hızlı bir yama ile iki kritik açık kapatıldı.</p>
      <p>Chrome 78.0.3904.87 versiyonu ve daha güncel versiyonlar bu kritik iki güvenlik açığına karşı yamalanmış durumda. Eğer Chrome kullanıcısı iseniz, tarayıcınızın versiyonunu kontrol etmenizi öneriyoruz.</p>
    </article>
  </body>
</html>