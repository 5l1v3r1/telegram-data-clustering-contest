<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/tramp-hotiv-otrimati-dostup-do-vikradenih-listiv-klinton-rozsliduvannja-637333.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-03T10:03:11+00:00"/>
    <meta property="og:title" content="Трамп хотів отримати доступ до викрадених листів Клінтон, – розслідування"/>
    <meta property="og:description" content="Трамп вимагав у своїх підлеглих «дістати електронні листи», які, за даними розвідки США, були викрадені Росією"/>
  </head>
  <body>
    <article>
      <h1>Трамп хотів отримати доступ до викрадених листів Клінтон, – розслідування</h1>
      <address>
        <time datetime="2019-11-03T10:03:11+00:00">03 Nov 2019, 10:03</time>
      </address>
      <h4>Трамп вимагав у своїх підлеглих «дістати електронні листи», які, за даними розвідки США, були викрадені Росією</h4>
      <p>Президент США Дональд Трамп під час виборчих перегонів у 2016 році обговорював з чиновниками своєї кампанії способи отримання доступу до викраденим електронних листів його тодішньої конкурентки Гілларі Клінтон.</p>
      <p>Про це свідчать опубліковані матеріали розслідування спецпрокурора Роберта Мюллера, повідомляє <a href="https://edition.cnn.com/2019/11/02/politics/mueller-investigation-notes-trump-stolen-emails/index.html">CNN.</a></p>
      <p>«Президент Дональд Трамп і інші високопоставлені чиновники кампанії Трампа 2016 року неодноразово в приватному порядку обговорювали, як кампанія може отримати доступ до вкрадених електронних листів демократів (штабу Гілларі Клінтон – ред.), які потрапили до WikiLeaks в 2016 році», – йдеться в повідомленні.</p>
      <p>Як повідомляє видання, CNN та BuzzFeed News через суд домоглися від Міністерства юстиції США публікації матеріалів розслідування спецпрокурора Мюллера про можливі зв’язки Трампа з Росією під час виборів 2016 року.</p>
      <p>У частині оприлюднених матеріалів йдеться про те, що Трамп вимагав у своїх підлеглих «дістати електронні листи», які, за даними розвідки США, були викрадені Росією.</p>
      <p>«Майкл Флінн (екс-радник Трампа з безпеки – ред.) зазначив, що він може використовувати свої розвідувальні джерела для отримання електронних листів», – йдеться в короткому викладі опитування Ріка Гейтса, заступника голови виборчого штабу Трампа. За словами Гейтса, з усього штабу у Флінна було найбільше контактів в Росії.</p>
      <p>Як повідомлялося, розслідування спецпрокурора США Роберта Мюллера щодо можливих зв’язків і змови між учасниками виборчої кампанії Дональда Трампа і Росією тривало з червня 2017 до березня 2019 року. За його результатами було підготовлено більш ніж 400-сторінковий звіт, в якому вказується на «систематичне і масштабне» втручання Росії у виборчий процес в США в 2016 році.</p>
      <p>Водночас у висновках звіту говориться про те, що доказів змови Трампа з росіянами, достатніх для пред’явлення обвинувачення, знайдено не було. Однак прокурори не виключили, що президент США намагався перешкодити правосуддю під час розслідування.</p>
      <blockquote>
        <b>Читайте також: <a href="https://glavcom.ua/world/observe/tramp-vidreaguvav-na-zatverdzhennya-u-kongresi-rezolyuciji-pro-impichment-636833.html">Трамп відреагував на затвердження у Конгресі резолюції про імпічмент.</a></b>
      </blockquote>
      <related>
        <a href="https://glavcom.ua/world/observe/u-ssha-viznachilisya-z-novim-ministrom-vnutrishnoji-bezpeki-637319.html"/>
        <a href="https://glavcom.ua/world/observe/the-washington-post-poyasnila-za-shcho-tramp-nenavidiv-ukrajinu-637300.html"/>
        <a href="https://glavcom.ua/news/tramp-anonsuvav-zustrich-iz-zelenskim-u-bilomu-domi-637283.html"/>
      </related>
    </article>
  </body>
</html>