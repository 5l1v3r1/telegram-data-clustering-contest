<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/new-york-i-soho-ban-nyitott-uj-uzletet-nanushka/185787"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-03T10:25:00+00:00"/>
    <meta property="og:title" content="New York-i Soho-ban nyitott új üzletet Nanushka"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>New York-i Soho-ban nyitott új üzletet Nanushka</mark>
      </h1>
      <address><time datetime="2019-11-03T10:25:00+00:00">03 Nov 2019, 10:25</time> by <a rel="author">Bors</a></address>
      <p>
        <b><b>Újabb mérföldkőhöz érkezett a magyar divat nemzetközi térhódítása. New York divatfellegvárában a Sohoban nyitott boltot Nanushka.</b> </b>
        <b>
          <b>Újabb mérföldkőhöz érkezett a magyar divat nemzetközi térhódítása. New York divatfellegvárában a Sohoban nyitott boltot Nanushka.</b>
        </b>
      </p>
      <p>Október utolsó napjaiban újabb boltot nyitott meg a Nanushka. Első tengerentúli márkaboltja New York egyik legdivatosabb és legkedveltebb városrészében, a Soho-ban, a nemzetközi divat egyik fellegvárában található.</p>
      <figure>
        <img src="http://media.borsonline.hu/cikk/20/191334/gallery-picture/645w/2013059_bfa299424003201-e1572774167155.jpg"/>
        <figcaption>© Nanushka</figcaption>
      </figure>
      <p>
        <b>Az impozáns, háromszintes, 350 négyzetméteres bolt olyan luxusmárkák üzletei között helyezkedik el, mint a Louis Vuitton, a Gucci, a Mansur Gavriel, de a környékén található a városrész legnagyobb Apple boltja is, kiemelten frekventált helyen van tehát nem csupán a város lakói, de az oda látogató turisták szempontjából is.</b>
      </p>
      <figure>
        <img src="http://media.borsonline.hu/cikk/20/191334/gallery-picture/645w/2013055_bfa299424003201-e1572774167155.jpg"/>
        <figcaption>© Nanushka</figcaption>
      </figure>
      <p>A Nanushka termékei ugyan elérhetőek voltak már korábban is az amerikai kontinens vásárlói számára, például a legnagyobb nagykereskedelmi partnerek kínálatában és az online felületen keresztül, <b>azonban a bolt megnyitásával a Nanushka lesz a legelső a kelet-európai régióban jelenlévő divatmárkák közül, amelyik a tengerentúlon nyithatott saját márkaboltot.</b></p>
      <figure>
        <img src="http://media.borsonline.hu/cikk/20/191334/gallery-picture/645w/2013057_bfa299424003201-e1572774167155.jpg"/>
      </figure>
      <p>
        <b>Anita Hodosi, Nellie Tombor, Sandra Sandor, Barbara Palvin, Eniko Mihalik, Kate Kondas © Nanushka</b>
      </p>
      <p>Az ünnepélyes megnyitót október 29-én tartották a New York-i Sohoban, a Wooster streeten. Természetesen ott volt a vendégek között a két világhírű magyar modell Mihalik Enikő és új párjával Dylan Sprouse-val Palvin Barbara is.</p>
      <figure>
        <img src="http://media.borsonline.hu/cikk/20/191334/gallery-picture/645w/2013051_bfa299424003201-e1572774167155.jpg"/>
        <figcaption>Dylan Sprouse, Barbara Palvin © Nanushka</figcaption>
      </figure>
      <p>
        <b>A megnyitót követő koktélpartin az ételeket Laila Gohar készítette, aki “többféle érzékelhető étkezési élményt nyújtó” étel-installációiról híres. A partira VIP vendégek, hírességek, a sajtó képviselői és influencerek kapnak meghívást, akik körbesétálhatták az új üzletet és megnézhették a téli kollekció darabjait.</b>
      </p>
      <figure>
        <img src="http://media.borsonline.hu/cikk/20/191334/gallery-picture/645w/2013053_bfa299424003201-e1572774167155.jpg"/>
      </figure>
      <p>
        <b>© Nanushka</b>
      </p>
      <p>
        <b>(<a href="https://ripost.hu/eletmodi/new-york-i-soho-ban-nyitott-uj-uzletet-nanushka-2143752/">Ripost</a>)</b>
      </p>
    </article>
  </body>
</html>