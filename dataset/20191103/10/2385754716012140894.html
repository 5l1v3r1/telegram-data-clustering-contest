<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595503/sygklonistiki-istoria-to-1974-i-mitera-mou-me-edose-gia-to-kalo-mou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-03T10:28:00+00:00"/>
    <meta property="og:title" content="Συγκλονιστική ιστορία: «Το 1974 η μητέρα μου με έδωσε, για το καλό μου»"/>
    <meta property="og:description" content="Άλλη μια συγκλονιστική ιστορία από την τραγωδία της τουρκικής εισβολής το 1974, φέρνει στο φως το BBC.    Όπως αναφέρεται σε δημοσίευμα, η..."/>
  </head>
  <body>
    <article>
      <h1>Συγκλονιστική ιστορία: «Το 1974 η μητέρα μου με έδωσε, για το καλό μου»</h1>
      <address><time datetime="2019-11-03T10:28:00+00:00">03 Nov 2019, 10:28</time> by <a rel="author">SigmaLive</a></address>
      <p><b>Άλλη μια συγκλονιστική ιστορία από την τραγωδία της τουρκικής εισβολής το 1974, φέρνει στο φως το BBC. <br/></b> <br/>Όπως αναφέρεται σε δημοσίευμα, η Ελληνοκύπρια Ξένια Καραγιάννη, ήταν μόλις τριών ετών όταν αναγκαστηκέ να αποχωριστεί την μητέρα της μετά την εισβολή και την είδε ξανά στην ηλικία των 17 ετών. <br/> <br/>Σύμφωνα με τα όσα ανέφερε η ίδια, το να δώσεις το παιδί σου, «είναι κάτι που δεν μπορείς να περιγράψεις με λόγια. Δεν είναι μόνο το αντίκτυπο στη μητέρα μου αλλά και σε ΄μενα, νιώθω ότι μου έκλεψαν την παιδική μου ηλικία, αλλά καταλαβαίνω τον λόγο που το έκανε  και τις θυσίες που έπρεπε να κάνει».  <br/> Η Ξένια Καραγιάννη γεννήθηκε στο Λονδίνο από Ελληνοκύπριους γονείς, ωστόσο μετά τον χωρισμό τους, επέστρεψε στην Κύπρο με την μητέρα της και συγκεκριμένα στην Αμμόχωστο. <br/> <br/>Ωστόσο όλα άλλαξαν με την τουρκική εισβολή. <br/> <br/>Η οικογένειά της έμενε σε προσφυγικό καταυλισμό στη Λάρνακα για μήνες. <br/> <br/>Ο πατέρας της ο οποίος ζούσε στο Λονδίνο, έβαλε τον αδελφό του ο οποίος διέμενε στη Λεμεσό να την ψάξει και να την επιστρέψει πίσω στην Αγγλία. <br/> </p>
      <figure>
        <img src="https://www.sigmalive.com/uploads/default/files/15dbe9028e8e72.jpg"/>
      </figure>
      <p> <br/>Η μητέρα μου δεν ήθελε να με αποχωριστεί και ήταν πολύ δύσκολο γι΄ αυτήν, ωστόσο ο Θείος μου ήταν αμετανόητος και της είπε πως είναι για το καλό μου, «θα έχει καλύτερο μέλλον και όταν τελειώσουν όλα μπορείς να επιστρέψεις στο Λονδίνο», είπε η κ. Καραγιάννη. <br/> <br/>Ωστόσο, αυτό δεν έγινε εξαιτίας της έλλειψης επικοινωνίας, χάσαμε κάθε επαφή καθώς δεν υπήρχε τρόπος να επικοινωνήσουμε, σημείωσε. <br/> <br/>Δεν μπορούσες να στείλεις γράμμα καθώς δεν υπήρχε μόνιμη κατοικία, είπε. <br/> <br/>Αυτή η κατάσταση είχε μεγάλο αντίκτυπο στην κ. Καραγιάννη, η οποία υπέφερε από εφιάλτες. <br/> <br/>Μέχρι και τα 17 της χρόνια, μεγάλωνε χωρίς να γνωρίζει κάτι για τη μητέρα της, ενώ δεν είχε ούτε φωτογραφία της, ωστόσο το 1987 έλαβε ένα γράμμα. <br/> <br/>Μέσα σε αυτό υπήρχε η φωτογραφία μιας γυναίκας η οποία της έμοιαζε πολύ. Η αποστολέας του γράμματος ήταν η μητέρα της. <br/> <br/>Λίγο χρονικό διάστημα μετά ταξίδεψε στην Κύπρο και δεν θα ξεχάσει ποτέ την υποδοχή της οικογένειας της, που δεν γνώρισε ποτέ, στο αεροδρόμιο της Λάρνακας. <br/> <br/>Το διάστημα της γνωριμίας μητέρας και κόρης άφησε γλυκόπικρη γεύση στην Ξένια, ένιωθα ότι την απογοήτευα που δεν την θυμόμουν, σημείωσε. <br/> </p>
    </article>
  </body>
</html>