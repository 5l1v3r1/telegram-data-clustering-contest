<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10615--turnaj-mistryn-strycova-na-deblovy-titul-nedosahla-svitolinova-blizko-obhajobe"/>
    <meta property="og:site_name" content="Tenisový svět"/>
    <meta property="article:published_time" content="2019-11-03T10:50:00+00:00"/>
    <meta property="og:title" content="Turnaj mistryň: Strýcová na deblový titul nedosáhla, Svitolinová blízko obhajobě"/>
    <meta property="og:description" content="Turnaj mistryň má na programu závěrečný hrací den. Nejprve přišlo na řadu deblové finále, ve kterém obhájily titul Babosová s Mladenovicovou, které porazily Barboru Strýcovou a Tchajwanku Sie ve dvou setech. Plzeňská tenistka bez ohledu na výsledek přezimuje jako deblová světová jednička. V odpoledních hodinách přijde na řadu singlové finále – Elině Svitolinové stojí v cestě za obhajobou titulu světová jednička Ashleigh Bartyová."/>
  </head>
  <body>
    <article>
      <h1>Turnaj mistryň: Strýcová na deblový titul nedosáhla, Svitolinová blízko obhajobě</h1>
      <address>
        <time datetime="2019-11-03T10:50:00+00:00">03 Nov 2019, 10:50</time>
      </address>
      <p>
        <b>Turnaj mistryň má na programu závěrečný hrací den. Nejprve přišlo na řadu deblové finále, ve kterém obhájily titul Babosová s Mladenovicovou, které porazily Barboru Strýcovou a Tchajwanku Sie ve dvou setech. Plzeňská tenistka bez ohledu na výsledek přezimuje jako deblová světová jednička. V odpoledních hodinách přijde na řadu singlové finále – Elině Svitolinové stojí v cestě za obhajobou titulu světová jednička Ashleigh Bartyová.</b>
      </p>
      <p><b>Strýcová ve finále neuspěla</b><br/>Barbora Strýcová deblový titul na Turnaji mistryň nezískala. Česká tenistka společně s Tchajwankou Sie neuspěly v nedělní finálové bitvě, když podlehly obhájkyním titulu Babosové s Mladenovicovou za 66 minut po setech 1:6 a 3:6. Strýcová bez ohledu na nedělní výsledek přezimuje jako světová deblová jednička!</p>
      <p><b>Svitolinová krok od obhajoby a pohádkové odměny</b><br/>Elina Svitolinová prochází letošním Turnajem mistryň bez porážky a je blízko obhajobě loňského titulu. Ukrajinská tenistka je také jednu výhru od pohádkové odměny 110 milionů Kč, kterou obdrží tenistka za přepokladu, že turnajem projde bez porážky.  </p>
      <p>Světové osmičce stojí v cestě aktuálně nejlepší tenistka planety Ashleigh Bartyová, která v semifinále vyřadila Karolínu Plíškovou. Proti Australance stojí vzájemná bilance, neboť v soubojích se Svitolinovou prohrála všech pět duelů. I z tohoto důvodu je podle papírových předpokladů mírnou favoritkou finálového souboje právě tenistka původem z Oděsy.</p>
      <p><u>Finále dvouhry</u><br/>12:30 Ashleigh Bartyová (AUS, 1.) – Elina Svitolinová (UKR, 8.)</p>
      <p><u>Finále čtyřhry</u><br/>STRÝCOVÁ, Sie (TPE) – <b>Babosová, Mladenovicová (HUN/FRA)</b> 1:6, 3:6</p>
      <footer>Jan Havlovic, foto: Instagram – WTA Finals</footer>
    </article>
  </body>
</html>