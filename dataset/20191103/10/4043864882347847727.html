<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/3/7230852/"/>
    <meta property="og:site_name" content="Українська правда"/>
    <meta property="article:published_time" content="2019-11-03T10:47:18+00:00"/>
    <meta property="og:title" content="На Тернопільщині через ДТП перекривали дорогу міжнародного значення"/>
    <meta property="og:description" content="У зв’язку з ДТП на Тернопільщині тимчасово обмежений рух дорогою міжнародного значення М-19."/>
  </head>
  <body>
    <article>
      <h1>На Тернопільщині через ДТП перекривали дорогу міжнародного значення</h1>
      <address>
        <time datetime="2019-11-03T10:47:18+00:00">03 Nov 2019, 10:47</time>
      </address>
      <p>У зв'язку з ДТП на Тернопільщині у неділю був тимчасово обмежений рух дорогою міжнародного значення М-19.</p>
      <p><b>Джерело</b>: <a href="https://www.facebook.com/ternopilpolice/photos/a.263712513997792/954630951572608/?type=3&amp;theater">патрульна поліція Тернопільської області</a></p>
      <p><b>Дослівно</b>: "У зв’язку з оформленням дорожньо-транспортної пригоди, яка сталася поблизу с. Кровінка, Теребовлянського району, Тернопільської області, рух ділянкою дороги М-19 (Доманове - Ковель - Чернівці -Тереблече), де трапилася подія, тимчасово обмежений.</p>
      <p>Тернопільські патрульні забезпечують безпеку дорожнього руху. Будь ласка, врахуйте цю інформацію та, за можливістю, скористайтеся іншими маршрутами".</p>
      <p><b>Деталі</b>: Як видно з опублікованого фото, вантажівка перекинулася та повністю перегородила дорогу.</p>
      <figure>
        <img src="https://img.pravda.com/images/doc/6/b/6baade8-tern-m19.jpg"/>
      </figure>
      <p><b>Оновлення</b>: О 13:25 патрульна поліція Тернопільщини повідомила, що рух автодорогою М-19 повністю відновлений.</p>
      <p>У автопригоді ніхто не постраждав. На 35-річного водія вантажівки інспектори склали протокол за ст. 124 КУпАП (Порушення ПДР, шо призвели до ДТП).</p>
      <p><b>Довідка</b>: Траса М19 — автомобільний шлях міжнародного значення на території України, довжиною 512 км, пролягає від переходу Доманове (Волинська область) до автомобільного прикордонного переходу Порубне (Чернівецька область). На території України є частиною Європейського автомобільного маршруту E85.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/3/7230840/"/>
        <a href="https://www.pravda.com.ua/news/2019/11/2/7230819/"/>
        <a href="https://www.pravda.com.ua/news/2019/11/2/7230803/"/>
      </related>
    </article>
  </body>
</html>