<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/kanelo-alvares-specheli-boksova-titla-v-chetvarta-kategorija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-03T10:19:00+00:00"/>
    <meta property="og:title" content="Канело Алварес спечели боксова титла в четвърта категория"/>
    <meta property="og:description" content="Мексиканецът победи Сергей Ковальов и вече е шампион в лека-тежка категория"/>
  </head>
  <body>
    <article>
      <h1>Канело Алварес спечели боксова титла в четвърта категория</h1>
      <h2>Мексиканецът победи Сергей Ковальов и вече е шампион в лека-тежка категория</h2>
      <address>
        <time datetime="2019-11-03T10:19:00+00:00">03 Nov 2019, 10:19</time>
      </address>
      <p>Мексиканският боксьор Канело Алварес се превърна в първия, спечелил световни титли в 4 различни категории. На гала вечер в Лас Вегас той нокаутира Сергей Ковальов в 11-ия рунд и се сдоби с пояса на Световната боксова организация (WBO) в лека-тежка категория.</p>
      <p>Алварес вдигна категорията си специално за да запише това постижение. По принцип той се боксира в средна категория и в нея държи три от титлите. Негово притежание е и поясът на WBA в суперсредна категория. Той държеше и титлата в полусредна категория.</p>
      <figure>
        <img src="https://img.bg.sof.cmestatic.com/media/images/640x/Nov2019/2112012833.jpg"/>
        <figcaption>Снимка: Getty Images</figcaption>
      </figure>
      <p>Това е 53-а победа на мексиканеца на професионалния ринг. Той има в актива си също 2 равенства и 1 загуба - от Флойд Мейуедър през 2013 г.</p>
      <p>Мачът срещу Ковальов започна равностойно, но след това Алварес започна своята акция и не остави шансове на противника си. Все пак руснакът издържа почти пълни 11 рунда. След комбинация от ляво и дясно кроше 45 секунди преди края на частта, мексиканецът прати Ковальов във въжетата и в нокаут.</p>
    </article>
  </body>
</html>