<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/prezidentt-radev-glasuva-i-razkri-zashcho-makron-e-lepnal-grozen-etiket-na-blgarite-snimki_news707025.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-03T10:55:00+00:00"/>
    <meta property="og:title" content="Президентът Радев гласува и разкри защо Макрон е лепнал грозен етикет на българите СНИМКИ"/>
    <meta property="og:description" content="Френският президент вече заяви своите амбиции за европейско лидерство, които ще се реализират трудно с подобен тип непремерено говорене, заяви българският му ко"/>
  </head>
  <body>
    <article>
      <h1>Президентът Радев гласува и разкри защо Макрон е лепнал грозен етикет на българите СНИМКИ</h1>
      <h2>Френският президент вече заяви своите амбиции за европейско лидерство, които ще се реализират трудно с подобен тип непремерено говорене, заяви българският му колега</h2>
      <address>
        <time datetime="2019-11-03T10:55:00+00:00">03 Nov 2019, 10:55</time>
      </address>
      <p>https://blitz.bg/politika/prezidentt-radev-glasuva-i-razkri-zashcho-makron-e-lepnal-grozen-etiket-na-blgarite-snimki_news707025.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1572769869-clipboard17.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572769869-clipboard16.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572769869-clipboard18.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572769869-clipboard19.jpg"/>
        </figure>
      </slideshow>
      <p><b>Президентът Румен Радев упражни правото си на глас на днешния балотаж за столичен градоначалник.</b><br/><br/>БЛИЦ припомня, че <a href="https://blitz.bg/politika/sledete-v-blits-goreshchi-danni-ot-vtoriya-tur-na-golyamoto-rali-za-mestnata-vlast_news705501.html"><b>горещи данни от втория тур на голямото рали за местната власт може да следите в медията ни</b></a>.</p>
      <figure>
        <img src="https://static.blitz.bg/documents/thumbnails/520/201911/1572769869-clipboard16.jpg"/>
      </figure>
      <figure>
        <img src="https://static.blitz.bg/documents/thumbnails/520/201911/1572769869-clipboard17.jpg"/>
      </figure>
      <p>"Гласувах за прозрачно и ефективно управление на София. Искам още веднъж да призова гражданите масово да участват в тези избори, за да не допуснат купения и корпоративен вот да решат бъдещето на тези избори", заяви Радев.<br/><br/>"Ще поканя ръководството на ЦИК, органите на реда, партиите и други, за да обсъдим всички пропуските в изборите и отстъплението от честните избори", категоричен бе президентът.<br/><br/>"Продължава да има нежелание за въвеждане на машинно гласуване, а то поне ще ограничи огромния брой недействителни бюлетини.<br/><br/>Възможно е да има протестен вот, но той се изразява по друг начин. Хората не отиват да гласуват, защото нямат доверието, че вотът им ще бъде отчетен честно", заяви още Румен Радев.<br/><br/>Президентът коментира и скандала, който се разрази заради <a href="https://blitz.bg/svyat/dumite-na-makron-obikolikha-sveta-predpochitam-migranti-ot-afrika-pred-blgarski-bandi_news706785.html"><b>думи на френския президент Макрон, който каза, че предпочита мигранти от Африка пред български и румънски банди</b></a>.<br/><br/>"Няма български мигранти. Нима не е ясно, че България за разлика от други страни и българските граждани са граждани на Европа. Свободата на движение е тяхно право. Мисля, че външната политика е сложна и деликатна материя, за да бъде използват за вътрешен ПР от която и да е страна.<br/><br/>Макрон вече заяви своите амбиции за европейско лидерство, които ще се реализират трудно с подобен тип непремерено говорене. Неуместно и недопустимо е да се лепят национални етикети.<br/><br/>Подобни изказвания трябва да бъдат внимателно превеждани и анализиран. България и Франция имат дългогодишно приятелство и сътрудничество. Ако няма някакъв проблем между нас, то изобщо не е това", категоричен бе президентът на България.<br/><br/><a href="https://blitz.bg/svyat/vinoven-li-e-prevodt-eto-kakvi-bili-dumite-na-makron-predizvikali-naprezhenieto-mezhdu-sofiya-i-parizh_news707004.html"><b>Виновен ли е преводът? Ето какви били думите на Макрон, предизвикали напрежението между София и Париж?</b></a><br/><br/>"Знаете ли колко страници е стенограмата за избора на Иван Гешев? Това е обемист документ. Моят екип работи по въпроса", отвърна президентът на въпрос защо още не е подписал указа за назначаването на Иван Гешев за главен прокурор.</p>
      <p><b>ЧЕТЕТЕ В БЛИЦ ГОРЕЩИ НОВИНИ ОТ МЕСТНИТЕ ИЗБОРИ!</b><br/> </p>
    </article>
  </body>
</html>