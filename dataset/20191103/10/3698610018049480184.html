<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/masvidal-peremig-diaza-i-zavoyuvav-specialniy-poyas-ufc-328317_.html"/>
    <meta property="og:site_name" content="DT.ua"/>
    <meta property="article:published_time" content="2019-11-03T10:14:00+00:00"/>
    <meta property="og:title" content="Масвідаль переміг Діаза і завоював спеціальний пояс UFC"/>
    <meta property="og:description" content="Американський боєць виграв пояс в єдиному екземплярі."/>
  </head>
  <body>
    <article>
      <h1>Масвідаль переміг Діаза і завоював спеціальний пояс UFC</h1>
      <h2>Американський боєць виграв пояс в єдиному екземплярі.</h2>
      <address>
        <time datetime="2019-11-03T10:14:00+00:00">03 Nov 2019, 10:14</time>
      </address>
      <p>У Нью-Йорку завершився <b><a href="https://dt.ua/SPORT/chempion-ufc-hoche-boyu-proti-lomachenka-315428_.html">UFC</a></b> 244, в головній події якого побилися відомі американські бійці Нейт Діас і Хорхе Масвідаль.</p>
      <p>Протягом усього бою ініціативою володів Масвідаль, який кілька разів відправив суперника в нокдаун і розсік Діасу бров. Саме через це лікарі зупинили поєдинок між третім і четвертим раундом, віддавши перемогу технічним нокаутом Хорхе.</p>
      <p>Зазначимо, що бійці розігрували спеціальний пояс BMF ("головного засранця"), який був виконаний під замовлення і в єдиному екземплярі.</p>
      <p>Головний приз переможцю вручив популярний рестлер Дуейн Джонсон на прізвисько "Скеля". Також повідомляється, що на івенті був присутній і президент США Дональд Трамп.</p>
      <p>Після цього бою на рахунку Масвідаля 35 перемог і 13 поразок. Діаз зазнав десятої поразки при двадцяти перемогах.</p>
      <p>Раніше повідомлялося про те, що Хабіб <b><a href="https://dt.ua/SPORT/habib-nurmagomedov-peremig-porye-i-zberig-titul-ufc-322927_.html">Нурмагомедов переміг Порьє і зберіг титул UFC</a></b>.</p>
      <footer>За матеріалами: <a href="https://dt.ua/go/aHR0cDovL3VhLnRyaWJ1bmEuY29tLw==">Tribuna.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>