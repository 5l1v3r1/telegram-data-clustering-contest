<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/03/evidences-are-strong-against-students-arrested-under-uapa-says-police.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-03T10:53:00+00:00"/>
    <meta property="og:title" content="ഇരുവരും വലിയ സംഘത്തിന്റെ ഭാഗം; നഗരം കേന്ദ്രീകരിച്ച് പ്രവര്‍ത്തനം: പൊലീസ്"/>
    <meta property="og:description" content="കോഴിക്കോട്∙ യുഎപിഎ ചുമത്തപ്പെട്ടവര്‍ വലിയ സംഘത്തിന്റെ ഭാഗമെന്ന് പൊലീസ്. നഗരം കേന്ദ്രീകരിച്ച് വിവരശേഖരണവും ആശയപ്രചരണവുമാണ് ഇവരുടെ ലക്ഷ്യം. അലനും.Maoist Encounter. maoist killing. Attapadi Maoist Killing. Malayalam News. manorama online. Latest News. UAPA Arrest.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>ഇരുവരും വലിയ സംഘത്തിന്റെ ഭാഗം; നഗരം കേന്ദ്രീകരിച്ച് പ്രവര്‍ത്തനം: പൊലീസ്</h1>
      <address><time datetime="2019-11-03T10:53:00+00:00">03 Nov 2019, 10:53</time> by <a rel="author">മനോരമ ലേഖകൻ</a></address>
      <p>കോഴിക്കോട്∙  യുഎപിഎ ചുമത്തപ്പെട്ടവര്‍ വലിയ സംഘത്തിന്റെ ഭാഗമെന്ന് പൊലീസ്. നഗരം കേന്ദ്രീകരിച്ച് വിവരശേഖരണവും ആശയപ്രചരണവുമാണ് ഇവരുടെ ലക്ഷ്യം. അലനും താഹയും ഉള്‍പ്പെടെയുള്ളവര്‍ നിരീക്ഷണത്തിലായിരുന്നു. രക്ഷപെട്ടയാളും കോഴിക്കോട് സ്വദേശിയാണ്. കൂടുതല്‍ പേര്‍ സംഘത്തില്‍ ഉണ്ടെന്നും പൊലീസ് പറയുന്നു.</p>
      <p>എന്നാൽ അറസ്റ്റിലായവർക്കെതിരെ യുഎപിഎ നിലനില്‍ക്കുമോയെന്നു തെളിവുകളുടെ അടിസ്ഥാനത്തില്‍ പരിശോധിക്കുമെന്ന് ഡിജിപി ലോക്നാഥ് ബഹ്റ വാർത്താക്കുറുപ്പിൽ വ്യക്തമാക്കി. വിദ്യാര്‍ഥികള്‍ക്കെതിരെ യുഎപിഎ ചുമത്തിയ കേസില്‍ സമഗ്രമായ പരിശോധന നടത്തും. അന്വേഷണത്തിനു ശേഷം കോടതിയില്‍ റിപ്പോര്‍ട്ട് നല്‍കും. ക്രമസമാധാന ചുമതലയുള്ള എഡിജിപി ഷെയ്ഖ് നിര്‍ബേഷ്  സാഹിബിനാണ് പരിശോധനയുടെ ചുമതലയെന്നും ലോക്നാഥ് ബെഹ്റ അറിയിച്ചു.</p>
      <p>അതേസമയം വിദ്യാര്‍ഥികള്‍ക്കെതിരെ യുഎപിഎ ചുമത്തിയ നടപടി തിരുത്തുമെന്ന് സിപിഎം കണ്ണൂര്‍ ജില്ലാ സെക്രട്ടറി എം. വി. ജയരാജനും മാധ്യമങ്ങളോട് വ്യക്തമാക്കി‍. യുഎപിഎ ചുമത്തിയത് സര്‍ക്കാര്‍ നയമനുസരിച്ചല്ല. സര്‍ക്കാര്‍ നിലപാടനുസരിച്ച് പൊലീസ് മാറണമെന്നും ജയരാജന്‍ ആവശ്യപ്പെട്ടു.</p>
      <p><b>English Summary</b> : Strong Evidences againsts students arrested under UAPA, says police</p>
    </article>
  </body>
</html>