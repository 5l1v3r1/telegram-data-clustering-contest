<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/03/li-legami-per-fa-li-cisti/1320167/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-03T10:15:34+00:00"/>
    <meta property="og:title" content="Li legami per fà li cisti"/>
    <meta property="og:description" content="LA DOMENICA con Mario Monachesi"/>
  </head>
  <body>
    <article>
      <h1>Li legami per fà li cisti</h1>
      <h2>LA DOMENICA con Mario Monachesi</h2>
      <address><time datetime="2019-11-03T10:15:34+00:00">03 Nov 2019, 10:15</time> by <a rel="author">Gabriele Censi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F03%2Fli-legami-per-fa-li-cisti%2F1320167%2F">Condividi72</a><a href="https://twitter.com/intent/tweet?text=Li+legami+per+f%C3%A0+li+cisti&amp;url=https%3A%2F%2Fwww.cronachemaceratesi.it%2F2019%2F11%2F03%2Fli-legami-per-fa-li-cisti%2F1320167%2F">Tweet</a>Email72 Condivisioni</p>
      <p> </p>
      <p>di <b>Mario Monachesi</b></p>
      <p><b>D’inverno i nostri nonni, al caldo delle stalle, intrecciavano a mano i rametti flessuosi “de la sargia” (salice) per farne tante cose utili sia per la casa che per i loro lavori quotidiani di agricoltori</b>. “Quanno fori pjuia o nignia (nevicava), issi ‘mmazzava le jornate facenno co’ li legami (vimini) cisti (anche “pané'”), crine, canestri, canestri adatti per fa’ coà’ le viocche, canestrelli piu picculi pe’ rcoje l’oe, per ghi a pesca, per ghj a caccia, pe’ da’ forma a lo cascio e fa’ scolà’ lo siero, pe’ ‘npajà’ le damisciane. Che orda anche per fa’ le cune (culle). Co’ quelle ma’ sante e quelle vizze”(rametti morbidi) i nostri avi costruivano dei veri e propri capolavori. “Quanno non c’era gnente”, c’era però la ricca arte “de lo ‘rrangiasse”.</p>
      <figure>
        <img src="https://cdn.cronachemaceratesi.it/wp-content/uploads/2019/11/73349230_2730501253681070_1175106629893357568_n-268x400.jpg"/>
      </figure>
      <p><b>“Li legami vinia rcordi da la pianta all’occorrenza.</b> A marzu sirvia pe’ rlegà’ la vigna quanno se potava, d’istate per legà’ li pummidori e ‘gni cosa c’era da legà’ o fissà’. A quilli tempi non esistia tutti li tipi de corde e cordelle che c’è ogghj, li legami era la suluzió’ per tutto. Non a casu vinia chjamati lu spagu de campagna”. Durante questi lavori, “l’ommini se ne legava un mazzittu a pinnulù jó per un fiancu e ne sfilava unu o dui per vorda come mejo je sirvia”. ‘Na orda rcordi e sfronnati se spartia, li picculi co’ li picculi, li grossi co’ li grossi. Li più belli vinia misti a seccà’ (asciugare) per po’ usalli”, come detto sopra, nelle lente e spesso inoperose “jornate” d’inverno. “Non ce se facia solo cose nòe, ce se ‘gghjustava anche le vecchje, ce se rpijava lo rutto o lo cunzumato, tipo ‘n’intrecciu slentatu o un funnu (fondo) jitu a male”. Prima di usare quelli troppo asciutti, spesso venivano messi a bagno per restituirgli quella elasticità utile poi nell’uso a mano, o per spellarli con piu facilità quando si voleva realizzare “un cistu viancu”.</p>
      <figure>
        <img src="https://cdn.cronachemaceratesi.it/wp-content/uploads/2019/11/74664642_447661565861850_3268870944373866496_n-325x216.jpg"/>
      </figure>
      <p>Da una vecchia filastrocca di Fausto Monachesi leggiamo: “Lu lunnidì de Pasqua / gnisciuna fadigava / soltanto O. B. / quel giorno lo faceva, / in ginocchio avanti casa / facia ‘na crinella / la moje ‘ffacciata a la finestra / je dicia fammela come questa…”.  Il termine salice (“sargia”) ha origini celtiche e il suo significato è “vicino l’acqua”. Infatti la pianta ha vita in luoghi per lo piu umidi. Grazie alla sua radice capillare ha la caratteristica di reggere il terreno dove ci sono ristagni o affioramenti d’acqua come lungo le sponde dei fiumi. Per i Celti il salice era considerato una divinità femminile. Con il suo legno venivano costruiti molti strumenti musicali. Nella Grecia antica era considerato l’albero in connessione con l’aldilà. Per il popolo ebreo aveva il potere di propiziare la pioggia. Presso i popoli mesopotamici veniva utilizzato per lenire stati febbrili e reumatismi. In Bretagna era legato al mondo delle streghe. Le varietà del salice adatte all’intreccio sono diverse, tra queste il Salix Viminalis”, il Salix Triandra, il Salix Americana, il Salix Purpurea”, ecc, ecc. La loro variazione cromatica va dal porpora al verde.  Struggenti le parole che gli dedica Salvatore Quasimodo ” Alle fronde dei salici, per voto, / anche le nostre cetre erano appese, / oscillavano lievi al triste vento…”. L’arte “de ‘ntreccià’ li legami” è assai antica. I Greci e i Romani ne erano abilissimi, ci realizzavano anche il “clipeus”, uno scudo fatto di vimini e cuoio. Oggi, sparita quasi del tutto la ruralità, l’arte di assemblare i vimini è passata, per oggetti piu sofisticati, all’industria. “L’omu non ci-ha più vesognu de crine, canestre, cisti e pané fatti a ma’ d’inverno dentro le stalle”.</p>
    </article>
  </body>
</html>