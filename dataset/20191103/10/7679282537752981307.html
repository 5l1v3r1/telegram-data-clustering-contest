<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/muzaffarpur/story-muzaffarpur-kanhauli-math-pokhar-ghat-celebrated-four-day-chhath-mahaparv-with-great-pomp-2829417.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-03T10:37:19+00:00"/>
    <meta property="og:title" content="मुजफ्फरपुर: कन्हौली मठ पोखर घाट पर धूमधाम से मना चार दिवसीय छठ महापर्व"/>
    <meta property="og:description" content="मुजफ्फरपुर में मिठनपुरा इलाके के खादी भंडार स्थित कन्हौली मठ पोखर घाट पर बड़े धूमधाम से छठ महापर्व मनाया गया। पटेल नगर के सामने से घाट तक पहुंचने वाली राह को रंगीन झालरों के साथ बिजली के बल्बों से..."/>
  </head>
  <body>
    <article>
      <h1>मुजफ्फरपुर: कन्हौली मठ पोखर घाट पर धूमधाम से मना चार दिवसीय छठ महापर्व</h1>
      <address><time datetime="2019-11-03T10:37:19+00:00">03 Nov 2019, 10:37</time> by <a rel="author">मुजफ्फरपुर। हिन्दुस्तान टीम</a></address>
      <p>मुजफ्फरपुर में मिठनपुरा इलाके के खादी भंडार स्थित कन्हौली मठ पोखर घाट पर बड़े धूमधाम से छठ महापर्व मनाया गया। पटेल नगर के सामने से घाट तक पहुंचने वाली राह को रंगीन झालरों के साथ बिजली के बल्बों से आकर्षक तरीके से सजाया गया था। घाट की आकर्षक सजावट बड़ी मनोरम छटा बिखेर रही थी। रंगीन लाइटों की मनभावन सजावट सबका मन मोह रही थी। </p>
      <p>इस घाट पर व्रतियों ने पूरी निष्ठा से भगवान भास्कर को अर्घ्य समर्पित किया। नवयुवक छठ पूजा समिति के सहयोग से व्रतियों ने बहुत ही सौहार्दपूर्ण माहौल में छठ की विधि पूरी की। समिति से जुड़े सक्रिय युवा सुनील पासवान, रमेश पासवान, चंदेश्वर पासवान, मुन्ना शर्मा, दिलीप कुमार, गुड्डू, गोलू, अनिल कुमार आदि ने अर्घ्य के दौरान व्रतियों का भरपूर सहयोग किया। इस दौरान घाट पर मिठनपुरा थाने की पुलिस शांति व्यवस्था बनाए रखने के लिए सक्रिय रही।</p>
      <p>समिति के सदस्यों ने पोखर के सौंदर्यीकरण की जरूरत बताई। प्रशासन से इस पोखर का जीर्णोद्धार करने की गुजारिश की।</p>
    </article>
  </body>
</html>