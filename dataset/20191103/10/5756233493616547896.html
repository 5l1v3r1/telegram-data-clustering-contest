<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619600/%D8%A8%D8%A7-%D8%AE%D9%88%D8%B1%D8%AF%D9%86-%D8%A7%DB%8C%D9%86-%D9%85%DB%8C%D9%88%D9%87-%D8%B2%DB%8C%D8%A8%D8%A7-%D9%85%DB%8C%E2%80%8C%D8%B4%D9%88%DB%8C%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-03T10:42:00+00:00"/>
    <meta property="og:title" content="با خوردن این میوه زیبا می‌شوید!"/>
    <meta property="og:description" content="یک کارشناس ارشد گیاهان دارویی معتقد است، مصرف خیار چنبر می‌تواند نقش موثری در رفع چین و چروک پوست و زیبایی آن داشته باشد."/>
  </head>
  <body>
    <article>
      <h1>با خوردن این میوه زیبا می‌شوید!</h1>
      <address>
        <time datetime="2019-11-03T10:42:00+00:00">03 Nov 2019, 10:42</time>
      </address>
      <p>
        <i>یک کارشناس ارشد گیاهان دارویی معتقد است، مصرف خیار چنبر می‌تواند نقش موثری در رفع چین و چروک پوست و زیبایی آن داشته باشد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>هانیه ناصری با اشاره به طبع سرد و تر خیار چنبر، گفت: یکی از ویژگی‌های این گیاه "مدر بودن" آن است و از این رو مصرف این میوه برای درمان بیماری‌های کلیه، دفع سنگ کلیه و مثانه و درمان سوزش ادرار مفید است.</p>
      <p>وی افزود: از دیگر خواص این میوه کاهش فشار خون بالا و کاهش چربی خون است و در همین راستا مصرف آن برای بیماران مبتلا به فشار خون و بیماران قلبی توصیه می‌شود.</p>
      <p>ناصری تصریح کرد: خیار چنبر همچنین حل کننده اورات و اسید اوریک است و نقرس را درمان می‌کند.</p>
      <p>وی افزود: با توجه به طبع بسیار سرد خیار چنبر، استفاده از آن برای افراد صفراوی هم مفید بوده و دارای خاصیت ضد صفرا می‌باشد.</p>
      <p>این کارشناس ارشد گیاهان داوریی کمک به دفع سموم را یکی دیگر از خواص خیار چنبر عنوان کرد و افزود: در همین راستا از این میوه برای درمان یرقان استفاده می‌شود و به افرادی که دچار این بیماری هستند توصیه می‌شود بعد از غذا از خیار چنبر استفاده کنند.</p>
      <p>وی یادآور شد: همچنین خیار چنبر تلخ حاوی یک ماده شیمیایی است که مانند انسولین به کاهش قندخون کمک می‌کند و در همین راستا مصرف آن برای بیماران دیابتی بسیار مفید است .</p>
      <p>ناصری به تاثیرات مصرف خیار چنبر در زیبایی پوست اشاره کرد وافزود: مواد موجود در این میوه، از بروز چین و چروک و خطوط ریز روی پوست پیشگیری کرده و نقاط تیره ناشی از افزایش سن را از بین می‌برد.</p>
      <p>وی افزود: علاوه بر مصرف خوراکی خیار چنبر، استفاده از ماسک این میوه هم برای زیبایی پوست مفید بوده و به حفظ نرمی و لطافت آن کمک می کند و به دلیل میزان فراوان آب در این میوه، برای رفع چین و چروک و حفظ جوانی پوست مناسب است.</p>
      <p>ناصری خاطرنشان کرد: در طب سنتی از تخم خیار چنبر نیز برای درمان سوزاک استفاده می‌شود.</p>
    </article>
  </body>
</html>