<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188068/Film-over-Noorse-fjorden-sleept-prijs-in-de-wacht-op-Rotterdams-filmfestival"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-03T10:34:20+00:00"/>
    <meta property="og:title" content="Film over Noorse fjorden sleept prijs in de wacht op Rotterdams filmfestival"/>
    <meta property="og:description" content="Een film over de Noorse natuur heeft zaterdagavond de publieksprijs gewonnen op het Wildlife Film Festival in Rotterdam."/>
  </head>
  <body>
    <article>
      <h1>Film over Noorse fjorden sleept prijs in de wacht op Rotterdams filmfestival</h1>
      <address>
        <time datetime="2019-11-03T10:34:20+00:00">03 Nov 2019, 10:34</time>
      </address>
      <h4>Een film over de Noorse natuur heeft zaterdagavond de publieksprijs gewonnen op het Wildlife Film Festival in Rotterdam.</h4>
      <p>De film gaat over het leven in de diepe fjorden van Noorwegen. De Duitse documentairemaker Jan Haft filmde koraalriffen en lichtgevende zeediertjes, maar ook orka's en bultrugwalvissen die in de fjorden zwemmen.</p>
      <p>De beste korte film (M6nths) gaat over een biggetje dat naar vrijheid verlangt.</p>
      <p>Er waren tien prijzen die werden uitgereikt in categorieÃ«n als 'Awareness Award', 'Animal Behaviour' en 'Green Impact'. Ook was er een kinderjury. Die koos voor een film over het dierenleven in de uitgestrekte Canadese bossen.</p>
      <p>The Last Male on Earth, over het uitsterven van de Zwarte Neushoorn, viel ook in de prijzen. Maakster Floor van der Meulen vertelde eerder in het Rijnmond-programma Chris Natuurlijk over deze film:</p>
      <related>
        <a href="http://www.rijnmond.nl/nieuws/186371/Het-laatste-mannetje-op-aarde-te-zien-in-Blijdorp"/>
      </related>
    </article>
  </body>
</html>