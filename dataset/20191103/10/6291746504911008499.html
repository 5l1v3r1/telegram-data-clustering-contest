<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/03/maltempo-liguria-piogge/"/>
    <meta property="og:site_name" content="Il Post"/>
    <meta property="article:published_time" content="2019-11-03T10:59:03+00:00"/>
    <meta property="og:title" content="In Liguria le forti piogge hanno provocato allagamenti e cedimenti stradali"/>
    <meta property="og:description" content="In Liguria le piogge intense stanno provocando diversi danni, anche se finora non ci sono notizie di feriti. Nel Levante Ligure, tra Casarza Ligure e Riva Trigoso, è esondato il torrente Petronio, mentre il livello del fiume Vara, nella provincia della Spezia, si è alzato in maniera preoccupante. Anche nel comune di"/>
  </head>
  <body>
    <article>
      <h1>In Liguria le forti piogge hanno provocato allagamenti e cedimenti stradali</h1>
      <address>
        <time datetime="2019-11-03T10:59:03+00:00">03 Nov 2019, 10:59</time>
      </address>
      <p>In Liguria le piogge intense stanno provocando diversi danni, anche se finora non ci sono notizie di feriti. Nel Levante Ligure, tra Casarza Ligure e Riva Trigoso, è esondato il torrente Petronio, mentre il livello del fiume Vara, nella provincia della Spezia, si è alzato in maniera preoccupante. Anche nel comune di Moneglia (Genova) ci sono stati diversi problemi causati dalla pioggia, che hanno costretto le autorità a chiudere diverse strade e la galleria.</p>
      <p>Nel Ponente Ligure ci sono stati diversi allagamenti. Nell’entroterra di Sanremo, <a href="https://genova.repubblica.it/cronaca/2019/11/03/news/maltempo_allagamenti_e_raffiche_di_vento-240117523/?ref=RHPPLF-BH-I240113007-C8-P1-S1.8-T1">ha scritto <i>Repubblica</i></a>, si è aperto un cratere sulla strada dei Due Valloni e a Ventimiglia diversi alberi sradicati dal vento si sono schiantati contro le auto parcheggiate per strada. A Lavagna (Genova), una tromba d’aria ha scoperchiato il tetto di alcune case.</p>
    </article>
  </body>
</html>