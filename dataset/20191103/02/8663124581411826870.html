<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/nitstsa-rejms-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-03T02:58:00+00:00"/>
    <meta property="og:title" content="«Ніцца» – «Реймс». Прогноз і ставка Вадима Скічка"/>
    <meta property="og:description" content="Кризова «Ніцца» вдома приймає «Реймс», який тишком-нишком досяг уже топ-5 Ліги 1. Міцна оборона команди Давида Гійона дозволяє «Червоно-білим» перебувати у верхній частині турнірної таблиці та відставати від зони Ліги чемпіонів всього на одне очко. Постійний прогнозист «Рейтингу Букмекерів» і коментатор MEGOGO Вадим Скічко йде всупереч очікуванням і вважає, що злощасна «Ніцца» таки нарешті здобуде очки після трьох поразок поспіль."/>
  </head>
  <body>
    <article>
      <h1>«Ніцца» – «Реймс». Прогноз і ставка Вадима Скічка</h1>
      <address><time datetime="2019-11-03T02:58:00+00:00">03 Nov 2019, 02:58</time> by <a rel="author">Вадим Скічко</a></address>
      <p>Кризова «Ніцца» вдома приймає «Реймс», який тишком-нишком досяг уже топ-5 Ліги 1. Міцна оборона команди Давида Гійона дозволяє «Червоно-білим» перебувати у верхній частині турнірної таблиці та відставати від зони Ліги чемпіонів всього на одне очко. Постійний прогнозист «Рейтингу Букмекерів» і коментатор MEGOGO Вадим Скічко йде всупереч очікуванням і вважає, що злощасна «Ніцца» таки нарешті здобуде очки після трьох поразок поспіль.</p>
      <p>
        <b>18:00, 03 лис 2019</b>
      </p>
      <p>Поточна форма «Ніцци» викликає смуток і жаль. «Орлята» не перемагають з вересня. З того часу «Ніцца» програла чотири з п’яти матчів у Лізі 1 та вилетіла з Кубка французької ліги від «Ле Мана», який перебуває у зоні вильоту Ліги 2. Негативні результати «Орлят» призвели до публічної критики команди від головного тренера Патріка Вієйра. «Ніцці» варто терміново щось змінювати, адже зона вильоту для команди з півдня Франції є значно ближчою аніж бажана зона єврокубків. На домашню гру на «Альянц Рив’єрі» «Ніцца» має зібратися – про це на передматчевій прес-конференції казав капітан «Орлят» Данте. Ну не може ця жахлива серія тривати вічно!</p>
      <p>«Реймс» попри скромний клубний статус має найкращу оборону у Лізі 1. А ще «Червоно-білі» вже зняли на виїзді скальпи «Марселя», ПСЖ і «Ренн». Дуже солідно! «Реймс» буде надзвичайно складним опонентом для будь-кого, а особливо для такої проблемної команди як «Ніцца». Втім я ризикну передбачити відсутність переможця на «Альянц Рив’єрі». Відверто шкода «Ніццу», яка вже занадто довго має серію з невдалих результатів. Так само «Реймс» – двічі перемогли на виїзді й годі. Минулого сезону «Червоно-білі» були рекордсменами за кількістю нічиїх у Лізі 1. Колектив Давида Гійона зіграв унічию 16 матчів з 38. У новому сезоні «Реймс» поки на чужих полях очок не ділив, але все трапляється вперше. Вірю у мотивацію «Ніцци» та пристрасть «Реймса» до нічиїх.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/spal-sampdoriya-prognoz-i-stavka-yuriya-shevchenka/"/>
        <a href="https://bookmaker-ratings.com.ua/tips/prognoz-i-stavka-spal-sampdoriya-autsajdery-obminyayut-sya-golamy/"/>
        <a href="https://bookmaker-ratings.com.ua/tips/prognoz-i-stavka-sergij-stahovs-kyj-attila-balash-ukrayinets-peremozhe-ale-ne-bez-problem/"/>
      </related>
    </article>
  </body>
</html>