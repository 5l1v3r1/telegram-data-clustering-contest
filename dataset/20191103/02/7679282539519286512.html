<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-1st-t20i-live-streaming-when-and-where-to-watch-live-telecast-star-sports-hotstar-online-coverage-2829197.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-03T02:11:41+00:00"/>
    <meta property="og:title" content="INDvsBAN 1st T20I: भारत-बांग्लादेश मैच आज, जानें कब-कहां-कैसे देखें LIVE स्ट्रीमिंग और टेलिकास्ट"/>
    <meta property="og:description" content="India vs Bangladesh 1st T20I at Delhi Arun Jaitley Stadium: भारत और बांग्लादेश के बीच तीन मैचों की टी-20 सीरीज का पहला मैच रविवार (3 नवंबर) को यहां के अरुण जेटली स्टेडियम में खेला जाएगा। इस मैच में..."/>
  </head>
  <body>
    <article>
      <h1>INDvsBAN 1st T20I: भारत-बांग्लादेश मैच आज, जानें कब-कहां-कैसे देखें LIVE स्ट्रीमिंग और टेलिकास्ट</h1>
      <address><time datetime="2019-11-03T02:11:41+00:00">03 Nov 2019, 02:11</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh 1st T20I at Delhi Arun Jaitley Stadium: </b>भारत और बांग्लादेश के बीच तीन मैचों की टी-20 सीरीज का पहला मैच रविवार (3 नवंबर) को यहां के अरुण जेटली स्टेडियम में खेला जाएगा। इस मैच में शाकिब अल हसन बैन और राजधानी का प्रदूषित वातावरण सबसे ज्यादा सुर्खियों में रहा। हवा की गुणवत्ता अपने सबसे खतरनाक स्तर पर पहुंच गई है। पिछले सप्ताह से लगातार दिल्ली की हवा दिन-प्रतिदिन प्रदूषित होती जा रही है जिसने मैच के ऊपर संशय खड़ा कर दिया था। स्टेडियम में धुंध देखी गई थी, जिसके कारण बांग्लादेश के खिलाड़ी अभ्यास के समय चेहरे पर मास्क पहने हुए नजर आए थे।  </p>
      <p>इससे पहले भारत ने दक्षिण अफ्रीका के खिलाफ टी-20 सीरीज खेली थी जो 1-1 से बराबर रही थी। भारत कोशिश में होगा कि वह इस सीरीज में जीत हासिल करे। विराट कोहली की गैरमौजूदगी में टीम की बल्लेबाजी रोहित और उनके जोड़ीदार शिखर धवन पर निर्भर रहेगी। इन दोनों के ऊपर काफी कुछ निर्भर करता है क्योंकि टीम का मध्यक्रम अनुभवहीन है इसलिए दोनों को चाहिए होगा कि टीम को मजबूत शुरुआत दे सकें। </p>
      <p>
        <b>जानिए कब, कैसे और कहां देखें मैच की लाइव स्ट्रीमिंग और लाइव टेलिकास्ट-</b>
      </p>
      <p>
        <b>कब और कहां खेला जाना है मैच?</b>
      </p>
      <p>भारत और बांग्लादेश के बीच खेला जाने वाला पहला टी-20 मैच दिल्ली के अरुण जेटली स्टेडियम में खेला जाएगा। (पहले स्टेडियम का नाम फिरोजशाह कोटला था)</p>
      <p>
        <b>किस समय शुरू होगा मैच?</b>
      </p>
      <p>3 नवंबर, रविवार, शाम 7.00 बजे (भारतीय समयानुसार), शाम 7:00  बजे (लोकल टाइम), दोपहर 01:30 (जीएमटी)। </p>
      <p>
        <a href="https://www.livehindustan.com/cricket/story-india-vs-bangladesh-1st-t20i-dream11-ind-vs-ban-predicted-playing-xi-pitch-report-delhi-air-pollution-weather-forecast-team-update-head-to-head-stats-at-arun-jaitley-stadium-2829183.html">
          <b>INDvsBAN: पहला टी-20 आज, जानें प्लेइंगXI से लेकर पिच रिपोर्ट तक सबकुछ</b>
        </a>
      </p>
      <p>
        <a href="https://www.livehindustan.com/cricket/story-ind-vs-ban-delhi-t20i-bangladesh-test-without-shakib-al-hasan-these-players-watch-out-2829191.html">
          <b>INDvsBAN: शाकिब के बिना बांग्लादेश की अग्निपरीक्षा, इन खिलाड़ियों पर होगा दारोमदार</b>
        </a>
      </p>
      <p>
        <b>लाइव टेलिकास्ट कहां देख सकते हैं?</b>
      </p>
      <p>मैच का लाइव टेलिकास्ट आप स्टार स्पोर्ट्स नेटवर्क पर देख सकते हैं।</p>
      <p>
        <b>लाइव स्ट्रीमिंग कहां देख सकते हैं?</b>
      </p>
      <p>मैच की लाइव स्ट्रीमिंग भारत में हॉटस्टार पर आप देख सकेंगे।</p>
      <p>
        <b>भारत दौरे के लिए बांग्लादेश की टीम : </b>
      </p>
      <p><b>बांग्लादेश टी-20 टीम : </b>सौम्य सरकार, मोहम्मद नईम, महमुदुल्ला (कप्तान), आफिफ हुसैन, मोसद्दक हुसैन, अनिमुल इस्लाम, लिटन दास, मुशफिकुर रहीम, अराफात सनी, अल-अमीन हुसैन, मुस्ताफिजुर रहमान, शैफुल इस्लाम, अबू हैदर रॉनी, तैजुल इस्लाम। </p>
      <p>
        <b>बांग्लादेश के खिलाफ भारत की टीम : </b>
      </p>
      <p><b>बांग्लादेश के खिलाफ भारतीय टी-20 टीम:</b> रोहित शर्मा (कप्तान), शिखर धवन, केएल राहुल, संजू सैमसन, श्रेयस अय्यर, मनीष पांडे, ऋषभ पंत (विकेटकीपर), वाशिंगटन सुंदर, क्रुणाल पांड्या, युजवेंद्र चहल, राहुल चाहर, दीपक चाहर, खलील अहमद, शिवम दुबे, शार्दुल ठाकुर।</p>
    </article>
  </body>
</html>