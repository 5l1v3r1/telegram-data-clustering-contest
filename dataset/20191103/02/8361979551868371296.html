<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/z-pershih-dniv-prezidentstva-trampa-nenavidiv-ukrajinu-novini-ukrajini-50051314.html?utm_medium=desktop&amp;utm_referrer=https%3A%2F%2Fyandex.ua%2Fnews&amp;utm_source=yxnews"/>
    <meta property="og:site_name" content="НВ"/>
    <meta property="article:published_time" content="2019-11-03T02:17:00+00:00"/>
    <meta property="og:title" content="З перших днів президентства Трамп ненавидів Україну — WP"/>
    <meta property="og:description" content="Американське видання The Washington Post повідомляє, що президент США Дональд Трамп із перших днів своєї роботи в Білому домі наполегливо ненавидів Україну."/>
  </head>
  <body>
    <article>
      <h1>З перших днів президентства Трамп ненавидів Україну — WP</h1>
      <h2>Американське видання The Washington Post повідомляє, що президент США Дональд Трамп із перших днів своєї роботи в Білому домі наполегливо ненавидів Україну.</h2>
      <address>
        <time datetime="2019-11-03T02:17:00+00:00">03 Nov 2019, 02:17</time>
      </address>
      <p>У своєму матеріалі видання посилається на діючих і колишніх співробітників адміністрації президента.</p>
      <p>За їх словами, в першу чергу Трамп звинувачував українську владу в допомозі Гілларі Клінтон під час виборів 2016 року.</p>
      <p>Після перемоги на президентських виборах в Україні Володимира Зеленського, глава Міненерго США Рік Перрі переконував Трампа, що українських лідер відрізняється від інших. Трамп відповідав йому, що влада України «жахливі, корумповані люди».</p>
      <p>«Ми ніколи не могли цього зрозуміти. Були звинувачення в тому, що вони якимось чином працювали з кампанією Клінтон. Були звинувачення, що вони могли нашкодити йому. Він просто ненавидів Україну», — заявив чиновник Білого дому.</p>
      <p>31 жовтня Палата представників Конгресу США <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">прийняла резолюцію на підтримку процедури імпічменту</a> президента Дональда Трампа.</p>
      <p>Розслідування щодо імпічменту Трампа ініціювали після скандалу навколо телефонної розмови очільника Білого дому і президента України Володимира Зеленського.</p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Демократи розслідують питання про те, чи заблокував Трамп військову допомогу, щоб чинити тиск на Україну і, врешті-решт, змусити Київ почати політично мотивоване розслідування проти свого опонента.</p>
      <p>Трамп наполягає, що розмова з Зеленським була «ідеальною» і що в контактах з українською владою не було quid pro quo (послуга за послугу).</p>
    </article>
  </body>
</html>