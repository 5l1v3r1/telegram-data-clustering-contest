<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/739742"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T02:45:00+00:00"/>
    <meta property="og:title" content="'บิ๊กตู่'เปิดการประชุม'สุดยอดอาเซียน' อย่างเป็นทางการ"/>
    <meta property="og:description" content="“บิ๊กตู่”ติวเข้มโพสต์เฟซบุ๊กตรวจประเด็นสนทนา ก่อนร่วมประชุมสุดยอดอาเซียน ครั้งที่ 35 ที่เมืองทองธานี"/>
  </head>
  <body>
    <article>
      <h1>'บิ๊กตู่'เปิดการประชุม'สุดยอดอาเซียน' อย่างเป็นทางการ</h1>
      <address>
        <time datetime="2019-11-03T02:45:00+00:00">03 Nov 2019, 02:45</time>
      </address>
      <p>
        <b>“บิ๊กตู่”ติวเข้มโพสต์เฟซบุ๊กตรวจประเด็นสนทนา ก่อนร่วมประชุมสุดยอดอาเซียน ครั้งที่ 35 ที่เมืองทองธานี</b>
      </p>
      <p>เมื่อเวลา 08.00 น.วันที่ 3 พ.ย.พล.อ.ประยุทธ์ จันทร์โอชา นายกรัฐมนตรีและรมว.กลาโหม โพสต์ข้อความผ่านเฟซบุ๊กส่วนตัว “ประยุทธ์ จันทร์โอชา Prayur Chan-O-Cha” ว่า “ตรวจสอบประเด็นสนทนาสำหรับวันนี้ ก่อนเปิดการประชุมสุดยอดอาเซียน ครั้งที่ 35<br/><br/>ผู้สื่อข่าวรายงานว่า สำหรับการประชุมสุดยอดอาเซียนครั้งที่ 35 และการประชุมสุดยอดที่เกี่ยวข้องที่ศูนย์การแสดงสินค้าและการประชุม อิมแพค เมืองทองธานี ซึ่งจัดขึ้นระหว่างวันที่ 2-4 พ.ย.นี้นั้น ในส่วนของภารกิจของพล.อ. ประยุทธ์ ตลอดทั้งวันใน วันที่ 3 พ.ย.นี้ เวลา 09.00 น.มีพิธีเปิดการประชุมสุดยอดอาเซียน ครั้งที่ 35 และการประชุมสุดยอดที่เกี่ยวข้อง โดยในส่วนของฝ่ายไทยได้มีประธานรัฐสภาและคณะรัฐมนตรี(ครม.)เข้าร่วมจากนั้นจะเป็นการประชุมสุดยอดอาเซียน-จีนครั้งที่ 22 และการประชุมสุดยอดอาเซียน-อินเดีย ครั้งที่ 16 รวมถึงการประชุมสุดยอดอาเซียน-สหประชาชาติ ครั้งที่ 10<br/><br/>นอกจากนี้นายกรัฐมนตรียังจะได้พบปะและหารือทวิภาคีกับผู้นำหลายประเทศได้แก่ นายกรัฐมนตรีสาธารณรัฐอินเดีย นายกรัฐมนตรีนิวซีแลนด์ นายกรัฐมนตรีสหพันธรัฐรัสเซีย และรัฐมนตรีว่าการกระทรวงพาณิชย์สหรัฐอเมริกา  สำหรับการประชุมวันนี้ทางประธานสภาผู้แทนราษฎร นายชวน หลีกภัย และคณะรัฐมนตรี ได้เข้าร่วมประชุมด้วย</p>
      <figure>
        <img src="https://www.dailynews.co.th/admin/upload/20191103/news_MeThABcYvc092728_533.jpg?v=20191103112?v=9281"/>
      </figure>
      <p> </p>
    </article>
  </body>
</html>