<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/dubnevich-oburivsya-cherez-sumu-zastavi-328309_.html"/>
    <meta property="og:site_name" content="DT.ua"/>
    <meta property="article:published_time" content="2019-11-03T02:57:00+00:00"/>
    <meta property="og:title" content="Дубневич обурився через суму застави"/>
    <meta property="og:description" content="На думку народного депутата, суд призначив йому надто велику грошову суму, яку він може і не знайти."/>
  </head>
  <body>
    <article>
      <h1>Дубневич обурився через суму застави</h1>
      <h2>На думку народного депутата, суд призначив йому надто велику грошову суму, яку він може і не знайти.</h2>
      <address>
        <time datetime="2019-11-03T02:57:00+00:00">03 Nov 2019, 02:57</time>
      </address>
      <p>Народний депутат <a href="https://dt.ua/UKRAINE/sud-vidmovivsya-zaareshtovuvati-dubnevicha-328291_.html"><b>Ярослав Дубневич, якого суд відпустив під заставу у 100 млн грн</b></a>, обурений рішенням суду і вже заявив, що буде подавати на нього апеляцію, оскільки, скаржиться він, сума застави виявилася для нього занадто великою, передає "<a href="https://hromadske.ua/posts/ne-znayu-yak-znajdu-100-miljoniv-deputat-dubnevich-pro-rozmir-zastavi">Громадське</a>".</p>
      <p>"Здивувало, оскільки рішення судді навіть більше, ніж те, що прокурори просили. Я не знаю, як зможу знайти 100 млн... Якщо я не знайду кошти, то доведеться сидіти у СІЗО", – заявив депутат, коментуючи судове рішення.</p>
      <p>Адвокат Дубневича заявив, що це перший випадок у його практиці, коли суд призначив заставу більшу, ніж просило звинувачення, тому апеляція точно буде. А от прокурор усім задоволений – як сумою застави для Дубневича, так і покладеними на депутата обов'язками.</p>
      <p>31 жовтня Верховна Рада підтримала зняття недоторканності, <b><a href="https://dt.ua/POLITICS/verhovna-rada-znyala-nedotorkannist-i-dozvolila-aresht-dubnevicha-327972_.html">притягнення до кримінальної відповідальності і арешт депутата Ярослава Дубневича</a></b>. У той же день йому <b><a href="https://dt.ua/POLITICS/dubnevichu-uzhe-vruchili-pidozru-327986_.htmll">вручили повідомлення про підозру</a></b>.</p>
      <p>Депутату інкримінують ч. 5 ст. 191 КК (привласнення, розтрата майна або заволодіння ним шляхом зловживання службовим становищем). За даними слідства, будучи депутатом Верховної Ради восьмого скликання і головою транспортного комітету, Дубневич-молодший разом зі спільниками розробив схему про узгодженому завищення ціни при реалізації стрілочної продукції ПАТ "Укрзалізниця", яка завдали держкомпанії 93 млн гривень збитків.</p>
      <p>Кінцевими бенефіціарами ТОВ "Корпорація КРТ", яке продавало обладнання УЗ, є брати Богдан і Ярослав Дубневичі.</p>
      <p>У січні САП подавала до ГПУ подання на Дубневича-молодшого, але <b><a href="https://dt.ua/POLITICS/genprokuratura-vidhilila-podannya-sap-na-deputata-dubnevicha-299517_.html">генпрокурор Юрій Луценко повернув його на доопрацювання</a></b>.</p>
      <p>Нагадаємо, що Верховна Рада раніше проголосувала за зняття депутатської недоторканності, однак закон набуде чинності тільки з 1 січня 2020 року.</p>
      <footer>За матеріалами: <a href="https://dt.ua/go/aHR0cHM6Ly9ocm9tYWRza2UudWEvcG9zdHMvdS1oYXJrb3ZpLXN0YWxpc3lhLXN1dGljaGtpLW5hLW1pdGluZ3UtcHJvdGktcG92ZXJuZW5ueWEtcHJvc3Bla3R1LXpodWtvdmE=">Громадське</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>