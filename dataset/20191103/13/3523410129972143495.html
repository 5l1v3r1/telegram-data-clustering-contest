<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637759/%D8%B9%D8%B1%D8%B6%D9%87-%D8%B3%D9%87%D8%A7%D9%85-%D8%B4%D8%B1%DA%A9%D8%AA-%D8%A2%D8%B1%D8%A7%D9%85%DA%A9%D9%88-%D8%AF%D8%B1-%D8%A8%D8%A7%D8%B2%D8%A7%D8%B1-%D8%B3%D8%B1%D9%85%D8%A7%DB%8C%D9%87-%D8%B9%D8%B1%D8%A8%D8%B3%D8%AA%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T13:01:00+00:00"/>
    <meta property="og:title" content="عرضه سهام شرکت آرامکو در بازار سرمایه عربستان"/>
    <meta property="og:description" content="شرکت آرامکو پس از موافقت ولیعهد سعودی بخشی از سهام خود را در بازار سرمایه عربستان برای عموم عرضه می‌کند."/>
  </head>
  <body>
    <article>
      <h1>
        <a href="https://www.bultannews.com/fa/news/637759/%D8%B9%D8%B1%D8%B6%D9%87-%D8%B3%D9%87%D8%A7%D9%85-%D8%B4%D8%B1%DA%A9%D8%AA-%D8%A2%D8%B1%D8%A7%D9%85%DA%A9%D9%88-%D8%AF%D8%B1-%D8%A8%D8%A7%D8%B2%D8%A7%D8%B1-%D8%B3%D8%B1%D9%85%D8%A7%DB%8C%D9%87-%D8%B9%D8%B1%D8%A8%D8%B3%D8%AA%D8%A7%D9%86">عرضه سهام شرکت آرامکو در بازار سرمایه عربستان</a>
      </h1>
      <h2>شرکت آرامکو پس از موافقت ولیعهد سعودی بخشی از سهام خود را در بازار سرمایه عربستان برای عموم عرضه می‌کند.</h2>
      <address><time datetime="2019-11-03T13:01:00+00:00">03 Nov 2019, 13:01</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، شرکت نفتی آرامکوی عربستان امروز، یک‌شنبه، پس از اعلام موافقت محمد بن سلمان، ولیعهد عربستان در بیانیه‌ای رسمی اعلام کرد که می‌خواهد بخشی از سهام این شرکت را در بازار سرمایه سعودی برای عموم عرضه کند.</p>
      <p>آرامکو در این بیانیه اعلام کرد نرخ نهایی این سهام‌ها پس از پایان یافتن زمان پذیره نویسی مشخص خواهد شد.گفته شده سهام این شرکت تا یک ماه دیگر علاوه بر بازار داخلی در سایر بازار‌ها هم عرضه می‌شود.</p>
      <p>با وجود اینکه دقیقا مشخص نیست که آرامکو چه میزان نفت می‌تواند بفروشد، اما این شرکت نفتی برای دستیابی به ارزش گذاری دو تریلیون دلاری در حال حاضر می‌تواند ۱ تا ۲ درصد سهام خود را در بورس داخلی ارائه و این مقدار را به تدریج تا ۲۰ الی ۴۰ میلیارد دلار افزایش دهد.</p>
      <p>بر اساس گزارش رویترز، محمد بن سلمان مایل است پنج درصد از سهام آرامکو در بازار سهام فروخته شود. گفته شده تصمیم نهایی در این زمینه طی جلسه‌ای که روز گذشته سران سعودی با بن‌ سلمان داشته‌اند اتخاذ شده و ولیعهد عربستان در این جلسه تأکید کرده که حمایت کافی از سوی سرمایه‌داران سعودی برای خرید سهام آرامکو در بازار داخلی این کشور وجود دارد.</p>
      <p>فروش سهام آرامکو، به عنوان بزرگترین شرکت نفتی عربستان حدود هفت هفته پس از حملات یمن به تأسیسات نفتی این کشور صورت می‌گیرد.</p>
    </article>
  </body>
</html>