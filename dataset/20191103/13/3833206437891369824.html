<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Sled-19-ch-vremenno-ogranichavat-dvizhenieto-po-chast-ot-bul-Bulgariya-910767"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-03T13:17:00+00:00"/>
    <meta property="og:title" content="След 19 ч. временно ограничават движението по част от бул.&quot;България&quot;"/>
    <meta property="og:description" content="След приключване на изборния ден в Пловдив е създадена организация за охрана на изборните материали ..."/>
  </head>
  <body>
    <article>
      <h1>След 19 ч. временно ограничават движението по част от бул."България"</h1>
      <address>
        <time datetime="2019-11-03T13:17:00+00:00">03 Nov 2019, 13:17</time>
      </address>
      <p>След приключване на изборния ден в Пловдив е създадена организация за охрана на изборните материали и членовете на секционните избирателни комисии при придвижването им от изборните места до Общинската избирателна комисия, която се помещава в Международен панаир – Пловдив, съобщават от пловдивската полиция. В тази връзка, от 19.00 ч. днес, до приключване на дейността на ОИК, се въвежда временно ограничение на движението и се забранява спиране и паркиране на МПС по бул. “България –юг", в участъка от бул. “Цар Борис ІІІ Обединител" до мост “Адата".</p>
      <p>Припомняме, че гражданите могат да подават сигнали, свързани с нарушения, които възпрепятстват нормалното протичане на изборния процес на денонощната телефонна линия 02/982 22 32 и на e-mail izbor@mvr.bg.</p>
    </article>
  </body>
</html>