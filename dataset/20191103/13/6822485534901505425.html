<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812106.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T13:04:00+00:00"/>
    <meta property="og:title" content="وزیر اطلاعات: ۱۳ آبان ابهت پوشالی آمریکا را به سُخره گرفت"/>
    <meta property="og:description" content="به گزارش فارس، سید محمود علوی وزیر اطلاعات طی پیامی به مناسبت 13 آبان اعلام کرد: 13 آبان  &quot;روز ملی مبارزه با استکبار جهانی&quot; تجلی اراده ملتی است که با تکیه بر ایمانی استوار، با گامی بلند و تاریخ ساز، تحقق اندیشه ی آرمانی و رهایی بخش استکبار ستیزی حضرت امام خمینی (رضوان الله تعالی) را سرعت بخشید."/>
  </head>
  <body>
    <article>
      <h1>وزیر اطلاعات: ۱۳ آبان ابهت پوشالی آمریکا را به سُخره گرفت</h1>
      <address>
        <time datetime="2019-11-03T13:04:00+00:00">03 Nov 2019, 13:04</time>
      </address>
      <p>وزیر اطلاعات در پیامی اعلام کرد: ۱۳ آبان "روز ملی مبارزه با استکبار جهانی" تجلی اراده ملتی است که با تکیه بر ایمانی استوار، با گامی بلند و تاریخ ساز، تحقق اندیشه آرمانی و رهایی بخش استکبار ستیزی حضرت امام را سرعت بخشید.</p>
      <p>به گزارش فارس، سید محمود علوی وزیر اطلاعات طی پیامی به مناسبت 13 آبان اعلام کرد: 13 آبان  "روز ملی مبارزه با استکبار جهانی" تجلی اراده ملتی است که با تکیه بر ایمانی استوار، با گامی بلند و تاریخ ساز، تحقق اندیشه ی آرمانی و رهایی بخش استکبار ستیزی حضرت امام خمینی (رضوان الله تعالی) را سرعت بخشید.</p>
      <p>13 آبان ابهت پوشالی سردمداران جهانخوار آمریکا را به سُخره گرفت و دسیسه های آنان را نقش بر آب نمود و بار دیگر حلاوت پیروزی حق بر باطل را به کام خداجویان آزاد اندیش چشاند و آنچنان طبل رسوایی استکبار را به صدا در آورد که آن دشمن نگون بخت از سرِ استیصال، انفعال و سردرگمی متوسل به عملیات کور نظامی گردید و باذن الله شکست خفت بار متجاوزین در صحرای طبس واقعه هجمه ابابیل بر سپاه ابرهه را در اذهان زنده کرد.</p>
      <p>و اینک با درایت و تدبیر خردمندانه مقام معظم رهبری (مدظله العالی) ایران اسلامی مقتدرانه، هراس زدایی از شیطان بزرگ را به منصه ی ظهور رسانده و به رغم هیاهوهای تبلیغاتی حربه ی تحریم های اقتصادی غیر انسانی نیز با مقاومت و ایستادگی این ملت انقلابی و فهیم ، نخ نما گردیده است.</p>
      <p>اینجانب ضمن گرامی داشت سالروز تبعید حضرت امام راحل توسط رژیم سفاک پهلوی به کشور ترکیه، به روح پاک امام راحل (ره) و روان پاک شهدای دانش آموز درود می فرستم و یوم الله سیزدهم آبان را به محضر مبارک ولی امر مسلمین حضرت آیت الله العظمی خامنه ای (حفظه الله) و ملت بزرگ ایران تبریک می‌گویم.</p>
    </article>
  </body>
</html>