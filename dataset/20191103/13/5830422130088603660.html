<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/138386/%D9%81%D8%B1%D8%A7%DB%8C%D9%86%D8%AF-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D8%B9%D8%B1%D8%B6%D9%87-%D8%A7%D9%88%D9%84%DB%8C%D9%87-%D8%AC%D9%87%D8%A7%D9%86-%D8%A2%D8%BA%D8%A7%D8%B2-%D8%B4%D8%AF-%D9%81%D8%B1%D9%88%D8%B4-%DB%8C%DA%A9-%D8%AF%D9%88-%D8%AF%D8%B1%D8%B5%D8%AF-%D8%A7%D8%B2-%D8%B3%D9%87%D8%A7%D9%85-%D8%A2%D8%B1%D8%A7%D9%85%DA%A9%D9%88"/>
    <meta property="og:site_name" content="boursepress.ir"/>
    <meta property="article:published_time" content="2019-11-03T13:08:00+00:00"/>
    <meta property="og:title" content="فرایند بزرگترین عرضه اولیه جهان آغاز شد / فروش یک دو درصد از سهام آرامکو"/>
    <meta property="og:description" content="فرایند بزرگترین عرضه اولیه جهان امروز آغاز و مقرر شد بین یک دو درصد از سهام شرکت نفتی آرامکو در بورس عربستان واگذار شود."/>
  </head>
  <body>
    <article>
      <h1>فرایند بزرگترین عرضه اولیه جهان آغاز شد / فروش یک دو درصد از سهام آرامکو</h1>
      <h2>امروز در عربستان :</h2>
      <address>
        <time datetime="2019-11-03T13:08:00+00:00">03 Nov 2019, 13:08</time>
      </address>
      <p>
        <i>فرایند بزرگترین عرضه اولیه جهان امروز آغاز و مقرر شد بین یک دو درصد از سهام شرکت نفتی آرامکو در بورس عربستان واگذار شود.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، شرکت آرامکو با تایید آغاز واگذاری سهام که بزرگترین عرضه اولیه جهان خواهد بود به زبان عربی در توییتر اعلام کرد: قرار است بخشی از سهام و احتمالا" بین یک دو درصد در بورس عربستان عرضه شود.</p>
      <p>براساس این گزارش، فروش سهام آرامکو که از لحاظ ارزش بزرگترین عرضه اولیه تاریخ خواهد بود به عنوان بخشی از برنامه اقتصادی محمدبن سلمان ولیعهد سعودی با نام "چشم‌انداز ۲۰۳۰" است .</p>
      <p>رویترز هم در گزارشی اعلام کرد عربستان امروز یکشنبه عرضه اولیه سهام آرامکو ( که پرسودترین شرکت جهان بشمار می رود) را آغاز کرد اما طبق اطلاعیه‌ منتشره ، هنوز چارچوب زمانی و میزان سهام قابل عرضه مشخص نشده ولی به گفته برخی منابع ، یک تا دو درصد سهام به ارزش ۲۰ تا ۴۰ میلیارد دلار در بورس عربستان عرضه خواهد شد .</p>
      <p>در این میان آرامکو ، دفترچه‌های عرضه سهام را ۱۰ نوامبر منتشر خواهد کرد و این عرضه برای ۶ ماه ادامه خواهد داشت .</p>
      <p>محمدبن‌سلمان دو روز پیش برای عرضه سهام آرامکو چراغ سبز نشان داده و گفته بود این رویداد امروز یکشنبه رخ می دهد و حمایت کافی از سوی سرمایه‌داران داخلی برای خرید سهام وجود دارد.</p>
      <p>انتهای پیام</p>
    </article>
  </body>
</html>