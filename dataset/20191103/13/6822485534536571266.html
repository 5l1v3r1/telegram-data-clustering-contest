<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812113.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T13:31:00+00:00"/>
    <meta property="og:title" content="لاهوتی خطاب به روحانی: دست از انتقال آب خزر بردارید"/>
    <meta property="og:description" content="به گزارش ایسنا، محمد علی وکیلی در جلسه علنی امروز مجلس تذکرات کتبی نمایندگان را به شرح زیر قرائت کرد:"/>
  </head>
  <body>
    <article>
      <h1>لاهوتی خطاب به روحانی: دست از انتقال آب خزر بردارید</h1>
      <address>
        <time datetime="2019-11-03T13:31:00+00:00">03 Nov 2019, 13:31</time>
      </address>
      <p>یک عضو هیات رئیسه مجلس تذکرات کتبی نمایندگان به مسئولین اجرایی کشور را قرائت کرد.</p>
      <p>به گزارش ایسنا، محمد علی وکیلی در جلسه علنی امروز مجلس تذکرات کتبی نمایندگان را به شرح زیر قرائت کرد:</p>
      <p>حسن نوروزی به وزیر میراث فرهنگی: علت عدم استقرار اداره میراث فرهنگی در شهر جدید پرند چیست، به وزیر علوم: علت نبود دانشگاه ملی در شهرستان ٧٥٠ هزارنفری بهارستان، به رییس جمهور: علت عدم استقرار ادارات هلال احمر و انتقال خون در شهرستان بهارستان.</p>
      <p>علی اکبر کریمی به وزیر بهداشت: تسریع در افزایش سهمیه داروی استان مرکزی و رفع کمبود شدید دارو در این استان به ویژه داروی بیماران خاص و سرطانی، به وزیر کشاورزی: تسریع در رفع کمبود کود شیمیایی مورد نیاز کشاورزان استان مرکزی، به وزیر راه: تسریع در برقراری مجدد پروازهای داخلی و خارجی از فرودگاه اراک.</p>
      <p>حسین مقصودی به وزیر اقتصاد: متاسفانه به دلیل سختگیری بانکهای عامل در نوع انتخاب ضامن بانکی، مردم و کشاورزان و روستائیان و افراد تحت پوشش کمیته امداد و بهزیستی نمی توانند وام اشتغال بگیرند، به رییس جمهور و وزیر کشور: چرا با توجه به اینکه کمیسیون تخصصی وزارت کشور و کمیسیون امنیت دفاعی دولت شهرستان ششتمد را به عنوان یکی از شهرستان های خراسان رضوی تصویب کرده ولی در دستور کار هیات دولت قرار نمی گیرد، به رییس جمهور: علت عدم اجرای بند (ک)تبصره ١٦ قانون بودجه سال ٩٨ جهت تامین مسکن خانواده های دارای دو معلول فاقد مسکن چیست؟</p>
      <p>نادر قاضی پور به وزیر نفت: تسریع در حل اختلافات میان وزارت نفت و شرکت پیمانکار احداث انبار نفت جدید در شهر ارومیه و تکمیل پروژه، به وزیر ارتباطات: تسریع در کاهش هزینه اینترنت و تلفن های همراه و ثابت و محدود کردن هزینه تلفن ها و اینترنت کلیه دستگاه های اجرایی کشور.</p>
      <p>قاضی پور به همراه علی مطهری به وزیر نیرو: تسریع در کاهش هزینه های آب و برق کلیه دستگاه های ماده ۵ قانون خدمات کشوری و ماده ٢٢ قانون پنجساله ششم توسعه کشور.</p>
      <p>پژمانفر به وزیر ارتباطات: چرا وزیر ارتباطات از شبکه اجتماعی اینستاگرام جهت گفت و گوی زنده و پرسش و پاسخ با کاربران استفاده کرده است؟ این امر مشروعیت بخشیدن به این شبکه اجتماعی و خلاف رویه قانونی کشور است، به رییس جمهور: چرا به جای پاسخگویی در خصوص عملکرد دولت یازدهم در امر معیشت مردم به دنبال فرافکنی است، علت عدم اجرای قانون حمایت از معلولان در اختصاص سه درصد ظرفیت و سهمیه جذب دستگاه های اجرایی به روشندلان.</p>
      <p>سیده حمیده زرآبادی به وزیر راه: عدم کیفیت مناسب طرح های در دست اجرا و احداث راه و شهرسازی استان قزوین، به وزیر نیرو: اقدام عاجل در خصوص وضعیت نامناسب معلم کلایه،</p>
      <p>سیده حمیده زر آبادی به همراه تاج الدین، چناران، مافی، ذوالقدر، جلودارزاده، زهرا سعیدی، محمودی، عبدالکریم حسین زاده، پارسایی، عبدالرضا هاشم زایی به رییس جمهور: رکود و روزمرگی و عملکرد بسیار ضعیف حوزه جوانان وزارت ورزش و جوانان در دولت دوازدهم و عدم اهتمام و انفعال مدیران مربوطه در عملیاتی کردن برنامه های شصت گانه اجرایی حوزه جوانان.</p>
      <p>شریف‌پور به وزیر کشاورزی و وزیر نیرو: علی رغم وضعیت بسیار نامناسب مالی کشاورزان در پایین و بالادست سد کرم آباد پل دشت برای برخورداری از امتیاز حق آبه مبلغ ٢٥٠ ملیون ریال مطالبه می گردد، به وزیر کشور: صدور دستور جهت صدور مجوز بازارچه های مرزی توابع بخش مرکزی شهرستان چالدران، به وزیر رفاه: علت تعلل در تحویل ویلچرهای برقی به معلولین دارای شرایط علی رغم پیگیری های دوساله سازمان بهزیستی.</p>
      <p>پورابراهیمی به رییس جمهور: علت عدم اجرای قانون فوق العاده پرداختی به ایثارگران، به وزیر راه: علت عدم بازگشایی جاده شهداد_نهبندان و بروز مشکلات برای مردم این منطقه.</p>
      <p>چنارانی به وزیر میراث فرهنگی: در شورای اداری شهرستان فیروزه مبنی بر ثبت جهانی فیروزه قول مساعد دادید چرا عمل نمی شود؟</p>
      <p>سیده فاطمه حسینی به وزیر کار: عدم اجرای قانون حمایت از معلولان.</p>
      <p>سیده فاطمه ذوالقدر به همراه مجمع نمایندگان استان تهران به وزیر راه: تسریع در اجرای طرح عادی در روستاهای شهرستان پردیس، به وزیر فرهنگ: عدم وجود مجموعه های فرهنگی در روستاهای شهرستان پردیس. به وزیر نیرو: عدم تامین آب آشامیدنی مناسب برای روستای باغکمش پردیس.</p>
      <p>حیدرعلی عابدی به همراه ١٣ نفر از نمایندگان به وزیر کشور: معاونت امنیتی وزارت کشور به جای ایجاد آرامش در استان اصفهان با اصرار و پافشاری در نابودی زاینده رود و نادیده گرفتن حق آبه کشاورزان استان اصفهان و ایجاد تنش اجتماعی بین استان های اصفهان و چهارمحال و بختیاری دامن می‌زند.</p>
      <p>عابدی به همراه ١١ نفر از نمایندگان به رییس جمهور: آقای روحانی وعده انتخاباتی شما احیای زاینده رود بود ولی وزارت نیرو عملا زاینده رود را در نوبت نابودی قرار داده است.</p>
      <p>تاج الدین به همراه جلودارزاده و علیرضا محجوب به وزیر راه: دلایل عدم اجرای ماده ۱۴۹ قانون کار در خصوص تامین مسکن بازنشستگان.</p>
      <p>تاج الدین به وزیر آموزش و پرورش: تسریع در رفع موانع تحویل کتب درسی به دانش آموزان در سال جدید تحصیلی، به وزیر کار: علت عدم اجرای دقیق ماده ۱۵ قانون جامع حمایت از حقوق معلولان.</p>
      <p>بیت الله عبداللهی به وزیر نیرو: چرا نیروگاه هریس علی رغم استفاده از آب و زمین و وارد کردن دود به ریه مردم شهرستان هریس از اشتغال فرزندان آن ها سر باز می زند.</p>
      <p>احمد مازنی به همراه قاسم احمدی لاشکی و محمد علی وکیلی به وزیر کار: ضمن گرامیداشت روز جهانی نابینایان تذکر به وزرای مذکور در خصوص اجرای کامل قانون جامع حمایت از حقوق معلولان و مناسب سازی اماکن و معابر.</p>
      <p>علی اکبری به رییس جمهور: نحوه برگزاری گرامیداشت حافظ در سال جاری در شأن یک سرمایه اجتماعی نبود.</p>
      <p>مهرداد لاهوتی به رییس جمهور: دست از انتقال آب خزر بردارید، به وزیر آموزش و پرورش: لزوم تسریع در جذب مربیان پیش دبستانی و حق التدریسی های جامانده.</p>
      <p>محمد مهدی زاهدی به وزیر راه: اصلاح مسیر راه آهن کرمان_یزد.</p>
    </article>
  </body>
</html>