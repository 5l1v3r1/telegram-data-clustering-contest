<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/3/7230860/"/>
    <meta property="og:site_name" content="Українська правда"/>
    <meta property="article:published_time" content="2019-11-03T13:26:44+00:00"/>
    <meta property="og:title" content="Світоліна програла австралійці у фіналі Підсумкового турніру WTA"/>
    <meta property="og:description" content="Українська тенісистка Еліна Світоліна програла першій ракетці світу Ешлі Барті з Австралії в фіналі Підсумкового турніру WTA в китайському Шеньчжені."/>
  </head>
  <body>
    <article>
      <h1>Світоліна програла австралійці у фіналі Підсумкового турніру WTA</h1>
      <address>
        <time datetime="2019-11-03T13:26:44+00:00">03 Nov 2019, 13:26</time>
      </address>
      <p>Українська тенісистка Еліна Світоліна програла першій ракетці світу Ешлі Барті з Австралії в фіналі Підсумкового турніру WTA в китайському Шеньчжені.</p>
      <p><b>Джерело</b>: <a href="https://sportarena.com/tennis/wta-finals/svitolina-proigrala-barti-v-finale-itogovogo-turnira/?fbclid=IwAR0Ume_MvLuT1NYoSNtlSag-_bloiJG8gxYxwXBiFogowAc6lzIkPc1nxPo">Спортарена</a></p>
      <p><b>Деталі</b>: У вирішальному протистоянні турніру перша ракетка України поступилася в двох сетах: 4:6, 3:6. Матч тривав півтори години.</p>
      <p>До цієї поразки Світоліна виграла десять поспіль ігор в рамках змагання, ставши торішньою переможницею Підсумкового турніру в Сінгапурі.</p>
      <p>На нинішньому розіграші в Шеньчжені Світоліна в груповому етапі перемогла Кароліну Плішкову, Симону Халеп і Софію Кенін, а в півфіналі <a href="https://www.pravda.com.ua/news/2019/11/2/7230809/">впоралася з Беліндою Бенчич</a>.</p>
      <p>Ешлі Барті вийшла з групи завдяки перемогам над Беліндою Бенчич і Петрою Квітовою, хоч і поступилася Кікі Бертенс. У півфіналі австралійка обіграла Кароліну Плішкову. У сезоні, що завершився, Барті виграла Ролан Гаррос – це була її перша перемога на турнірі серії Великого шолома.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/2/7230809/"/>
        <a href="https://www.pravda.com.ua/news/2019/10/30/7230500/"/>
        <a href="https://www.pravda.com.ua/news/2019/10/28/7230293/"/>
      </related>
    </article>
  </body>
</html>