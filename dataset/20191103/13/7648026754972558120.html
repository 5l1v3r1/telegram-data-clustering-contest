<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%a4%d7%a7%d7%97%d7%99%d7%9d-%d7%a0%d7%99%d7%a1%d7%95-%d7%9c%d7%94%d7%95%d7%a6%d7%99%d7%90-%d7%91%d7%9b%d7%95%d7%97-%d7%99%d7%9c%d7%93%d7%94-%d7%a9%d7%9c-%d7%9e%d7%94%d7%92%d7%a8%d7%aa-%d7%a2%d7%91%d7%95%d7%93%d7%94-%d7%9e%d7%92%d7%9f-%d7%91%d7%a4%d7%aa%d7%97-%d7%aa%d7%a7%d7%95%d7%94-%d7%94%d7%92%d7%a0%d7%a0%d7%aa-%d7%a1%d7%99%d7%a8%d7%91%d7%94-415674/6"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-03T13:50:00+00:00"/>
    <meta property="og:title" content="פקחים ניסו להוציא בכוח ילדה של מהגרת עבודה מגן בפתח תקוה, הגננת סירבה"/>
    <meta property="og:description" content="באמצע יום הלימודים הגיעו פקחי רשות ההגירה לגן עירוני בפתח תקוה וניסו להוציא משם את בתה של מהגרת עבודה מניגריה, שלטענתם נמצאת בארץ ללא אשרה חוקית. הגננת סירבה לשתף פעולה ובזכותה האירוע המשפיל התעכב. &quot;זה שוק לכל הילדים בגן, הגננת מאוד אמיצה&quot;. רשות ההגירה: &quot;למקום זומנה משטרה וכן גורמי הרווחה להמשך טיפול מקצועי ראוי&quot;"/>
  </head>
  <body>
    <article>
      <h1>פקחים ניסו להוציא בכוח ילדה של מהגרת עבודה מגן בפתח תקוה, הגננת סירבה</h1>
      <h2>באמצע יום הלימודים הגיעו פקחי רשות ההגירה לגן עירוני בפתח תקוה וניסו להוציא משם את בתה של מהגרת עבודה מניגריה, שלטענתם נמצאת בארץ ללא אשרה חוקית. הגננת סירבה לשתף פעולה ובזכותה האירוע המשפיל התעכב. "זה שוק לכל הילדים בגן, הגננת מאוד אמיצה". רשות ההגירה: "למקום זומנה משטרה וכן גורמי הרווחה להמשך טיפול מקצועי ראוי"</h2>
      <address><time datetime="2019-11-03T13:50:00+00:00">03 Nov 2019, 13:50</time> by <a rel="author">מיינט פתח תקוה</a></address>
      <figure>
        <img src="http://mynetpetahtikva.co.il/dyncontent/2019/11/3/b7878495-d440-4f16-b5c9-d28b0a009820.jpeg"/>
        <figcaption>האירוע ליד הגן. צילום: באדיבות הפעילים</figcaption>
      </figure>
      <p>פקחים של רשות האוכלוסין וההגירה עצרו אם מהגרת עבודה מהעיר בטענה שאינה מחזיקה ברישיון. בתגובה האם לקחה את הפקחים לגן אליו הולכת ביתה כהוכחה על כך שהיא בעלת רישיון משום שלולא היה לה רישיון, לא היו מאפשרים לרשום את ביתה לגן עירוני.</p>
      <p>הגננת סירבה לשחרר את הילדה בטענה שכאמור, אם לא היה לה רישיון לא היה ניתן לרשום אותה לגן.</p>
      <p>חלק מהפקחים נשארו בגן במטרה לקחת את הילדה תוך כדי ההתנגדות של הגננת וחלק אחר נסע עם האם לביתה במטרה שתציג מסמכים המאשררים את חוקיותה. </p>
      <p>"אני לא עוסקת בתחום הזה באופן ספציפי, אך הייתי חייבת להירתם לעניין ולנסות לסייע. זה שוק לילדים האחרים והגננת מאוד אמיצה. למרות זאת כל מי שדיברתי איתו שמבין בתחום טוען שהמאבק חסר טעם".</p>
      <p><b>מרשות האוכלוסין וההגירה נמסר בתגובה</b>: "מדובר באישה השוהה בישראל מאז שנת 2010, מרבית השנים ללא אשרה חוקית. נתון זה הוא עובדה ולא ברור על מה מתבססות טענות הגננת אך הן כמובן אינן נכונות. המעוכבת, נתינת ניגריה, מנהלת גן פרטי אותו עזבה מיד עם הגעת פקחי רשות האוכלוסין וההגירה למקום (כשהילדים עצמם נותרו בגן).</p>
      <p>"למקום זומנה משטרה וכן גורמי הרווחה להמשך טיפול מקצועי ראוי. למעוכבת בת בגילאי הגן ועל כן, כנהוג בכלל המקרים הללו, ליוו פקחי הרשות את האם לגן הבת כדי להוציאה ולא להפרידה מאימה".</p>
    </article>
  </body>
</html>