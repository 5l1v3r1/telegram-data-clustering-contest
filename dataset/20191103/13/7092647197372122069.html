<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39588/%D9%86%D9%88%D8%B2%D8%AF%D9%87%D9%85%DB%8C%D9%86-%D9%86%D9%85%D8%A7%DB%8C%D8%B4%DA%AF%D8%A7%D9%87-%D8%A8%DB%8C%D9%86%E2%80%8C%D8%A7%D9%84%D9%85%D9%84%D9%84%DB%8C-%D8%B5%D9%86%D8%B9%D8%AA-%D8%A8%D8%B1%D9%82-%D8%A8%D9%87-%DA%A9%D8%A7%D8%B1-%D8%AE%D9%88%D8%AF-%D8%AE%D8%A7%D8%AA%D9%85%D9%87-%D8%AF%D8%A7%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-03T13:23:00+00:00"/>
    <meta property="og:title" content="نوزدهمین نمایشگاه بین‌المللی صنعت برق به کار خود خاتمه داد"/>
    <meta property="og:description" content="نوزدهمین نمایشگاه بین المللی صنعت برق ایران ، طی مراسمی با حضور معاون برق و انرژی وزیر نیرو، مدیرعامل توانیر، رئیس ساتبا و برخی مدیران و مسئولان در صنعت برق ، با معرفی غرفه‌های برتر و برگزیدگان این دوره، به کار خود پایان داد."/>
  </head>
  <body>
    <article>
      <h1>نوزدهمین نمایشگاه بین‌المللی صنعت برق به کار خود خاتمه داد</h1>
      <address><time datetime="2019-11-03T13:23:00+00:00">03 Nov 2019, 13:23</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>نوزدهمین نمایشگاه بین المللی صنعت برق ایران ، طی مراسمی با حضور معاون برق و انرژی وزیر نیرو، مدیرعامل توانیر، رئیس ساتبا و برخی مدیران و مسئولان در صنعت برق ، با معرفی غرفه‌های برتر و برگزیدگان این دوره، به کار خود پایان داد.</i>
      </p>
      <figure>
        <img src="https://barghnews.com/files/fa/news/1398/8/12/83279_324.jpg"/>
      </figure>
      <p>به گزارش <a href="http://www.barghnews.com/">برق نیوز</a>،  نوزدهمین نمایشگاه بین‌المللی صنعت برق ایران، امروز یکشنبه طی آیینی با حضور همایون حائری معاون برق و انرژی وزیر نیرو و با معرفی و تقدیر از برگزیدگان این دوره، خاتمه یافت. حائری، معاون وزیر نیرو در امور برق و انرژی در این مراسم گفت:شرایط امروز کشور و افزایش نرخ ارز بهترین فضا برای استفاده از ظرفیت‌های صادراتی و توسعه صادرات است. در بحث صادرات، بنگاه‌ها و شرکت‌های فعال از نگاه مدیریتی و فنی هم افزایی داشته باشند، در این رویکرد رقابت‌های منفی باید کنار گذاشته شود چرا که باعث لطمه خوردن روند صادرات می‌شود. <br/>حائری ادامه داد: نوآوری و ارتقای تکنولوژی کلید موفقیت هر اقتصاد و هر صنعتی است، در توسعه صادرات برق نیز باید به این موضوع توجه ویژه‌ای کرد. مطالعه بازار‌های هدف و شناسایی پتانسیل‌های این بازار‌ها گام بعدی در توسعه صادرات است. با شناخت نیاز بازار‌های هدف می‌توان برای صادرات برنامه ریزی کرد.   نوزدهمین نمایشگاه بین المللی صنعت برق ایران، با قرائت بیانیه پایانی هیئت داوران به کار خود پایان داد.<br/>متن بیانیه کمیته فنی نوزدهمین نمایشگاه بین المللی برق ایران که توسط عبدالصاحب ارجمند، رئیس هیئت داوران این نمایشگاه قرائت شد:این نمایشگاه، جلوه‌­ای از طرح دستاوردها، نوآوری­‌ها، بزرگداشت موفقیت­‌ها، ارائه خدمات موفق، تبادل اطلاعات، تجربیات و توانمندی­‌های داخلی و همچنین زمینه همکاری با سایر کشور‌های صاحب نام در فن آوری­‌ها و خدمات است.آن چه در این نمایشگاه عرضه شد، آیینه تمام نمایی از کارنامه و توانمندی کشورمان در عرصه خدمات صنعت برق است و آن چه به دست آمده و آن چه پیش‌رو است. <br/>در این مراسم ، از شرکت‌های برتر در ۳ بخش شرکت‌های کارفرما، شرکت‌های مشاور  و شرکت‌های پیمانکاری، تولید کننده و دانش بنیان در این جشنواره معرفی و تقدیر شدند.</p>
    </article>
  </body>
</html>