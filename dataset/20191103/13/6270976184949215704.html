<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/03/manafort-namagavsya-pidstavyty-ukrayinu-u-spravi-pro-zlam-servera-demokratychnoyi-partiyi/"/>
    <meta property="og:site_name" content="Рубрика"/>
    <meta property="article:published_time" content="2019-11-03T13:06:34+00:00"/>
    <meta property="og:title" content="Манафорт намагався &quot;підставити&quot; Україну у справі про злам сервера Демократичної партії"/>
    <meta property="og:description" content="Колишній керівник виборчого штабу президента США Дональда Трампа Пол Манафорт просував ідею про відповідальність України, а не Росії, у справі про злам сервера Демократичної партії у 2016 році Про це повідомляє “Радіо Свобода”. Пол Манафорт ще влітку 2016 року висунув ідею про відповідальність України, а не Росії, за злам сервера керівного органу Демократичної партії. Документи, оприлюднені […]"/>
  </head>
  <body>
    <article>
      <h1>Манафорт намагався "підставити" Україну у справі про злам сервера Демократичної партії</h1>
      <address><time datetime="2019-11-03T13:06:34+00:00">03 Nov 2019, 13:06</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/10/manafort-620x420-c-1.jpg"/>
      </figure>
      <p>
        <b>
          <b>Колишній керівник виборчого штабу президента США Дональда Трампа Пол Манафорт просував ідею про відповідальність України, а не Росії, у справі про злам сервера Демократичної партії у 2016 році</b>
        </b>
      </p>
      <p>Про це повідомляє <a href="https://www.radiosvoboda.org/a/news-komanda-trampa-vidpovidalnist-ukrajiny/30250657.html">“Радіо Свобода”</a>.</p>
      <p>Пол Манафорт ще влітку 2016 року висунув ідею про відповідальність України, а не Росії, за злам сервера керівного органу Демократичної партії. Документи, оприлюднені 2 листопада, свідчать, що заступник керівника кампанії Рік Ґейтс розповів ФБР про цю теорію Пола Манафорта. Це сталося під час інтерв’ю, проведеного в межах розслідування колишнього спецпрокурора Роберта Мюллера щодо втручання Росії в президентську кампанію 2016 року.</p>
      <p>Міністерство юстиції опублікувало 500 сторінок витягів із інтерв’ю, електронних листів та інших документів, пов’язаних із доповіддю Мюллера. Це сталося після рішення суду за позовами, поданими американськими засобами інформації – BuzzFeed News та CNN.</p>
      <p>Нова інформація свідчить, що люди в команді Трампа і навколо неї наполягали на хибній теорії про роль України у витоку документів Демократичної партії набагато раніше, ніж вважалося.</p>
    </article>
  </body>
</html>