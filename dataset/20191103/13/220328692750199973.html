<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/tsik-aktivnostta-km-10-chasa-e-714-405723.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T13:20:24+00:00"/>
    <meta property="og:title" content="ЦИК: Активността към 10 часа е 7,14 %"/>
    <meta property="og:description" content="По-ниска от тази през 2015 година, когато е била 8,46"/>
  </head>
  <body>
    <article>
      <h1>ЦИК: Активността към 10 часа е 7,14 %</h1>
      <address><time datetime="2019-11-03T13:20:24+00:00">03 Nov 2019, 13:20</time> by <a rel="author">Стандарт, снимка Канал 3</a></address>
      <p>Активността на втория тур на местните избори към 10 часа е 7,14 %, съобщи говорителят на ЦИК Александър Андреев. Тя е по-ниска в сравнение с изборите през 2015 година, когато е била 8,46.</p>
      <p>"Винаги на втория тур активността е по-ниска от основния избор. Надяваме се, че тенденцията ще остане същата, да бъде по-висока от необходимото, за да бъдат избрани кметове", допълни Андреев.</p>
      <p>"Постъпили са около 17 жалби и сигнали. Голяма част са от началото на деня, относно организацията на работа. Дали сме своите указания, където е необходимо. Има 2 сигнала за купуване и 2 за публикуване от резултати от социологически проучвания", коментира Андреев.</p>
      <p>"От проверката стана ясно, че навсякъде се работи нормално. Навсякъд отвориха навреме и може да се гласува. Бюлетината е по-малка, има двама или трима кандидати. Ако не бъде добре сгъната може да се отвори и да се разкрие тайната на вота. Затова нека избирателите да сгънат повече пъти бюлетината и да я притиснат здраво", сподели още Александър Андреев.</p>
    </article>
  </body>
</html>