<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637781/%D8%AA%D8%AC%D9%84%DB%8C%D9%84-%D8%A7%D8%B2-%D9%85%D8%AF%DB%8C%D8%B1%D8%B9%D8%A7%D9%85%D9%84-%D9%85%D9%88%D9%81%D9%82-%DA%AF%D8%B1%D9%88%D9%87-%D9%85%D9%84%DB%8C-%D9%81%D9%88%D9%84%D8%A7%D8%AF-%D8%A7%DB%8C%D8%B1%D8%A7%D9%86-%D8%A8%D8%A7-%D8%AD%D8%B6%D9%88%D8%B1-%D8%A7%D8%B3%D8%AA%D8%A7%D9%86%D8%AF%D8%A7%D8%B1-%D8%AE%D9%88%D8%B2%D8%B3%D8%AA%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T13:44:00+00:00"/>
    <meta property="og:title" content="تجلیل از مدیرعامل موفق گروه ملی فولاد ایران با حضور استاندار خوزستان"/>
    <meta property="og:description" content="مراسم تجلیل از عملکرد مدیرعامل موفق گروه ملی فولاد ایران روز گذشته (۱۱ آذرماه) با حضور استاندار خوزستان برگزار شد."/>
  </head>
  <body>
    <article>
      <h1>
        <a href="https://www.bultannews.com/fa/news/637781/%D8%AA%D8%AC%D9%84%DB%8C%D9%84-%D8%A7%D8%B2-%D9%85%D8%AF%DB%8C%D8%B1%D8%B9%D8%A7%D9%85%D9%84-%D9%85%D9%88%D9%81%D9%82-%DA%AF%D8%B1%D9%88%D9%87-%D9%85%D9%84%DB%8C-%D9%81%D9%88%D9%84%D8%A7%D8%AF-%D8%A7%DB%8C%D8%B1%D8%A7%D9%86-%D8%A8%D8%A7-%D8%AD%D8%B6%D9%88%D8%B1-%D8%A7%D8%B3%D8%AA%D8%A7%D9%86%D8%AF%D8%A7%D8%B1-%D8%AE%D9%88%D8%B2%D8%B3%D8%AA%D8%A7%D9%86">تجلیل از مدیرعامل موفق گروه ملی فولاد ایران با حضور استاندار خوزستان</a>
      </h1>
      <h2>مراسم تجلیل از عملکرد مدیرعامل موفق گروه ملی فولاد ایران روز گذشته (۱۱ آذرماه) با حضور استاندار خوزستان برگزار شد.</h2>
      <address><time datetime="2019-11-03T13:44:00+00:00">03 Nov 2019, 13:44</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> در این جلسه که با حضور غلامرضا شریعتی استاندار خوزستان، بن عباس مدیرکل هماهنگی امور اقتصادی استانداری و کلیه معاونان و مدیران مجموعه<b> گروه ملی</b> برگزار شد از خدمات دکتر عبدالکریم پهلوانی مدیرعامل <b>گروه ملی صنعتی فولاد ایران</b> در طول مدت تصدی این سمت، با اهدا لوح سپاس، تقدیر بعمل آمد.</p>
      <p> </p>
      <p> </p>
      <p><b>به گزارش بولتن نیوز،</b> در این جلسه غلامرضا شریعتی با اشاره به پیگیری‌ها و زحمات پهلوانی، جدایی او از <b>گروه ملی</b> را برخلاف میل باطنی استان توصیف کرد و برای او در سایر مراحل کاری آرزوی موفقیت کرده وگفت: همچنان به <b>حمایت‌های مجموعه استان</b> از شرکت ادامه خواهند داد.</p>
      <p>جذب منابع مالی حدود ٣٠٠ میلیارد تومانی که تاکنون ٢٠٠ میلیارد آن محقق شده است، انتقال گروه ملی زیر نظر مستقیم بانک ملی ایران، راه اندازی کارخانه فولادسازی، راه اندازی خط تولید کلاف، خط تیرآهن، تولید میلگرد سه شاخه سایز ١٠، افزایش چند برابری حجم تولید محصولات در مقایسه با مدت مشابه سال گذشته، تولید تیرآهن سبک صادراتی، صادرات محصولات، بهبود جدی اعتبار و سهم بازار شرکت، فراهم کردن مقدمات و مصوبات اولیه افزایش سرمایه یک هزار میلیارد تومانی، بهبود صورت‌های مالی شرکت، راه اندازی خط ریلی گروه ملی، انتخاب واحد نمونه برتر کیفیت، پرداخت سنوات معوق بازنشستگان سال ۹۶، پرداخت ٢٢ رای به نفع شرکت در مراجع قضایی، وصول مطالبات معوق شرکت بخشی از دستاورد‌های دوره کوتاه مدیریت دکتر پهلوانی در گروه ملی صنعتی فولاد ایران است.</p>
      <p>گفتنی است ؛ دکتر عبدالکریم پهلوانی که در ناآرام ترین روزهای گروه ملی فولاد این شرکت را به عنوان مدیرعامل تحویل گرفت نشان داد که مرد عمل است و نه شعار، او در سخت ترین روزهای گروه ملی و بحرانی ترین شرایط این شرکت را تحویل گرفت و با تمام توان و نهایت تلاش سعی در رساندن کشتی شکسته ی گروه ملی فولاد در بحران ناآرامی ها و اغتشاشات و مشکلات مالی به ساحل امن و نجات داشت و توانست ظرف مدت حضور علاوه بر حل مشکلات عدیده در جلوگیری از بروز ناآرامی ها نیز کاملا موفق و سربلند باشد.</p>
    </article>
  </body>
</html>