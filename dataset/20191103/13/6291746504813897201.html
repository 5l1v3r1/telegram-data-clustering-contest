<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/03/iraq-proteste-blocco-baghdad/"/>
    <meta property="og:site_name" content="Il Post"/>
    <meta property="article:published_time" content="2019-11-03T13:49:07+00:00"/>
    <meta property="og:title" content="In Iraq sono in corso nuove proteste, le principali strade di Baghdad sono state bloccate"/>
    <meta property="og:description" content="A Baghdad, la capitale dell'Iraq, sono in corso nuove proteste contro il governo del primo ministro Abdul Mahdi. I manifestanti hanno bloccato le principali strade della città, gli studenti hanno messo in piedi sit-in nelle loro scuole e gli uffici governativi sono rimasti chiusi (nei paesi musulmani la domenica è il"/>
  </head>
  <body>
    <article>
      <h1>In Iraq sono in corso nuove proteste, le principali strade di Baghdad sono state bloccate</h1>
      <address>
        <time datetime="2019-11-03T13:49:07+00:00">03 Nov 2019, 13:49</time>
      </address>
      <p>A Baghdad, la capitale dell’Iraq, <a href="https://www.bbc.com/news/world-middle-east-50280498">sono in corso</a> nuove proteste contro il governo del primo ministro Abdul Mahdi. I manifestanti hanno bloccato le principali strade della città, gli studenti hanno messo in piedi sit-in nelle loro scuole e gli uffici governativi sono rimasti chiusi (nei paesi musulmani la domenica è il primo giorno della settimana lavorativa). Il centro delle proteste è stata piazza Tahrir, come era già successo nelle scorse settimane.</p>
      <p>Le proteste in Iraq erano iniziate a ottobre e si erano rivolte fin dall’inizio contro il governo di Mahdi e le pessime condizioni economiche in cui si trovano molti iracheni. Finora nelle proteste sono state uccise almeno 250 persone, ma nonostante le violenze e il <a href="https://www.ilpost.it/2019/11/01/qassem-suleimani-iran-iraq-proteste/">controverso intervento dell’Iran</a> le manifestazioni non si sono fermate.</p>
    </article>
  </body>
</html>