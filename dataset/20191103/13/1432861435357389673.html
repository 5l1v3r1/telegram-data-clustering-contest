<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/veche-bivsh-vratar-na-levski-kara-probi-v-angliq-1391296.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-03T13:24:00+00:00"/>
    <meta property="og:title" content="Вече бивш вратар на Левски кара проби в Англия"/>
    <meta property="og:description" content="Изгрелият на българската футболна сцена с изявите си срещу ЦСКА - Николай Кръстев, се опитва да си уреди трансфер на Острова Младият вратар, който през лятото напусна Левски, в момента кара проби в Уест Бромич Албиън, където вече записа своя своеобразен дебют за тима до 23 години"/>
  </head>
  <body>
    <article>
      <h1>Вече бивш вратар на Левски кара проби в Англия</h1>
      <address><time datetime="2019-11-03T13:24:00+00:00">03 Nov 2019, 13:24</time> by <a rel="author">Sportlive.bg</a></address>
      <p>Изгрелият на българската футболна сцена с изявите си срещу ЦСКА - Николай Кръстев, се опитва да си уреди трансфер на Острова. Младият вратар, който през лятото напусна Левски, в момента кара проби в Уест Бромич Албиън, където вече записа своя своеобразен дебют за тима до 23 години. Той беше на вратата на младежкия тим при равенството 2:2 срещу Стоук Сити. </p>
      <p>22-годишният страж напусна "Герена" през лятото, след като щеше да бъде трети избор за Петър Хубчев след Милан Миятович и Николай Михайлов. Той лично е помолил треньора да го пусне, за да може да намери по-добро решение за кариерата си и тим, в който ще играе по-често. Кръстев беше близо до подпис със Суиндън, но в последния момент преговорите през август пропаднаха. </p>
      <p>Кръстев е юноша на "сините". Той дебютира за мъжкия отбор на 28 февруари 2017 година при гостуването на Дунав, завършило 2:2. Във всички турнири той изигра общо 20 мача за Левски, като в 6 от тях успя да запази мрежата си суха. Най-паметният му мач е срещу ЦСКА малко след дебюта му, когато със спасяванията си помогна на "сините" да спечелят с 2:1. Оттогава насам обаче той получи твърде малко шансове за изява, пише "Меридиан Мач". Междувременно пък стана ясно, че и <b><a href="https://www.sportlive.bg/bgfootball/levski/Nikolaj-Mihajlov-pozhela-da-napusne-Levski-oshte-prez-qnuari-1388398.html">Николай Михайлов иска час по-скоро да напусне Левски (подробности четете в тази статия)</a></b>. </p>
      <related>
        <h4>Още по темата</h4>
        <a href="https://www.sportlive.bg/bgfootball/levski/Trenxorskiqt-shtab-na-Levski-e-skastril-Goranov-zaradi-zhyltiq-karton-sreshtu-Dunav-1391262.html"/>
        <a href="https://www.sportlive.bg/bgfootball/levski/Levski-mozhe-da-se-prodade-dvama-za-da-osiguri-pari-za-novi-1391237.html"/>
        <a href="https://www.sportlive.bg/bgfootball/ludogorec/Ludogorec-razpitva-za-zvezda-na-Levski-gotov-e-da-dade-milion-evro-1391023.html"/>
        <a href="https://www.sportlive.bg/bgfootball/levski/Ne-vsichki-igrachi-s-iztichashti-dogovori-v-Levski-shte-poluchat-predlozheniq-za-novi-1390941.html"/>
        <a href="https://www.sportlive.bg/bgfootball/levski/Petyr-Hubchev-otlichi-edin-faktor-donesyl-pobedata-nad-Dunav-1390578.html"/>
      </related>
    </article>
  </body>
</html>