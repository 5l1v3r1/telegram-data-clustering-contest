<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/elestirilerbana-yol-gosteriyor-213996h.htm"/>
    <meta property="og:site_name" content="OLAY"/>
    <meta property="article:published_time" content="2019-11-03T13:35:57+00:00"/>
    <meta property="og:title" content="Eleştiriler bana yol gösteriyor"/>
    <meta property="og:description" content="İlk filmi Deliha'ya seyirciden gelen tepkiler üzerine yeni senaryolarında argo ve küfür kullanmama kararı aldığını itiraf eden Gupse Özay, eleştirinin kendisini doğru yönlendirdiğini söyledi."/>
  </head>
  <body>
    <article>
      <h1>Eleştiriler bana yol gösteriyor</h1>
      <h2>İlk filmi Deliha'ya seyirciden gelen tepkiler üzerine yeni senaryolarında argo ve küfür kullanmama kararı aldığını itiraf eden Gupse Özay, eleştirinin kendisini doğru yönlendirdiğini söyledi.</h2>
      <address>
        <time datetime="2019-11-03T13:35:57+00:00">03 Nov 2019, 13:35</time>
      </address>
      <p>
        <b>DUYGUSALLIK KATTIM...</b>
      </p>
      <p>Yeni filmi 'Görümce' ile seyircisini selamlamaya hazırlanan Gupse Özay, samimi açıklamalarda bulundu. İlk filmi Deliha'da kendisinin de küfürle güldürme yöntemine başvurduğunu itiraf eden Özay, 'İlk filmde küfür vardı, ama ikinci filmde tamamen yok ettim. Bana gelen eleştiriler de iyi oldu, ben eleştiriyi severim. Eleştiriler doğru yönetir insanı. Bu anlamda Deliha karakterine biraz da duygusallık katmak istedim' dedi.</p>
      <p>
        <b>BİRBİRİMİZİ DESTEKLEYELİM</b>
      </p>
      <p>Türkiye'de kadın komedyenlerin sayısının gittikçe arttığını belirten Gupse Özay, bu durumdan duyduğu memnuniyeti dile getirirken, kadınlar arasındaki rekabetin de son bulması gerektiğini söyledi. Ünlü oyuncu, 'Kadınların annelik rekabeti, çocuklarını büyütürken 'en iyi benim' rekabetinden ziyade birbirimize destek olmayı, yardımlaşmayı, güzel paylaşımlarda bulunmayı önemsiyorum. Belki ileride yazacağım çocuk kitaplarında bu konulara değinebilirim' diye konuştu.</p>
    </article>
  </body>
</html>