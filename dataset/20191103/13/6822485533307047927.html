<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812109.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T13:18:00+00:00"/>
    <meta property="og:title" content="۱۰۰ هزار دستگاه از سری Huawei Mate ۳۰ در یک دقیقه فروخته شد"/>
    <meta property="og:description" content="رن ژنگفی بنیان‌گذار شرکت هوآوی به صورت رسمی اعلام کرد که این شرکت هدفی جدی برای رسیدن به رکورد فروش 270 میلیون گوشی هوشمند در سال 2019 داشته و با آغاز عرضه جهانی سری Huawei Mate 30 و ثبت رکورد فروش ۱۰۰ هزار دستگاه گوشی در یک دقیقه، هوآوی در کسب عنوان بزرگترین تولیدکننده گوشی در سال 2019 نزدیک‌تر شده‌است."/>
  </head>
  <body>
    <article>
      <h1>۱۰۰ هزار دستگاه از سری Huawei Mate ۳۰ در یک دقیقه فروخته شد</h1>
      <address>
        <time datetime="2019-11-03T13:18:00+00:00">03 Nov 2019, 13:18</time>
      </address>
      <p>رن ژنگفی بنیان‌گذار شرکت هوآوی به صورت رسمی اعلام کرد که این شرکت هدفی جدی برای رسیدن به رکورد فروش 270 میلیون گوشی هوشمند در سال 2019 داشته و با آغاز عرضه جهانی سری Huawei Mate 30 و ثبت رکورد فروش ۱۰۰ هزار دستگاه گوشی در یک دقیقه، هوآوی در کسب عنوان بزرگترین تولیدکننده گوشی در سال 2019 نزدیک‌تر شده‌است.</p>
      <p>هوآوی در سال جاری به فروش 200 میلیون گوشی هوشمند در سراسر دنیا رسیده است. این شرکت به رکورد کل فروش محصولات خود در سال 2018 بسیار نزدیک شده و می‌تواند آمار فروش خود را نسبت به سال گذشته ارتقا بدهد.</p>
      <figure>
        <img src="https://www.alef.ir/files/archive/originals/2019/44/157581.jpg"/>
      </figure>
      <p>رن ژنگفی بنیان‌گذار این شرکت هنگام اعلام این آمار فروش، به این نکته اشاره کرد که هدف نهایی سال 2019 رسیدن به آمار 270 میلیون گوشی است؛ یعنی شرکت هوآوی باید در دو ماه باقی‌مانده نزدیک به 70 میلیون دستگاه به فروش برساند.</p>
      <p>پیش از این هوآوی در سال 2017 تعداد 153 میلیون دستگاه و در سال 2018 نیز 206 میلیون دستگاه به فروش رسانده بود و اگر آمار رشد 35 درصدی شرکت نسبت به کل سال 2018 محقق شود، بعید نیست که هوآوی بتواند به هدف 270 میلیون دستگاه در سال 2019 برسد.</p>
      <p>در ادامه سال فرصت تعطیلات پیش از سال نو و فروش‌های ویژه در پیش است. هوآوی می‌تواند با تصمیم‌گیری درست در مورد برنامه‌های فروش خود در مناطق مختلف دنیا، موفقیت بالایی در این بازه زمانی کسب کند.</p>
      <figure>
        <img src="https://www.alef.ir/files/archive/originals/2019/44/157580.jpg"/>
      </figure>
      <p>نکته دیگر این است که سری Huawei Mate 30 به تازگی عرضه شده و هوآوی موفق شد در یک دقیقه ۱۰۰ هزار دستگاه گوشی هوشمند  Huawei Mate 30وpro  Huawei Mate 30 نسخه‌ 5G‌  را بفروشد. با‌ اینکه پیش‌ ثبت‌نام هر دو دستگاه از ۱۰ روز قبل آغاز شده بود، هواوی از اول نوامبر گوشی‌های هوشمند 5G جدید خود را عرضه کرد و فروخت.  </p>
      <p>این آمارها نشان از علاقه کاربران به این محصول است و در صورتی که این روند فروش ادامه پیدا کند، هوآوی می‌تواند در پایان سال به هدف 270 میلیونی خود برسد، در جایگاه نخست بزرگترین تولیدکنندگان گوشی هوشمند در سال 2019 میلادی قرار  می‌گیرد.</p>
    </article>
  </body>
</html>