<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42615_U-tsentri-Lvova-travmuvalasya-nepovnolitnya-divchina"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-03T13:29:00+00:00"/>
    <meta property="og:title" content="У центрі Львова травмувалася неповнолітня дівчина"/>
    <meta property="og:description" content="2 листопада на оперативну лінію 102 у поліцію надійшло повідомлення про те, на проспекті Свободи у Львові сполохані коні, запряжені у прог"/>
  </head>
  <body>
    <article>
      <h1>У центрі Львова травмувалася неповнолітня дівчина</h1>
      <address>
        <time datetime="2019-11-03T13:29:00+00:00">03 Nov 2019, 13:29</time>
      </address>
      <p>
        <b>2 листопада на оперативну лінію 102 у поліцію надійшло повідомлення про те, на проспекті Свободи у Львові сполохані коні, запряжені у прогулянкову карету, понесли, виїхали на центральну алею, де відпочивали люди, внаслідок чого молода дівчина отримала тілесні ушкодження.</b>
      </p>
      <p>На місці події працювала слідчо-оперативна група. Правоохоронці встановили особу травмованої - п`ятнадцятирічної школярки, мешканки міста Турка. З відкритим переломом ноги її було госпіталізовано.</p>
      <p>Також попередньо встановлено, що прогулянкова карета, запряжена двома кіньми стояла на проспекті Свободи. Близько 18.30 коні сполохались голосного хлопка, ймовірно, звуку петарди чи салюта, понесли та виїхали на центральну пішохідну алею, де на одній з лавок сиділа потерпіла.</p>
      <p>За фактом відкрите кримінальне провадження за ст.291 КК України (порушення чинних на транспорті правил). Максимальне покарання, передбачене санкцією статті, - позбавлення волі на строк до п’яти років. Проводиться досудове розслідування, поліцейські встановлюють обставини події.</p>
      <p>Один кінь травмований.</p>
      <p>Про це повідомили у відділі комунікації поліції у Львівській області</p>
      <p>
        <i>Фото ілюстративне</i>
      </p>
    </article>
  </body>
</html>