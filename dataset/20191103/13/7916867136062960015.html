<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134272-siuolaikiniu-krepsiniu-nusivyles-gasolis-zaidimo-grozis-ir-tyrumas-yra-prarastas.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-03T13:49:00+00:00"/>
    <meta property="og:title" content="Šiuolaikiniu krepšiniu nusivylęs Gasolis: „Žaidimo grožis ir tyrumas yra prarastas“"/>
    <meta property="og:description" content="Ispanijos krepšinio legenda Pau Gasolis „Marca“ leidiniui davė išskirtinį interviu, kuriame papasakojo apie artėjančią karjeros pabaigą, pasikeitusį krepšinį bei Nikola Mirotičiaus sprendimą grįžtį į Europą. Puolėjas šią vasarą prisijungė prie Portlando „Trail Blazers“, tačiau vis dar gydosi praėjusį sezoną patirtą traumą ir, kaip teigė pats, nėra tikras kada galės vėl žengti ant parketo. Paklaustas, ar tai bus paskutiniai jo karjeros ..."/>
  </head>
  <body>
    <article>
      <h1>Šiuolaikiniu krepšiniu nusivylęs Gasolis: „Žaidimo grožis ir tyrumas yra prarastas“</h1>
      <address>
        <time datetime="2019-11-03T13:49:00+00:00">03 Nov 2019, 13:49</time>
      </address>
      <p>Nuotr.: AFP – Scanpix</p>
      <figure>
        <a href="https://www.basketnews.lt/paveikslelis-190554-any1000x1000.jpg">
          <img src="https://www.basketnews.lt/paveikslelis-190554-any630x500.jpg"/>
        </a>
      </figure>
      <p>Nuotr. AFP – Scanpix</p>
      <p>Ispanijos krepšinio legenda Pau Gasolis „Marca“ leidiniui davė išskirtinį interviu, kuriame papasakojo apie artėjančią karjeros pabaigą, pasikeitusį krepšinį bei Nikola Mirotičiaus sprendimą grįžtį į Europą.</p>
      <p>Puolėjas šią vasarą prisijungė prie Portlando „Trail Blazers“, tačiau vis dar gydosi praėjusį sezoną patirtą traumą ir, kaip teigė pats, nėra tikras kada galės vėl žengti ant parketo.</p>
      <p>Paklaustas, ar tai bus paskutiniai jo karjeros metai, Gasolis tikino per daug apie tai negalvojantis.</p>
      <p>„Nesijaudinu dėl ateities. Suprantu, jog mano karjera artėja prie pabaigos ir apie tai jau galvojau kelis pastaruosius metus. Esu tikras, jog mano krepšininko karjera baigsis jau greitai. Dar nesu tikras ką veiksiu po to, bet norėčiau dirbti su komanda ar organizacija, susijusia su sportu bei turėti galimybę derinti darbus su buvimu su šeima“, – teigė Gasolis.</p>
      <p>39-erių Gasolis taip pat teigė, jog šiuolaikinis krepšinis yra visiškai kitoks ir jam asmeniškai nėra itin priimtinas.</p>
      <p>„Daug kas pasikeitė, o labiausiai pats žaidimas. Dabar žaidėjai iš karto meta į krepšį, pozicinės atakos būna labai trumpos ir jų metu matome mažai perdavimų. Jeigu savo karjeros pradžioje būčiau atlikęs metimus atakų pradžioje, iš karto būčiau sodinamas ant suolo“, – sakė Gasolis.</p>
      <p>„Dabar treneriai tai (anksti atlikti metimus) skatina. Metimas į krepšį būna jau aštuntą atakos sekundę. Žaidimo grožis ir tyrumas yra prarastas. Kamuolys nebėra judinamas nuo vieno aikštės krašto iki kito ir liko tik mišinys tarp lauko ir salės krepšinio. Vidurio puolėjo pozicija taip pat prarasta. Aikštelėje beliko po penkis vaikus kiekvienoje komandoje“, – sakė ispanas.</p>
      <p>Gasolio taip pat buvo paklausta apie Mirotičiaus sprendimą palikti NBA bei grįžti į Europą. Puolėjas atskleidė, kad apie tai turėjo pokalbį su pačiu Mirotičiumi.</p>
      <p>„Kalbėjau su juo prieš jam priimant sprendimą. Nebuvau nustebęs, nes žinojau kontekstą bei žinojau, kad tokia galimybė egzistuoja. Žinoma, tai nėra būdinga, kuomet tokios fizinės kondicijos bei amžiaus krepšininkas grįžta į Europą.</p>
      <p>Tai buvo drąsus Niko poelgis. Jis sulaužė visas normas, o vienintelis dalykas, kuris man rūpi yra tas, jog jis būtų laimingas“, – baigė Gasolis.</p>
      <h3>
        <a href="https://www.basketnews.lt/zaidejai/1234-pau-gasol.html">Pau Gasol</a>
      </h3>
      <figure>
        <img src="https://www.basketnews.lt/paveikslelis-204112-crop90x135.jpg"/>
      </figure>
      <ul>
        <li>Komanda: <a href="https://www.basketnews.lt/komandos/467-portland-trail-blazers.html">Portland Trail Blazers</a></li>
        <li>Pozicija: PF</li>
        <li>Amžius: 39</li>
        <li>Ūgis: 213 cm</li>
        <li>Svoris: 113 kg</li>
        <li>Gimimo vieta: Barcelona, Ispanija</li>
      </ul>
    </article>
  </body>
</html>