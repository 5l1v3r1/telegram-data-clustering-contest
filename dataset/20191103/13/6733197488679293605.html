<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/toyota-c-hr-facelift-2019-cena-vybava-hybridni-motory"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-03T13:00:00+00:00"/>
    <meta property="og:title" content="Toyota C-HR po faceliftu má české ceny. Nový hybrid dostal i speciální výbavu"/>
    <meta property="og:description" content="Toyota C-HR se prodává jako housky na krámě. Po faceliftu si můžete vybrat mezi dvěma hybridními pohony, z nichž ten silnější má 184 koní."/>
  </head>
  <body>
    <article>
      <h1>Toyota C-HR po faceliftu má české ceny. Nový hybrid dostal i speciální výbavu</h1>
      <h2>Toyota C-HR se prodává jako housky na krámě. Po faceliftu si můžete vybrat mezi dvěma hybridními pohony, z nichž ten silnější má 184 koní.</h2>
      <address><time datetime="2019-11-03T13:00:00+00:00">03 Nov 2019, 13:00</time> by <a rel="author">Jan Mička</a></address>
      <p>České zastoupení Toyoty slíbilo, že 1. listopadu uvede na český trh modernizovanou verzi excentrického crossoveru C-HR. Slib dodrželo. Vůz, který si za prvních devět měsíců letošního roku na českém trhu připsal 860 registrací, přijíždí se dvěma verzemi hybridní systému. <a href="https://www.autorevue.cz/toyota-corolla-2019-cena-hatchback-kombi-sedan-hybrid">Dohnal tak model Corolla</a>, který staví na stejné modulární platformě.</p>
      <related>
        <a href="https://www.autorevue.cz/test-toyota-c-hr-neon-lime-18-hybrid-c-hrrrr-f-iiii"/>
      </related>
      <p>Nejlevnější Toyotu C-HR za 564.900 Kč pohání motor 1.2 Turbo (85 kW) kombinovaný s manuální převodovkou, linie Comfort je pak dostupná i s menším z hybridních pohonů (1.8 Hybrid/90 kW za 644.900 Kč). Kdo by toužil po benzinu a automatu, musí sáhnout o stupínek výše (654.900 Kč). Výbava Style zahrnuje i kombinaci benzinového motoru, automatu a pohonu 4x4. Stojí 714.900 Kč.</p>
      <related>
        <a href="https://www.autorevue.cz/toyota-c-hr-prosla-modernizaci-pod-kapotu-nove-dostava-i-dvoulitrovy-hybrid"/>
      </related>
      <p>Od výbavy Style můžete sáhnout také po novém dvoulitrovém hybridu s kombinovaným výkonem 135 kW (184 koní, samotný spalovací motor má 112 kW). Hnaná jsou přední kola, řazení obstarává hybridní planetová převodovka e-CVT, zrychlení z nuly na stovku zabere 8,2 sekundy a spotřebu Toyota ještě upřesní. Hybridní osmnáctistovka si v kombinovaném cyklu bere 4,7 – 5,1 l/100 km, dvoulitr si tedy jistě méně nevezme.</p>
      <related>
        <a href="https://www.autorevue.cz/test-toyota-c-hr-18-hybrid-s-nudou-je-treba-skoncovat"/>
      </related>
      <p>Cenový rozdíl mezi hybridními verzemi je 75.000 Kč. Pouze dvoulitr je ale vedle výbav Style, Executive a Selection nabízen také ve verzi Premiere Edition se speciální výbavou už v základu.</p>
      <p>Stojí 909.800 Kč, tedy o 44.900 Kč více než nižší stupeň Selection, a nad jeho rámec má třeba béžové kožené čalounění, navigace, audio JBL nebo 18palcová kola v černém provedení. Specialitou je oranžový lak, který je nabízen zdarma jen u Premiere Edition.</p>
      <table>
        <tr>
          <th colspan="6">Toyota C-HR po faceliftu: Výbavy a ceny na českém trhu</th>
        </tr>
        <tr>
          <td>
            <b>Motor</b>
          </td>
          <td align="center">Comfort</td>
          <td align="center"> Style</td>
          <td align="center">Executive</td>
          <td align="center"> Selection</td>
          <td align="center">Premiere Edition</td>
        </tr>
        <tr>
          <td>
            <b>1.2 Turbo/85 kW 6M</b>
          </td>
          <td align="center">564.900</td>
          <td align="center">604.900</td>
          <td align="center">-</td>
          <td align="center">-</td>
          <td align="center">-</td>
        </tr>
        <tr>
          <td>
            <b>1.2 Turbo/85 kW CVT</b>
          </td>
          <td align="center">-</td>
          <td align="center">654.900</td>
          <td align="center">-</td>
          <td align="center">-</td>
          <td align="center">-</td>
        </tr>
        <tr>
          <td>
            <b>1.2 Turbo/85 kW CVT 4x4</b>
          </td>
          <td align="center">-</td>
          <td align="center">714.900</td>
          <td align="center">-</td>
          <td align="center">-</td>
          <td align="center">-</td>
        </tr>
        <tr>
          <td>
            <b>1.8 Hybrid/90 kW e-CVT</b>
          </td>
          <td align="center">644.900</td>
          <td align="center">684.900</td>
          <td align="center">749.900</td>
          <td align="center">789.900</td>
          <td align="center">-</td>
        </tr>
        <tr>
          <td>
            <b>2.0 Hybrid/135 kW e-CVT</b>
          </td>
          <td align="center">-</td>
          <td align="center">759.900</td>
          <td align="center">824.900</td>
          <td align="center">864.900</td>
          <td align="center">909.800</td>
        </tr>
      </table>
      <h3>
        <a href="https://www.autorevue.cz/alternativni-pohony">Speciál: Alternativní pohony</a>
      </h3>
      <p>K vývoji alternativních pohonů došlo kvůli ztenčujícím se zásobám ropy a problémům se znečištěním životního prostředí. V automobilovém průmyslu se v současnosti nejčastěji hovoří o pohonech na LPG, CNG, vodík a elektrický proud. Právě v posledních dvou zmíněných pohonech je podle odborníků budoucnost.</p>
      <p><a href="https://www.autorevue.cz/lpg-ma-stale-smysl-prehled-aut-s-timto-pohonem-a-proc-je-chtit">Přehled aut s pohonem na LPG </a>• <a href="https://www.autorevue.cz/koupit-ted-auto-na-cng-mame-sedm-argumentu-pro-a-stejny-pocet-proti">Koupit auto na CNG?</a> • <a href="https://www.autorevue.cz/auta-na-cng-jak-dojedou-daleko">Auta na CNG: Jak dojedou daleko?</a> • <a href="https://www.autorevue.cz/vodikova-toyota-mirai-se-predstavuje-i-v-evropske-verzi-stovku-da-za-96-s">Toyota Mirai na vodík</a> • <a href="https://www.autorevue.cz/volkswagen-meb-platforma-elektromobil-id">VW razí cenu elektroaut na minimum</a> • <a href="https://www.autorevue.cz/hyundai-nexo-oficialne-predstaven-na-ces">Hyundai Nexo - SUV na vodík</a> • <a href="https://www.autorevue.cz/zeneva-2018-revolucni-cng-mild-hybrid-skodovky-do-detailu-tohle-tady-jeste-nebylo">Revoluční CNG-mild-hybrid Škoda do detailu</a></p>
      <related>
        <h4>Určitě si přečtěte</h4>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.auto.cz/kawasaki-zamirila-do-italie-a-vysledkem-je-sokujici-bimota-tesi-h2-131936"/>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.auto.cz/volkswagen-pracuje-na-novem-golfu-variant-bude-vypadat-takto-131958"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/test-ojetiny-ford-mondeo-je-to-nejlepsi-co-muzete-koupit-vazne"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
      </related>
    </article>
  </body>
</html>