<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/doba-na-donbasi-15-vorozhih-obstriliv-dvoh-biyciv-objednanih-sil-poraneno-637299.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-03T05:46:02+00:00"/>
    <meta property="og:title" content="Доба на Донбасі: 15 ворожих обстрілів, двох бійців Об'єднаних сил поранено"/>
    <meta property="og:description" content="Окупанти стріляли з гранатометів, кулеметів та стрілецької зброї"/>
  </head>
  <body>
    <article>
      <h1>Доба на Донбасі: 15 ворожих обстрілів, двох бійців Об'єднаних сил поранено</h1>
      <address>
        <time datetime="2019-11-03T05:46:02+00:00">03 Nov 2019, 05:46</time>
      </address>
      <h4>Окупанти стріляли з гранатометів, кулеметів та стрілецької зброї</h4>
      <p>У суботу, 2 листопада, бойовики на Донбасі 15 разів порушили режим припинення вогню.</p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 120 мм, а також гранатометів різних систем, великокаліберних кулеметів та іншої стрілецької зброї.</p>
      <p>Про це йдеться у ранковому зведенні пресцентру операції Об'єднаних сил.</p>
      <p>В районі відповідальності оперативно-тактичного угруповання «Схід»  противник здійснив шість обстрілів:</p>
      <ul>
        <li>поблизу Новогригорівки – з мінометів калібру 120 мм;</li>
        <li>біля Авдіївки – з РПГ, автоматичних гранатометів, великокаліберних кулеметів та стрілецької зброї;</li>
        <li>неподалік Талаківки – зі станкових автоматичних гранатометів;</li>
        <li>двічі неподалік Водяного, що на Приазов'ї – з автоматичних гранатометів та великокаліберних кулеметів;</li>
        <li>біля Павлополя - зі стрілецької зброї.</li>
      </ul>
      <p>В районі відповідальності оперативно-тактичного угруповання «Північ» противник здійснив дев’ять обстрілів:</p>
      <ul>
        <li>біля Новозванівки – з ручних протитанкових та автоматичних гранатометів;</li>
        <li>тричі неподалік Новолуганського – зі стрілецької зброї та станкових протитанкових і автоматичних гранатометів;</li>
        <li>двічі поблизу Хутора Вільного – зі стрілецької зброї;</li>
        <li>неподалік Луганського – з великокаліберних кулеметів та ручних протитанкових гранатометів;</li>
        <li>біля Шумів – зі станкових протитанкових гранатометів та стрілецької зброї;</li>
        <li>поблизу Зайцевого – з СПГ, стрілецької зброї та автоматичних гранатометів.</li>
      </ul>
      <p>Вчора, 2 листопада, поранень внаслідок обстрілів зазнали два військовослужбовці Об'єднаних сил.</p>
      <p>З початку цієї доби збройні формування Російської Федерації та її найманці вогневої активності не проявляли.</p>
      <related>
        <a href="https://glavcom.ua/world/observe/u-moskvi-bez-poyasnennya-prichin-zatrimali-litak-z-hvorim-viyskovim-atashe-ssha-637285.html"/>
        <a href="https://glavcom.ua/country/incidents/u-merezhi-vismiyali-mural-z-boyovikom-motoroloyu-v-okupovanomu-donecku-637270.html"/>
        <a href="https://glavcom.ua/country/incidents/rosija-ne-maje-prava-zmushuvati-zhiteliv-krimu-sluzhiti-u-svojij-armiji-human-rights-watch-637220.html"/>
      </related>
    </article>
  </body>
</html>