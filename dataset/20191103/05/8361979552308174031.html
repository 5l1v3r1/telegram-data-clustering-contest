<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/u-drezdeni-nacistska-situaciya-novini-svitu-50051321.html"/>
    <meta property="og:site_name" content="НВ"/>
    <meta property="article:published_time" content="2019-11-03T05:38:00+00:00"/>
    <meta property="og:title" content="У Дрездені схвалили резолюцію про «надзвичайну нацистську ситуацію»"/>
    <meta property="og:description" content="У Дрездені, Німеччина, муніципальна рада схвалила резолюцію про «надзвичайну нацистську ситуацію» (Nazinotstand)."/>
  </head>
  <body>
    <article>
      <h1>У Дрездені схвалили резолюцію про «надзвичайну нацистську ситуацію»</h1>
      <h2>У Дрездені, Німеччина, муніципальна рада схвалила резолюцію про «надзвичайну нацистську ситуацію» (Nazinotstand).</h2>
      <address>
        <time datetime="2019-11-03T05:38:00+00:00">03 Nov 2019, 05:38</time>
      </address>
      <p>Про це повідомляє <a href="https://www.bbc.com/news/world-europe-50266955">ВВС</a>.</p>
      <p>За резолюцію проголосували 39 осіб, проти — 29. Ініціатори документу вважають, що проблема ультраправих у місті занадто серйозна.</p>
      <p>«Надзвичайна нацистська ситуація за аналогією з кліматичною надзвичайною ситуацією означає, що у нас серйозні проблеми. Відкрите демократичне суспільство під загрозою», — сказав автор резолюції, член місцевої ради Макс Ашенбах.</p>
      <p>Він є представником сатиричної лівоцентристської політичної партії Die Partei. Партія була створена, як «партія-жарт», але на виборах у 2019 році його представники пройшли до Європарламенту.</p>
      <p>Прихильники запровадження Nazinotstand заявляють про збільшення кількості «правих екстремістських поглядів і дій», а також закликають допомагати жертвам насильства ультраправих, захищати меншини й зміцнювати демократію.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/010/208/original/4aee027d437470ac076e5e17a58227c7.png?stamp=1&amp;q=85&amp;w=115"/>
      </figure>
      <p>Олег Шама<br/>Виклик Кремлю: у нацистів президент і прем'єр – євреї</p>
      <p>Проти резолюції були зокрема представники керівної на федеральному рівні Християнсько-демократичної партії.</p>
      <p>Макс Ашенбах пояснив, що документ не зобов’язує вживати якісь дії, проте «в теорії, оголошеним заходам треба приділити більше уваги».</p>
    </article>
  </body>
</html>