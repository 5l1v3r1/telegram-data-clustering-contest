<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/513396/rancang-konsert-istimewa"/>
    <meta property="og:site_name" content="HM Online"/>
    <meta property="article:published_time" content="2019-11-03T05:01:00+00:00"/>
    <meta property="og:title" content="Rancang konsert istimewa"/>
    <meta property="og:description" content="SEMUA artis ada impian untuk mengadakan konsert atau persembahan istimewa yang melengkapi profil seni masing-masing."/>
  </head>
  <body>
    <article>
      <h1>Rancang konsert istimewa</h1>
      <address><time datetime="2019-11-03T05:01:00+00:00">03 Nov 2019, 05:01</time> by <a rel="author">Ramlah Zainal</a></address>
      <p>SEMUA artis ada impian untuk mengadakan konsert atau persembahan istimewa yang melengkapi profil seni masing-masing.</p>
      <p>Menurut penyanyi popular, Datin Alyah, 38, dia juga teringin mengadakan konsert sempena meraikan ulang tahun ke-20 pembabitannya dalam dunia muzik pada tahun depan.</p>
      <p>“Saya akui tidak mudah untuk buat konsert mahupun ‘showcase’ pada zaman kegawatan pasaran album.</p>
      <p>“Namun, saya akan bekerja keras merealisasikan konsert itu kerana percaya dengan rezeki kurniaan Allah SWT,” katanya.</p>
      <p>Mengulas lanjut perkara itu, Alyah atau nama sebenarnya, Noor Hasliah Abu Hassan berkata, ia masih dalam perancangan.</p>
      <p>“Buat masa ini, saya cari penaja yang berminat untuk membantu merealisasikan konsert saya nanti.</p>
      <p>“Saya juga mengalu-alukan pihak korporat atau orang perseorangan yang mahu bekerjasama,” katanya.</p>
      <p>Ditanya lokasi konsert pula, kata Alyah, ia belum diputuskan lagi.</p>
      <p>“Ada cadangansama ada Istana Budaya atau stadium, tetapi belum diputuskan lagi.</p>
      <p>“Mereka yang berminat bekerjasama dalam konsert ini boleh berhubung dengan pengurusan saya, Warner Music,” katanya.</p>
      <p>Selain konsert, Alyah juga bakal melancarkan koleksi minyak wanginya iaitu Queen Alyah pada Januari depan.</p>
      <p>“Selain nyanyian, saya juga membuka bisnes sebagai jaminan masa depan.</p>
      <p>“Antaranya bisnes minyak wangi yang dibuat khusus buat peminat yang setia menyokong kerjaya saya,” katanya.</p>
      <figure>
        <img src="https://assets.hmetro.com.my/images/articles/datin-alyahhhsatu_1572728444.jpg"/>
        <figcaption>PENYANYI, Datin Alyah. FOTO Intan Nur Elliana Zakaria</figcaption>
      </figure>
      <p>
        <b>SINGLE BAHARU LEBIH RANCAK</b>
      </p>
      <p>Berbanding lagu Sesal Separuh Nyawa, menurut Alyah, single Meluruh kurang mendapat tempat di stesen radio tempatan.</p>
      <p>Single Meluruh ciptaan Alyah, Helen Yap dan lirik oleh Slen manakala video muziknya mendapat sentuhan sutradara Ghaz Abu Bakar.</p>
      <p>“Saya tidak kesah lagu Meluruh lambat naik kerana masih giat dipromosikan.</p>
      <p>“Meluruh akan menjadi lagu tema drama televisyen tidak lama lagi dan semoga ia membantu menaikkan lagi populariti lagu ini,” katanya.</p>
      <p>Mengenai pembikinan lagu baharu pula, isteri pengarah muzik terkenal Datuk Ramli M.S ini juga terbuka untuk bekerjasama dengan komposer baharu berbakat besar.</p>
      <p>“Saya mahu bekerja dengan komposer lain pula kerana mahukan kelainan. Antara komposer dalam senarai ialah Omar K.</p>
      <p>“Saya mahu hasilkan lagu rancak dan berbeza daripada yang pernah dihasilkan sebelum ini,” katanya.</p>
      <p>katanya.</p>
      <related>
        <h4>Berita Berkaitan</h4>
        <a href="https://www.hmetro.com.my/utama/2019/07/480417/ilham-dalam-hujan-lebat"/>
        <a href="https://www.hmetro.com.my/rap/2019/07/479730/rimas-kait-lagu-dengan-rumah-tangga-alyah"/>
        <a href="https://www.hmetro.com.my/rap/2019/07/475236/tidak-mudah-kekal-relevan"/>
        <a href="https://www.hmetro.com.my/rap/2019/08/481553/jadual-padat-alyah-tangguh-rawatan-kesuburan"/>
        <a href="https://www.hmetro.com.my/utama/2018/12/405290/alyah-tak-sesal"/>
        <a href="https://www.hmetro.com.my/utama/2019/05/460443/tebus-detik-penting"/>
        <a href="https://www.hmetro.com.my/node/167843"/>
        <a href="https://www.hmetro.com.my/utama/2018/10/388705/tiada-batu-loncatan"/>
      </related>
    </article>
  </body>
</html>