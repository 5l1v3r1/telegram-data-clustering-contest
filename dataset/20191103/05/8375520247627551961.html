<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/the-washington-post-poyasnila-za-shcho-tramp-nenavidiv-ukrajinu-637300.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-03T05:54:12+00:00"/>
    <meta property="og:title" content="The Washington Post пояснила, за що Трамп ненавидів Україну"/>
    <meta property="og:description" content="Працівники адміністрації Трампа «ніколи не могли зрозуміти» причину ненависті президента США до України"/>
  </head>
  <body>
    <article>
      <h1>The Washington Post пояснила, за що Трамп ненавидів Україну</h1>
      <address>
        <time datetime="2019-11-03T05:54:12+00:00">03 Nov 2019, 05:54</time>
      </address>
      <h4>Працівники адміністрації Трампа «ніколи не могли зрозуміти» причину ненависті президента США до України</h4>
      <p>Президент США Дональд Трамп відчував ненависть до України з найперших днів в Білому домі.</p>
      <p>Про це повідомляє газета <a href="https://www.washingtonpost.com/">The Washington Post </a>з посиланням на співробітників адміністрації американського президента.</p>
      <p>«Він звинувачував (українську владу, – ред) в тому, що вони якимось чином працювали з кампанією Клінтон. Були звинувачення, що вони могли йому нашкодити. Він просто ненавидів Україну», - розповів колишній чиновник.</p>
      <p>Він пояснив, що причиною такого ставлення може бути сприйняття президентом різних теорій змови, і додав, що працівники адміністрації «ніколи не могли цього зрозуміти».</p>
      <p>Видання зазначає, що чиновники намагалися переконати Трампа надати підтримку президенту України Володимиру Зеленському, однак американський лідер був проти, так як, на його думку, влада України вступала в змову з демократами під час передвиборчої кампанії 2016 року.</p>
      <p>ЗМІ також додає, що у 2017 році помічники американського президента пропонували передати військову допомогу Україні, але Трамп був проти.</p>
      <p>«Він продовжував говорити про те, що не варто злити Росію і яка Україна погана країна», - поділився колишній чиновник.</p>
      <p>Зазначимо, що напередодні президент США <a href="https://glavcom.ua/news/tramp-anonsuvav-zustrich-iz-zelenskim-u-bilomu-domi-637283.html">Дональд Трамп пообіцяв запросити свого українського колегу Володимира Зеленського відвідати Білий дім.</a></p>
      <p>Як відомо, у вересні у Нью-Йорку відбулася зустріч президентів України і США Володимира Зеленського і Дональда Трампа. Перед цим глави держав поговорили по телефону у липні.</p>
      <p>Згодом ця розмова стане приводом для <a href="https://glavcom.ua/topics/electionsusa.html">запуску процедури імпічменту Трампа</a>.</p>
      <p>Декілька днів тому представники Білого дому заявили, що в адміністрації президента США <a href="https://glavcom.ua/news/biliy-dim-mi-gotovi-do-impichmentu-trampa-637135.html">готові до того, що Дональду Трампу можуть оголосити імпічмент.</a></p>
      <p>Нагадаємо, 31 жовтня Палата представників Конгресу <a href="https://glavcom.ua/news/nizhnya-palata-kongresu-progolosuvala-za-poryadok-impichmentu-trampa-636798.html">США більшістю голосів проголосувала за визначення процедури імпічменту</a> президента країни Дональда Трампа. Прийнятий документ передбачає проведення публічних слухань у ході розслідування проти Трампа і оприлюднення стенограм із закритих засідань, а також визначає, які права мають президент США і противники імпічменту в Конгресі.</p>
      <p>Президент США<a href="https://glavcom.ua/world/observe/tramp-vidreaguvav-na-zatverdzhennya-u-kongresi-rezolyuciji-pro-impichment-636833.html"> Дональд Трамп назвав ухвалення резолюції «найбільшим полюванням на відьом</a> за всю американську історію».</p>
      <p>Публічні слухання у Конгресі <a href="https://glavcom.ua/world/observe/impichment-trampa-publichni-sluhannya-u-kongresi-mozhut-pochatisya-vzhe-cogo-misyacya--637126.html">можуть початися вже цього місяця</a>.</p>
      <related>
        <a href="https://glavcom.ua/news/tramp-anonsuvav-zustrich-iz-zelenskim-u-bilomu-domi-637283.html"/>
        <a href="https://glavcom.ua/world/observe/ministr-energetiki-ssha-vidmovlyajetsya-svidchiti-na-zakritomu-zasidanni-kongresu-637152.html"/>
        <a href="https://glavcom.ua/news/biliy-dim-mi-gotovi-do-impichmentu-trampa-637135.html"/>
      </related>
    </article>
  </body>
</html>