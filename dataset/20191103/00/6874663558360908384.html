<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/marketing/articles/0,7340,L-3772909,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="חברת אחוה מוזילה את הטחינה האורגנית ב-10%"/>
    <meta property="og:description" content="ירידת המחירים היא לטחינה אורגנית ולטחינה משומשום מלא אורגני, הן במותג אחוה והן בכל המותגים הפרטיים המיוצרים במפעל"/>
  </head>
  <body>
    <article>
      <h1>חברת אחוה מוזילה את הטחינה האורגנית ב-10%</h1>
      <h2>ירידת המחירים היא לטחינה אורגנית ולטחינה משומשום מלא אורגני, הן במותג אחוה והן בכל המותגים הפרטיים המיוצרים במפעל</h2>
      <address><time datetime="2019-11-03T00:00:00+00:00">03 Nov 2019</time> by <a rel="author">נורית קדוש</a></address>
      <p>בניגוד למגמת העלאות המחירים והקטנת אריזות ללא הורדת מחיר בהתאם לכמות החדשה, חברת אחוה תוריד את מחירי הטחינה האורגנית מתוצרתה ב-10%. ההוזלה תחול גם על הטחינה שמייצרת החברה לרשתות תחת המותגים הפרטיים.</p>
      <p>ירידת המחירים היא לטחינה אורגנית ולטחינה משומשום מלא אורגני, הן במותג אחוה והן בכל המותגים הפרטיים המיוצרים במפעל.</p>
      <p>לדברי יובל מלאך, סמנכ"ל השיווק של החברה, ירידת המחירים מתבצעת באופן מיידי. "בזכות רכישת מלאי שומשום אורגני במחיר מצוין, אנו שמחים להוזיל את התוצרת האורגנית".</p>
      <figure>
        <img src="https://images1.calcalist.co.il/PicServer3/2019/11/03/944512/1NL.jpg"/>
        <figcaption>טחינה אחוה אורגנית <br/>צילום: יעל האן</figcaption>
      </figure>
      <p>בתוך כך, בימים אלה מסיימת אחוה את בניית מפעל הטחינה הנוסף ומרלו"ג שישמש לאחסנת 3,000 משטחי תוצרת מוגמרת, סמוך למפעל הנוכחי באזור התעשייה אריאל. לדברי מלאך, המפעל החדש צפוי לייצר 2 טונות טחינה בשעה. גם המפעל הקיים מייצר בשעה טחינה באותה כמות.</p>
      <p>החברה, בבעלות התעשיין יעקב מלאך, מעסיקה 235 עובדים ומחזור מכירותיה מוערך בכ-180 מיליון שקל בשנה.</p>
    </article>
  </body>
</html>