<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10618--strycova-si-titul-z-sen-cenu-neodveze-sezonu-presto-zakonci-jako-svetova-jednicka"/>
    <meta property="og:site_name" content="Tenisový svět"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Strýcová si titul z Šen-čenu neodveze. Sezonu přesto zakončí jako světová jednička"/>
    <meta property="og:description" content="Barbora Strýcová ve svém posledním zápase letošní sezony neuspěla. Česká tenistka společně s Tchwjankou Sie neuspěly ve finálovém duelu Turnaje mistryň, když podlehly obhájkyním titulu Babosové s Mladenovicovou za 65 minut po setech 1:6 a 3:6. Strýcová zakončí bez ohledu na nedělní výsledek letošní tenisovou sezonu v pozici světové deblové jedničky!"/>
  </head>
  <body>
    <article>
      <h1>Strýcová si titul z Šen-čenu neodveze. Sezonu přesto zakončí jako světová jednička</h1>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>
        <b>Barbora Strýcová ve svém posledním zápase letošní sezony neuspěla. Česká tenistka společně s Tchwjankou Sie neuspěly ve finálovém duelu Turnaje mistryň, když podlehly obhájkyním titulu Babosové s Mladenovicovou za 65 minut po setech 1:6 a 3:6. Strýcová zakončí bez ohledu na nedělní výsledek letošní tenisovou sezonu v pozici světové deblové jedničky!</b>
      </p>
      <p>Barbora Strýcová s Tchajwankou Sie měly možnost zakončit snovou tenisovou sezonu triumfem na podniku pro osm nejlepších párů světa. Wimbledonské šampionky bohužel zlatou třešničku na dortu nepřidaly. Nad síly česko-tchajwanského páru byly obhájkyně titulu Babosová s Mladenovicovou.</p>
      <p>Nedělní finálový duel trval pouhých 66 minut a byl jasně v režii maďarsko-francouzského páru. Babosová s Mladenovicovou si šly cílevědomě za obhajobou loňského titulu a po výsledku 6:1, 6:3 kýženého cíle také dosáhly. </p>
      <p>Maďarská Timea Babosová navíc zkompletovala na Turnaji mistryň deblový titul, když uspěla před třemi lety po boku Češky Andrey Sestini Hlaváčkové. </p>
      <p>Barbora Strýcová sice zaznamenala v posledním letošním zápase porážku, bez ohledu na nedělní výsledek <a href="https://www.tenisovysvet.cz/article/detail/10613--letos-vladnu-ja-strycova-zakonci-rok-jako-svetova-jednicka">zakončí tento kalendářní rok v pozici světové deblové jedničky</a>! </p>
      <p>„Zakončit tenisovou sezonu v pozici světové jedničky je něco neuvěřitelného,“ promluvila při závěrečném ceremoniálu Barbora Strýcová, která se neubránila slzám.</p>
      <p>„Chci pozdravit také české fanoušky, kteří byli výborní,“ vzkázala Strýcová zdravici skupině studentům z VŠE, kteří dorazili do ocozů arény v čínském Šen-čenu. </p>
      <footer>Jan Havlovic, foto: Twitter – WTA Insider</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10613--letos-vladnu-ja-strycova-zakonci-rok-jako-svetova-jednicka"/>
      </related>
    </article>
  </body>
</html>