<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/mozda-i-kljucna-bitka-za-evropu/341496"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Možda i ključna bitka za Evropu"/>
    <meta property="og:description" content="Derbi ovog kola Superlige igra se u Senti gde će TSC ugostiti Radnički iz Niša"/>
  </head>
  <body>
    <article>
      <h1>Možda i ključna bitka za Evropu</h1>
      <h2>Derbi ovog kola Superlige igra se u Senti gde će TSC ugostiti Radnički iz Niša</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>Radnički je krenuo nešto sporije, TSC je redom gazio i u jednom trenutku činilo se da bi vrlo lako mogli da se „rotiraju“ na tabeli. Topolski sportski klub i dalje je tu negde blizu izlaska na evropsku scenu, ali u međuvremenu se i Radnički pod komandom <b>Milorada Kosanovića</b> vratio u život i sada je sve otvoreno. Pa bi zato duel 15. kola Superlige mogao da bude od izuzetnog značaja. Ne toliko zbog samog ishoda jer mnogo je još ostalo do kraja sezone, već zato što bi i jednima i drugima pobeda bila veliki impuls za nastavak takmičenja.</p>
      <p>Veliko je pitanje ko je sada favorit, pošto TSC u šest mečeva u Senti nije još doživeo poraz, dok Radnički ne briljira na strani. Ipak, uglavnom uspeva da „reši“ slabije rivale, pa je vezao tri pobede na gostovanjima, u Inđiji, Šapcu i na Banjici. Samo što nije baš tako jasno ko je ovde kvalitetniji sastav, pa je, bez obzira na buđenje<b> Kosanovićeve</b> ekipe, ovde možda bolje zaokružiti tip 0-2, jer smo više od dva gola videli na samo jednom od šest gostovanja Radničkog i na samo jednom od šest TSC-ovih mečeva u Senti.</p>
      <p>Kad već pomenusmo <b>Kosanovića,</b> podsetimo da je on na klupi Radničkog nasledio <b>Sima Krunića</b>, koji se prošle nedelje vratio u Radnik što znači da bi ubuduće trebalo da gledamo mnogo defanzivnije Surduličane, a koliko će to uspešno zatvoriti novi šef struke moći ćemo da naslutimo već protiv Voždovca, koji forsira najotvoreniji fudbal u ligi. Što će reći da ovo nije baš najbolji izbor za vaše tikete.</p>
      <p>Dvojka Čukaričkog u Mačvi bi već mogla da bude, mada će Brđani biti psihički istrošeni posle derbija sa Partizanom. Primetićemo i da je šest od poslednjih sedam susreta Napretka i Spartaka u Kruševcu završeno u omeru 0-2 gola, na čak četiri nismo videli nijedan pogodak, dok očekujemo da bi mnogo atraktivniji mogao da bude sudar Javora i Inđije, jer u Ivanjičani igraju mnogo ofanzivnije no što smo navikli u prošlosti, a i jedni i drugi bi ovde morali da pojure bodove spasa.</p>
      <p>
        <b>SRBIJA 1 - 15. KOLO: </b>
      </p>
      <p>
        <b>Subota</b>
      </p>
      <p>Partizan - Vojvodina 4:0 (2:0)<br/>/Natho 29 pen i 43, Zdjelar 48, Sakik 69/</p>
      <p>Proleter - Crvena zvezda 0:2 (0:0)<br/>/Garsija 59, Boaći 82/</p>
      <p>
        <b>Nedelja</b>
      </p>
      <p>
        <b>
          <a href="https://www.mozzartbet.com/sr#/match/4491613">13.00:  (2,25) Inđija  (3,15)  Javor (3,45) </a>
          <br/>
          <a href="https://www.mozzartbet.com/sr#/match/4491614">15.00:  (2,85) TSC  (3,10)  Radnički Niš (2,60) </a>
          <br/>
          <a href="https://www.mozzartbet.com/sr#/match/4491615">15.00:  (5,00) Mačva  (3,40)  Čukarčki (1,80) </a>
          <br/>
          <a href="https://www.mozzartbet.com/sr#/match/4491616">15.00:  (2,15) Napredak  (3,20)  Spartak (3,60) </a>
          <br/>
          <a href="https://www.mozzartbet.com/sr#/match/4491617">15.00:  (2,60) Rad  (3,05)  Mladost (2,90) </a>
          <br/>
          <a href="https://www.mozzartbet.com/sr#/match/4491618">15.00:  (2,45) Radnik  (3,10)  Voždovac (3,10) </a>
        </b>
      </p>
      <p><b>NAPOMENA</b>: Kvote su podložne promenama </p>
      <figure>
        <img src="https://www.mozzartsport.com/upload/CKEditor/1.03.2018/TABELA%20SUPERLIGA.jpg"/>
      </figure>
      <p><b>Foto</b>: <i>Star Sport</i></p>
    </article>
  </body>
</html>