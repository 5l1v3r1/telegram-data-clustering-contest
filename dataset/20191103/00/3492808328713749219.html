<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naturetoday.com/intl/nl/nature-reports/message/?msg=25618"/>
    <meta property="og:site_name" content="NatureToday"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Binnenkort: symposium 'Current Themes in Ecology'"/>
    <meta property="og:description" content="Op 13 november vindt in Ede het halfjaarlijkse symposium 'Current themes in Ecology' plaats. Het thema is 'Biodiversity in Crisis - Perspectives on how to bend the curve'. Op deze dag, georganiseerd door de Netherlands Ecological Research Network (NERN) zullen verschillende sprekers het hebben over het wereldwijde verlies van biodiversiteit."/>
  </head>
  <body>
    <article>
      <h1>Binnenkort: symposium 'Current Themes in Ecology'</h1>
      <address><time datetime="2019-11-03T00:00:00+00:00">03 Nov 2019</time> by <a rel="author">Naturalis Biodiversity Center</a></address>
      <p>
        <b>3-NOV-2019 - Op 13 november vindt in Ede het halfjaarlijkse symposium 'Current themes in Ecology' plaats. Het thema is 'Biodiversity in Crisis - Perspectives on how to bend the curve'. Op deze dag, georganiseerd door de Netherlands Ecological Research Network (NERN) zullen verschillende sprekers het hebben over het wereldwijde verlies van biodiversiteit.</b>
      </p>
      <p>Biodiversiteitsverlies is het thema van het <i>Current themes in Ecology-</i>congres dat jaarlijks georganiseerd wordt door de Netherlands Ecological Research Network (NERN). Op basis van het nieuwe IPBES rapport over wereldwijde biodiversiteit en ecosysteemdiensten zullen sprekers van onder andere Naturalis Biodiversity Center en Wageningen University de bezoekers meer vertellen over het verband tussen biodiversiteit en klimaatverandering en beleidswijzigingen die nodig zijn om biodiversiteit te behouden.</p>
      <p>Verschillende Nederlandse onderzoekers zullen hun kennis delen tijdens het congres. Esther Turnhout is hoogleraar Politics of Environmental Knowledge aan de WUR. Ze doet onderzoek naar de invloed die biodiversiteitsexperts hebben op milieubeleid.</p>
      <p>Professor Hans ter Steege is hoogleraar systeemecologie en onderzoeker bij Naturalis. Hij is expert in biodiversiteit van planten, met name in de Amazone. Tijdens het congres zal hij meer vertellen over de risico's van ontbossing en de mogelijkheden tot aanplant van nieuwe bossen.</p>
      <p>Ook zullen verschillende buitenlandse experts aanwezig zijn. Professor Stuart Pimm bijvoorbeeld, hoogleraar Conservation Ecology aan Duke University in de Verenigde staten, en Professor Pablo Tittonell, WWF Professor of Resilient Landscapes aan de Rijksuniversiteit Groningen en coordinator van het <i>Natural Resources and Environment Program</i> van het Argentijnse agricultureel onderzoeksinstituut INTA.</p>
      <p>Meer informatie en kaarten zijn te vinden op de <a href="https://www.nern.nl/CT-2019">website van NERN</a>. De conferentie is voor alle geïnteresseerden toegankelijk.</p>
      <p>Tekst: Naturalis Biodiversity Center<br/>Foto: Pxhere</p>
      <related>
        <h4>Zie ook</h4>
        <a href="https://www.naturetoday.com/intl/nl/nature-reports/message/?msg=25578"/>
        <a href="https://www.naturetoday.com/intl/nl/nature-reports/message/?msg=25440"/>
        <a href="https://www.naturetoday.com/intl/nl/nature-reports/message/?msg=24774"/>
        <a href="https://www.naturetoday.com/intl/nl/nature-reports/message/?msg=24759"/>
        <a href="https://www.naturetoday.com/intl/nl/nature-reports/message/?msg=24544"/>
      </related>
    </article>
  </body>
</html>