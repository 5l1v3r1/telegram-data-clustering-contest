<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696659/3-%DA%A9%D8%B4%D8%AA%D9%87-%D8%A8%D8%B1%D8%A7%D8%AB%D8%B1-%D8%AA%D8%B5%D8%A7%D8%AF%D9%81-%D8%A7%D8%AA%D9%88%D8%A8%D9%88%D8%B3-%D8%A8%D8%A7-%D8%AA%DB%8C%D8%A8%D8%A7-%D8%AF%D8%B1-%D8%A8%D9%88%D8%B4%D9%87%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="3 کشته براثر تصادف اتوبوس با تیبا در بوشهر"/>
    <meta property="og:description" content="رئیس پلیس راه استان بوشهر گفت: در برخورد اتوبوس با خودرو سواری تیبا در محور کاکی به بادوله در شهرستان دشتی ۳ نفر کشته و یک نفر مصدوم شد."/>
  </head>
  <body>
    <article>
      <h1>3 کشته براثر تصادف اتوبوس با تیبا در بوشهر</h1>
      <address><time datetime="2019-11-03T00:00:00+00:00">03 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/12/1033308_245.jpg"/>
      </figure>
      <p>رئیس پلیس راه استان بوشهر گفت: در برخورد اتوبوس با خودرو سواری تیبا در محور کاکی به بادوله در شهرستان دشتی ۳ نفر کشته و یک نفر مصدوم شد.</p>
      <p>سرهنگ جابر پاپری در گفت‌وگو با خبرنگار تسنیم در دشتی، با تاکید بر گشت شبانه‌روزی پلیس راه در محورهای اصلی استان بوشهر برای ارتقاء ایمنی تردد خودروها اظهار داشت: تمام محورهای استان بوشهر از ایمنی بالا برخوردار است و به صورت شبانه‌روزی پلیس راه در جاده‌ها تردد می‌کنند.</p>
      <p>وی بیان کرد: برای ارتقاء ایمنی محورهای استان بوشهر، خودروهای نامحسوس در جاده‌های استان بوشهر مستقر شده که با رانندگان تخلف ساز و متخلف برخورد قاطع می‌کند.</p>
      <p>رئیس پلیس راه استان بوشهر از کشته و زخمی شدن 4 نفر در خودرو تیبا در تصادف با اتوبوس در محور دشتی خبر داد و خاطرنشان کرد: در برخورد اتوبوس با خودرو سواری تیبا در محور کاکی به بادوله در شهرستان دشتی 3 نفر کشته و یک نفر مصدوم شد.</p>
      <p>پاپری با بیان اینکه علت تصادف در دست بررسی است تاکید کرد: 4 سرنشین خودرو تیبا 3 نفر کشته و یک نفر مصدوم شد.</p>
      <p>وی افزود: رعایت فاصله طولی و سرعت مناسب بهترین راه برای پیشگیری از بروز تصادفات رانندگی و حوادث ناگوار است.</p>
      <p>رئیس شبکه بهداشت و درمان دشتی هم با اشاره به وقوع این حادثه تصریح کرد: در این حادثه 2 نفر دارای علائم حیاتی بودند که در مسیر اعزام به بیمارستان دشتی جان سپردند.</p>
      <p>پرویز احمدی بیان کرد: دو نفر به بیمارستان زینبیه خورموج منتقل شدند که یک نفر به‌علت شدت جراحات فوت کرد و نفر دیگر برای ادامه درمان به بیمارستان برازجان اعزام شد.</p>
    </article>
  </body>
</html>