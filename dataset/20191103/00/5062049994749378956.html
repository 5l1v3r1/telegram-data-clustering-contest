<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10619--vesely-ukoncil-dvoulete-cekani-na-titul-opanoval-challenger-v-eckentalu"/>
    <meta property="og:site_name" content="Tenisový svět"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Veselý ukončil dvouleté čekání na titul! Opanoval challenger v Eckentalu"/>
    <meta property="og:description" content="Jiří Veselý slaví sedmý singlový titul na challengeru v kariéře! Šestadvacetiletý tenista vyhrál turnaj v německém Eckentalu, když v nedělním finále přehrál zkušeného Belgičana Steva Darcise po setech 6:4, 4:6 a 6:3. Český reprezentant se díky tomuto triumfu výrazně přiblíží návratu do elitní stovky světového žebříčku."/>
  </head>
  <body>
    <article>
      <h1>Veselý ukončil dvouleté čekání na titul! Opanoval challenger v Eckentalu</h1>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>
        <b>Jiří Veselý slaví sedmý singlový titul na challengeru v kariéře! Šestadvacetiletý tenista vyhrál turnaj v německém Eckentalu, když v nedělním finále přehrál zkušeného Belgičana Steva Darcise po setech 6:4, 4:6 a 6:3. Český reprezentant se díky tomuto triumfu výrazně přiblíží návratu do elitní stovky světového žebříčku.</b>
      </p>
      <p>Jiří Veselý čekal na singlový titul od června roku 2017, tehdy slavil na domácí půdě v Prostějově. Vítěz šesti challengerů se o tomto víkendu dočkal sedmého zářezů na této úrovni, když opanoval challenger v německém Eckentalu a ukončil více než dvou leté čekání na turnajový vavřín.</p>
      <p>Šestadvacetiletý tenista vyzrál v nedělním finále na zkušeného Belgičana Steva Darcise, kterého porazil po 102 minutách hry po setech 4:6, 6:4 a 3:6.</p>
      <p>První i druhá sada finálového střetnutí byla vždy o jednom brejku. V prvním případě byl při servis stoprocentní Veselý, poté Darcis, a tak se šlo do rozhodující sady. V té udržel pevnější nervy český reprezentant, který Darcise brejkl ve třetím gemu.</p>
      <p>Veselý si držel náskok a věděl, že půjde podávat do zápasu. K tomu však ani nedošlo, neboť si v devátém gemu vypracoval při servisu soupeře dva mečboly. Ten druhý zdárně využil díky nevynucené chybě Darcise a mohl začít slavit.</p>
      <p>Bývalá 35. hráč světa tak učinil další krok k návratu do elitní stovky světového žebříčku. Veselý se díky triumfu v Eckentalu posune již na 104. místo světového žebříčku. K případnému dalšímu posunu může dojít v příštím týdnu, Veselý bude hrát challenger v Bratislavě. </p>
      <p>Tenista původem z Příbrami zároveň posílil své šance na účast v hlavní soutěži Australian Open.</p>
      <figure>
        <iframe data-src="https://twitter.com/Florian_Heer/status/1191007317812224000?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <footer>Jan Havlovic, foto: Twitter – AT Challenger Tour</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10612--odvraceny-mecbol-a-zaplava-es-vesely-vybojoval-prvni-letosni-finale"/>
      </related>
    </article>
  </body>
</html>