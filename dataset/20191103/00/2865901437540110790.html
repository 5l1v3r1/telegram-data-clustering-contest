<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/vlahovic-promasio-dve-sanse-viola-se-provukla/341550"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Vlahović promašio dve šanse, Viola se provukla"/>
    <meta property="og:description" content="Parma nosi kući vredan bod"/>
  </head>
  <body>
    <article>
      <h1>Vlahović promašio dve šanse, Viola se provukla</h1>
      <h2>Parma nosi kući vredan bod</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>Uspela je Fjorentina da izbegne poraz protiv Parme u zanimljivom okršaju odigranom na stadionu Artemio Franki - 1:1. Oba trenera bila su lišena usluga nekoliko zapaženih prvotimaca, kod domaćih nije bilo <b>Riberija, Kaseresa</b> i <b>Pecele</b>, na drugoj strani su nedostajali <b>Ingleze, Bruno Alves</b> i <b>Grasi</b>, pa je i fudbal bio nešto siromašniji.</p>
      <p>Parma je bolje otvorila utakmicu, sa nekoliko opasnih napada preko iskusnog <b>Žervinja</b> koji ju je doveo i u vođstvo u 40. minutu posle sjajnog bega i pasa u prostor od strane iskusnog Slovaka <b>Kucke</b>. Loptu je u začetku te akcije izgubio <b>Kjeza</b>, a mnogo mlađi štoperi Viole nisu uspeli da stignu hitronogog napadača iz Obale Slonovače koji je stigao do trećeg pogotka u Seriji A ove sezone.</p>
      <p>Koliko je Viola bila odsutna u prvom poluvremenu svedoči i podatak da je prvu pravu šansu imala tek u završnici prvog dela kada je maldi <b>Ranijeri</b> spremio priliku <b>Boatengu</b> koji je loše šutirao.</p>
      <p>Prodrmao je <b>Vinćenco Montela</b> svoj tim na pauzi. Fjorentina je dominirala, ali je i teško dolazila do prilika. U 54. minutu na terenu se našao i mladi Srbin <b>Dušan Vlahović</b> koji je zamenio <b>Rašida Gezala</b>, a mogao je da dođe i do prvenca da je imao malo sreće. Nekadašnji napadač Partizana propustio je dve izgledne prilike, jednom mu je odbranio golman <b>Sepe</b>, a drugi put je prebacio čitav gol.</p>
      <p>Domaćin je do izjednačenja došao u 67. minutu posle centaršuta brazilskog beka <b>Dalbera</b> i udarca glavom u padu veziste <b>Kastrovilija</b>. Pokušala je Viola u završnici da se dočepa tri boda, ali se Parma odbranila i na kraju možda i zaslužila remi, barem zbog izdanja u prvom poluvremenu.</p>
      <p><b>Nikola Milenković</b> je odigrao standardnih 90 minuta za Fjorentinu, dok je <b>Aleksa Terzić</b> presedeo čitav meč na klupi za rezerve.</p>
      <p>
        <b>ITALIJA 1 - 11. kolo</b>
      </p>
      <p><b>Subota</b><br/>Roma - Napoli 2:1 (1:0)<br/>/Zaniolo 19, Veretu 55 autogol - Milik 72/</p>
      <p>Bolonja - Inter 1:2 (0:0)<br/>/Sorijano 59 - Lukaku 75, 90+1 penal/</p>
      <p>Torino - Juventus 0:1 (0:0)<br/>/De Liht 70/</p>
      <p><b>Nedelja</b><br/>Atalanta – Kaljari  0:2 (0:1)<br/>/Pašalić ag 32, Oliva 59/</p>
      <p>Atalanta - Kaljari 0:2 (0:1)<br/>/Pašalić 32ag, Oliva 58/</p>
      <p>Đenova - Udineze 1:3 (1:1)<br/>/Pandev 22 - De Paul 32m Sena 87, Lasanja 90+4/</p>
      <p>Leće - Sasuolo 2:2 (2:1)<br/>/Lapadula 18, Falko 42 - Toljan 35, Berardi 85/</p>
      <p>Verona - Breša 2:1 (0:0)<br/>/Salsedo 50, Pesina 81 - Baloteli 85/</p>
      <p>Fjorentina - Parma 1:1 (0:1)<br/>/Kastrovili 67 - Žervinjo 40/ </p>
      <p>
        <b>
          <a href="https://www.mozzartbet.com/sr#/match/4488747">20.45:  (3,00) Milan  (3,30)  Lacio (2,40) </a>
        </b>
      </p>
      <p>
        <b>Ponedeljak</b>
        <br/>
        <b>
          <a href="https://www.mozzartbet.com/sr#/match/4488778">20.45:  (2,65) SPAL  (3,10)  Sampdorija (2,80) </a>
        </b>
      </p>
      <p>
        <i>
          <b>*Kvote su podložne promenama</b>
        </i>
      </p>
      <figure>
        <img src="https://mozzartsport.com/upload/CKEditor/03.11.2019/fiorentina.jpg"/>
      </figure>
      <p><b>Foto:</b> <i>Screenshot</i></p>
    </article>
  </body>
</html>