<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3772951,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="אל על תשיק אתר קניות בנקודות לחברי מועדון"/>
    <meta property="og:description" content="לפי דיוור ששלחה החברה ללקוחות החברים במועדון הנוסע המתמיד, מדובר באתר בו ניתן יהיה לרכוש מוצרי אלקטרוניקה ופנאי; הלקוחות אף מתבקשים לסייע לחברת התעופה במציאת שם לאתר החדש"/>
  </head>
  <body>
    <article>
      <h1>אל על תשיק אתר קניות בנקודות לחברי מועדון</h1>
      <h2>לפי דיוור ששלחה החברה ללקוחות החברים במועדון הנוסע המתמיד, מדובר באתר בו ניתן יהיה לרכוש מוצרי אלקטרוניקה ופנאי; הלקוחות אף מתבקשים לסייע לחברת התעופה במציאת שם לאתר החדש</h2>
      <address><time datetime="2019-11-03T00:00:00+00:00">03 Nov 2019</time> by <a rel="author">תומר הדר</a></address>
      <p>אל על נערכת להשקת אתר קניות חדש, בו יוכלו לקוחת החברה לרכוש מוצרים באמצעות נקודות; כך לפי דיוור ששלחה החברה היום (א') ללקוחות החברים במועדון הנוסע המתמיד.</p>
      <figure>
        <img src="https://images1.calcalist.co.il/PicServer3/2017/08/23/751638/19_l.jpg"/>
      </figure>
      <p>על פי לשון פניית אל על ללקוחות, מדובר ב"אתר עבור חברי מועדון הנוסע המתמיד, בו אפשר לקנות כל מוצר בעבור נקודות: מזוודות, גאדג'טים, אזניות ועוד אינספור מוצרי אלקטרוניקה ופנאי".</p>
      <p>בנוסף מתבקשים לקוחות הנוסע המתמיד של אל על לסייע לחברה במציאת שם לאתר החדש: FLY SHOP, FLY STORE, POINT SHOP או FLY MALL. בכך מצטרפת אל על לחברות תעופה דוגמת לופטהאנזה, המציעות ללקוחות לרכוש מוצרים באמצעות קטלוג ה-FLY SHOP בו ניתן לרכוש נקודות באמצעות מועדון 'מיילס אנד מור'.</p>
      <p>יש לציין כי כבר היום ניתן לרכוש מוצרים מסוימים באמצעות נקודות של אל על, כמו למשל נופשים במלונות או זיכויי השכרת רכב, ולעתים גם מוצרי חשמל או קמפינג באמצעות רכישת שוברים - אך החברה אינה משווקת כיום ישירות מוצרים שניתן לרכוש בנקודות.</p>
    </article>
  </body>
</html>