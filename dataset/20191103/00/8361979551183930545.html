<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/tramp-zayaviv-pro-bazhannya-zaprositi-zelenskogo-v-ssha-novini-svitu-50051311.html"/>
    <meta property="og:site_name" content="НВ"/>
    <meta property="article:published_time" content="2019-11-03T00:42:00+00:00"/>
    <meta property="og:title" content="Трамп заявив про бажання запросити Зеленського в США"/>
    <meta property="og:description" content="Президент США Дональд Трамп заявив, що хотів би запросити свого українського колегу Володимира Зеленського відвідати Вашингтон."/>
  </head>
  <body>
    <article>
      <h1>Трамп заявив про бажання запросити Зеленського в США</h1>
      <h2>Президент США Дональд Трамп заявив, що хотів би запросити свого українського колегу Володимира Зеленського відвідати Вашингтон.</h2>
      <address>
        <time datetime="2019-11-03T00:42:00+00:00">03 Nov 2019, 00:42</time>
      </address>
      <p>Про це повідомляє <a href="https://uk.reuters.com/article/uk-usa-trump-ukraine/trump-says-he-wants-ukraines-president-zelenskiy-to-visit-the-white-house-idUKKBN1XC0LC">Reuters</a>.</p>
      <p>Трамп висловив надію, що Зеленський прийме його запрошення.</p>
      <p>«Я точно запрошу його. Я б точно хотів, щоб він приїхав. Звичайно, якщо він хоче. І я думаю, що він захоче», — заявив Трамп.</p>
      <p>31 жовтня Палата представників Конгресу США <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">прийняла резолюцію на підтримку процедури імпічменту</a> президента Дональда Трампа.</p>
      <p>Розслідування щодо імпічменту Трампа ініціювали після скандалу навколо телефонної розмови очільника Білого дому і президента України Володимира Зеленського.</p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Демократи розслідують питання про те, чи заблокував Трамп військову допомогу, щоб чинити тиск на Україну і, врешті-решт, змусити Київ почати політично мотивоване розслідування проти свого опонента.</p>
      <p>Трамп наполягає, що розмова з Зеленським була «ідеальною» і що в контактах з українською владою не було quid pro quo (послуга за послугу).</p>
    </article>
  </body>
</html>