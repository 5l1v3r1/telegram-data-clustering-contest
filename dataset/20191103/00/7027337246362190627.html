<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696564/%D8%AF%D8%B1%DB%8C%D8%A7%DB%8C-%D8%B9%D9%85%D8%A7%D9%86-%D9%85%D9%88%D8%A7%D8%AC-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="دریای عمان مواج می‌شود"/>
    <meta property="og:description" content=" طبق اعلام نقشه‌های هواشناسی توفان حاره‌ای ماها تاثیری در سواحل هرمزگان نخواهدداشت اما در روز دوشنبه مناطق شرقی دریای عمان به نسبت مواج خواهدشد."/>
  </head>
  <body>
    <article>
      <h1>دریای عمان مواج می‌شود</h1>
      <address><time datetime="2019-11-03T00:00:00+00:00">03 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/12/1033039_777.jpg"/>
      </figure>
      <p> طبق اعلام نقشه‌های هواشناسی توفان حاره‌ای ماها تاثیری در سواحل هرمزگان نخواهدداشت اما در روز دوشنبه مناطق شرقی دریای عمان به نسبت مواج خواهدشد.</p>
      <p>معاون اداره کل هواشناسی هرمزگان اظهارداشت: توصیه می‌شود در این روز (دوشنبه) کشتی‌های فراساحلی به سمت عمان احتیاط لازم داشته باشند.</p>
      <p>کیانوش عارفی روز یکشنبه درگفت وگو باایرنا افزود: توفان حاره‌ای ماها با سرعت باد مرکزی ۶۵ نات در موقعیت ۱۷.۶ درجه عرض شمالی و ۶۶.۴ درجه طول شرقی و در درجه ۱ قرارگرفته که پیش بینی می‌شود فردا دوشنبه با افزایش باد مرکزی آن به ۱۰۰ نات به توفان درجه سه رسیده وتقویت می‌شود.</p>
      <p>وی ابرازداشت: این توفان در روز چهارشنبه هفته جاری با برخورد به خشکی‌های کشور پاکستان تضعیف خواهدشد.</p>
      <p>کارشناس هواشناسی هرمزگان اظهارداشت: طبق نقشه‌های هواشناسی سرعت بادهای شمال غربی در خلیج فارس کاهش یافته و امروز یکشنبه شرایط برای رفت وآمد دریایی وامور دریانوردی در جزایر غربی هرمزگان مساعد پیش بینی می‌شود.</p>
      <p>عارفی گفت: امروز یکشنبه و فردا دوشنبه شرایط جویی و ریایی به نسبت آرامی در استان حاکم است.</p>
      <p>وی یادآورشد: از لحاظ دمایی نیز تغییرات دمایی قابل ملاحظه‌ای در هرمزگان پیش بینی نمی‌شود اما درروزهای پایانی هفته جاری کاهش نسبی دما در استان مورد انتظار است.</p>
    </article>
  </body>
</html>