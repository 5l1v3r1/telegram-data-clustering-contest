<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/auto-moto/vesti/dominacija-luis-sesti-put-dogodine-napad-na-sumijev-rekord/341565"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Dominacija! Luis šesti put, dogodine napad na Šumijev rekord"/>
    <meta property="og:description" content="Hamilton opet prvak sveta"/>
  </head>
  <body>
    <article>
      <h1>Dominacija! Luis šesti put, dogodine napad na Šumijev rekord</h1>
      <h2>Hamilton opet prvak sveta</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p><b>Luis Hamilton</b> – opet! Pričalo se o novom talasu mladih vozača kakvi su <b>Maks</b> <b>Ferštapen</b> ili <b>Valteri Botas</b>, odavno je <b>Sebastijan Fetel</b> pozicioniran kao potencijana pretnja, ali niko se u modernoj eri ne snalazi za upravljačem Formule 1 kao Britanac. As Mercedesa odbranio je titulu svetskog prvaka i šesti put u istoriji postao šampion planete.</p>
      <p><b>Hamilton</b> je dve trke pre kraja sezone ostao nedodirljiv za konkurenciju, tako što je u Sjedinjenim Američkim Državama, na stazi u Ostinu, prošao kroz cilj drugi, iza klupskog kolege <b>Botasa</b>. To mu je bilo dovoljno da kolekciju uspeha obogati još jednom krunom, jer je prethodno trijumfiovao 2008, 2014, 2015, 2017. i 2018.</p>
      <p>Na taj način prestigao je legendarnog <b>Huana Manulea Fanđa</b>, koji je u periodu od 1951. do 1957. osvojio pet titula, a naredni cilj mu je da napadne rekord, činilo se, nedodirljivog <b>Mihaela Šumahera</b>. Šumi ima sedam titula, a kako su <b>Hamiltonu</b> tek 34 godine deluje da bi u bliskoj budućnosti mogao da postane najbolji vozač svih vremena.</p>
      <p>Ako mu je izjednačavanje rekorda po broju titula na dohvat ruke, možda već dogodine, onda će <b>Luis</b> <b>Hamlton</b> morati da sačeka na onaj po broju uzastopnih slavlja u Formuli 1. Tu je neprikosnoven <b>Mihael Šumaher</b> sa pet vezanih kruna, a kako je ovo momku iz Stivenejžda treći vezani uspeh, jasno je šta mu je naredni izazov.</p>
      <p>
        <b>POREDAK VOZAČA</b>
      </p>
      <p>Luis Hamilton 363 boda<br/>Valteri Botas 289<br/>Šarl Lekler 236<br/>Sebastijan Fetel 230<br/>Maks Ferstapen 220</p>
      <p>
        <b>POREDAK KONSTRUKTORA</b>
      </p>
      <p>Mercees 695<br/>Ferari 479<br/>Red Bul 366<br/>Meklaren 121<br/>Reno 83...</p>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <figure>
        <iframe src="https://www.youtube.com/embed/pBoAuusV3v4" width="425" height="349" data-service="Youtube" scrolling="no"/>
      </figure>
      <p><b>FOTO</b>: <i>Reuters</i></p>
    </article>
  </body>
</html>