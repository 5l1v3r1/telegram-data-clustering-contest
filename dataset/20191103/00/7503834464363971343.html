<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/nachtwacht/evoluties-starter-pokemon-sword-shield-gelekt-en-releasedate-voor-spider-man-into-the-spider-verse/"/>
    <meta property="og:site_name" content="Power Unlimited"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Evoluties starter-Pokémon Sword &amp; Shield gelekt en releasedate voor Spider-Man: Into The Spider-Verse "/>
    <meta property="og:description" content="Het is even zoeken tussen al het nieuws over Blizzard en al die gigahoge reviewcijfers van Death Stranding, maar je Wacht heeft toch nog wat mooie nieuwtjes bij elkaar weten te scharrelen in deze zonnige ZondagWacht."/>
  </head>
  <body>
    <article>
      <h1>Evoluties starter-Pokémon Sword &amp; Shield gelekt en releasedate voor Spider-Man: Into The Spider-Verse </h1>
      <address><time datetime="2019-11-03T00:00:00+00:00">03 Nov 2019</time> by <a rel="author">LauraJenny</a></address>
      <p>
        <b>Het is even zoeken tussen al het nieuws over Blizzard en al die gigahoge reviewcijfers van Death Stranding, maar je Wacht heeft toch nog wat mooie nieuwtjes bij elkaar weten te scharrelen in deze zonnige ZondagWacht.</b>
      </p>
      <figure>
        <video src="https://cdn2.pu.nl/media/laura/ndspace.gif" autoplay="" loop=""/>
      </figure>
      <p>   </p>
      <p>
        <b>Goedemiddag allemaal! Je hebt een andere Wacht dan je eigenlijk zou hebben, want PeterKoelio is ziek, beterschapsss! Je moet het met LJ doen vandaag. Het is 3 november, de dag waarop de hond Laika in 1957 werd gelanceerd in de Spoetnik 2. En het is de dag waarop in 1974 de West-Friese dieetheldin Sonja Bakker werd geboren. We proosten met eierkoeken en gaan gauw door met nieuws.</b>
      </p>
      <figure>
        <video src="https://cdn2.pu.nl/media/laura/taartt.gif" autoplay="" loop=""/>
      </figure>
      <p>   </p>
      <h3>Elizabeth en Adachi van Persona krijgen aandacht in Blazblue: Cross Tag</h3>
      <p>Elizabeth en Adachi uit Persona zijn onderweg naar Blazblue: Cross Tag Battle. Ze komen mee met de Version 2.0-update die over een paar weken wordt verwacht. Elizabeth is bekend uit Persona 3 en Adachi sloot aan in Persona 4. Samen zaten ze ook in Persona 4 Arena Ultimax. Ze zijn nieuwe de enige nieuwe toevoegingen aan Blazblue: Cross Tag. Er komen nog zeven personages bij, waaronder Yumi, Neo Politan, Akutsuki en Blitztank. De update wordt 21 november verwacht.</p>
      <figure>
        <iframe src="https://www.youtube.com/embed/H3_RZwXKwF4" width="608" height="470" data-service="Youtube" scrolling="no"/>
      </figure>
      <p>   </p>
      <figure>
        <iframe src="https://www.youtube.com/embed/dTWd9dxNjws" width="608" height="470" data-service="Youtube" scrolling="no"/>
      </figure>
      <p>   </p>
      <h3>De starter-Pokémon-evoluties zijn mogelijk gelekt</h3>
      <p>SPOILER ALERT! In Pokémon Sword en Shield heb je drie starter-Pokémon, waarvan de evoluties nu mogelijk zijn gelekt. Van Scorbunny weten we het nog niet, maar Redittor <a href="https://reddit.com/user/TonyThTony204?utm_content=user&amp;utm_medium=post_embed&amp;utm_name=89e132d76a8449bda4029e9927e15faa&amp;utm_source=embedly&amp;utm_term=dq75n8">TonyTHTony204</a> wist ons wel te tonen hoe de evoluties van Sobble en Grookey eruit zien. Het is natuurlijk geen officiële informatie, maar het lijkt best echt, toch? Pokémon Sword en Shield komen uit op 15 november aanstaande.</p>
      <figure>
        <img src="https://cdn2.pu.nl/media/laura/screenshot_2019-11-03_at_10.29.40.png"/>
      </figure>
      <p>   </p>
      <h3>Speedrunner Brobey rent in 35 minuten door Jet Set Radio</h3>
      <p>Jet Set Radio is bekend van zijn funky soundtrack en geweldige gameplay, dus je Wacht dacht dat dit misschien wel een lekkere zondagmiddagwatch zou zijn: speedrunner Brobey die het spel even in 35 minuten uitspeelt. Well-done!</p>
      <figure>
        <iframe src="https://www.youtube.com/embed/RXMYXKb6_BQ" width="608" height="470" data-service="Youtube" scrolling="no"/>
      </figure>
      <p>   </p>
      <h3>Spider-Man: Into The Spider-Verse 2 komt in april 2022</h3>
      <p>Je hebt waarschijnlijk nog niet zoveel in je agenda staan voor 2022, dus daar wilde Sony Pictures verandering in brengen. Het heeft daarom even onthuld wanneer je de opvolger van de zeer vermakelijke film Spider-Man: Into The Spider-Verse kunt verwachten. Blader door naar april 2022 en zet bij de achtste maar een spinnetje.</p>
      <figure>
        <img src="https://cdn2.pu.nl/media/laura/screenshot_2019-11-03_at_10.15.20.png"/>
      </figure>
      <p>   </p>
      <h3>Nieuwe trailer van The Dragon Prince 3</h3>
      <p>Op 22 november gaat op Netflix het derde seizoen van The Dragon Prince van start. Het nieuwe seizoen begint met Callum en Rayla die eindelijk Xadia binnenstappen, maar dat betekent niet dat de strijd gestreden is. Ze moeten Zym herenigen met The Dragon Queen.</p>
      <figure>
        <iframe src="https://www.youtube.com/embed/i8FPzAW7HZ4" width="608" height="470" data-service="Youtube" scrolling="no"/>
      </figure>
      <p>   </p>
      <h3>Final Fantasy VII-remake krijgt toffe nieuwe live-action commercial</h3>
      <p>De nieuwe commercial van de Final Fantasy VII-remake neemt je mee op een emotionele reis, dus bereid je erop voor. Het is een heel toffe manier om reclame te maken voor de aankomende game, al moet je je wel realiseren dat dit een heel Japanse mini-film is. De Final Fantasy VII-remake verschijnt op 3 maart 2020 op PlayStation 4.</p>
      <figure>
        <iframe src="https://www.youtube.com/embed/RpJ7G9nBbtE" width="608" height="470" data-service="Youtube" scrolling="no"/>
      </figure>
      <p>   </p>
      <h3>Woven verschijnt later deze maand</h3>
      <p>Er is een schattige game die we volgens je Wacht op PU nog nooit hebben besproken, dus LJ neemt het heft in eigen hand en licht je in. Het is vast geen game voor iedereen, maar Woven is wel een heel cutesy geheel. Het is een point-en-click-game gemaakt door Alterego Games. Je bent een robotvuurvlieg genaamd Glitch en je ontmoet een lappen olifant genaamd Stuffy. Je kunt Stuffy voorzien van upgrades aan zijn lichaam, waardoor je je puzzels beter kunt oplossen. 15 november komt Woven naar PlayStation 4, Xbox One, PC en NIntendo Switch.</p>
      <figure>
        <iframe src="https://www.youtube.com/embed/qf0E4dNymWQ" width="608" height="470" data-service="Youtube" scrolling="no"/>
      </figure>
      <p>   </p>
      <h3>Hideo Kojima is the man of the hour</h3>
      <p>Je hoeft Metacritic of de review van onze Raf er maar op na te slaan en je weet genoeg. Hideo Kojima mag met Death Stranding dan een enorme hype hebben veroorzaakt, hij maakt het wel waar. Didyouknowgaming besloot hierop in het verleden van de eigenzinnige gamemaker te duiken:</p>
      <figure>
        <iframe src="https://www.youtube.com/embed/LDqvzhPOSqA" width="608" height="470" data-service="Youtube" scrolling="no"/>
      </figure>
      <p>   </p>
      <h3>Fan maakt toffe sneakers van Death Stranding</h3>
      <p>En nu we het toch over die veelbesproken game hebben, er is een fan, Oskunk, die geweldige custom made sneakers heeft gemaakt. Pretty rad, toch?</p>
      <figure>
        <img src="https://cdn2.pu.nl/media/laura/screenshot_2019-11-03_at_11.03.22.png"/>
      </figure>
      <p>   </p>
      <figure>
        <img src="https://cdn2.pu.nl/media/laura/screenshot_2019-11-03_at_11.03.34.png"/>
      </figure>
      <p>   </p>
      <figure>
        <img src="https://cdn2.pu.nl/media/laura/screenshot_2019-11-03_at_11.03.58.png"/>
      </figure>
      <p>   </p>
      <figure>
        <img src="https://cdn2.pu.nl/media/laura/screenshot_2019-11-03_at_11.03.46.png"/>
      </figure>
      <p>   </p>
      <p>
        <b>Zo, je Wacht gaat zich nog even afvragen wat ze nou precies van MediEvil vindt, plus even dat seizoen van de Fab 5 in het door haar zo geliefde Japan bingen. Heel veel plezier met gamen, familie zien of hangen met je vrienden, of ga je iets anders leuks doen? Anyhow, fijne dag pandaag!</b>
      </p>
      <figure>
        <video src="https://cdn2.pu.nl/media/laura/rodepandalief.gif" autoplay="" loop=""/>
      </figure>
      <p>
        <b>   </b>
      </p>
    </article>
  </body>
</html>