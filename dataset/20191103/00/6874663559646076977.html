<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3772911,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="להב אל. אר תרכוש שישה מרכזי קניות בגרמניה"/>
    <meta property="og:description" content="חברת הנדל&quot;ן חתמה על הסכם מחייב באמצעות חברת הבת לרכישה בהיקף של 76 מיליון שקל; התשואה השנתית הממוצעת הצפויה - 8%; לאחר השלמת העסקה, החברה תחזיק 40 מרכזי קניות שכונתיים בגרמניה"/>
  </head>
  <body>
    <article>
      <h1>להב אל. אר תרכוש שישה מרכזי קניות בגרמניה</h1>
      <h2>חברת הנדל"ן חתמה על הסכם מחייב באמצעות חברת הבת לרכישה בהיקף של 76 מיליון שקל; התשואה השנתית הממוצעת הצפויה - 8%; לאחר השלמת העסקה, החברה תחזיק 40 מרכזי קניות שכונתיים בגרמניה</h2>
      <address><time datetime="2019-11-03T00:00:00+00:00">03 Nov 2019</time> by <a rel="author">גולן חזני</a></address>
      <p>עיסקה גדולה ל<a href="https://www.calcalist.co.il/stocks/home/0,7340,L-3959-136010,00.html?quote=%D7%9C%D7%94%D7%91">להב</a> אל.אר שבשליטת אלי להב: חברת הנדל"ן דיווחה הבוקר (א') על הסכם מחייב שחתמה החברה הבת (75%) לרכישת שישה מרכזי קניות שכונתיים בגרמניה בהיקף של כ- 19.3 מיליון יורו (76 מיליון שקל).</p>
      <p>הרכישה תגדיל את ההכנסות השנתיות של החברה ממרכזי הקניות בגרמניה ב-20% ל-10 מיליון יורו בשנה. עם הרכישה מגיעה להב לאחזקה של כ-40 מרכזי קניות שכונתיים בגרמניה. התשואה השנתית הממוצעת הצפויה לעיסקה היא של 8%, לדברי החברה, כשהנכסים מניבים שכר דירה שנתי של כ-1.55 מיליון יורו. ההערכה כי לנכסים קיים פוטנציאל השבחה מהותי.</p>
      <figure>
        <img src="https://images1.calcalist.co.il/PicServer2/20122005/330298/ECO126946_L.jpg"/>
        <figcaption>אלי להב <br/>צילום: חיים הורנשטיין</figcaption>
      </figure>
      <p>6 מרכזי קניות שכונתיים שנרכשו - גודלם 18,335 מ"ר על שטח קרקע של כ-38.2 דונם, מתוכם 16,057 מ"ר (כ-87.5%) מושכר לרשתות קמעונאותEDEKA, NETTO , REWE ,ALDI,HOLAB , פארם ושירותים לאזרח. כ-2,321 מ"ר מהשטח לא מושכרים, אך בכוונת החברה לפעול להשכרתם.</p>
      <p>לדברי אלי להב, "הנכסים שנרכשו עונים מבחינת השימושים, המיקומים ופוטנציאל ההשבחה על האסטרטגיה שלנו". עוד הוסיף כי "רכישת מרכזי קניות שכונתיים בגרמניה משרתים צרכי אוכלוסייה וכוללים שוכרים חזקים מקרב רשתות סופר מרקט מובילות. במרכזים ישנם כ-2,321 מ"ר שטחים ריקים המהווים פוטנציאל השבחה להעלאת דמי השכירות ושיפור התשואה".</p>
    </article>
  </body>
</html>