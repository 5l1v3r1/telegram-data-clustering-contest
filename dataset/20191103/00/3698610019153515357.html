<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ukrayinski-sudi-priznachili-ponad-tisyachi-pidozryuvanih-elektronni-brasleti-ale-voni-yih-ne-nadili-328304_.html"/>
    <meta property="og:site_name" content="DT.ua"/>
    <meta property="article:published_time" content="2019-11-03T00:50:00+00:00"/>
    <meta property="og:title" content="Українські суди призначили понад тисячі підозрюваних електронні браслети, але вони їх не наділи"/>
    <meta property="og:description" content="Засобів електронного контролю в Україні просто не вистачає"/>
  </head>
  <body>
    <article>
      <h1>Українські суди призначили понад тисячі підозрюваних електронні браслети, але вони їх не наділи</h1>
      <h2>Засобів електронного контролю в Україні просто не вистачає</h2>
      <address>
        <time datetime="2019-11-03T00:50:00+00:00">03 Nov 2019, 00:50</time>
      </address>
      <p>Українські суди за останні 9 місяців призначили <a href="https://dt.ua/UKRAINE/mangeru-znovu-odyagli-elektronniy-braslet-307758_.html"><b>носіння електронних браслетів </b></a>понад 1200 підозрюваним у різних злочинах, переважно, економічних. Були винесені відповідні постанови, повідомляє прес-служба Нацполіції.</p>
      <p>Проте далеко не всі, кому було призначено носіння такого браслету, одягли його. Причина банальна і до непристойності обурлива: в Україні не вистачає електронних засобів контролюв. Мабуть, тому, що спочатку все фокусувалося на перебуванні підозрюваного в СІЗО. Але незважаючи на те, що ситуація давно змінилася, браслетів як не було, так і немає.</p>
      <p>Зараз поліція має 534 електронних браслетів (за іншими даними - 518), з них у робочому стані - тільки 182. За рішенням судів одягли браслети лише 149 підозрюваним, для інших - не вистачило.</p>
      <p>Частина браслетів вийшла з ладу з технічних причин, іноді, хоча і досить рідко, їх ламають підозрювані.</p>
      <p>Колишній заступник секретаря Ради національної безпеки і оборони (РНБО) Олег <a href="https://dt.ua/UKRAINE/za-gladkovskogo-vnesli-ponad-10-mln-griven-zastavi-advokat-326868_.html"><b>Гладковський вийшов із СІЗО під заставу в 10,6 млн гривень</b></a>, заявив його адвокат Руслан Волинець.</p>
      <p>На підозрюваного у зловживанні владою і службовим становищем надягли електронний браслет, він продовжує голодування.</p>
      <p>"Заставу внесено, усі процедурні документи оформлено, і ви бачили, що Олег Володимирович був звільнений із СІЗО. Будемо далі виконувати інші частини постанови суду - нам потрібно здати паспорти. Так, браслет наділи, браслет є, виконуємо рішення суду. Ми не згодні, але треба його виконувати", - цитує захисника Гладковського "<a href="https://www.unian.net/politics/10726530-gladkovskomu-nadeli-elektronnyy-braslet-advokat.html?utm_source=telegram&amp;utm_medium=telegram&amp;utm_campaign=telegram_site">УНІАН</a>".</p>
      <p><a href="https://dt.ua/POLITICS/zatrimaniy-eskzastupnik-golovi-rnbo-gladkovskiy-ogolosiv-goloduvannya-326579_.html"><b>Гладковський оголосив голодування</b></a> в день свого затримання 17 жовтня. "На знак протесту проти свавілля правоохоронних органів", - заявили в корпорації "Богдан", яку підозрюваний повторно очолив після звільнення з РНБО.</p>
      <p>До ізолятора Олега Гладковського 19 жовтня відправив Вищий антикорупційний суд. При цьому Спеціалізована антикорупційна прокуратура просила для нього арешт з альтернативою застави в 100 млн гривень. <b><a href="https://dt.ua/POLITICS/tri-lyudini-gotovi-vzyati-gladkovskogo-na-poruki-zmi-326748_.html">Взяти підозрюваного на поруки хотіли</a></b> двоє народних депутатів і відеоблогер.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy51bm4uY29tLnVhLw==">УНН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>