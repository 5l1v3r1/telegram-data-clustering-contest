<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696539/%D8%B3%D9%82%D9%88%D8%B7-%D8%AC%D9%88%D8%A7%D9%86-%DA%A9%D8%B1%D9%85%D8%A7%D9%86%DB%8C-%D8%A8%D9%87-%D8%AF%D8%B1%D9%87-%D8%B1%D8%A7%DA%AF%D9%87-%D8%B1%D9%81%D8%B3%D9%86%D8%AC%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="سقوط جوان کرمانی به دره راگه رفسنجان"/>
    <meta property="og:description" content="حادثهایسنا/کرمانرئیس جمعیت هلال‌احمر شهرستان رفسنجان گفت: شب گذشته یک مرد جوان به دره راگه رفسنجان سقوط کرد و جان خود را از دست داد."/>
  </head>
  <body>
    <article>
      <h1>سقوط جوان کرمانی به دره راگه رفسنجان</h1>
      <address><time datetime="2019-11-03T00:00:00+00:00">03 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/12/1032978_518.jpg"/>
      </figure>
      <p>حادثه<br/>ایسنا/کرمانرئیس جمعیت هلال‌احمر شهرستان رفسنجان گفت: شب گذشته یک مرد جوان به دره راگه رفسنجان سقوط کرد و جان خود را از دست داد.</p>
      <p>حسن امینی‌رنجبر در گفت‌وگو با ایسنا اظهار کرد: شب گذشته طی تماس با مرکز 112 جمعیت هلال احمر استان کرمان مبنی بر گم شدن یکی از دوستان خود در دره راگه، ضمن هماهنگی با پلیس 110 و پاسگاه کبوترخان دو گروه امدادگران از جمعیت هلال احمر رفسنجان به منطقه اعزام شدند.</p>
      <p>وی افزود: تیم های امدادی به همراه نیروهای پلیس به سختی توانستند مکان این افراد را در دره راگه پیدا کنند.</p>
      <p>رئیس جمعیت هلال‌احمر شهرستان رفسنجان ادامه داد: به گفته همراهان که در مجموع سه نفر بودند، این افراد از عصر دیروز از کرمان برای عکاسی به منطقه رفته بودند تا از طلوع صبح عکس بگیرند که این مرد جوان به دره سقوط کرده و در دم جان می‌دهد.</p>
    </article>
  </body>
</html>