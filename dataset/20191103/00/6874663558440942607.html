<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3772908,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="אוקטובר: ירידה של כ־30% במסירות רכב, קיה ראשונה"/>
    <meta property="og:description" content="קיה סיימה ראשונה עם 2,200 מסירות, גם בזכות הגעת משלוח ראשון של הנירו ההיברידי המחודש, ולמרות מחסור בדגמי פיקנטו. טויוטה מסרה 1,850 מכוניות, ויונדאי רק 1,500, אך ממשיכה להוביל בחישוב הכולל"/>
  </head>
  <body>
    <article>
      <h1>אוקטובר: ירידה של כ־30% במסירות רכב, קיה ראשונה</h1>
      <h2>קיה סיימה ראשונה עם 2,200 מסירות, גם בזכות הגעת משלוח ראשון של הנירו ההיברידי המחודש, ולמרות מחסור בדגמי פיקנטו. טויוטה מסרה 1,850 מכוניות, ויונדאי רק 1,500, אך ממשיכה להוביל בחישוב הכולל</h2>
      <address><time datetime="2019-11-03T00:00:00+00:00">03 Nov 2019</time> by <a rel="author">אודי עציון</a></address>
      <p>לפי נתונים ראשוניים, מסירות רכב חדש צנחו באוקטובר בכ־30%. לפי הערכות, נמסרו 14־15 אלף מכוניות חדשות בלבד, לעומת כ־21 אלף באוקטובר 2018.</p>
      <p>הירידה נובעת מהחגים, אז מתקני ההכנה למסירה עבדו חלקית. חלק מהיבואנים גם סובלים ממחסור בדגמים מבוקשים, בעיקר היברידיים. קיה סיימה ראשונה עם 2,200 מסירות, גם בזכות הגעת משלוח ראשון של הנירו ההיברידי המחודש, ולמרות מחסור בדגמי פיקנטו. טויוטה מסרה 1,850 מכוניות, ויונדאי רק 1,500, אך ממשיכה להוביל בחישוב הכולל.</p>
      <figure>
        <img src="https://images1.calcalist.co.il/PicServer3/2019/01/11/876120/4_l.jpg"/>
        <figcaption>קיה נירו היברידי</figcaption>
      </figure>
      <p>  החולשה בענף צפויה להימשך בנובמבר־דצמבר. אלה חודשים חלשים מסורתית, כי מזמיני רכב חדש מבקשים לקבלו רק בינואר.</p>
      <p>  </p>
      <p>השנה המגמה צפויה להחריף לאור המשך המחסור במלאי, והניסיון להעלות מחירים כדי לממן את המעבר לרכב חשמלי. בנוסף, יבואני היברידיות מעדיפים לשחררן בדצמבר במיסוי הנוכחי, ולמכור מינואר במחיר החדש. מס הקנייה על רכב היברידי יעלה מ־30% ל־45%, ובהיברידי נטען מ־20% ל־25%, עד הנחה של 60 אלף שקל, והמס המופחת של 10% על רכב חשמלי יוגבל להנחה של 75 אלף שקל. 14 אלף מכוניות חדשות נמסרו באוקטובר</p>
    </article>
  </body>
</html>