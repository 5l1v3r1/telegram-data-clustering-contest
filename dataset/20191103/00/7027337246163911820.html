<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696506/%D8%AF%D8%B3%D8%AA%DA%AF%DB%8C%D8%B1%DB%8C-%D8%A8%D8%B1%DA%AF%D8%B2%D8%A7%D8%B1%DA%A9%D9%86%D9%86%D8%AF%DA%AF%D8%A7%D9%86-%D8%AC%D8%B4%D9%86-%D9%87%D8%A7%D9%84%D9%88%DB%8C%D9%86-%D9%BE%D9%84%DB%8C%D8%B3-%D8%A7%D8%AD%D8%B3%D8%A7%D8%B3%D8%A7%D8%AA-%D9%85%D8%B1%D8%AF%D9%85-%D8%AC%D8%B1%DB%8C%D8%AD%D9%87%E2%80%8C%D8%AF%D8%A7%D8%B1-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="دستگیری برگزارکنندگان جشن هالوین/ پلیس: احساسات مردم جریحه‌دار شد"/>
    <meta property="og:description" content="مالک فست فود و گریمور جشن دستگیر شدند."/>
  </head>
  <body>
    <article>
      <h1>دستگیری برگزارکنندگان جشن هالوین/ پلیس: احساسات مردم جریحه‌دار شد</h1>
      <address><time datetime="2019-11-03T00:00:00+00:00">03 Nov 2019</time> by <a rel="author">عصر ايران</a></address>
      <p>
        <b>مالک فست فود و گریمور جشن دستگیر شدند.</b>
      </p>
      <p>معاون اجتماعی فرماندهی انتظامی غرب استان تهران با اشاره به خبر برگزاری جشن هالوین در شهر پرند (استان تهران) گفت: به محض اطلاع از برگزاری چنین جشنی در کمترین زمان، مالک فست فود و گریمور دستگیر شدند.<br/><br/>به گزارش عصر ایران به نقل از تسنیم، سرهنگ مهدی سرپناه با اشاره به خبر برگزاری جشن هالوین در پرند اظهار داشت: یک گروه گریمور آخر هر هفته از تهران به پرند می‌آید و فعالیت آن در یک فست فودی است که این جشن و دورهمی کوچک با عنوان هالوین در این فست‌فودی برگزار شده است.</p>
      <p>وی ادامه داد: به محض اطلاع از برگزاری چنین جشنی در کمترین زمان، مالک فست فود و گریمور دستگیر شدند که تحقیقات از این دو نفر همچنان ادامه دارد.</p>
      <p>معاون اجتماعی فرماندهی انتظامی غرب استان تهران تصریح کرد: در رابطه با برگزاری جشن‌ها با نمادها و فرهنگ‌های غربی که احساسات مردم را جریحه‌دار می‌کند بدون اغماض با آن برخورد می‌شود که مردم خط قرمز پلیس هستند.</p>
    </article>
  </body>
</html>