<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/blizzcon-2019-proteste-per-caso-blitzchung-fuori-cancelli.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="BlizzCon 2019, proteste per il caso Blitzchung fuori dai cancelli"/>
    <meta property="og:description" content="Come previsto, fuori dai cancelli della BlizzCon 2019 si sono radunati dei manifestanti per protestare la gestione del caso Blitzchung da parte della compagnia.. Come annunciato, fuori dai cancell..."/>
  </head>
  <body>
    <article>
      <h1>BlizzCon 2019, proteste per il caso Blitzchung fuori dai cancelli</h1>
      <h2>Come previsto, fuori dai cancelli della BlizzCon 2019 si sono radunati dei manifestanti per protestare la gestione del caso Blitzchung da parte della compagnia.</h2>
      <address><time datetime="2019-11-03T00:00:00+00:00">03 Nov 2019</time> by <a rel="author" href="https://multiplayer.it/account/utente/57/karattolo/articoli/" target="_blank">Simone Tagliaferri</a></address>
      <p>Come annunciato, fuori dai cancelli della <b>BlizzCon 2019</b>, si è radunata una piccola folla per <b>protestare </b>contro la compagnia e il modo in cui ha gestito il <b>caso Blitzchung</b>, ossia quello riguardante il giocatore professionista di Hearthstone squalificato per aver inviato sostegno ai manifestanti di Hong Kong in un'intervista post vittoria di torneo.<br/><br/>Se vi interessa saperne di più sul caso <a href="https://multiplayer.it/articoli/blizzard-e-il-caso-blitzchung-febbre-da-hong-kong.html">Blitzchung, leggete questo nostro speciale dedicato</a>. Tornando alla BlizzCon 2019, le proteste si sono svolte all'esterno della sede dell'evento e hanno visto i manifestanti impugnare cartelloni e simboli di solidarietà verso la gente di Hong Kong, che sta combattendo per non farsi togliere alcune libertà essenziali dalla Cina. <br/><br/>Da sottolineare che le proteste sono state assolutamente pacifiche e hanno anche visto l'ordinata distribuzione di oggetti a tema, come delle magliette pro-Hong Kong con protagonista Mei, il personaggio di <a href="https://multiplayer.it/giochi/overwatch-per-ps4.html">Overwatch</a> diventato testimonial del caso. Ci sono state anche delle persone che si sono vestite da Winnie the Pooh, in relazione al presidente cinese Xi Jinping, e sono state fatte entrare. <br/><br/>Di seguito riportiamo alcuni tweet con allegate delle foto che testimoniano le manifestazioni.</p>
      <figure>
        <iframe data-src="https://twitter.com/afillari/status/1190303200324145152?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/AmpdPanda/status/1190320495402471424?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/jacobdekk/status/1190307095540719616?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://comicbook.com/gaming/2019/11/01/blizzcon-2019-protests-blizzard-hong-kong-controversy/">Fonte</a>
        </li>
      </ul>
    </article>
  </body>
</html>