<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696610/%D8%A7%D9%86%D8%AA%D9%82%D8%A7%D8%AF-%D9%85%D8%AC%D8%AF%D8%AF-%D9%86%D8%AE%D8%B3%D8%AA%E2%80%8C%D9%88%D8%B2%DB%8C%D8%B1-%D9%85%D8%A7%D9%84%D8%B2%DB%8C-%D8%A7%D8%B2-%D8%AA%D8%AD%D8%B1%DB%8C%D9%85%E2%80%8C%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D8%B9%D9%84%DB%8C%D9%87-%D8%A7%DB%8C%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="انتقاد مجدد نخست‌وزیر مالزی از تحریم‌های آمریکا علیه ایران"/>
    <meta property="og:description" content="نخست وزیر مالزی با انتقاد از تحریم‌های آمریکا علیه ایران گفت که اعمال تحریم‌های یک‌جانبه علیه یک کشور خلاف قانون است."/>
  </head>
  <body>
    <article>
      <h1>انتقاد مجدد نخست‌وزیر مالزی از تحریم‌های آمریکا علیه ایران</h1>
      <address><time datetime="2019-11-03T00:00:00+00:00">03 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/12/1033199_311.jpg"/>
      </figure>
      <p>نخست وزیر مالزی با انتقاد از تحریم‌های آمریکا علیه ایران گفت که اعمال تحریم‌های یک‌جانبه علیه یک کشور خلاف قانون است.</p>
      <p>به گزارش ایسنا، ماهاتیر محمد نخست وزیر مالزی امروز (یک‌شنبه) در حاشیه برگزاری نشست آسه‌آن به انتقاد از تحریم‌های آمریکا پرداخت و گفت که در نتیجه همین تحریم‌ها مالزی دیگر نمی‌تواند با ایران که یکی از بزرگ‌ترین شرکای تجاری‌اش است، داد و ستد کند.</p>
      <p>بنابر گزارش پایگاه خبری مالزیا تودی، ماهاتیر محمد در ادامه تصریح کرد: زمانی که شما علیه کشوری تحریم وضع می‌کنید، تنها همان کشور را هدف قرار نمی‌دهید بلکه سایر افرادی که با آن کشور تجارت می‌کنند نیز صدمه می‌بینند.</p>
      <p>وی افزود: هیچ قانونی در سازمان ملل وجود ندارد که اجازه دهد وقتی یک کشور از کشوری دیگر ناراصی است، بتواند علیه کشور مورد نظرش و سایرین تحریم اعمال کند. این کار خلاف قانون است.</p>
      <p>ماهاتیر محمد همچنین گفت که به همین دلیل، مالزی نیز اکنون هدف تحریم قرار گرفته است.</p>
      <p>نخست وزیر مالزی اخیرا نیز با محکوم کردن "زورگویی برخی کشورهای قدرتمند" اعلام کرد که کشورش برای بستن حساب‌های بانکی اشخاص و شرکت‌های ایرانی تحت فشار زیادی قرار گرفته است. او گفته بود: ما را مجبور کردند تا زندگی را بر مردم ایران دشوارتر کنیم.</p>
    </article>
  </body>
</html>