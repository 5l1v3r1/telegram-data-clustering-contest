<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/nekad-dva-penala-protiv-njih-nekada-dva-crvena-kartona-indija-poklekla-u-90-minutu/341517"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Nekad dva penala protiv njih, nekada dva crvena kartona: Inđija poklekla u 90. minutu!"/>
    <meta property="og:description" content="Javor stigao do vredne pobede - 3:2"/>
  </head>
  <body>
    <article>
      <h1>Nekad dva penala protiv njih, nekada dva crvena kartona: Inđija poklekla u 90. minutu!</h1>
      <h2>Javor stigao do vredne pobede - 3:2</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>Čudne stvari se dešavaju na utakmicama Inđije ove sezone. Dešavalo se da protiv novog superligaša budu dosuđena i dva penala na utakmici. Tako je bilo na Marakani, pa i u još jednoj utakmici. Danas je tim iz Srema „počašćen“ sa dva crvena kartona. Sasvim dovoljno da Inđijci ispuste prednost, te da Javor golom u 90. minutu stigne do celog plena. Na kraju je bilo 3:2 za goste.</p>
      <p>Čak devet uzatopnih poraza imala je ekipa Inđije pre današnjeg susreta 15. kola Superlige. U jednom trenutku je delovalo da će domaćin uspeti da pronađe izlaz iz laviinta dvomesečnog neuspeha. I pored toga što su Ivanjičani imali prednost od 31. minuta kada je pogodio <b>Marko Kolaković</b> na asistenciju <b>Miroslava Maričića.  </b></p>
      <p>Međutim, više zanimljivijih detalja videli smo u nastavku. Mnogo više. Sjajno je Inđija otvorila drugo poluvreme. Prvo je pogodio <b>Filip Rajevac</b> u 47. minutu, a samo 120 sekundi kasnije Amanović je postigao autogol. Na veliku radost publike u Inđiji.</p>
      <p>Tek tada je došlo do zapleta. Glavni arbitar <b>Bojan Nikolić</b> je pokazao direktan crveni karton Srđanu Dimitrovu. I to nije sve. U 76. minutu pre vremena morao je na tuširanje i Nemanja Bosančić.</p>
      <p>Oskoljeni brojčanom prednošću Ivanjičani su svim silama krenuli u napad. Logičan potez napravila je ekipa <b>Igora Bondžulića</b>. I to joj se isplatilo. Izjednačenje je stiglo u 80. minutu, strelac je bio Nikola Petković. Isti igrač je pogodio u 90. minutu i to iz penala i zaokružio meč pun varnica.</p>
      <p>
        <b>SRBIJA 1 - 15. KOLO: </b>
      </p>
      <p>
        <b>Subota</b>
      </p>
      <p>Partizan - Vojvodina 4:0 (2:0)<br/>/Natho 29 pen i 43, Zdjelar 48, Sakik 69/<br/>Prolter - Crvena zvezda 0:2 (0:0)<br/>/Garsija 59, Boaći 82/</p>
      <p>
        <b>Nedelja</b>
      </p>
      <p>Inđija - Javor 2:3 (0:1)<br/>/Rajevac 47, Amanović 49 ag - Kolaković 31, Petković 80 i 90/<br/><b><a href="https://www.mozzartbet.com/sr#/match/4491614">15.00:  (2,85) TSC  (3,10)  Radnički Niš (2,60) </a><br/><a href="https://www.mozzartbet.com/sr#/match/4491615">15.00:  (5,00) Mačva  (3,40)  Čukarčki (1,80) </a><br/><a href="https://www.mozzartbet.com/sr#/match/4491616">15.00:  (2,15) Napredak  (3,20)  Spartak (3,60) </a><br/><a href="https://www.mozzartbet.com/sr#/match/4491617">15.00:  (2,60) Rad  (3,05)  Mladost (2,90) </a><br/><a href="https://www.mozzartbet.com/sr#/match/4491618">15.00:  (2,45) Radnik  (3,10)  Voždovac (3,10) </a></b></p>
      <p><b>NAPOMENA</b>: Kvote su podložne promenama </p>
      <figure>
        <img src="https://mozzartsport.com/upload/CKEditor/01.04.2019/tabela%20srbija.jpg"/>
      </figure>
    </article>
  </body>
</html>