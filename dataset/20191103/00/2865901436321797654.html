<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/kanelo-nokautirao-kovaljova-za-svetsku-titulu/341486"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Kanelo nokautirao Kovaljova za svetsku titulu"/>
    <meta property="og:description" content="Meksikanac postao šampion u četvrtoj različitoj kategoriji"/>
  </head>
  <body>
    <article>
      <h1>Kanelo nokautirao Kovaljova za svetsku titulu</h1>
      <h2>Meksikanac postao šampion u četvrtoj različitoj kategoriji</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>Blistava karijera <b>Saula Alvareza</b>, u bokserskom svetu poznat po nadimku <b>Kanelo (cimet)</b>, nastavlja se i u kategoriji više. Meksički bokser, jedan od najplaćenijih sportista današnjice, oprobao se u poluteškoj kategoriji i u borbi meseca je pobedio sjajnog rusa <b>Sergeja Kovaljova</b> i to nokautom u 11. rundi.</p>
      <p>Sve do tog momenta bila je to izjednačena borba, <b>Kovaljov</b> se trudio da odbranu svoju titulu prvaka sveta u WBO verziji poluteške kategorije, ali jedan aperkat ga je pogodio u bradu i spasa mu nije bilo. <b>Alvarezu</b> je bio dovoljan još jedan udarac da završi meč, da obori Rusa na pod i da mu preotme šampionski pojas.</p>
      <p>Prema bodovanju sudija, <b>Kanelo</b> je imao malu bodovnu prednost pre nokauta. Njegov uspeh je tim veći što je morao da za ovu borbu preskoči dve kategorije, da bi izazvao <b>Kovaljova</b>. Sada je 29-ogodišnji Meksikanac osvojio šampionske pojaseve u četiri različite težinske kategorije.</p>
      <p><b>Alvarez </b>je bilans u karijeri popravio na 54 pobede, od kojih 37 nokautom, uz dva nerešena meča i jedan poraz, od <b>Flojda Mejvedera džuniora</b>. S druge strane, <b>Kovaljov</b> je pretrpeo četvrti poraz u 39 mečeva, a sva četiri je doživeo u poslednjih osam borbi, što znači da je njegova zvezda u silaznoj putanji.</p>
      <p>Prema procenama bokserskih stručnjaka, vrlo verovatno je da će <b>Saul Alvarez</b> uskoro treći put ukrstiti rukavice sa <b>Genadijem Golovkinom</b>, sa kojim je odboksovao dva veoma tesna meča. Jedan je završen nerešeno, a drugi je Meksikanac dobio podeljenom odlukom sudija.</p>
      <figure>
        <iframe src="https://www.youtube.com/embed/ZgD2WYpJomw" width="425" height="349" data-service="Youtube" scrolling="no"/>
      </figure>
      <p><b>Foto:</b> <i>Reuters</i></p>
    </article>
  </body>
</html>