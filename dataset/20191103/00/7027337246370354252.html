<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696529/%D9%BE%DB%8C%D8%B4-%D9%81%D8%B1%D9%88%D8%B4-%D8%AE%D9%88%D8%AF%D8%B1%D9%88%DB%8C-%DA%A9%D9%88%DB%8C%DB%8C%DA%A9-%D8%AC%D8%AF%DB%8C%D8%AF-%D8%A8%D8%A7-%D9%86%D8%A7%D9%85-quik-r-%D8%A2%D8%BA%D8%A7%D8%B2-%D8%B4%D8%AF-%D8%B9%DA%A9%D8%B3-%D9%88-%D8%AC%D8%AF%D9%88%D9%84-%D9%81%D8%B1%D9%88%D8%B4"/>
    <meta property="og:site_name" content="عصر ايران"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="پیش فروش خودروی کوییک جدید با نام QUIK-R آغاز شد (+عکس و جدول فروش)"/>
    <meta property="og:description" content="سایپا فروش برخی از محصولات خود را استارت زد."/>
  </head>
  <body>
    <article>
      <h1>پیش فروش خودروی کوییک جدید با نام QUIK-R آغاز شد (+عکس و جدول فروش)</h1>
      <address><time datetime="2019-11-03T00:00:00+00:00">03 Nov 2019</time> by <a rel="author">عصر ايران</a></address>
      <p>
        <b>سایپا فروش برخی از محصولات خود را استارت زد.</b>
      </p>
      <p>سایپا فروش برخی از محصولات خود را استارت زد.</p>
      <p>به گزارش عصر ایران در این طرح‌های فروش مدل‌های ۱۵۱ و ۱۱۱ از محصولات خانواده پراید، خودروهای تیبا، تیبا۲ و تیبا۲ پلاس از محصولات خانواده تیبا، ساینا، کوییک و کوییک آر (QUIK-R)، وانت نیسان زامیاد در دو مدل تک سوز و دوگانه سوز، وانت نیسان با موتور جدید دیزل با سطح استاندارد یورو۵ و وانت دو کابین دو دیفرانسیل "ریچ" عرضه خواهند شد که در این میان ۳ محصول متفاوت کوییک آر (QUIK-R) محصول شرکت پارس خودرو، تیبا۲پلاس و نیسان دیزل یورو ۵ محصول شرکت زامیاد برای اولین‌بار عرضه می‌شود.</p>
      <figure>
        <img src="https://cdn.asriran.com/files/fa/news/1398/8/12/1032948_333.jpg"/>
      </figure>
      <figure>
        <img src="https://cdn.asriran.com/files/fa/news/1398/8/12/1032949_740.jpg"/>
      </figure>
      <p>از مهمترین تغییرات این خودرو  می تواند رنگ قرمز قسمت های مختلف بدنه اتومبیل همچون قاب آینه های جانبی، سقف اتومبیل، زوار پایین درب ها و ... اشاره کرد . علاوه بر این، در داخل کابین هم شاهد استفاده از همین رنگ بندی ترکیبی در کنسول مرکزی هستیم .در کنار این تغییرات چراغ های مشکی رنگ پیشانی هم می تواند یکی دیگر از تغییرات سایپا کوئیک کراس به شمار آید.</p>
      <p>مدیر عامل پارس خودرو: کوئیک جدید در پارس خودرو تولید می شود</p>
      <p>مدیرعامل پارس خودرو گفت: مدل جدیدی از محصول جدید گروه خودروسازی سایپا در شرکت پارس خودرو تولید و تا پایان سال ۹۸ به بازار عرضه می‌شود.</p>
      <p>علی شیخ‌زاده اظهار کرد: با وجود اینکه محصول کوئیک به تازگی در گروه خودروسازی سایپا تولید و عرضه شده اما با توجه به بازخوردهای مناسبی که از مشتریان دریافت شده و همچنین تاکید تیم مدیریتی جدید سایپا بر افزایش رضایتمندی مشتریان، مدل جدیدی از این خودرو در شرکت پارس خودرو تولید خواهد شد.</p>
      <p>شیخ زاده با بیان اینکه این مدل از محصول کوئیک با نام کوئیک آر (QUIK-R) نام‌گذاری شده است افزود: از آنجا که خودرو کوئیک به دلیل شرایط ظاهری مورد استقبال جوانان و بانوان قرار گرفته، در مدل جدید تغییراتی در رنگ‌های بیرونی و داخلی این خودرو ایجاد شده تا به جذابیت ظاهری آن افزوده شود.</p>
      <p>وی ادامه داد: به دلیل نگاه سرمایه‌ای به خودرو در سالیان گذشته، "سفید" رنگ غالب در خودروهای کشور بوده است اما گروه خودروسازی سایپا در ادامه روند جدید و تحول‌گرای خود تصمیم گرفته است تا محصول کوئیک را علاوه بر رنگ‌های معمول، با مدل‌های دو رنگ در بدنه خارجی و تریم داخلی نیز تولید و عرضه کند.</p>
      <p>مدیرعامل پارس خودرو گفت: البته به جز تغییر رنگ در بدنه بیرونی و تریم داخلی کوئیک آر (QUIK-R) نسبت به کوئیک (QUIK) برخی آپشن‌ها مانند رینگ آلومینیومی نیز به این خودرو اضافه شده تا به جذابیت ظاهری آن کمک کند.</p>
      <figure>
        <img src="https://cdn.asriran.com/files/fa/news/1398/8/12/1032950_592.jpg"/>
      </figure>
      <figure>
        <img src="https://cdn.asriran.com/files/fa/news/1398/8/12/1032951_275.jpeg"/>
      </figure>
      <p>طرح فروش این خودرو به همراه  محصولات دیگر از ساعت 10 صبح امروز آغاز شده است.</p>
      <p> </p>
      <p>جدول فروش به شرح زیر است</p>
      <figure>
        <img src="https://cdn.asriran.com/files/fa/news/1398/8/12/1032953_540.png"/>
      </figure>
    </article>
  </body>
</html>