<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/State/2019/11/03161419/Calling-Valluvar-as-a-party-supporter-for-the-party.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="காவிக்கூட்டம் வள்ளுவரை கட்சிக்கு கச்சை கட்டத் துணைக்கு அழைப்பது தமிழ்த் துரோகம் - மு.க.ஸ்டாலின் டுவீட்"/>
    <meta property="og:description" content="வள்ளுவரை, காவிக்கூட்டம் தனது கட்சிக்கு கச்சை கட்டத் துணைக்கு அழைப்பது தமிழ்த் துரோகம் என திமுக தலைவர் மு.க. ஸ்டாலின் விமர்சித்துள்ளார்."/>
  </head>
  <body>
    <article>
      <h1>காவிக்கூட்டம் வள்ளுவரை கட்சிக்கு கச்சை கட்டத் துணைக்கு அழைப்பது தமிழ்த் துரோகம் - மு.க.ஸ்டாலின் டுவீட்</h1>
      <h2>வள்ளுவரை, காவிக்கூட்டம் தனது கட்சிக்கு கச்சை கட்டத் துணைக்கு அழைப்பது தமிழ்த் துரோகம் என திமுக தலைவர் மு.க. ஸ்டாலின் விமர்சித்துள்ளார்.</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>சென்னை,</p>
      <p>தமிழக பாஜக கட்சியின் டுவிட்டர் பக்கத்தில் நவம்பர் 1-ம் தேதி வெளியிட்ட பதிவில் திருவள்ளுவருக்கு காவி நிற உடை அணிவித்து டுவீட் செய்யப்பட்டுள்ளது. அந்த பதிவில்,</p>
      <p> </p>
      <p>கற்றதனால் ஆய பயனென்கொல் வாலறிவன்</p>
      <p>நற்றாள் தொழாஅர் எனின்</p>
      <p>கடவுளை தூற்றி, இறைநம்பிக்கை கொண்டவர்களை பழிப்பவர்களுக்கு, அவர்கள் கற்ற கல்வியினால் என்ன பயன்?, என்று பாஜக டுவீட் செய்து இருந்தது.</p>
      <figure>
        <iframe data-src="https://twitter.com/BJP4TamilNadu/status/1190502339242872832?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>மேலும், அன்றே வள்ளுவர் சொன்னதை இன்று தி.கவும், திமுகவை நம்பி வாழும் கம்யூனிஸ்டுகளும், அவர்கள் சார்ந்த ஊடகங்களும் அறிந்து தெளிய வேண்டும் என்றும் குறிப்பிட்டு உள்ளது. </p>
      <p>இந்தநிலையில் திமுக தலைவர் மு.க.ஸ்டாலின் டுவிட்டர் பதில் கூறியிருப்பதாவது:-</p>
      <p>'பிறப்பொக்கும் எல்லா உயிர்க்கும்' என்ற வள்ளுவரை, காவிக்கூட்டம் தனது கட்சிக்கு கச்சை கட்டத் துணைக்கு அழைப்பது தமிழ்த் துரோகம். எத்தனை வர்ணம் பூசினாலும், உங்கள் வர்ண சாயம் வெளுத்துவிடும். சாயம் பூசுவதை விடுத்து, திருக்குறள் படித்து திருந்தப் பாருங்கள் என பதிவிட்டுள்ளார்.</p>
      <figure>
        <iframe data-src="https://twitter.com/mkstalin/status/1190924497550856192?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>