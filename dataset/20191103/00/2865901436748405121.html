<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/borac-dobio-derbi-republike-srpske-vranjes-nastavio-rafal/341564"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Borac dobio derbi Republike Srpske, Vranješ nastavio rafal"/>
    <meta property="og:description" content="Banjalučani vezali šesto slavlje, nekadašnji vezista Vojvodine došao do brojke od 10. postignutih golova"/>
  </head>
  <body>
    <article>
      <h1>Borac dobio derbi Republike Srpske, Vranješ nastavio rafal</h1>
      <h2>Banjalučani vezali šesto slavlje, nekadašnji vezista Vojvodine došao do brojke od 10. postignutih golova</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>
        <b>Borac iz Banjaluke je nastavio seriju pobeda, pošto je u derbiju savladao Radnik iz Bijeljine sa 2:0 i nastavio poteru za vodećim timom Premijer lige BiH Sarajevom.</b>
      </p>
      <p>Bilo je to šesto uzastopno slavlje ekipe <b>Branislava Krunića</b>, a sjajnu gogetersku seriju nastavio je kapiten i apsolutni lider ovog tima <b>Stojan Vranješ</b>. Nekadašnji vezista Vojvodine, Legije i Lehije, došao je do cifre od 10 postignutih golova u sezoni. On je to učinio na 15 utakmica i izjednačio se sa <b>Sulejmanom</b> <b>Krpićem</b> iz Željezničara i <b>Vojom</b> <b>Ubiparipom</b> iz Tuzle.</p>
      <p>Radnik se dobro držao samo do 48. minuta, kada je Borac poveo autogolom <b>Ivana Šuberta</b>. Konačno, svaka dilema je razrešena u 80. minutu kada je <b>Vranješ</b> postavio konačan rezultat sa bele tačke.</p>
      <p>Borac nakon 15 odigranih kola ima četiri boda manje od Sarajeva, tako da je bitka još uvek otovrena i biće tako samo ukoliko ekipa iz Banjaluke nastavi sa odličnim rezultatima. Izuzetno važan deo posla mogao bi da im odradi Radnik, koji će narednog vikenda dilejatu upravo lidera na tabeli.</p>
      <p><b>BiH 1 - 15. KOLO</b>:</p>
      <p>Subota</p>
      <p>Zvijezda - Zrinjski 2:0 (1:0)</p>
      <p>Velež - Sloboda 2:2 (1:1)</p>
      <p>Tuzla Siti - Mladost 1:0 (1:0)</p>
      <p>Sarajevo - Široki Brijeg 3:0 (2:0)</p>
      <p>Nedelja</p>
      <p>Borac - Radnik 2:0 (0:0)</p>
      <p>Željezničar - Čelik (otkazan)</p>
      <figure>
        <img src="https://mozzartsport.com/upload/CKEditor/31.10.2019/BosnaasSSS.jpg"/>
      </figure>
    </article>
  </body>
</html>