<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/verona-udarila-kontru-laze-baloteli-kakav-rasizam-samo-smo-ga-zadirkivali/341541"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Verona udarila kontru: Laže Baloteli! Kakav rasizam, samo smo ga zadirkivali"/>
    <meta property="og:description" content="Ivan Jurić uverava da ne razloga da se stvari preuveličavaju"/>
  </head>
  <body>
    <article>
      <h1>Verona udarila kontru: Laže Baloteli! Kakav rasizam, samo smo ga zadirkivali</h1>
      <h2>Ivan Jurić uverava da ne razloga da se stvari preuveličavaju</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>Opet je <b>Mario Baloteli</b> dospeo na udarne strane italijanskih medija. Ponovo ne zbog fudbala. <b><a href="https://www.mozzartsport.com/fudbal/vesti/skandal-u-italiji-baloteli-zbog-rasistickih-povika-napucao-loptu-u-publiku-video/341537">Kontroverzni napadač je pretio da će napustiti teren stadiona „Bentegodi“ pod izgovorom da je meta rasističkih napada</a></b>.</p>
      <p>A u taboru njegovog rivala uveravaju da je ponašanje tamnoputog napadača Breše neprhvatljivo, jer, kažu domaćini, rasizma nije ni bilo.<br/>„<b>Ne plašim se da kažem, ništa se nije desilo</b>“, poručuje <b>Ivan Jurić</b>, trener Verone, koja je savladala goste 2:1.</p>
      <p>Prema njegovim rečima ceo slučaj je preuveličan.<br/>„<b>Bilo je zvižduka, zadirkivaja, ne i rasističkih povika. Uopšte ih nije bilo i nemojte da pravimo skandal tamo gde ga nema. Hrvat sam, znam kako je kad ti sa tribina poručuju da si „cigansko g...“, jer se to nažalost dešava na italijanskim terenima, ali ovoga puta baš se ništa nije desilo</b>“.</p>
      <figure>
        <iframe src="https://www.youtube.com/embed/wsU-cNDbxho" width="425" height="349" data-service="Youtube" scrolling="no"/>
      </figure>
      <p>Ostaje onda dilema šta je podstaklo <b>Marija Balotelija</b> da gnevno reaguje, šutne loptu ka tribinama, zapreti da će otići u svlačionicu pre vremena...<br/>„<b>Pitajte Balotelija zašto je tako reagovao. Nemam problem da priznam ako je bilo uvreda sa tribina, i sam ih se užasavam, čak i kad dolaze od mojih navijala, ali je laž da je danas u Veroni bilo rasizma. Nemojte da pričamo gluposti</b>“, dodao je <b>Ivan Jurić</b>.</p>
      <p>I predsednik kluba za koji igra srpski reprezenativac <b>Darko Lazović</b>, <b>Mauricio Seti</b>, demantovao je rasističko ponašanje sa tribina.<br/>„<b>Rasizam u Veroni ne postiji. Niko ništa nije čuo na stadionu. Ne možemo da kontorlišemo ponašanje 20.000 gledalaca, ali vas uveravam da naši navijači jesu ironični, ali nisu rasiti“</b>, zaključio je <b>Seti</b>.</p>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <figure>
        <iframe src="https://www.youtube.com/embed/pBoAuusV3v4" width="425" height="349" data-service="Youtube" scrolling="no"/>
      </figure>
      <p><b>FOTO</b>: <i>Reuters</i></p>
    </article>
  </body>
</html>