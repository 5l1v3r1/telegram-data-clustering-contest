<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696632/%DA%A9%D8%B4%D9%81-50-%D8%AA%D9%86-%D8%B4%DB%8C%D8%B1%D8%AE%D8%B4%DA%A9-%D8%AF%D8%B1-%D8%AE%D8%B1%D8%A7%D8%B3%D8%A7%D9%86-%D8%B1%D8%B6%D9%88%DB%8C-%D8%AF%D8%B3%D8%AA%DA%AF%DB%8C%D8%B1%DB%8C-2-%D9%86%D9%81%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="کشف 50 تن شیرخشک در خراسان رضوی/ دستگیری 2 نفر"/>
    <meta property="og:description" content="فرمانده انتظامی خراسان رضوی از کشف 50 تن شیرخشک قاچاق به ارزش 12 میلیارد و 500 میلیون ریال در شهرستان کاشمر خبر داد."/>
  </head>
  <body>
    <article>
      <h1>کشف 50 تن شیرخشک در خراسان رضوی/ دستگیری 2 نفر</h1>
      <address><time datetime="2019-11-03T00:00:00+00:00">03 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/12/1033229_981.jpg"/>
      </figure>
      <p>فرمانده انتظامی خراسان رضوی از کشف 50 تن شیرخشک قاچاق به ارزش 12 میلیارد و 500 میلیون ریال در شهرستان کاشمر خبر داد.</p>
      <p>به گزارش پایگاه خبری پلیس، سردار محمدکاظم تقوی گفت: مأموران دایره مبارزه با قاچاق کالا و ارز پلیس آگاهی کاشمر حین کنترل خودروهای عبوری به 2 دستگاه تریلر مشکوک شده و آن‌ها را به‌منظور بررسی بیشتر متوقف کردند.</p>
      <p>فرمانده انتظامی خراسان رضوی افزود: ماموران انتظامی پس از بررسی مدارک رانندگان و در بازرسی بار این خودروها 50 تن شیرخشک که فاقد هرگونه مجوز گمرکی و بهداشتی بود، کشف کردند.</p>
      <p>وی با اشاره به توقیف 2 دستگاه تریلر و دستگیری 2 متهم در این زمینه، تصریح کرد: کارشناسان ارزش این محموله را 12 میلیارد و 500 میلیون ریال برآورد کرده‌اند.</p>
      <p>سردار تقوی قاچاق کالا را باعث افزایش بیکاری و مشکلات اقتصادی در جامعه دانست و از شهروندان خواست در صورت مشاهده هرگونه مورد مشکوک، مراتب را در اسرع وقت به مرکز فوریت‌های پلیسی 110 اطلاع‌رسانی کنند.</p>
    </article>
  </body>
</html>