<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/skandal-u-italiji-baloteli-zbog-rasistickih-povika-napucao-loptu-u-publiku-video/341537"/>
    <meta property="og:site_name" content="MozzartSport"/>
    <meta property="article:published_time" content="2019-11-03T00:00:00+00:00"/>
    <meta property="og:title" content="Skandal u Italiji: Baloteli zbog rasističkih povika napucao loptu u publiku (VIDEO)"/>
    <meta property="og:description" content="Italija se srami zbog događaja na Bentegodiju"/>
  </head>
  <body>
    <article>
      <h1>Skandal u Italiji: Baloteli zbog rasističkih povika napucao loptu u publiku (VIDEO)</h1>
      <h2>Italija se srami zbog događaja na Bentegodiju</h2>
      <address>
        <time datetime="2019-11-03T00:00:00+00:00">03 Nov 2019</time>
      </address>
      <p>Veliki skandal uzdrmao je Apenine ovog popodneva. U prvom planu je bio Mario Baloteli i Veronina publika, koja je poznata po sličnim ispadima tokom istorije. Temperamentni <b>Baloteli</b> je tokom čitavog meča trpeo uvrede na rasnoj osnovi, a onda mu je prekipelo na početku drugog poluvremena, posle čega je čak i otišao sa terena.</p>
      <p>Igrao se 54. minut, bivši reprezentativac Italije je bio kod korner zastavice, a onda je u jeku povika uzeo loptu i napucao je prema najvatrenijim pristalicama domaćeg tima. Čitav kolaps trajao je nekoliko minuta, <b>Baloteli </b>se posle višeminutnog prekida ipak vratio i na kraju postigao izuzetan pogodak u 85. minutu. Ipak, tada je uspeo samo da ublaži poraz svog tima, ali je rezultat ostao u potpunosti u drugom planu.</p>
      <p>Verona je povela četiti minuta ranije golom <b>Salseda More</b>, a sve je bilo rešeno u 81. minutu, kada je prednost duplirao Pesina u 81. minutu. <b>Balotelijev</b> pogodak je samo na kratko podigao potpuno utučenu Brešu.</p>
      <figure>
        <iframe src="https://www.youtube.com/embed/wCJ9fEHwuNE" width="425" height="349" data-service="Youtube" scrolling="no"/>
      </figure>
      <p>Inače, <b>Baloteli</b> je danas popodne i pretio da bi mogao da napravi ovakav potez ukoliko se ovako nešto bude dešavalo. Kada je napucao loptu, prvo se našao na udaru protivničkih igrača, a onda su njegovi saigrači nekoliko minuta pokušavali da ga smire. U tim trenucima, spiker je upozoravao da će utakmica biti i definitivno prekinuta, ukoliko se ovakvi ispadi publike budu nastavili.</p>
      <p>Vodeći ljudi italijanskog fudbala usvojili su noviu protokol, u kojem će se oštro suprotstaviti svakom vidu diskriminacije. Dako je prekinut i meč između Rome i Napolija, pošto su domaći navijači vršili "teritorijalnu diskriminaciju" nad Napolitancima. Posle toga je <b>Edin Džeko</b> zamolio publiku na Olimpiku da bodri samo svoj tim.</p>
      <p>Udineze je u najvažnijem trenutku prekinuo niz poraza, pošto je slavio u Đenovi posle preokreta sa 3:1. <b>Pandev</b> je doveo domaćina golom u 22. minnutu, ali su se Zebre vratile u pravom trenutku efektnim pogotkom <b>De Paula</b>. Za potpuni preokret bio je odgobvoran Sema u 87. minutu, dok je konačan rezultat postavio <b>Lazanja</b> u trećem minutu nadoknade.</p>
      <p>Velika uzbuđenja, u meču bez pobednika, viđena su u Lećeu. Domaćin je vodio u dva navrata protiv Sasuola, prvo golom <b>Lapadule</b>, a potom i <b>Falka</b> iz slobodnog udarca. Ipak, Sasuolo se prvi vratio golom Falka, a onda je Berardi postavio konačan rezultat meča.</p>
      <p>
        <b>ITALIJA 1 - 11. KOLO: </b>
      </p>
      <p><b>Subota</b><br/>Roma - Napoli 2:1 (1:0)<br/>/Zaniolo 19, Veretu 55 autogol - Milik 72/</p>
      <p>Bolonja - Inter 1:2 (0:0)<br/>/Sorijano 59 - Lukaku 75, 90+1 penal/</p>
      <p>Torino - Juventus 0:1 (0:0)<br/>/De Liht 70/</p>
      <p><b>Nedelja</b><br/>Atalanta – Kaljari  0:2 (0:1)<br/>/Pašalić ag 32, Oliva 59/</p>
      <p>Atalanta - Kaljari 0:2 (0:1)<br/>/Pašalić 32ag, Oliva 58/</p>
      <p>Đenova - Udineze 1:3 (1:1)<br/>/Pandev 22 - De Paul 32m Sena 87, Lasanja 90+4/</p>
      <p>Leće - Sasuolo 2:2 (2:1)<br/>/Lapadula 18, Falko 42 - Toljan 35, Berardi 85/</p>
      <p>Verona - Breša 2:1 (0:0)<br/>/Salsedo 50, Pesina 81 - Baloteli 85/<br/><b><a href="https://www.mozzartbet.com/sr#/match/4488769">18.00:  (1,55) Fjorentina  (4,10)  Parma (6,00) </a></b><br/><b><a href="https://www.mozzartbet.com/sr#/match/4488747">20.45:  (3,00) Milan  (3,30)  Lacio (2,40) </a></b></p>
      <p>
        <b>Ponedeljak</b>
      </p>
      <p>
        <b>
          <a href="https://www.mozzartbet.com/sr#/match/4488778">20.45:  (2,65) SPAL  (3,10)  Sampdorija (2,80) </a>
        </b>
      </p>
      <figure>
        <img src="https://mozzartsport.com/upload/CKEditor/31.10.2019/SAsssddd.jpg"/>
      </figure>
      <p><b>Foto</b>: Tviter</p>
    </article>
  </body>
</html>