<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/zuccarello-scoring-i-overtidstap/71777289"/>
    <meta property="og:site_name" content="Dagbladet.no"/>
    <meta property="article:published_time" content="2019-11-03T07:59:55+00:00"/>
    <meta property="og:title" content="Zuccarello-scoring i overtidstap"/>
    <meta property="og:description" content="Mats Zuccarello sto bak ett av målene da Minesota Wild tapte 3-4 etter forlengning mot St. Louis Blues på hjemmebane i NHL lørdag kveld."/>
  </head>
  <body>
    <article>
      <h1>Zuccarello-scoring i overtidstap</h1>
      <h2>Mats Zuccarello sto bak ett av målene da Minesota Wild tapte 3-4 etter forlengning mot St. Louis Blues på hjemmebane i NHL lørdag kveld.</h2>
      <address><time datetime="2019-11-03T07:59:55+00:00">03 Nov 2019, 07:59</time> by <a rel="author">NTB I</a></address>
      <p>Zuccarellos scoring i overtidstapet på hjemmebane er hans andre mål siden han signerte for Minnesota Wild i juli.</p>
      <p>Wild, som også tapte mot St. Louis Blues tidligere denne uken, holdt tritt hele veien, men klarte ikke å hevde seg da kampen skulle avgjøres på overtid.</p>
      <p>Det første målet i kampen ble satt av Wilds Marcus Foligno, før St. Louis Blues fulgte opp med en utligning kort tid etterpå. Ikke lenge før første periodes slutt sørget Blues for nok en scoring og dermed ledelse.</p>
      <p>Kevin Fiala utlignet raskt for Wild til 2-2 etter første pauseprat, og satte en scoring ett minutt ut i andre periode. Tre minutter senere fikk Mats Zuccarello pucken fra Eric Staal fra motsatt side av banen og scoret til en 3-2-ledelse.</p>
      <p>I tredje periode utlignet St. Louis Blues til 3-3, og overtid ble et faktum. Knapt halvveis i overtidsperioden scorer St. Louis Blues, og vinner dermed nok en gang mot Minnesota Wild.</p>
      <p>Zuccarello fikk 16 minutter og 22 sekunder på isen.</p>
      <p>Wild sliter for tiden i motvind. Bare én gang tidligere har Wild levert resultatmessig svakere i oktober. Det var i sesongen 2000/2001. Da var fasiten to seire mot årets fire.</p>
    </article>
  </body>
</html>