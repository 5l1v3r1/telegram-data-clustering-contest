<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134264-dramatiskame-trileryje-portlande-pergalingas-76ers-turko-suvis.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-03T07:29:00+00:00"/>
    <meta property="og:title" content="Dramatiškame trileryje Portlande – pergalingas „76ers“ turko šūvis"/>
    <meta property="og:description" content="Filadelfijos „76ers“ (5-0) ekipa Nacionalinėje krepšinio asociacijoje (NBA) ir toliau žygiuoja be pralaimėjimų. Bretto Browno auklėtiniai svečiuose 129:128 (27:32, 30:36, 35:34, 37:26) palaužė Portlando „Trail Blazers“ (3-3) pasipriešinimą. Rungtynių herojumi tapo Furkanas Korkmazas. Likus 2,2 sekundės, „76ers“ išsimetinėjo kamuolį iš užribio po minutės pertraukėlės. Korkmazas atsilaisvino krašte priešais „Blazers“ suolelį ..."/>
  </head>
  <body>
    <article>
      <h1>Dramatiškame trileryje Portlande – pergalingas „76ers“ turko šūvis</h1>
      <address>
        <time datetime="2019-11-03T07:29:00+00:00">03 Nov 2019, 07:29</time>
      </address>
      <p>Nuotr.: USA TODAY Sports-Scanpix</p>
      <figure>
        <a href="https://www.basketnews.lt/paveikslelis-205803-any1000x1000.jpg">
          <img src="https://www.basketnews.lt/paveikslelis-205803-any630x500.jpg"/>
        </a>
      </figure>
      <p>Nuotr. USA TODAY Sports-Scanpix</p>
      <p>Filadelfijos „76ers“ (5-0) ekipa Nacionalinėje krepšinio asociacijoje (NBA) ir toliau žygiuoja be pralaimėjimų.</p>
      <p>Bretto Browno auklėtiniai svečiuose <a href="https://www.basketnews.lt/rungtynes/ziureti/83274-portland-trail-blazers-philadelphia-76ers.html"><b>129:128</b> (27:32, 30:36, 35:34, 37:26)</a> palaužė Portlando „Trail Blazers“ (3-3) pasipriešinimą.</p>
      <p>Rungtynių herojumi tapo Furkanas Korkmazas. Likus 2,2 sekundės, „76ers“ išsimetinėjo kamuolį iš užribio po minutės pertraukėlės. Korkmazas atsilaisvino krašte priešais „Blazers“ suolelį ir paleido taiklų tolimą šūvį, šeimininkams palikdamas 0,4 sekundės.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fghettogames%2Fvideos%2F488014841793499%2F&amp;show_text=0&amp;width=630" width="630" height="353" data-service="Facebook" scrolling="no"/>
      </figure>
      <p>„Blazers“ geros atakos suregzti nebespėjo ir finalinė sirena paskelbė Filadelfijos ekipos pergalę.</p>
      <p>Iki mačo pabaigos likus kiek daugiau nei 3 minutėms, Kentas Bazemoras pataikė iš po krepšio ir padidino „Blazers“ persvarą iki 7 taškų (125:118). Vis tik Tobias Harrisas pataikė dvitaškį, Benas Simmonsas įkrovė iš viršaus, dėjimu lanką taip pat sudrebino Alas Horfordas ir, likus 50,2 sekundės, svečių deficitas sumenko iki minimumo (124:125).</p>
      <p>Likus 10,1 sekundės, Simmonsas realizavo abi baudas ir persvėrė rezultatą (126:125), tačiau po kiek mažiau nei 8 sekundžių, Anfernee Simonsas atseikėjo tolimą metimą bei sugrąžino pranašumą „Blazers“ ekipai – 128:126. Būtent po šio epizodo savuoju metimu atsakė ir Korkmazas.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fghettogames%2Fvideos%2F576337136471382%2F&amp;show_text=0&amp;width=630" width="630" height="630" data-service="Facebook" scrolling="no"/>
      </figure>
      <p>Nugalėtojų ekipoje rezultatyviausiai žaidęs Horfordas pelnė 25 taškus (11/20 dvit., 1/4 trit.), atliko 7 rezultatyvius perdavimus, atkovojo 5 ir perėmė 1 kamuolį, blokavo 2 metimus bei kartą suklydo.</p>
      <figure>
        <iframe src="https://www.youtube.com/embed/0GhEvxYxcRU" width="630" height="354" data-service="Youtube" scrolling="no"/>
      </figure>
      <p>
        <i>„Blazers“: Damianas Lillardas 33 (8/11 trit., 9 rez. perd., 7 kld.), Rodney Hoodas 25 (5/5 dvit., 4/6 trit.), C.J. McCollumas 16 (6/11 dvit., 0/4 trit.), Skai Labissiere‘as 15 (7/9 dvit.), Anfernee Simonsas 13 (3/5 trit.).</i>
      </p>
      <p>
        <i>„76ers“: Alas Horfordas 25 (11/20 dvit., 7 rez. perd.), Tobias Harrisas 23 (9/13 dvit., 7 atk. kam.), Benas Simmonsas 18 (11 atk. kam., 8 rez. perd.), Joshas Richardsonas 17 (6/9 dvit., 1/6 trit.), Mike‘as Scottas 12, Furkanas Korkmazas 11 (3/6 trit.).</i>
      </p>
      <p>
        <b>Rungtynių apžvalga:</b>
      </p>
      <figure>
        <iframe src="https://www.youtube.com/embed/AbUiWB98GWc" width="630" height="354" data-service="Youtube" scrolling="no"/>
      </figure>
      <p>
        <b>Damiano Lillardo pasirodymas:</b>
      </p>
      <figure>
        <iframe src="https://www.youtube.com/embed/TKVgl-bel5o" width="630" height="354" data-service="Youtube" scrolling="no"/>
      </figure>
      <p>
        <b>Visi šios nakties rezultatai:</b>
      </p>
      <p><a href="https://www.basketnews.lt/komandos/902-oklahoma-thunder.html">Oklahoma Thunder</a> <a href="https://www.basketnews.lt/komandos/412-new-orleans-pelicans.html">New Orleans Pelicans</a> <a href="https://www.basketnews.lt/rungtynes/ziureti/83267-oklahoma-thunder-new-orleans-pelicans.html">115-104</a> <a href="https://www.basketnews.lt/rungtynes/ziureti/83267-oklahoma-thunder-new-orleans-pelicans.html">stat »</a> <a href="https://www.basketnews.lt/komandos/143-detroit-pistons.html">Detroit Pistons</a> <a href="https://www.basketnews.lt/komandos/411-brooklyn-nets.html">Brooklyn Nets</a> <a href="https://www.basketnews.lt/rungtynes/ziureti/83268-detroit-pistons-brooklyn-nets.html">113-109</a> <a href="https://www.basketnews.lt/rungtynes/ziureti/83268-detroit-pistons-brooklyn-nets.html">stat »</a> <a href="https://www.basketnews.lt/komandos/437-orlando-magic.html">Orlando Magic</a> <a href="https://www.basketnews.lt/komandos/142-denver-nuggets.html">Denver Nuggets</a> <a href="https://www.basketnews.lt/rungtynes/ziureti/83269-orlando-magic-denver-nuggets.html">87-91</a> <a href="https://www.basketnews.lt/rungtynes/ziureti/83269-orlando-magic-denver-nuggets.html">stat »</a> <a href="https://www.basketnews.lt/komandos/720-washington-wizards.html">Washington Wizards</a> <a href="https://www.basketnews.lt/komandos/394-minnesota-timberwolves.html">Minnesota Timberwolves</a> <a href="https://www.basketnews.lt/rungtynes/ziureti/83270-washington-wizards-minnesota-timberwolves.html">109-131</a> <a href="https://www.basketnews.lt/rungtynes/ziureti/83270-washington-wizards-minnesota-timberwolves.html">stat »</a> <a href="https://www.basketnews.lt/komandos/384-memphis-grizzlies.html">Memphis Grizzlies</a> <a href="https://www.basketnews.lt/komandos/458-phoenix-suns.html">Phoenix Suns</a> <a href="https://www.basketnews.lt/rungtynes/ziureti/83271-memphis-grizzlies-phoenix-suns.html">105-114</a> <a href="https://www.basketnews.lt/rungtynes/ziureti/83271-memphis-grizzlies-phoenix-suns.html">stat »</a> <a href="https://www.basketnews.lt/komandos/392-milwaukee-bucks.html">Milwaukee Bucks</a> <a href="https://www.basketnews.lt/komandos/648-toronto-raptors.html">Toronto Raptors</a> <a href="https://www.basketnews.lt/rungtynes/ziureti/83272-milwaukee-bucks-toronto-raptors.html">115-105</a> <a href="https://www.basketnews.lt/rungtynes/ziureti/83272-milwaukee-bucks-toronto-raptors.html">stat »</a> <a href="https://www.basketnews.lt/komandos/181-golden-state-warriors.html">Golden State Warriors</a> <a href="https://www.basketnews.lt/komandos/122-charlotte-hornets.html">Charlotte Hornets</a> <a href="https://www.basketnews.lt/rungtynes/ziureti/83273-golden-state-warriors-charlotte-hornets.html">87-93</a> <a href="https://www.basketnews.lt/rungtynes/ziureti/83273-golden-state-warriors-charlotte-hornets.html">stat »</a> <a href="https://www.basketnews.lt/komandos/467-portland-trail-blazers.html">Portland Trail Blazers</a> <a href="https://www.basketnews.lt/komandos/457-philadelphia-76ers.html">Philadelphia 76ers</a> <a href="https://www.basketnews.lt/rungtynes/ziureti/83274-portland-trail-blazers-philadelphia-76ers.html">128-129</a> <a href="https://www.basketnews.lt/rungtynes/ziureti/83274-portland-trail-blazers-philadelphia-76ers.html">stat »</a><br/><br/><b>Lapkričio 3 d., sekmadienis</b></p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204588-crop100x150.jpg"/>
      </figure>
      <p><a href="https://www.basketnews.lt/zaidejai/8306-tobias-harris.html">Tobias Harris</a> Taškai: 23 Naudingumas: 26 Atkovoti kamuoliai: 7 Blokuoti metimai: 2</p>
    </article>
  </body>
</html>