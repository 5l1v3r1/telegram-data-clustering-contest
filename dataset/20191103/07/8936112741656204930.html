<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/eintracht-bayern-robert-lewandowski-strzelil-gola-eintrachtowi-frankfurt-wideo,982503.html"/>
    <meta property="og:site_name" content="TVN24"/>
    <meta property="article:published_time" content="2019-11-03T07:27:00+00:00"/>
    <meta property="og:title" content="Efektowny obrót, wyprzedzenie i wykończenie. &quot;Nieprawdopodobny gol&quot; Lewandowskiego"/>
    <meta property="og:description" content="Gol Roberta Lewandowskiego w meczu z Eintrachtem to był prawdziwy majstersztyk. Napastnik Bayernu strzelił go po indywidualnej akcji. Oprócz kolejnego rekordu i satysfakcji bramka ta nic więcej jed..."/>
  </head>
  <body>
    <article>
      <h1>Efektowny obrót, wyprzedzenie i wykończenie. "Nieprawdopodobny gol" Lewandowskiego</h1>
      <address>
        <time datetime="2019-11-03T07:27:00+00:00">03 Nov 2019, 07:27</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/a9d286b4-8a2b-44dd-8e4a-43e62c620386-480p.mp4"/>
        <figcaption>Lewandowski strzelił kapitalnego gola Eintrachtowi Foto: ELEVEN SPORTS | Video: Eleven Sports Network</figcaption>
      </figure>
      <h3>Gol Roberta Lewandowskiego w meczu z Eintrachtem to był prawdziwy majstersztyk. Napastnik Bayernu strzelił go po indywidualnej akcji. Oprócz kolejnego rekordu i satysfakcji bramka ta nic więcej jednak nie dała Polakowi. Mistrzowie Niemiec dostali lanie 1:5.</h3>
      <p>
        <b>
          <a href="https://player.pl/">Mecze ligi niemieckiej można oglądać w kanałach ELEVEN SPORTS w Player.pl</a>
        </b>
      </p>
      <p>Była 37. minuta. Bayern nie dość, że przegrywał już we Frankfurcie 0:2, to grał w dziesięciu po czerwonej kartce Jerome Boatenga. Musiał jednak gonić wynik. Sygnał do ataków dał Lewandowski. Polak otrzymał piłkę w okolicach pola karnego, najpierw efektownie obrócił się z nią, potem wyprzedził dwóch rywali i na koniec nie dał szans bramkarzowi zespołu z Frankfurtu. "Nieprawdopodobny gol" - zachwycał się komentator.</p>
      <related>
        <a href="https://eurosport.tvn24.pl/pilka-nozna,105/niemieckie-media-po-katastrofie-bayernu-uratowaloby-go-tylko-pieciu-lewandowskich,982456.html"/>
      </related>
      <h3>Śrubowanie rekordów</h3>
      <p>Dla rozgrywającego tego dnia 300. mecz w Bundeslidze "Lewego" (131 spotkań w Borussii Dortmund, a 169 w ekipie z Monachium, w której występuje od połowy 2014 roku) to 14. ligowe trafienie w sezonie. W klasyfikacji strzelców pewnie prowadzi. Zdobył bramki we wszystkich dotychczasowych meczach sezonu, dzięki czemu śrubuje rekord.</p>
      <p>31-letni napastnik już w poprzedniej kolejce jako pierwszy w historii trafił do siatki w każdym z dziewięciu pierwszych meczów sezonu Bundesligi. Poprawił wówczas rekord ustanowiony przed czterema laty przez Gabończyka Pierre'a-Emericka Aubameyanga (wtedy gracza Borussii Dortmund).<br/>Łącznie, licząc również Puchar Niemiec i Ligę Mistrzów, Lewandowski ma w tym sezonie na koncie 20 trafień.</p>
      <p>Do polskiego zawodnika Bayernu należy również klubowy rekord pod względem meczów z golem w różnych rozgrywkach - trzynaście spotkań z rzędu, w tym jeden Pucharu Niemiec i trzy Ligi Mistrzów. Tego wyniku na razie jednak nie poprawi, ponieważ nie strzelił gola w środę przeciwko VfL Bochum w Pucharze Niemiec (2:1).</p>
      <h3>Klęska i spadek w tabeli</h3>
      <p>Ze stolicy Niemiec Lewandowski wyjeżdżał jednak rozczarowany. W drugiej połowie Eintrachtu zdobyli kolejne trzy bramki i wygrali 5:1. W tabeli Bayern (18 punktów) spadł na czwarte miejsce, Eintracht jest szósty (17). Prowadząca w tabeli Borussia Moenchengladbach (22) wygrała na wyjeździe z Bayerem Leverkusen 2:1. Na trzecią pozycję wskoczył RB Lipsk (18), który rozgromił u siebie FSV Mainz 8:0.</p>
      <p> </p>
      <p><b>Wyniki meczów 10. kolejki:</b><br/><b>piątek</b><br/>Hoffenheim - Paderborn 3:0<b><br/>sobota</b><br/>Union Berlin - Hertha Berlin 1:0<br/>Borussia Dortmund - Wolfsburg 3:0<br/>RB Lipsk - FSV Mainz 8:0<br/>Bayer Leverkusen - Borussia M'gladbach 1:2<br/>Eintracht Frankfurt - Bayern Monachium 5:1<br/>Werder Brema - Freiburg 2:2<br/><b>niedziela</b><br/>Fortuna Duesseldorf - FC Koeln <br/>Augsburg - Schalke 04 Gelsenkirchen</p>
      <p>Autor: lukl / Źródło: eurosport.pl</p>
    </article>
  </body>
</html>