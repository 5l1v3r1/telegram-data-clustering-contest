<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/03/the_guardian_vyrubka_lisiv_shkodyt_ekologii_u_6_raziv_bilshe_nizh_ranishe_1682487"/>
    <meta property="og:site_name" content="ZIK.UA"/>
    <meta property="article:published_time" content="2019-11-03T07:30:00+00:00"/>
    <meta property="og:title" content="The Guardian: Вирубка лісів шкодить екології у 6 разів більше, ніж вважалося раніше"/>
    <meta property="og:description" content="Австралійські науковці заявили, що викиди парникових газів, які стаються під час вирубування тропічних лісів, шкодять екології у 6 разів більше, ніж вважалося раніше."/>
  </head>
  <body>
    <article>
      <h1>The Guardian: Вирубка лісів шкодить екології у 6 разів більше, ніж вважалося раніше</h1>
      <address>
        <time datetime="2019-11-03T07:30:00+00:00">03 Nov 2019, 07:30</time>
      </address>
      <p>
        <b>Австралійські науковці заявили, що викиди парникових газів, які стаються під час вирубування тропічних лісів, шкодять екології у 6 разів більше, ніж вважалося раніше.</b>
      </p>
      <p>Про це повідомляє <a href="https://www.theguardian.com/environment/2019/oct/31/climate-emissions-from-tropical-forest-damage-underestimated-by-a-factor-of-six">The Guardian</a>.</p>
      <p>"Згідно з результатами нового дослідження, шкода від викидів парникових газів, спричинених вирубуванням тропічних лісів у всьому світі, недооцінюється у шість разів", - йдеться у повідомленні. </p>
      <p>Зокрема, Вчені Квінслендського університету проаналізували кількість викидів парникових газів, які були спричинені вирубуванням лісів протягом 2000-2013 років. У результаті дослідження з'ясувалося, що попередні дослідження применшували шкоду екосистемі від такої діяльності людей на 6,53 мільярда тонн викидів. Тобто, у шість разів менше.</p>
      <p>За словами науковця та одного з авторів дослідження Шона Максвелл, під час дослідження було враховано також обсяги вуглекислого газу, який могли б поглинути вирубані ліси протягом 13 років. </p>
      <p>У зв'язку з цим учені додали, що вони не аналізували вирубку нетропічних лісів. Після чого один з авторів дослідження Джеймс Уотсон з університету Квінсленда зазначив, що "це часова бомба з вуглекислого газу, і політики повинні вирішити цю проблему".</p>
      <p>Нагадаємо, нещодавно Верховна Рада вирішила <a href="https://zik.ua/news/2019/10/30/rada_povernula_komitetu_zakonoproiekt_pro_moratoriy_na_vyrubku_lisu_1679751">повернути на доопрацювання законопроєкт</a> №1155 про внесення змін до Лісового кодексу України щодо встановлення мораторію на суцільну вирубку лісів та зелених насаджень. </p>
      <related>
        <h4>читайте також</h4>
        <a href="https://zik.ua/news/2019/10/12/povilna_hoda_mozhe_sprychynyaty_shvydshe_starinnya__vcheni_1666789"/>
        <a href="https://zik.ua/news/2019/09/21/naybilsha_v_istorii_naukova_ekspedytsiya_vyrushyla_v_arktyku_1651587"/>
        <a href="https://zik.ua/news/2019/09/01/tramadol_nebezpechnyy_dlya_zdorovya_lyudyny__vcheni_1638099"/>
        <a href="https://zik.ua/news/2019/05/07/chy_pomremo_my_zavtra_pro_zvit_oon_z_bioriznomanittya_ta_filosofiyu_ruynatsiy_1566751"/>
      </related>
    </article>
  </body>
</html>