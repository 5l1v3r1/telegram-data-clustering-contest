<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Avtomobil-se-ozova-po-tavan-v-reka-910646"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-03T07:01:00+00:00"/>
    <meta property="og:title" content="Автомобил се озова по таван в река"/>
    <meta property="og:description" content="Лек автомобил е излетял от &quot;Крайречен булевард“ във Враца и е паднал в дерето на река Лева. Това се ..."/>
  </head>
  <body>
    <article>
      <h1>Автомобил се озова по таван в река</h1>
      <address>
        <time datetime="2019-11-03T07:01:00+00:00">03 Nov 2019, 07:01</time>
      </address>
      <p>Лек автомобил е излетял от "Крайречен булевард“ във Враца и е паднал в дерето на река Лева. Това се е случило късно снощи, съобщава BulNews. Колата е отивала към "Червения площад“, когато внезапно напуснала пътя и паднала в дълбокото около 10 м дере.</p>
      <p>Пожарна, полиция и екип на спешна помощ се отзовали на мястото на инцидента. Спасителите се опитали да стигнат до лекия автомобил, който бил по таван в коритото на реката. Единствените стълби са в района на "Табашкия мост“ и отнело малко време, за да стигнат по хората в смачканото возило.</p>
      <p>По неофициална информация в него имало мъж и жена, като дамата е подала сигнал за инцидента. Шофьорът на колата обаче бил мъртво пиян и след като бил изваден на булеварда започна да буйства и полицаите незабавно го арестували. След това той бил натоварен в линейката и под охрана закаран в болницата.</p>
    </article>
  </body>
</html>