<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/real-madrid-nastigna-barsa-405695.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T07:50:24+00:00"/>
    <meta property="og:title" content="Реал Мадрид настигна Барса"/>
    <meta property="og:description" content="Грандовете са начело в Ла Лига"/>
  </head>
  <body>
    <article>
      <h1>Реал Мадрид настигна Барса</h1>
      <address><time datetime="2019-11-03T07:50:24+00:00">03 Nov 2019, 07:50</time> by <a rel="author">Пламен Вълков</a></address>
      <p>Реал (Мадрид) пропусна големия шанс да поведе еднолично в испанската Ла Лига. Кралският клуб направи 0:0 в домакинския мач с Бетис от 12-ия кръг. По-рано големият съперник Барселона допусна изненадваща загуба при гостуването на Леванте с 1:3 и така Реал можеше да излезе начело. Футболистите на Зинедин Зидан обаче така и не успяха да намерят пътя към мрежата на вратата на гостите, които в трети пореден мач на „Бернабеу“ не допускат поражение. Домакините пропуснаха не малко голови положения, а в герой за Бетис се превърна вратарят Жоел Роблес. На няколко пъти играчите на Реал имаха претенции за дузпа, но съдията така и не отсъди нито една.</p>
      <p>Диего Коща пропусна дузпа, а Севиля и неговият Атлетико (Мадрид) завършиха 1:1 и също така изпуснаха шанса да излязат начело в класирането. В класирането водят Барселона и Реал Мадрид с по 22 т., като и двата отбора имат по-един мач по-малко. Следват Атлетико (Мадрид) и Севиля с по 21 т.</p>
    </article>
  </body>
</html>