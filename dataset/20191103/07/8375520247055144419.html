<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/u-japoniji-zasteregli-ssha-vid-rozmishchennja-raket-proti-kitaju-na-pivdni-krajini-637307.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-03T07:01:29+00:00"/>
    <meta property="og:title" content="У Японії застерегли США від розміщення ракет проти Китаю на півдні країни"/>
    <meta property="og:description" content="Балістичні ракети середньої дальності можуть бути використані для нападу на інші країни – губернатор Окінави"/>
  </head>
  <body>
    <article>
      <h1>У Японії застерегли США від розміщення ракет проти Китаю на півдні країни</h1>
      <address>
        <time datetime="2019-11-03T07:01:29+00:00">03 Nov 2019, 07:01</time>
      </address>
      <h4>Балістичні ракети середньої дальності можуть бути використані для нападу на інші країни – губернатор Окінави</h4>
      <p>Оскільки Пентагон розшукує місця розміщення ракет проти зростаючого Китаю, губернатор японського острова Окінава Денні Тамакі попередив США, щоб вони трималися подалі від префектури на півдні Японії.</p>
      <p>Про це повідомляє <a href="https://www.bloomberg.com/europe">Bloomberg</a>.</p>
      <p>Тамакі заявив, що будь-якій спробі США розмістити балістичні ракети середньої дальності на Окінаві будуть рішуче протистояти місцеві жителі.</p>
      <p>«Балістичні ракети середньої дальності можуть бути використані для нападу на інші країни, тому їх розгортання буде суперечити конституції і призведе до подальшого нарощування баз США. Для нас мати нові військові об’єкти було б абсолютно неприпустимо», – сказав Тамакі.</p>
      <p>Коментарі Тамакі підкреслюють проблеми, що стоять перед США, оскільки Штати прагнуть розгорнути крилаті ракети наземного базування і балістичні ракети середньої дальності після виходу з договору з Росією, який забороняв їх.</p>
      <p>Адміністрація Трампа скасувала угоду почасти через те, що вважає, що Китай, який не був пов’язаний договором, має широкий спектр подібних ракет, які можуть бути націлені на бази США і союзників в регіоні.</p>
      <blockquote><b>Читайте також:</b> <a href="https://glavcom.ua/world/observe/yaponiya-vislovila-protest-pivnichniy-koreji-cherez-zapusk-balistichnih-raket-629459.html">Японський уряд висловило рішучий протест через запуск балістичних ракет Північною Кореєю (КНДР) у бік японської економічної зони.</a></blockquote>
      <related>
        <a href="https://glavcom.ua/world/observe/the-washington-post-poyasnila-za-shcho-tramp-nenavidiv-ukrajinu-637300.html"/>
        <a href="https://glavcom.ua/world/observe/u-moskvi-bez-poyasnennya-prichin-zatrimali-litak-z-hvorim-viyskovim-atashe-ssha-637285.html"/>
        <a href="https://glavcom.ua/news/tramp-anonsuvav-zustrich-iz-zelenskim-u-bilomu-domi-637283.html"/>
      </related>
    </article>
  </body>
</html>