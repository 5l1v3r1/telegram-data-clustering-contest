<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/nagyi-foztje-segiti-birkast/185695"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-03T07:15:00+00:00"/>
    <meta property="og:title" content="Nagyi főztje segíti Birkást"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Nagyi főztje segíti Birkást</mark>
      </h1>
      <address><time datetime="2019-11-03T07:15:00+00:00">03 Nov 2019, 07:15</time> by <a rel="author">szs</a></address>
      <p>
        <b>Peches kajakos Birkás Balázs, aki továbbra sem teljesen egészséges. Szerencsére Ilona néni konyhája segít neki újra formába lendülni. </b>
        <b>Peches kajakos Birkás Balázs, aki továbbra sem teljesen egészséges. Szerencsére Ilona néni konyhája segít neki újra formába lendülni.</b>
      </p>
      <p>A tokiói előolimpián Birkás összeszedett egy kiadós megfázást, a szegedi világ- és Európa-bajnok pedig lassan ké­szül a portugáliai alapozó erőgyűjtésre.</p>
      <figure>
        <img src="http://media.borsonline.hu/cikk/20/191236/gallery-picture/645w/2011042_birkas-balazs-mti.jpg"/>
        <figcaption>A világ- és Európa-bajnok szeretne újra formába lendülni © MTI</figcaption>
      </figure>
      <p>– Általában egy megerőltető versenyidőszak végén ver le a lábamról a betegség, ami idehaza kiadós torok- és arcüreg-gyulladásba ment át – mesélte Birkás, aki edzője, Hüvös Viktor előírására háromnapos kúrát tartott. Szilárd ételt nem, csakis folyadékot vehetett magához.</p>
      <p>– A testsúlyom visszanyerése érdekében összefogott a család – tette hozzá. – Dietetikussal konzultáltunk, és ez alapján Hajdu Istvánné Ötvös Ilona, akit Nagyinak becézek, speciális ételsort készít számomra.</p>
      <figure>
        <img src="http://media.borsonline.hu/cikk/20/191236/gallery-picture/645w/2011040_301.jpg"/>
        <figcaption>A dietetikus útmutatása alapján Nagyi, alias Ilona néni sok halat és zöldségköretet készít a sportolónak</figcaption>
      </figure>
      <p>
        <b>Főként halételeket kap, különleges zöldségkörettel.</b>
      </p>
      <p>– Szükséges ez a különleges „üzemanyag” – folytatja az előolimpián bronzérmes sportoló, aki nem tart attól, hogy a jövő évi tokiói olimpián a japán konyha miatt alultáplálttá válik.</p>
      <figure>
        <img src="http://media.borsonline.hu/cikk/20/191236/gallery-picture/645w/2011038_1.jpg"/>
        <figcaption>Szívesen pózolt a kajakos a lelkes japán szurkolókkal</figcaption>
      </figure>
      <p>– A helyiek mindössze napi 1500 kalóriát vesznek magukhoz, nekem minimum a duplájára van szükségem.</p>
      <figure>
        <img src="http://media.borsonline.hu/cikk/20/191236/gallery-picture/645w/2011046_30birkas-balazs-oly-viz.jpg"/>
        <figcaption>Balázs (jobbra) a társakkal a tokiói előolimpián,</figcaption>
      </figure>
      <p>Az előolimpián azt is megtanulta, hogy a várható 35-40 fokos kánikula ellenére meleg ruhát vigyen magával, mivel sok helyen kíméletlenül dolgozik a légkondicionáló. A hivatalos járművek nem a pontosságukról híresek, ezért a magyarok minibuszokat bérelnek, így aztán kizárt lesz majd a késés.</p>
    </article>
  </body>
</html>