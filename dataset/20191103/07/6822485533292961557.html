<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812019.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T07:59:00+00:00"/>
    <meta property="og:title" content="بیعت دو شاخه داعش با سرکرده جدید"/>
    <meta property="og:description" content="به گزارش ایسنا، به نقل از سایت شبکه الجزیره، دو شاخه وابسته به داعش یعنی &quot;ولایت سینا&quot; شاخه داعش در مصر و شاخه داعش در بنگلادش در سایت‌های اینترنتی این تشکیلات تروریستی در روز شنبه با ابو ابراهیم الهاشمی القرشی، سرکرده جدید داعش بیعت کردند، این اولین نشان از دریافت حمایت او از جانب شاخه‌های جهانی این تشکیلات است."/>
  </head>
  <body>
    <article>
      <h1>بیعت دو شاخه داعش با سرکرده جدید</h1>
      <address>
        <time datetime="2019-11-03T07:59:00+00:00">03 Nov 2019, 07:59</time>
      </address>
      <p>دو شاخه وابسته به داعش با سرکرده جدید این گروه یعنی "ابو ابراهیم الهاشمی القرشی" بیعت کردند.</p>
      <p>به گزارش ایسنا، به نقل از سایت شبکه الجزیره، دو شاخه وابسته به داعش یعنی "ولایت سینا" شاخه داعش در مصر و شاخه داعش در بنگلادش در سایت‌های اینترنتی این تشکیلات تروریستی در روز شنبه با ابو ابراهیم الهاشمی القرشی، سرکرده جدید داعش بیعت کردند، این اولین نشان از دریافت حمایت او از جانب شاخه‌های جهانی این تشکیلات است.</p>
      <p>القرشی اخیرا از سوی این گروه در پی قتل ابوبکر بغدادی به عنوان رهبر جدید داعش انتخاب و با او بیعت شد.</p>
      <p>"ولایت سینا" تصاویری از حدود ۲۴ جنجگوی خود در میان درختان منتشر کرد که زیر تصویر نوشته شده بود "بخشی از مراسم بیعت سربازان خلافت با امیر المونین شیخ مجاهد ابی ابراهیم الهاشمی القرشی".</p>
      <p>اعلام القرشی به عنوان رهبر داعش در فایلی صوتی صورت گرفت که در آن وعده انتقام از آمریکا نیز به دلیل مرگ بغدادی داده شد.</p>
      <p>بغدادی در حمله هوایی نیروهای ویژه آمریکایی در شمال غرب سوریه کشته شد. داعش از زمان از دست دادن مناطق و اراضی تحت کنترلش در سوریه در مارس دست به جنگ‌های چریکی زده و مسؤولیت ده‌ها حمله در سراسر جهان را برعهده گرفته است.</p>
    </article>
  </body>
</html>