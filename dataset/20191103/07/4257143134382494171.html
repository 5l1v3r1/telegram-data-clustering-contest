<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/03/frontalis-karambol-tortent-az-m1-esen"/>
    <meta property="og:site_name" content="infostart"/>
    <meta property="article:published_time" content="2019-11-03T07:22:00+00:00"/>
    <meta property="og:title" content="Frontális karambol történt az M1-esen"/>
    <meta property="og:description" content="Frontálisan ütközött egy bolgár teherautó és egy magyar személyautó szombaton kora este Tatabányánál az M1-es autópálya Budapest felé vezető oldalán."/>
  </head>
  <body>
    <article>
      <h1>Frontális karambol történt az M1-esen</h1>
      <address><time datetime="2019-11-03T07:22:00+00:00">03 Nov 2019, 07:22</time> by <a rel="author">Infostart / MTI</a></address>
      <h3>Frontálisan ütközött egy bolgár teherautó és egy magyar személyautó szombaton kora este Tatabányánál az M1-es autópálya Budapest felé vezető oldalán.</h3>
      <p>A baleset bekövetkezéséhez hozzájárult, hogy az 54-es kilométerszelvénynél a pályán útfelújítás miatt egy oldalon kétirányú forgalom van - közölte a megyei katasztrófavédelem megbízott szóvivő-helyettese.</p>
      <p>Később kiderült, hogy a magyar személyautó, amelyet egy 59 éves tatai férfi vezetett, ismeretlen okból áttért a belső forgalmi sávba, ahol összeütközött a szemből szabályosan érkező kisbusszal.</p>
      <p>A személyautóba szorult embert a tatabányai hivatásos tűzoltók szabadították ki, majd átadták a mentőknek. A személygépkocsi vezetője azonban olyan súlyos sérüléseket szenvedett, hogy a helyszínen meghalt.</p>
      <p>
        <i>Nyitókép: MTI/Mihádák Zoltán</i>
      </p>
    </article>
  </body>
</html>