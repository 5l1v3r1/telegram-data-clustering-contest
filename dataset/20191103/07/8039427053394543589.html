<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=945302"/>
    <meta property="og:site_name" content="Andhrajyothy"/>
    <meta property="article:published_time" content="2019-11-03T07:47:02+00:00"/>
    <meta property="og:title" content="మున్సిపాల్టీ ‘మూటల్లో’ బతుకమ్మ చీరలు"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>మున్సిపాల్టీ ‘మూటల్లో’ బతుకమ్మ చీరలు</h1>
      <address>
        <time datetime="2019-11-03T07:47:02+00:00">03 Nov 2019, 07:47</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <ul>
        <li>
          <b>లబ్ధిదారులకు పంపిణీ చేయని అధికారులు</b>
        </li>
      </ul>
      <p><b>హైదరాబాద్ :</b> ప్రభుత్వ ఆదేశాల మేరకు బతుకమ్మ పండగకు ఒకటిరెండు రోజుల ముందే చీరలను లబ్ధిదారులకు పంపిణీ చేయాలి. కాగా పెద్దఅంబర్‌పేట్‌ మున్సిపాల్టీలో బతుకమ్మ చీరలు మాత్రం మూటల్లో నలిగిపోతున్నాయి. దాదాపు 7 వేల చీరలు లబ్ధిదారులకు చేరక మున్సిపల్‌ కార్యాలయంలో దర్శనమిస్తున్నాయి. వచ్చిన చీరలను పంపిణీ చేయడంలో మున్సిపల్‌ ఉన్నత స్థాయి అధికారి నుంచి కింది స్థాయి సిబ్బంది వరకు నిర్లక్ష్యంగా వ్యవహరించడం వల్ల చీరలు లబ్ధిదారులకు అందలేదని కార్యాలయం సిబ్బందే ఆరోపిస్తున్నారు. మున్సిపాల్టీ పరిధిలోని నాలుగు గ్రామాల్లోని మహిళలకు మొదటి విడతలో వచ్చిన 17వేల బతుకమ్మ చీరలను ఆయా వార్డు కార్యాలయాల వద్ద రీసోర్స్‌ పర్సన్లు, బిల్‌ కలెక్టర్లు పంపిణీ చేశారు. రెండో విడతలో వచ్చిన సుమారు 7వేల చీరలను అధికారులు లబ్ధిదారులకు పంపిణీ చేయలేదు. ప్రభుత్వం ప్రతిష్టాత్మకంగా ప్రవేశపెట్టిన బతుకమ్మ చీరల పంపిణీ పథకం అధికారుల నిర్లక్ష్యంతో నీరుగారిపోతోందని పలువురు విమర్శిస్తున్నారు. ఈ విషయంపై పురపాలక ఉన్నతాధికారులు దృష్టి పెట్టాలని ప్రజలు కోరుతున్నారు. చీరల పంపిణీలో నిర్లక్ష్యం వహించిన అధికారులపై తగిన చర్యలు తీసుకోవాలని డిమాండ్‌ చేస్తున్నారు.</p>
      <p> </p>
      <p>
        <b>కార్యాలయానికి వచ్చిన వారికి ఇస్తున్నాం..</b>
      </p>
      <p>రెండో విడతలో వచ్చిన బతుకమ్మ చీరలను కార్యాలయానికి వచ్చి అడిగే వారికి పంపిణీ చేస్తున్నాం. బిల్‌ కలెక్టర్‌, రీసోర్స్‌ పర్సన్ల ద్వారా చీరలు అందని లబ్ధిదారులకు సమాచారం అందించాం. ఇంటింటికీ తీసుకెళ్లి ఇవ్వలేం. అర్హులైన లబ్ధిదారులు ఆధార్‌కార్డుతో కార్యాలయానికి వచ్చి చీరలను తీసుకెళ్లవచ్చు.<b>- రవీందర్‌రావు, కమిషనర్‌ పెద్దఅంబర్‌పేట్‌</b></p>
    </article>
  </body>
</html>