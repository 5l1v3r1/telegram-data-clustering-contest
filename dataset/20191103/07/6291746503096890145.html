<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/03/formula-1-gp-stati-uniti-pole-position/"/>
    <meta property="og:site_name" content="Il Post"/>
    <meta property="article:published_time" content="2019-11-03T07:26:31+00:00"/>
    <meta property="og:title" content="Valtteri Bottas partirà dalla pole position nel Gran Premio degli Stati Uniti di Formula 1"/>
    <meta property="og:description" content="Il pilota finlandese della Mercedes Valtteri Bottas partirà dalla pole position nel Gran Premio degli Stati Uniti di Formula 1, in programma domenica sera ad Austin, in Texas. Nelle qualifiche di sabato Bottas ha registrato il record sul giro prendendosi la prima posizione in griglia di partenza davanti a Sebastian"/>
  </head>
  <body>
    <article>
      <h1>Valtteri Bottas partirà dalla pole position nel Gran Premio degli Stati Uniti di Formula 1</h1>
      <address>
        <time datetime="2019-11-03T07:26:31+00:00">03 Nov 2019, 07:26</time>
      </address>
      <p>Il pilota finlandese della Mercedes Valtteri Bottas partirà dalla pole position nel Gran Premio degli Stati Uniti di Formula 1, in programma domenica sera ad Austin, in Texas. Nelle qualifiche di sabato Bottas ha registrato il record sul giro prendendosi la prima posizione in griglia di partenza davanti a Sebastian Vettel della Ferrari e Max Verstappen della Red Bull. L’altro pilota della Ferrari, Charles Leclerc, che ha dovuto cambiare motore dopo le prove libere, partirà quarto davanti a Lewis Hamilton, il quale potrebbe vincere il titolo mondiale.</p>
    </article>
  </body>
</html>