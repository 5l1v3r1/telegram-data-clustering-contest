<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/03/sports/nba-niki-gia-tous-mpaks-me-sarotiko-gianni/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-03T07:45:48+00:00"/>
    <meta property="og:title" content="NBA : Νίκη για τους Μπάκς με σαρωτικό Γιάννη"/>
    <meta property="og:description" content="Οι Μπακς «έπαιξαν» με τη φωτιά κόντρα στους πρωταθλητές αλλά με έναν απολαυστικό Γιάννη Αντετοκούνμπο που πέτυχε 36 πόντους έχοντας double double, επικράτησαν των Ράπτορς με 115-105."/>
  </head>
  <body>
    <article>
      <h1>NBA : Νίκη για τους Μπάκς με σαρωτικό Γιάννη</h1>
      <h2>Οι Μπακς «έπαιξαν» με τη φωτιά κόντρα στους πρωταθλητές αλλά με έναν απολαυστικό Γιάννη Αντετοκούνμπο που πέτυχε 36 πόντους έχοντας double double, επικράτησαν των Ράπτορς με 115-105.</h2>
      <address><time datetime="2019-11-03T07:45:48+00:00">03 Nov 2019, 07:45</time> by <a rel="author">ΤοΒΗΜΑ Team</a></address>
      <p>Οι Μπακς «έπαιξαν» με τη φωτιά κόντρα στους πρωταθλητές αλλά με έναν απολαυστικό Γιάννη Αντετοκούνμπο που πέτυχε 36 πόντους έχοντας double double, επικράτησαν των Ράπτορς με 115-105.</p>
      <p>Με τέτοιο Γιάννη δεν γίνεται να χάσουν οι Μπακς που πήραν σπουδαία νίκη κόντρα στους Ράπτορς με 115-105 και ανέβασαν το ρεκόρ τους στο 4-2, στο οποίο βρέθηκαν και οι πρωταθλητές μετά την σημερινή τους ήττα.</p>
      <p>
        <a href="https://www.in.gr/2019/11/03/economy/pleonasma-merisma-kai-anadromika-erxontai-ta-xristougenna/">Διαβάστε ακόμη : Πλεόνασμα - Μέρισμα και αναδρομικά έρχονται τα Χριστούγεννα</a>
      </p>
      <p>Τα «Ελάφια» κυριάρχησαν από την αρχή μέχρι και το τέλος του ματς αν και είδαν να ψαλιδίζεται διαφορά 25 πόντων που είχαν αποκομίσει στην δεύτερη περίοδο ωστόσο ο «Greek Freak» ήταν σε μεγάλη βραδιά και δεν επέτρεψε νέο κάζο μετά από αυτό κόντρα στους Σέλτικς.</p>
      <p>Ο Γιάννης πέτυχε 36 πόντους στα 36 λεπτά που έμεινε στο παρκέ, μάζεψε 15 ριμπάουντ καταγράφοντας έτσι ακόμη ένα double double ενώ είχε επίσης 8 ασίστ, 1 κλέψιμο και 4 μπλοκ. Τον ακολούθησε ο Μπλέντσο με 14 πόντους ενώ από 11 είχαν οι Μίντλεντον και Λόπεζ.</p>
      <p>Για τους Ράπτορς ο Λόουρι είχε επίσης 36 πόντους και 16 πρόσθεσε ο Σίακαμ.</p>
      <p>Τα δωδεκάλεπτα: 36-17, 66-50, 95-90, 115-105</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>