<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/commento/anziani-1.4866503"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-03T07:33:01+00:00"/>
    <meta property="og:title" content="Anziani, aiutiamoli a difendersi dalla solitudine"/>
    <meta property="og:description" content="La lettera. Risponde il condirettore de 'il Resto del Carlino', Beppe Boni"/>
  </head>
  <body>
    <article>
      <h1>Anziani, aiutiamoli a difendersi dalla solitudine</h1>
      <h2><b>La lettera.</b> Risponde il condirettore de 'il Resto del Carlino', Beppe Boni</h2>
      <address><time datetime="2019-11-03T07:33:01+00:00">03 Nov 2019, 07:33</time> by <a rel="author">il Resto del Carlino</a></address>
      <p>Bologna, 3 novembre 2019 - Segnalo una iniziativa del <b>centro servizi sociali di</b> <b>Bibbiano </b>(RE), che invita ogni lunedì, nei locali della stazione, gli anziani che giocano, ascoltano musica, fanno ginnastica. Rostand: ‘L’uomo invecchia quando non ha più il desiderio di cercare qualcosa’. Gli <b>anziani </b>trovano ‘alla stazione’ il piacere di stare insieme.<br/><b>Claudio Meglioli, Barco (RE)</b></p>
      <p>
        <i>Risponde il condirettore de 'il Resto del Carlino', Beppe Boni</i>
      </p>
      <p>E’ già una buona notizia che si parli di Bibbiano non solo per la brutta storia degli <b>affidi </b>pilotati che consentivano, secondo le ipotesi accusatorie dell’inchiesta in corso, anche di lucrare sui bambini. Prendiamo atto dell’iniziativa che è molto diffusa in Italia. Il nostro Paese, fra tanti difetti, ha il pregio di voler bene agli anziani a cui dedica (ma si può fare di più) attenzione e impegno sociale. Il rischio più forte per le persone in età è la <b>solitudine</b>. La collettività può aiutarle a difendersi. A <b>Foligno</b>, in Umbria proprio in un centro sociale attraverso la frequentazione si sono formate otto coppie di anziani che ora vivono insieme e si fanno compagnia. Applausi e auguri.</p>
      <p>
        <a href="mailto:beppe.boni@ilcarlino.net">
          <b>beppe.boni@ilcarlino.net</b>
        </a>
      </p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>