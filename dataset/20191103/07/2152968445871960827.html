<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/index/2019/11/03/registriraha-nai-dylgata-mylniia-v-sveta-500-km.428348"/>
    <meta property="og:site_name" content="Dnes.bg"/>
    <meta property="article:published_time" content="2019-11-03T07:36:00+00:00"/>
    <meta property="og:title" content="Регистрираха най-дългата мълния в света – 500 км"/>
    <meta property="og:description" content="Светкавиците са и вертикални, и хоризонтални | Dnes.bg"/>
  </head>
  <body>
    <article>
      <h1>Регистрираха най-дългата мълния в света – 500 км</h1>
      <h2>Светкавиците са и вертикални, и хоризонтални</h2>
      <address><time datetime="2019-11-03T07:36:00+00:00">03 Nov 2019, 07:36</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Учени обявиха, че през 2017 г. над три американски щата е преминала епична мълния, съобщи Гизмодо.</p>
      <p>Мълнията е регистрирана със спътници и наземни станции. Дължината й е била 500 км - над Тексас, Оклахома и Канзас.</p>
      <p>Обикновено мислим, че светкавиците се движат вертикално. Те обаче може да са и хоризонтални, особено на голяма височина. При вертикалните светкавици дължината е 6 до 10 км.</p>
      <p>Според специалистите от центъра по приложна метеорология във Форт Колинс, Колорадо, подобни мегамълнии са по-чести, отколкото предполагаме. Те продължават около 100 км.</p>
      <p>Учените са работили с данни от спътниците GOES 16 и GOES 17, изстреляни през 2017 r. 2018 г., и наземни системи за мониторинг на светкавиците.</p>
      <p>Дължината на мегастветкавицата не е потвърдена от Световната метеорологична организация, което означава, че рекордът е неофициален. Данни от същите спътници за тази година показват, че е имало още по-дълга мегамълния - 673-километрова над Бразилия. <br/> </p>
      <p>/БТА/<br/> </p>
    </article>
  </body>
</html>