<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/salvador-visilaye-vsih-diplomativ-maduro-50051330.html"/>
    <meta property="og:site_name" content="НВ"/>
    <meta property="article:published_time" content="2019-11-03T07:28:00+00:00"/>
    <meta property="og:title" content="Сальвадор висилає всіх дипломатів Венесуели"/>
    <meta property="og:description" content="Сальвадор оголосив про висилання з країни всіх співробітників дипломатичного представництва Венесуели."/>
  </head>
  <body>
    <article>
      <h1>Сальвадор висилає всіх дипломатів Венесуели</h1>
      <h2>Сальвадор оголосив про висилання з країни всіх співробітників дипломатичного представництва Венесуели.</h2>
      <address>
        <time datetime="2019-11-03T07:28:00+00:00">03 Nov 2019, 07:28</time>
      </address>
      <p>Президент Сальвадору Наїб Букела в своєму пості в Twitter заявив, що у венесуельських дипломатів, призначених урядом Ніколаса Мадуро, є 48 годин, щоб покинути країну.</p>
      <p>Читайте також:<br/><a href="https://nv.ua/ukr/world/countries/strah-i-nenavist-u-karakasi-yak-venesuela-namagayetsya-pozbavitisya-rezhimu-maduro-v-10-foto-50019569.html">&amp;nbspСтрах і ненависть у Каракасі. Як Венесуела намагається позбавитися режиму Мадуро - в 10 фото</a></p>
      <p>За його словами, Сальвадор «визнав легітимність тимчасового президента Хуана Гуайдо до проведення незалежних виборів відповідно до конституції Венесуели».</p>
      <p>Букеле додав, що Сальвадор буде радий прийняти членів дипломатичного корпусу, призначеного лідером опозиції Хуаном Гуайдо.</p>
      <p>Гуайдо наразі очолює опозиційний рух проти президента Венесуели Ніколаса Мадуро. Низка демократичних країн, серед них США і міжнародні організації, підтримали Гуайдо і визнали його тимчасовим президентом.</p>
      <p>При цьому лідеру опозиції вдалося забезпечити контроль над кількома венесуельськими посольствами, зокрема в США. Однак його опозиційний рух не зміг усунути Мадуро від влади. У той же час підтримуваний Росією режим Мадуро не ризикнув задушити опозицію через погрози Вашингтона.</p>
      <p>Ніколас <a href="https://nv.ua/ukr/world/countries/maduro-zayaviv-shcho-ne-zalishit-posadu-prezidenta-do-zavershennya-terminu-povnovazhen-50003101.html">Мадуро заявив, що не має наміру залишати пост президента Венесуели</a> до закінчення терміну повноважень у 2025 році.</p>
    </article>
  </body>
</html>