<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902164/schrijvers-komt-boven-water-bij-club-brugge-blij-met-deze-kans-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T07:00:00+00:00"/>
    <meta property="og:title" content="Schrijvers komt boven water bij Club Brugge: &quot;Blij met deze kans&quot;"/>
    <meta property="og:description" content="Siebe Schrijvers was zaterdag één van de uitblinkers bij Club Brugge tegen KV Kortrijk (3-0). Hij heeft nog geen makkelijk seizoen gehad, maar kan nu misschien een nieuwe start maken."/>
  </head>
  <body>
    <article>
      <h1>Schrijvers komt boven water bij Club Brugge: "Blij met deze kans"</h1>
      <address>
        <time datetime="2019-11-03T07:00:00+00:00">03 Nov 2019, 07:00</time>
      </address>
      <p>
        <b>Siebe Schrijvers was zaterdag één van de uitblinkers bij Club Brugge tegen KV Kortrijk (3-0). Hij heeft nog geen makkelijk seizoen gehad, maar kan nu misschien een nieuwe start maken.</b>
      </p>
      <p>"We zijn nooit in de problemen gekomen", vertelde hij op de <a href="https://www.clubbrugge.be/nl/nieuws/siebe-schrijvers-%E2%80%9Cik-ben-blij-met-deze-kans%E2%80%9D">website van Club Brugge</a>. "Dit was een hele positieve avond voor ons. Ik ben blij met deze kans. Ik geef alles wanneer ik speel en vandaag was dat niet anders. Ik probeer beslissend te zijn en dat is gelukt met een assist."</p>
      <p>Schrijvers werd ook wel geholpen door zijn teammaats. "Verdedigend staat we heel goed. Er moet een blok staan met onze hoge pressing. We proberen zo weinig mogelijk doelpunten tegen te krijgen en normaal gezien scoren we altijd wel een goaltje. Ja, er werden wat kansen gemist, maar 3-0 is niet slecht. Na de rust moesten we er nog eentje binnen duwen. Zo gaat hun vertrouwen omlaag. Maar we mogen niet klagen met deze uitslag."<br/><br/>PSG zal volgende week heel andere koek worden. "Het vertrouwen is er, maar PSG is uiteraard een ploeg met enorm veel kwaliteiten. Dat zagen we al in de thuismatch. Het is nu zaak om goed te recupereren en honderd procent te zijn voor die match. We weten wat ons te wachten staat. De komende dagen bespreken we de aanpak en gaan we ze grondig analyseren. Op Madrid hebben we getoond dat we tegen zo'n grote ploegen iets kunnen tonen. Waarom niet dus?"</p>
      <aside>Lees meer<br/><a href="https://www.voetbalprimeur.be/nieuws/902157/clement-is-tevreden-over-volledige-groep-club-brugge-hard-aan-het-werken-.html?itm_source=www.voetbalprimeur.be&amp;itm_medium=highlighted-content">Clement is tevreden over volledige groep Club Brugge: “Hard aan het werken”</a></aside>
    </article>
  </body>
</html>