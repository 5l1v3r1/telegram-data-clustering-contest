<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152640-cogorich-zbilshylas-kilkist-ukrainciv-iaki-otrymaly-subsydii"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T22:13:00+00:00"/>
    <meta property="og:title" content="Цьогоріч збільшилась кількість українців, які отримали субсидії"/>
    <meta property="og:description" content="У жовтні 2019 р. субсидії на оплату житлово-комунальних послуг отримували 2424,7 тис. домогосподарств."/>
  </head>
  <body>
    <article>
      <h1>Цьогоріч збільшилась кількість українців, які отримали субсидії</h1>
      <address>
        <time datetime="2019-11-20T22:13:00+00:00">20 Nov 2019, 22:13</time>
      </address>
      <p>У жовтні 2019 р. субсидії на оплату житлово-комунальних послуг отримували 2424,7 тис. домогосподарств.<br/><br/>Середній рівень допомоги на одну сім’ю становив 492,1 гривень, - повідомляє Zik, посилаючись на Держстат.<br/><br/>Середній розмір призначеної субсидії на одне домогосподарство у жовтні 2019р. зменшився порівняно з відповідним періодом 2018р. на 8,7%.<br/><br/>"У січні–жовтні 2019р. за субсидіями на оплату житлово-комунальних послуг звернулось 3706,4 тис. домогосподарств, що на 39,3% менше, ніж у січні–жовтні 2018р. При цьому на домогосподарства в міській місцевості припадало 64,8% таких звернень, у сільській місцевості – 35,2%", - йдеться у повідомленні.<br/><br/>У Держстаті додали, що з початку 2019р. призначено субсидії 4655,0 тис. домогосподарств (ураховуючи тих, що звернулися за субсидіями у 2018р., але призначено їм було у цьому році, та тих, яким продовжено надання субсидії відповідно до постанови Кабінету Міністрів України від 21 жовтня 1995р. № 848), із них у міській місцевості – 3282,2 тис. домогосподарств, у сільській місцевості – 1372,8 тис. Порівняно з відповідним періодом 2018р. кількість таких домогосподарств збільшилась на 20,4%.<br/><br/>Крім того, сума субсидій, призначених домогосподарствам, у січні–жовтні 2019р. становила 1663,4 млн грн (у міській місцевості – 1246,6 млн грн, у сільській місцевості – 416,8 млн грн), у відповідному періоді 2018р. – 1164,8 млн грн (у міській місцевості – 857,6 млн грн, у сільській місцевості – 307,2 млн грн).<br/><br/>Нагадаємо, 20 жовтня Кабінет міністрів України схвалив зміни до постанови, які спрощують призначення житлових субсидій дитячим будинкам сімейного типу, військовослужбовцям, громадянам старшим від 60 років.</p>
    </article>
  </body>
</html>