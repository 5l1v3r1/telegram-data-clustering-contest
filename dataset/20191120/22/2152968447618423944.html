<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/zvezdi/2019/11/20/andrea-ostavi-fotoshopa-trygna-na-fitnes.430278"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T22:12:00+00:00"/>
    <meta property="og:title" content="Андреа остави фотошопа, тръгна на фитнес"/>
    <meta property="og:description" content="Певицата се похвали как тича в залата | Dnes.bg"/>
  </head>
  <body>
    <article>
      <h1>Андреа остави фотошопа, тръгна на фитнес</h1>
      <h2>Певицата се похвали как тича в залата</h2>
      <address><time datetime="2019-11-20T22:12:00+00:00">20 Nov 2019, 22:12</time> by <a rel="author" href="https://www.dnes.bg/author/276" target="_blank">Иванка Гъркова</a></address>
      <p>Андреа взе мерки за по-хубава фигура. След като пак я критикуваха, че публикува само обработени снимки в социалните мрежи, за да прикрие напълняването си, певицата сподели, че е тръгнала на фитнес.</p>
      <p> <br/>Освен че се похвали с километрите, които е избягала, изпълнителката изуми всички, слагайки снимка без никакви филтри. И причината за това е, че тя е щракнала резултатите от усърдната ѝ работа в залата.<br/> <br/>Наскоро певицата присъства на рождения ден на своя гримьор. Снимката, която сподели от партито, разгневи много хора. Причината бе, че външният ѝ вид се различаваше значително от този на кадрите на професионалния фотограф, заснел събирането.<br/> <br/>След вълната от негативни коментари за фотошопа, Андреа реши да качи няколко стари снимки от Дубай, с които да покаже, че има стегнато тяло.<br/> <br/>„Коя програма използваш? Искам и аз такава“, написа нейна фенка.<br/><b><br/></b><b>Още новини за звезди <a href="https://www.tialoto.bg/c/1-zvezdi">четете в Tialoto.bg <br/></a></b> </p>
    </article>
  </body>
</html>