<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/ishockey/william-nylanders-tranare-far-sparken/"/>
    <meta property="og:site_name" content="DN.SE"/>
    <meta property="article:published_time" content="2019-11-20T22:53:20+00:00"/>
    <meta property="og:title" content="William Nylanders tränare får sparken"/>
    <meta property="og:description" content="Sex raka förluster i NHL. Nu väljer Toronto Maple Leafs att sparka tränaren Mike Babcock. Det meddelar ishockeyklubben på Twitter."/>
  </head>
  <body>
    <article>
      <h1>William Nylanders tränare får sparken</h1>
      <address><time datetime="2019-11-20T22:53:20+00:00">20 Nov 2019, 22:53</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Sex raka förluster i NHL. Nu väljer Toronto Maple Leafs att sparka tränaren Mike Babcock. Det meddelar ishockeyklubben på Twitter.</b>
      </p>
      <p>56-årige Babcock har varit huvudtränare i Toronto sedan säsongen 2015-16. Han har fört laget till slutspel i alla säsonger utom en, men den senaste tidens resultatrad blev droppen för ledningen i klubben.</p>
      <p>Toronto, med svenska stjärnor som William Nylander och Andreas Johnsson i truppen, har släppt in tio mål på de två senaste matcherna och ligger tia i den östra konferensen.</p>
      <p><b>På klubbens hemsida</b> tackas Babcock för sina tjänster.</p>
      <p>”Mikes hängivenhet och outtröttliga arbetsmoral har utvecklat vår organisation och vi är extremt tacksamma och uppskattar det han har hjälpt oss att bygga här”, säger klubbens president Brendan Shanahan.</p>
      <p>Babcock ersätts av Sheldon Keefe, som har varit huvudtränare i farmarlaget Toronto Marlies i AHL de fem senaste säsongerna.</p>
    </article>
  </body>
</html>