<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/21/7232590/"/>
    <meta property="og:site_name" content="Українська правда"/>
    <meta property="article:published_time" content="2019-11-20T22:46:55+00:00"/>
    <meta property="og:title" content="&quot;Угроблені&quot; катери: Україна вимагатиме від РФ повернути &quot;все що там є&quot;"/>
    <meta property="og:description" content="Президент Володимир Зеленський після огляду повернених РФ катерів “Бердянськ” і “Нікополь” та буксира “Яни Капу” в Очакові повідомив, що на них не вистачає частини озброєння і обладнання, і заявив, що Україна вимагатиме від Росії повернути “все що там є”."/>
  </head>
  <body>
    <article>
      <h1>"Угроблені" катери: Україна вимагатиме від РФ повернути "все що там є"</h1>
      <address>
        <time datetime="2019-11-20T22:46:55+00:00">20 Nov 2019, 22:46</time>
      </address>
      <p>Президент Володимир Зеленський після огляду повернених РФ катерів "Бердянськ" і "Нікополь" та буксира "Яни Капу" в Очакові повідомив, що на них не вистачає частини озброєння і обладнання, і заявив, що Україна вимагатиме від Росії повернути "все що там є".</p>
      <p><b>Джерело:</b> брифінг президента в Очакові</p>
      <p><b>Пряма мова:</b> "Те що ми побачили, дійсно не вистачає і обладнання частково, і частини озброєння. Я побачив стан, буде розслідування.</p>
      <p>Ми обов’язково звернемось до російської сторони, щоб нам повернули все, що там є.</p>
      <p>Паралельно ми готові одремонтувати...Десь три місяці – і все буде на ходу".</p>
      <p><b>Деталі:</b> Зеленського в Очакові супроводжує послиня Німеччини Анка Фельдгузен і посол Франції Етьєн де Понсен, а також спецпредставник ОБСЄ у складі Тристоронньої контактної групи у Мінську Мартін Сайдік.</p>
      <figure>
        <img src="https://img.pravda.com/images/doc/5/d/5d092d8-kor1.jpg"/>
      </figure>
      <figure>
        <img src="https://img.pravda.com/images/doc/6/8/68495a4-kor2.jpg"/>
      </figure>
      <figure>
        <img src="https://img.pravda.com/images/doc/7/2/72e6bba-kor3.jpg"/>
      </figure>
      <p><b>Що було раніше: </b>18 листопада пресцентр Командування Військово-Морських Сил України <a href="https://www.pravda.com.ua/news/2019/11/18/7232285/">повідомив</a>, що затримані в Керченській протоці в листопаді 2018 року катери "Нікополь", "Бердянськ" та буксир "Яни Капу" прямують додому.</p>
      <p>20 листопада командувач Військово-морськими силами Ігор Воронченко розповів, що українські судна повертаються в Україну на буксирі, бо <a href="https://www.pravda.com.ua/news/2019/11/20/7232511/">росіяни їх фактично "угробили"</a>.</p>
      <p><b>Передісторія</b>:</p>
      <ul>
        <li>25 листопада 2018 року в Керченській протоці російські військові обстріляли і <a href="https://www.pravda.com.ua/news/2018/11/25/7199252/">захопили </a>українські катери "Бердянськ" і "Нікополь" і буксир "Яни Капу" з екіпажами, які прямували з Одеси до Маріуполя.</li>
        <li>Троє українських моряків отримали <a href="https://www.pravda.com.ua/news/2018/11/26/7199309/">поранення</a>.</li>
        <li>24 полоненим українцям пред'явили <a href="https://www.pravda.com.ua/news/2018/11/28/7199564/">звинувачення</a>за ч.3 ст.322 КК Росії (незаконний перетин кордону). Вони провели в російському СІЗО 10 місяців.</li>
        <li>7 вересня 2019 року моряків <a href="https://www.pravda.com.ua/news/2019/09/7/7225605/">обміняли </a>і повернули в Україну.</li>
      </ul>
      <p><b>Читайте також:</b> <b><i><a href="https://www.pravda.com.ua/articles/2018/11/25/7199243/">Війна у Керченській протоці: таран, штурмовики та захоплення українських кораблів</a> </i></b></p>
      <footer>Українська правда</footer>
      <related>
        <a href="https://www.pravda.com.ua/news/2019/11/21/7232591/"/>
        <a href="https://www.pravda.com.ua/news/2019/11/21/7232589/"/>
        <a href="https://www.pravda.com.ua/news/2019/11/21/7232588/"/>
      </related>
    </article>
  </body>
</html>