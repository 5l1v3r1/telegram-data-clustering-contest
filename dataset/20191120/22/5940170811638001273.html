<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/ael/to-metro-apetyxe-o-athlitismos-stin-kypro-pethainei"/>
    <meta property="og:site_name" content="24sports.com.cy"/>
    <meta property="article:published_time" content="2019-11-20T22:39:00+00:00"/>
    <meta property="og:title" content="«Το μέτρο απέτυχε, ο αθλητισμός στην Κύπρο πεθαίνει»"/>
    <meta property="og:description" content="Ανάρτηση από τον πρόεδρο του Σωματείου της ΑΕΛ, Κώστα Χριστοδούλου για την κάρτα φιλάθλου μετά και τις δηλώσεις του πρώην μέλου του Δ.Σ. του ΚΟΑ και πρώην διευθυντή της ΑΕΛ, Μιχάλη Καυκαλιά."/>
  </head>
  <body>
    <article>
      <h1>«Το μέτρο απέτυχε, ο αθλητισμός στην Κύπρο πεθαίνει»</h1>
      <h2>Ξεσπάθωσε κατά της Κάρτας Φιλάθλου</h2>
      <address><time datetime="2019-11-20T22:39:00+00:00">20 Nov 2019, 22:39</time> by <a rel="author">24sports team</a></address>
      <p>
        <b>Ανάρτηση από τον πρόεδρο του Σωματείου της ΑΕΛ, Κώστα Χριστοδούλου για την κάρτα φιλάθλου μετά και τις δηλώσεις του πρώην μέλου του Δ.Σ. του ΚΟΑ και πρώην διευθυντή της ΑΕΛ, Μιχάλη Καυκαλιά.</b>
      </p>
      <p>
        <b>Αναλυτικά πιο κάτω:</b>
      </p>
      <p>«Επ´ ευκαιρίας και της συνέντευξης του φίλου μου Μιχάλη Καυκαλιά σε τηλεοπτικό σταθμό για το θέμα της κάρτας φιλάθλου, εκτός του ότι αυτά που είπε με βρίσκουν απόλυτα σύμφωνο, έχω να προσθέσω τα εξής:</p>
      <p>Ανάμεσα στις 90000 κάρτες που προσπαθούν να μας πλασάρουν ως επιτυχία, είναι οπαδοί των άλλων χωρών που ήρθαν να δουν αγώνες των εθνικών τους εναντίων της δικής μας,είναι μανάδες, γιαγιάδες και παππούδες που το παιδί ή το εγγόνι τους αγωνίζεται σε κάποιαν ομάδα και εδώ μιλάμε για όλα τα αθλήματα, και θέλουν να το βλέπουν και δεν είναι καν οπαδοί οποιασδήποτε ομάδας ούτε πήγαιναν παλαιότερα γήπεδο, είναι αθλητές άλλων αθλημάτων που δεν ασχολούνται με το ποδόσφαιρο αλλά θέλουν να παρακολουθούν τις αντίπαλες ομάδες όταν αυτοί δεν αγωνίζονται, είναι ξένοι αθλητές/ριες που αγωνίστηκαν στην Κύπρο περσυ και οι περισσότεροι έχουν φύγει και ήρθαν άλλοι φέτος και έκαναν και αυτοί κάρτα,όπως θα κάνουν και αυτοί που θα έρθουν του χρόνου και πάει λέγοντας.</p>
      <p>Κύριοι πλασάρετε ένα νούμερο που στην ουσία δεν είναι πραγματικό και νομίζεται ότι αποτείνεστε σε ηλίθιους. Η μάζα των φιλάθλων απέχει από τα γήπεδα και αυτό φαίνεται από τα κατά πολύ μειωμένα εισιτήρια. Εκεί είναι οι πραγματικοί αριθμοί.<br/>Το μέτρο απέτυχε. Τα γήπεδα έχουν αδειάσει, ο αθλητισμός στο νησί πεθαίνει με γοργούς πλέον ρυθμούς. Δυστυχώς μαζί του πεθαίνει και μέρος του πολιτισμού μας αλλά και της παιδείας μας.</p>
      <p>Το ποδόσφαιρο είναι το άθλημα του λαού. Δεν του πάνε τα κουστούμια και οι πολυθρόνες , ούτε τα Yeaa και τα Ουάου. Δώστε το πίσω εκεί που ανήκει και για τη βία και τα επεισόδια υπάρχουν άλλες λύσεις, εκτός από τρομονόμους, κάρτες και γήπεδα με πολυθρόνες, ποπ κορν και τηλεοράσεις».</p>
      <p> </p>
    </article>
  </body>
</html>