<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://charter97.org/ru/news/2019/11/20/356357/"/>
    <meta property="og:site_name" content="charter97.org"/>
    <meta property="article:published_time" content="2019-11-20T22:16:00+00:00"/>
    <meta property="og:title" content="Дзяніс Івашын: Чакаем беларускіх патрыётаў у Вільні 22 лістапада"/>
    <meta property="og:description" content="На пахаванне Каліноўскага мусіць прыехаць шмат беларусаў."/>
  </head>
  <body>
    <article>
      <h1>Дзяніс Івашын: Чакаем беларускіх патрыётаў у Вільні 22 лістапада</h1>
      <h2>На пахаванне Каліноўскага мусіць прыехаць шмат беларусаў.</h2>
      <address>
        <time datetime="2019-11-20T22:16:00+00:00">20 Nov 2019, 22:16</time>
      </address>
      <p>Гарадзенскі журналіст, аўтар шматлікіх расследаванняў <b>Дзяніс Івашын</b> лічыць, што у Вільню 22 лістапада на пахаванне Каліноўскага мусіць прыехаць шмат беларусаў, паведамляе <a href="https://www.racyja.com/hramadstva/ivashyn-chakaem-belaruskikh-patryyotau-u/">racyja.com</a>.</p>
      <p>Журналіст лічыць гэтую падзею не перапахаваннем, а пахаваннем паўстанцаў Каліноўскага:</p>
      <p>– Парэшткі, на жаль, не былі пахаваныя. Усе паўстанцы разам з Каліноўскім былі знішчаны расейскімі карнымі войскамі і схаваныя ад беларускага грамадства. Зараз, слава Богу, такі гістарычны момант, што гэтыя парэшткі былі адкрытыя менавіта цяпер. І гэта такі сімвалізм, які ёсць пакліканнем да беларускай нацыі, каб абудзіцца, адчуць сябе ў рэшце беларусамі, зрабіць нашу краіну беларускай паводле сутнасці духоўна і ментальна. І таму кожны беларускі патрыёт мусіць прысутнічаць падчас урачыстасцяў з нагоды пахавання Каліноўскага і паўстанцаў.</p>
      <p>Дзяніс Івашын запрашае далучыцца да аўтобуса , які выязджае з Гародні ў Вільню. Па словах аднаго з арганізатараў паездкі ў Вільню Сержука Верамеенкі, у аўтобусе засталося яшчэ некалькі месцаў. Каб замовіць месца ў аўтобусе – магчыма патэлефанаваць +375295082082, альбо завітаць у гарадзенскую краму “Адметнасць”.</p>
    </article>
  </body>
</html>