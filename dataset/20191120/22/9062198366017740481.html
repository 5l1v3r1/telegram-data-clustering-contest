<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3382300/son-dakika-iran-yanlisi-gruplardan-saldiri-8-sivil-hayatini-kaybetti"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T22:14:00+00:00"/>
    <meta property="og:title" content="Son Dakika! İran yanlısı gruplardan saldırı: 8 sivil hayatını kaybetti"/>
    <meta property="og:description" content="Suriye'de İran yanlısı gruplar tarafından yapılan saldırıda 8 sivil hayatını kaybetti."/>
  </head>
  <body>
    <article>
      <h1>Son Dakika! İran yanlısı gruplardan saldırı: 8 sivil hayatını kaybetti</h1>
      <h2>Suriye'de İran yanlısı gruplar tarafından yapılan saldırıda 8 sivil hayatını kaybetti.</h2>
      <address>
        <time datetime="2019-11-20T22:14:00+00:00">20 Nov 2019, 22:14</time>
      </address>
      <p>Suriye'de rejim destekçisi İran destekli gruplar, Halep'in güney kırsalındaki Azzan Dağı'nda bulunan üssünden İdlib'deki kamplara saldırı düzenledi.</p>
      <p>İran yanlısı gruplar tarafından yapıldığı söylenen saldırıda ilk belirlemelere göre, çoğu çocuk 8 sivil yaşamını yitirdi.</p>
      <p>Muhaliflerin gözlemevinin aktardığı bilgilere göre İran destekli terörist gruplar, İdlib Gerginliği Azaltma Bölgesi sınırları içerisindeki Kah köyündeki zorla yerinden edilen sivillerin sığındığı kamplara füzelerle saldırdığı bildirilirken İdlib Sivil Savunma (Beyaz Baretliler) ekiplerinin ilk belirlemelerine göre ise çoğu çocuk 8 sivil hayatını kaybetti, çok sayıda sivil de yaralandığı aktarıldı.</p>
      <p>Sivil savunma ekipleri, arama kurtarma ve yangın söndürme çalışmalarına ise devam ediyor.</p>
      <p>Ayrıca söz konusu saldırıda çok sayıda çadır da zarar gördü.</p>
      <h3>RUS ASKERLERİ DE BENZER BİR SALDIRI DÜZENLEDİ</h3>
      <p>Diğer taraftan Rusya'nın ise akşam saatlerinde Marratinnuman ilçesi Ayn Krey köyüne düzenlediği saldırılarda 4'ü çocuk 6 sivil yaşamını yitirmiş, çok sayıda sivil de yaralanmıştı.</p>
      <p>Böylece gün içinde hayatını kaybeden sivillerin sayısı 14'e yükseldi.</p>
      <p>Sivil savunma ekipleri, olay yerinde arama kurtarma ve enkaz kaldırma çalışmalarını sürdürüyor.</p>
    </article>
  </body>
</html>