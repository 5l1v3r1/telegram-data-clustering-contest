<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18601914-astronomii-au-detectat-cea-mai-intensa-lumina-din-univers-o-explozie-de-raze-gamma"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-20T22:00:00+00:00"/>
    <meta property="og:title" content="Astronomii au detectat cea mai intensă lumină din Univers, o explozie de raze gamma, după 50 de ani de aşteptare"/>
    <meta property="og:description" content="O echipă de astronomi a detectat cea mai intensă lumină din Univers, o explozie de raze gamma care a produs mai multă energie în câteva secunde decât ar fi generat Soarele în zece miliarde de ani."/>
  </head>
  <body>
    <article>
      <h1>Astronomii au detectat cea mai intensă lumină din Univers, o explozie de raze gamma, după 50 de ani de aşteptare</h1>
      <address><time datetime="2019-11-20T22:00:00+00:00">20 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5387/18601914/1/explozie-raze-gama-esa-hubble-m-kornmesser-descopera.jpg"/>
        <figcaption>Credit foto: ESA/Hubble, M. Kornmesser</figcaption>
      </figure>
      <p>O echipă de astronomi a detectat cea mai intensă lumină din Univers, o explozie de raze gamma care a produs mai multă energie în câteva secunde decât ar fi generat Soarele în zece miliarde de ani.</p>
      <p>Fenomenul a fost observat direct de astronomi după o aşteptare de aproape 50 de ani.</p>
      <p>Explozia cu o durată foarte scurtă, dar extrem de intensă detectată marţi, a avut loc în urmă cu aproximativ şapte miliarde de ani, fiind provocată de moartea unei stele şi transformarea acesteia într-o supernova, potrivit Mediafax.</p>
      <p>Fenomenul, care a primit numele oficial de GRB 190114C, a fost detectat cu ajutorul telescoapelor spaţiale Neil Gehrels Swift şi Fermi Gamma Ray. În doar 22 de secunde, coordonatele au fost transmise astronomilor din lumea întreagă.</p>
      <p>Două dintre telescoapele sistemului Major Atmospheric Gamma Imaging Cherenkov (MAGIC) din Insulele Canare, care au fost primele ce au monitorizat explozia, au detectat particule de lumină măsurând între 0,2 şi 1 terra electron-volţi (TeV).</p>
      <p>Acesta este echivalentul energiei kinetice generate de coliziunile de protoni din Large Hadron Collider, cel mai puternic accelerator de particule construit de om.</p>
      <p>Exploziile de raze gamma au fost descoperite în urmă cu 46 de ani, dar aceasta a fost pentru prima dată când fenomenul a fost observat direct. Fenomenul poate fi detectat numai dacă razele sunt îndreptate direct spre Terra.</p>
      <related>
        <a href="https://www.descopera.ro/stiinta/18312641-in-univers-ar-putea-sa-existe-planete-care-sa-fie-mai-potrivite-pentru-viata-biologica-chiar-decat-pamantul"/>
      </related>
      <related>
        <a href="https://www.descopera.ro/stiinta/18190431-viata-ar-putea-aparea-intr-un-univers-bidimensional"/>
      </related>
      <related>
        <a href="https://www.descopera.ro/stiinta/18176859-nu-exista-viata-extraterestra-inteligenta-univers-studiu-finantat-oligarh-rus"/>
      </related>
      <related>
        <a href="https://www.descopera.ro/stiinta/18090602-vechi-tip-de-molecula-din-univers-spatiu"/>
      </related>
      <related>
        <a href="https://www.descopera.ro/stiinta/17986504-universul-inainte-big-bang"/>
      </related>
      <related>
        <a href="https://www.descopera.ro/stiinta/17929089-obiecte-ciudate-univers-stea-planeta"/>
      </related>
      <related>
        <a href="https://www.descopera.ro/stiinta/17862000-uimitoarea-nastere-evolutie-materiei-univers"/>
      </related>
      <related>
        <a href="https://www.descopera.ro/stiinta/17821675-universul-compus-antimaterie-poate-exista"/>
      </related>
      <related>
        <h4>Citeşte şi</h4>
        <a href="https://www.descopera.ro/stiinta/18593640-nasa-a-observat-orbitele-ciudate-pe-care-le-au-doua-luni-ale-lui-neptun"/>
        <a href="https://www.descopera.ro/stiinta/18591729-stenturile-si-operatiile-de-bypass-ofera-beneficii-limitate-pentru-bolnavii-de-inima"/>
        <a href="https://www.descopera.ro/stiinta/18589347-a-avut-loc-big-bang-ul-james-peebles-castigator-al-premiului-nobel-are-dubii"/>
        <a href="https://www.descopera.ro/stiinta/18589093-un-expert-in-roboti-vrea-sa-devina-peter-20-cel-mai-avansat-cyborg-de-pana-acum"/>
      </related>
    </article>
  </body>
</html>