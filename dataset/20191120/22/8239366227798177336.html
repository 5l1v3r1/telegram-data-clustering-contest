<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_vms_rozpovily_pro_stan_korabliv_yaki_rf_povernula_ukraini_331277.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T22:51:00+00:00"/>
    <meta property="og:title" content="У ВМС розповіли про стан кораблів, які РФ повернула Україні"/>
    <meta property="og:description" content="Захоплені Росією українські кораблі повернулися додому, але з них росіяни демонтували деякі засоби зв’язку та навігаційне обладнання."/>
  </head>
  <body>
    <article>
      <h1>У ВМС розповіли про стан кораблів, які РФ повернула Україні</h1>
      <h2>Захоплені Росією українські кораблі повернулися додому, але з них росіяни демонтували деякі засоби зв’язку та навігаційне обладнання.</h2>
      <address>
        <time datetime="2019-11-20T22:51:00+00:00">20 Nov 2019, 22:51</time>
      </address>
      <slideshow>
        <figure>
          <img src="https://galinfo.com.ua/media/gallery/full/u/k/ukrkorablivportu.jpg"/>
        </figure>
        <figure>
          <img src="https://galinfo.com.ua/media/gallery/full/u/k/ukrkorablivportu1.jpg"/>
        </figure>
      </slideshow>
      <p>Про це повідомив командувач ВМС ЗС України адмірал Ігор Воронченко, повідомляє УНН з посиланням на прес-службу Міноборони.</p>
      <p>“Будуть проведені слідчі дії Державним бюро розслідування, військовою прокуратурою, після чого ми матимемо повну картину щодо стану переданих кораблів. Це дасть змогу передати інформацію для надання правової оцінки діям Російської Федерації до українських і міжнародних судових інстанцій”, ‒ додав адмірал Ігор Воронченко.</p>
      <p>Слід зазначити, що на повернення кораблів біля причальної стінки чекали їхні екіпажі, звільнені з російського полону у вересні цього року.</p>
      <p>Так, передані захоплені торік Росією українські кораблі “Бердянськ”, “Нікополь” та “Яни Капу” прийшли у порт Очаків. Їх супроводжували буксири “Титан”, “Гайдамака” та пошуково-рятувальний корабель “Сапфір”, які ще 16 листопада вийшли з портів Одеси, Чорноморська та Южного.</p>
      <related>
        <a href="https://galinfo.com.ua/news/zahopleni_bilya_beregiv_krymu_korabli_povernulysya_v_port_ochakova_331272.html"/>
      </related>
      <p>Як раніше повідомляв УНН, водолази перевірили повернені Росією українські кораблі на наявність вибухівки.</p>
      <p>Нагадаємо, 18 листопада командувач ВМС ЗС України Ігор Воронченко повідомив УНН, що процедура передачі Україні двох катерів та буксира, які були захоплені РФ у 2018 році біля Керченської протоки, завершується, невдовзі почнеться буксирування суден до Одеси.</p>
      <p>До цього у МЗС РФ 18 листопада заявили, що Москва передала українській стороні кораблі.</p>
      <p>Нагадаємо, 25 листопада 2018 року прикордонні кораблі ФСБ РФ обстріляли і захопили три судна Військово-морських сил ЗС України у складі двох малих броньованих артилерійських катерів “Бердянськ” і “Нікополь” і рейдового буксира “Яни Капу”, які здійснювали плановий перехід з порту Одеси в Чорному морі в порт Маріуполь в Азовському морі. Після цього 24 українських моряків заарештували в Криму, потім їх перемістили в російські СІЗО в Москві.</p>
    </article>
  </body>
</html>