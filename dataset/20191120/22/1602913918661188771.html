<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/banca-centrala-a-chinei-avertizeaza-asupra-cresterii-provocarilor-si-incetinirii-economiei-18599978"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-20T22:00:00+00:00"/>
    <meta property="og:title" content="Banca Centrală a Chinei avertizează asupra creşterii provocărilor şi încetinirii economiei"/>
    <meta property="og:description" content="Economia Chinei se confruntă cu dificultăţi mari, deoarece creşterea investiţiilor încetineşte, iar producţia industrială rămâne lentă, reiese dintr-un raport al Băncii Populare Chineze privind politica monetară din trimestrul al treilea, citat de Bloomberg. "/>
  </head>
  <body>
    <article>
      <h1>Banca Centrală a Chinei avertizează asupra creşterii provocărilor şi încetinirii economiei</h1>
      <address><time datetime="2019-11-20T22:00:00+00:00">20 Nov 2019, 22:00</time> by <a rel="author" href="https://www.zf.ro/autor/mircea-nica" target="_blank">Mircea Nica</a></address>
      <p>Economia Chinei se confruntă cu dificultăţi mari, deoarece creşterea investiţiilor încetineşte, iar producţia industrială rămâne lentă, reiese dintr-un raport al Băncii Populare Chineze privind politica monetară din trimestrul al treilea, citat de Bloomberg. </p>
      <p>Banca centrală a evidenţiat o creştere a provocărilor de la raportul precedent din luna august şi a menţionat îngrijorarea cu privire la riscurile inflaţioniste. „Trebuie menţionat faptul că actualul mediu extern este complex, economia se află sub presiune de scădere, iar unele companii se confruntă cu dificultăţi", potrivit People Bank of China (PBOC).</p>
      <p>Politica monetară va gestiona în mod corespunzător presiunea pe termen scurt, asigurându-se că nu va exista finanţare excesivă, păstrând un ochi asupra riscului anticipaţiilor inflaţioniste, potrivit raportului. Rata inflaţiei în China a ajuns în octombrie la 3,8%, cel mai ridicat nivel din ultimii 7 ani, şi ar putea continua să crească.</p>
      <p>În aceste condiţii, poziţia Chinei ca una dintre puţinele economii mari care mai are câmp de acţiune în politica monetară convenţională ar trebui să fie menţinută activ, potrivit PBOC. </p>
    </article>
  </body>
</html>