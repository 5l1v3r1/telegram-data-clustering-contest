<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trafficnews.bg/sviat/putin-skoro-stranite-iztochna-evropa-mozhe-da-napusnat-es-161097/"/>
    <meta property="og:site_name" content="trafficnews"/>
    <meta property="article:published_time" content="2019-11-20T22:30:00+00:00"/>
    <meta property="og:title" content="Путин: Скоро страните от Източна Европа може да напуснат ЕС"/>
    <meta property="og:description" content="Когато престанат да получават грантове, ще направят като Великобритания, прогнозира руският президент"/>
  </head>
  <body>
    <article>
      <h1>Путин: Скоро страните от Източна Европа може да напуснат ЕС</h1>
      <h2>Когато престанат да получават грантове, ще направят като Великобритания, прогнозира руският президент</h2>
      <address><time datetime="2019-11-20T22:30:00+00:00">20 Nov 2019, 22:30</time> by <a rel="author" href="https://trafficnews.bg/page/team/" target="_blank">TrafficNews.bg</a></address>
      <p>Руският президент Владимир Путин влезе в ролята на врачка и заяви, че не изключи възможността страни от Източна Европа след няколко години да напуснат Европейския съюз.</p>
      <p>Путин напомни на днешното пленарно заседание на инвестиционния форум „Русия зове!“, че противоречията вътре в ЕС са се породили заради особеностите на разпределението на данъците. Той каза, че това става по начин, по който значителна част от данъчните средства на водещи страни от Европа отива в подкрепа на тези, които досега не са достигнали определено равнище на икономическо развитие и става дума за десетки милиарди евро.</p>
      <p>Към 2028 година някои страни от Източна Европа ще достигнат такова равнище на икономическо развитие, при което те ще престанат да получават грантове и различни видове подкрепа от европейския бюджет, а ще трябва да плащат така, както прави Великобритания. И не съм убеден, че няма да им дойде на ум, както стана със самата Великобритания, да излязат от ЕС, каза руският президент.</p>
      <p>Путин отговори и на журналист, който направи сравнение между проблемите в ЕС и причините за разпадането на СССР. Той коментира, че неефективната икономическа политика е довела до колапс в социалната сфера и оттам – политически последствия в съветския съюз.</p>
      <related>
        <h4>Прочетете още</h4>
        <a href="https://trafficnews.bg/sport/zdravko-dimitrov-kolezha-zadalzhitelno-shte-imam-sreshta-161133/"/>
        <a href="https://trafficnews.bg/obshtestvo/vizhte-koi-sa-zarazenite-skumriia-i-sudzhuk-mozhe-da-ste-161184/"/>
        <a href="https://trafficnews.bg/obshtestvo/bdf-blokira-14-000-leva-dareniia-plovdivski-zatvornitsi-160979/"/>
        <a href="https://trafficnews.bg/komentari/georgi-maradzhiev-gord-sam-rezultata-sled-izborite-spasov-161096/"/>
      </related>
    </article>
  </body>
</html>