<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/chontros-kavgas-anamesa-se-antelina-ke-chari-i-apiles-tis-ke-i-paremvasi-tou-polichronidi/"/>
    <meta property="og:site_name" content="irafina"/>
    <meta property="article:published_time" content="2019-11-20T22:30:55+00:00"/>
    <meta property="og:title" content="Χοντρός καβγάς ανάμεσα σε Αντελίνα και Χάρη! Οι… απειλές της και η παρέμβαση του Πολυχρονίδη"/>
    <meta property="og:description" content="Ίσως να είναι και ο πιο γερός καβγάς που έχουμε παρακολουθήσει μέχρι τώρα ανάμεσα στον Χάρη και την Αντελίνα Βαρθακούρη αυτός που συνέβη ανάμεσα στο ζευγάρι στο Μπουένος Άιρες. Οι… Βαρθακούριανς, όπως συνηθίζεται πλέον να αποκαλείται από τους θαυμαστές του το ζευγάρι, βρέθηκαν στους δρόμους του Μπουένος Άιρες περιμένοντας την επόμενη αποστολή από τον Πέτρο […]"/>
  </head>
  <body>
    <article>
      <h1>Χοντρός καβγάς ανάμεσα σε Αντελίνα και Χάρη! Οι… απειλές της και η παρέμβαση του Πολυχρονίδη</h1>
      <address>
        <time datetime="2019-11-20T22:30:55+00:00">20 Nov 2019, 22:30</time>
      </address>
      <figure>
        <img src="https://www.irafina.gr/wp-content/uploads/2019/03/banner_sunday728-90.jpg"/>
      </figure>
      <p>Ίσως να είναι και ο πιο γερός καβγάς που έχουμε παρακολουθήσει μέχρι τώρα ανάμεσα στον Χάρη και την Αντελίνα Βαρθακούρη αυτός που συνέβη ανάμεσα στο ζευγάρι στο Μπουένος Άιρες.</p>
      <p>Οι… Βαρθακούριανς, όπως συνηθίζεται πλέον να αποκαλείται από τους θαυμαστές του το ζευγάρι, βρέθηκαν στους δρόμους του Μπουένος Άιρες περιμένοντας την επόμενη αποστολή από τον Πέτρο Πολυχρονίδη.</p>
      <p>Χαζεύοντας λοιπόν και έχοντας μπλέξει ανάμεσα στους ντόπιους βρέθηκαν σε έναν πεζόδρομο όπου χορευτές χόρευαν το περίφημο Αργεντίνικο τανγκό, έναν από τους πιο ερωτικούς χορούς.</p>
      <p>Η Αντελίνα αφέθηκε στα χέρια του έμπειρου χορευτή για να χορέψει και το ίδιο έκανε και ο Χάρης με την επαγγελματία χορεύτρια. Μόνο που σε κάποια στιγμή είπε μία… χοντράδα, ή τουλάχιστον έτσι την εξέλαβε η σύζυγός του η οποία φανερά εκνευρισμένη έφυγε από το σημείο και άρχισε να περπατάει μόνη της.</p>
      <p>Ο Χάρης μάταια προσπαθούσε να την ηρεμήσει όμως από κάποια στιγμή και μετά, φαίνεται πως τα λεγόμενά του την εκνεύριζαν ακόμα περισσότερο και έτσι την άφησε στην ησυχία της.</p>
      <p>Μέχρι που ο Πέτρος Πολυχρονίδης τους κάλεσε στο κινητό για να τους δώσει την επόμενη αποστολή και αναγκαστικά μπήκε ανάμεσά τους για να τους τα ξαναβρεί. Η Αντελίνα όμως, συνέχισε να είναι εκνευρισμένη καθώς αποκάλυπτε στον Πολυχρονίδη τι ήταν αυτό ακριβώς που την είχε πειράξει τόσο πολύ.</p>
      <p>Πηγή: gossip-tv.gr</p>
    </article>
  </body>
</html>