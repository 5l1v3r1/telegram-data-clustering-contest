<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179204/volevo-fare-la-rockstar-anticipazioni-quinta-puntata-di-mercoledi-27-novembre-2019"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-20T22:30:00+00:00"/>
    <meta property="og:title" content="Volevo fare la Rockstar: anticipazioni quinta puntata di mercoledì 27 novembre 2019"/>
    <meta property="og:description" content="Sei prime serate, per un totale di dodici episodi, racconteranno al pubblico di Rai 2 la storia tragicomica di una mamma di neanche trent’anni, che ha già bisogno di ricominciare daccapo. La prima stagione di Volevo Fare la Rockstar… e poi ho smesso, già interamente disponibile su Rai Play e diretta da Matteo Oleotto per Rai Fiction e Pepito Produzioni, seguirà Olivia (Valentina Bellè) nel suo tentativo di riscrivere il proprio futuro, con una strana famiglia sulle spalle e un amore inaspettato dietro l’angolo. A seguire tutte le anticipazioni, aggiornate episodio per episodio."/>
  </head>
  <body>
    <article>
      <h1>Volevo fare la Rockstar: anticipazioni quinta puntata di mercoledì 27 novembre 2019</h1>
      <address><time datetime="2019-11-20T22:30:00+00:00">20 Nov 2019, 22:30</time> by <a rel="author">Stefania Stefanelli</a></address>
      <figure>
        <img src="https://images.davidemaggio.it/pics3/2019/10/Volevo-fare-la-Rockstar-Viola-Mestriner-Valentina-Bell%C3%A8-e-Caterina-Baccicchetto2.jpg"/>
        <figcaption>Volevo fare la Rockstar - Viola Mestriner, Valentina Bellè e Caterina Baccicchetto</figcaption>
      </figure>
      <p><b>Sei prime serate</b>, per un totale di dodici episodi, racconteranno al pubblico di Rai 2 la storia tragicomica di una mamma di neanche trent’anni, che ha già bisogno di ricominciare daccapo. La prima stagione di <b><a href="https://www.davidemaggio.it/tag/volevo-fare-la-rockstar">Volevo Fare la Rockstar</a>… e poi ho smesso</b>, già interamente disponibile su Rai Play e diretta da Matteo Oleotto per Rai Fiction e Pepito Produzioni, seguirà Olivia (Valentina Bellè) nel suo tentativo di riscrivere il proprio futuro, con una strana famiglia sulle spalle e un amore inaspettato dietro l’angolo. A seguire tutte le <b>anticipazioni,</b> aggiornate episodio per episodio.</p>
      <p><b><i>1×09 Presente!:</i></b> Daniela confessa di avere una cotta per Francesco e Olivia si presta a essere il suo Cyrano, ma, come sempre, combina un guaio dietro l’altro. Eros è in crisi con Martina, insicuro sui suoi sentimenti e sulla sua relazione, mentre Viola continua le sue indagini.</p>
      <p><b><i>1×10 Scelte Difficili: </i></b>Olivia ha finalmente chiari i suoi sentimenti, ma un’ombra dal suo passato incombe sulla sua vita e la mette in crisi. Nel frattempo, Eros è nel panico totale perchè Martina ha scoperto il suo segreto e non sa cosa fare. Le gemelle hanno litigato, tanto da dividersi la cameretta.</p>
      <p><b><i>1×01 Buon compleanno Olly: </i></b>È il ventisettesimo compleanno di Olivia, la bella mamma ex rockettara di due gemelle dodicenni eterozigote, Emma e Viola, che ha sempre cresciuto da sola (in mancanza del padre), oltre che sorella di Eros, un quasi adulto, tanto brillante quanto irresponsabile. Mentre Olivia si affanna saltando da un lavoro all’altro, i parenti le organizzano una festa a sorpresa, che vede coinvolti tutti i suoi amici e colleghi di lavoro. L’arrivo improvviso di un forestiero, Francesco, sembra incuriosirla, soprattutto dopo che i due vivono insieme un’esperienza molto imbarazzante. Da questo momento in poi, la vita di Olivia sarà letteralmente in bilico sul ciglio di un burrone.</p>
      <p><b><i>1×02 Il burrone:</i></b> Olivia è finita all’ospedale e, non avendo altra scelta, affida le gemelle a sua madre Nadja, ex tossicodipendente tornata da poco a Caselonghe, dopo essere stata convocata per sbaglio dai medici che si prendono cura della figlia. Con Olivia fuori gioco e che non può sorvegliare i suoi familiari indisciplinati, a casa Mazzuccato succede il delirio: Eros minaccia di andarsene, profondamente turbato dal ritorno della madre; Viola è alle prese col bulletto della scuola e reagisce in maniera sorprendente; Emma si perde nel bosco di notte e non sa più come tornare a casa. Come ciliegina sulla torta, Olivia verrà accolta al lavoro dal nuovo capo, che ha appena definito l’acquisto del supermercato.</p>
      <p><b><i>1×03 Cose da fare prima dei 30:</i></b> Olivia, determinata più che mai a realizzare il suo sogno, è decisa a fare di tutto per incidere il disco. Francesco, che ha investito tutti i suoi risparmi nell’acquisto del supermercato, ricevete una brutta sorpresa. Eros cerca di ingraziarsi Martina.</p>
      <p><b><i>1×04 Il Drago: </i></b>La famiglia Mazzuccato deve superare la visita della nuova assistente sociale, ma l’unica preoccupata è Olivia, che si trova in balia di un nuovo ed ambiguo lavoro. All’oscuro della madre, Emma visita Villa Erti.</p>
      <p><b><i>1×05:</i></b> Cesare, il bellissimo professore di educazione fisica di Viola, piomba nella vita della famiglia Mazzuccato. E, mentre Eros persevera nel piano di conquista di Martina, Emma si introduce di nascosto nella villa di Nice e le due si incontrano.</p>
      <p><b><i>1×06: </i></b>Un’agenzia immobiliare sembra aver legittimamente acquistato la casa dei Mazzuccato e Olivia è pronta a tutto pur di difendere la sua tana. Le gemelle passano un’intera giornata con Francesco e si rendono conto che l’uomo è tanto grosso quanto buono.</p>
      <p><b><i>1×07 Tabù:</i></b> Olivia coltiva la sua relazione con Cesare mentre Eros sembra essersi sinceramente affezionato a Martina. Emma, lontano da tutti, continua a frequentare la signora Nice e Viola scopre un segreto della madre. Ma la vita dei Mazzuccato viene scossa da un drastico cambiamento.</p>
      <p><b><i>1×08 Quella cosa che non si scorda mai: </i></b>Il supermercato di Francesco è in grossa crisi e Olivia coinvolge l’uomo in un piano per il salvataggio, che li porta alla ricerca di produttori locali nei dintorni di Gorizia. Viola è sempre più decisa a indagare sul passato della madre.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/178481/temptation-island-vip-2019-anticipazioni-quinta-puntata"/>
        <a href="https://www.davidemaggio.it/archives/176549/temptation-island-2019-anticipazioni-quinta-puntata"/>
        <a href="https://www.davidemaggio.it/archives/161581/questo-nostro-amore-80-anticipazioni-quinta-puntata-di-martedi-24-aprile-2018"/>
        <a href="https://www.davidemaggio.it/archives/160052/furore-2-anticipazioni-quinta-puntata-di-domenica-18-marzo-2018"/>
      </related>
    </article>
  </body>
</html>