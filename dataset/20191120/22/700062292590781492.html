<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/stranges/714515-mysthrio-me-ton-agnosto-poy-afhnei-sakoylakia-me-chiliades-lires-stoys-dromoys.html"/>
    <meta property="og:site_name" content="madata.gr"/>
    <meta property="article:published_time" content="2019-11-20T22:38:00+00:00"/>
    <meta property="og:title" content="Μυστήριο με τον άγνωστο που αφήνει σακουλάκια με χιλιάδες λίρες στους δρόμους"/>
    <meta property="og:description" content="Προβληματισμένοι είναι οι κάτοικοι ενός μικρού χωριού στη βόρεια Αγγλία από την μυστήρια εμφάνιση σακουλιών με χαρτονομίσματα στους δρόμους.Τα χαρτονομίσματα αφήνονται σε εμφανή σημεία που"/>
  </head>
  <body>
    <article>
      <h1>Μυστήριο με τον άγνωστο που αφήνει σακουλάκια με χιλιάδες λίρες στους δρόμους</h1>
      <address>
        <time datetime="2019-11-20T22:38:00+00:00">20 Nov 2019, 22:38</time>
      </address>
      <p>Προβληματισμένοι είναι οι κάτοικοι ενός μικρού χωριού στη βόρεια Αγγλία από την μυστήρια εμφάνιση σακουλιών με χαρτονομίσματα στους δρόμους.<br/><br/>Τα χαρτονομίσματα αφήνονται σε εμφανή σημεία που είναι πολύ εύκολο να τα βρει κάποιος. Συνήθως είναι χαρτονομίσματα των 20 λιρών και αφήνονται σε τέτοια ποσότητα, που φτάνουν σε σύνολο τις 2.000 λίρες. Από το 2014, σακουλάκια γεμάτα λεφτά έχουν βρεθεί 12 φορές.<br/><br/>Η τελευταία ανακάλυψη έγινε τη Δευτέρα και η αστυνομία συνεχάρη τους πολίτες, που παραδίδουν τα χαρτονομίσματα που βρίσκουν.  <br/><br/>Μέχρι στιγμής φέτος έχουν βρεθεί τέσσερα τέτοια σακουλάκια, η προέλευση των οποίων παραμένει άγνωστη παρά τις έρευνες που βρίσκονται σε εξέλιξη.<br/><br/>    «Θα μπορούσε να είναι το έργο ενός καλού Σαμαρείτη, αλλά θα θέλαμε να ευχαριστήσουμε τους πολίτες, οι οποίοι τα παραδίδουν», δήλωσε ο ντετέκτιβ Constable John Forster και πρόσθεσε: «Οι συνθήκες παραμένουν μυστήριες, επομένως οποιαδήποτε πληροφορία θα μας βοηθήσει να λύσουμε αυτά τα τυχαία περιστατικά, είναι καλοδεχούμενη».<br/><br/>Τα σακουλάκια εντοπίζονται σε διαφορετικές τοποθεσίες γύρω από την περιοχή Blackhall Colliery.<br/><br/>Οι Αρχές έχουν πάρει καταθέσεις από ανθρώπους και οργανισμούς του χωριού, σε μια προσπάθεια να εντοπίσουν την «πηγή» από όπου προέρχονται τα σακουλάκια.<br/><br/>Έχουν γίνει έρευνες στις τράπεζες και στο ταχυδρομείο, ενώ έχουν ληφθεί και διάφορα αποτυπώματα, χωρίς, ωστόσο, μέχρι σήμερα να έχουν φέρει αποτελέσματα.</p>
    </article>
  </body>
</html>