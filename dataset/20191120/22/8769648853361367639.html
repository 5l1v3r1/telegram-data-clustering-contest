<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/apunt/77964/dates-i-fets-del-21-de-novembre"/>
    <meta property="og:site_name" content="Diari La Veu"/>
    <meta property="article:published_time" content="2019-11-20T22:00:00+00:00"/>
    <meta property="og:title" content="Dates i fets del 21 de novembre"/>
    <meta property="og:description" content="2013.- Comença la primera Setmana del Llibre en català del País Valencià, que es perllongarà fins al 24 de novembre als locals de l'Octubre Centre de Cultura Contemporània."/>
  </head>
  <body>
    <article>
      <h1>Dates i fets del 21 de novembre</h1>
      <address><time datetime="2019-11-20T22:00:00+00:00">20 Nov 2019, 22:00</time> by <a rel="author">Dates i fets, per E. Castellano</a></address>
      <p>2013.- Comença la primera Setmana del Llibre en català del País Valencià, que es perllongarà fins al 24 de novembre als locals de l'Octubre Centre de Cultura Contemporània.</p>
      <figure>
        <img src="https://www.diarilaveu.com/imatges/images/Pla%C3%A7a%20del%20Llibre%202013.jpg"/>
        <figcaption>Imatge de la primera Setmana del Llibre en català del País Valencià </figcaption>
      </figure>
      <p>2011.- El Banc d'Espanya intervé el Banc de València, destitueix el consell d'administració, col·loca tres gestors i aprova la injecció urgent de 3.000 milions d'euros.</p>
      <figure>
        <img src="https://www.diarilaveu.com/imatges/images/Banc%20de%20Valencia.jpg"/>
      </figure>
      <p>2000.- El 21 de novembre la intolerància política acabà amb la vida del professor i ciutadà Ernest Lluch. Potser, els intolerants també volien acabar amb el seu testimoni kantià d’atrevir-se a pensar però el cas és que no ho varen aconseguir perquè, encara ara, el seu testimoni segueix ben viu entre companys, amics i alumnat de la Universitat de València Estudi General.<br/><br/>1995.- El Parlament de les Illes Balears aprova per unanimitat una moció sobre la política lingüística del govern de les Balears i fa una crida als governs autonòmics de Catalunya i el País Valencià perquè reconeguen la unitat de la llengua.<br/><br/>1977.- El Plenari de Parlamentaris del País Valencià tria la primera comissió redactora de l'Estatut.</p>
      <figure>
        <img src="https://www.diarilaveu.com/imatges/images/Reunio%20Govern%20Preautonomic%201977.jpg"/>
        <figcaption>Títol</figcaption>
      </figure>
      <p>1937.- Durant un bombardeig d'Alacant pels avions franquistes, una bomba mata 37 persones i ocasiona ferides a altres 60.<br/><br/>1902.- Reial Decret sobre separació del magisteri oficial als mestres que reincideixen a ensenyar "la doctrina cristiana u otra cualquiera materia en un idioma o dialecto que no sea la lengua castellana".<br/><br/>1862.- Finalització del pont de ferrocarril sobre el riu Millars.</p>
      <figure>
        <img src="https://www.diarilaveu.com/imatges/images/Escola%20de%201902.jpg"/>
      </figure>
      <p>1852.- Naix a Vila-real el músic i guitarrista Francesc Tàrrega.<br/><br/>1502.- La reina de Nàpols, Joana d'Aragó, atén les urgents necessitats de la vila d'Ontinyent, a causa de les malifetes causades per la sequera i per les despeses originades com a conseqüència del plet contra Villena.<br/><br/>1265.- Jaume I arriba a Alacant en la seua primera campanya per a sotmetre els mudèjars del Regne de Múrcia, revoltats contra el rei de Castella Alfons X el Savi, aliat i gendre del monarca aragonés.</p>
      <figure>
        <audio src="https://www.diarilaveu.com/public/Attachment/2019/11/11.21-DatesiFets.mp3"/>
        <figcaption>Dates i fets del 21 de novembre (Espai cedit per la Xarxa d'Emissores Municipals Valencianes)</figcaption>
      </figure>
      <related>
        <h4>Les més llegides</h4>
        <a href="https://www.diarilaveu.com/autonomies-llengua-propia-advoquen-cooficialitat-basada-acord-la-convivencia-linguistica"/>
        <a href="https://www.diarilaveu.com/pspv-busca-dreta-desfer-reforma-tributaria-2017-impost-successions-empreses"/>
        <a href="https://www.diarilaveu.com/compromis-comu-podem-mes-pais-mes-formar-grup-propi-senat-geroa-bai"/>
        <a href="https://www.diarilaveu.com/aixi-funcionara-nova-zona-verda-aparcament-valencia-grezzi"/>
        <a href="https://www.diarilaveu.com/secretari-emt-deixa-carrec-manera-immediata"/>
      </related>
    </article>
  </body>
</html>