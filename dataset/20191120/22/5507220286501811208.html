<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187436/"/>
    <meta property="og:site_name" content="Janam TV"/>
    <meta property="article:published_time" content="2019-11-20T22:18:34+00:00"/>
    <meta property="og:title" content="രാജ്യത്തെ മലിന ബീച്ചുകള്‍ കേരളത്തില്‍, മുമ്പില്‍ കോഴിക്കോട്"/>
    <meta property="og:description" content="ചെന്നൈ: കേരളത്തിലെ ബീച്ചുകളില്‍ മാലിന്യങ്ങള്‍ കൂടുന്നതായി റിപ്പോര്‍ട്ട്. നാഷണല്‍ സെന്റര്‍ ഫോര്‍ കോസ്റ്റല്‍ റിസര്‍ച്ച് രാജ്യത്തുട നീളം നടത്തിയ കടല്‍ത്തീര"/>
  </head>
  <body>
    <article>
      <h1>രാജ്യത്തെ മലിന ബീച്ചുകള്‍ കേരളത്തില്‍, മുമ്പില്‍ കോഴിക്കോട്</h1>
      <address><time datetime="2019-11-20T22:18:34+00:00">20 Nov 2019, 22:18</time> by <a rel="author">Janam TV Web Desk</a></address>
      <p>ചെന്നൈ: കേരളത്തിലെ ബീച്ചുകളില്‍ മാലിന്യങ്ങള്‍ കൂടുന്നതായി റിപ്പോര്‍ട്ട്. നാഷണല്‍ സെന്റര്‍ ഫോര്‍ കോസ്റ്റല്‍ റിസര്‍ച്ച് രാജ്യത്തുട നീളം നടത്തിയ കടല്‍ത്തീര ശുചീകരണത്തിന്റെ റിപ്പോര്‍ട്ടിലാണ് ഇക്കാര്യം പറയുന്നത്. മാലിന്യ കൂമ്പാരത്തില്‍ ഒന്നാംസ്ഥാനത്ത് കേരളമാണ്. തൊട്ടു പിന്നില്‍ തമിഴ്‌നാട്, മഹാരാഷ്ട്ര എന്നി സംസ്ഥാനങ്ങളാണ്. കടലോര മാലിന്യം ഏറ്റവും കുറവുള്ളത് ഒഡീഷയാണ്.</p>
      <p>രാജ്യത്തെ 34 ബീച്ചുകളില്‍ നിന്ന് നീക്കം ചെയ്തത് 35 ടണ്‍ മാലിന്യമാണ് നീക്കം ചെയ്തത്. കേരളത്തിലെ അഞ്ചു ബീച്ചുകളില്‍ നടന്ന ശുചീകരണ പ്രവര്‍ത്തനത്തില്‍ രണ്ടു മണിക്കൂറിനുള്ളില്‍ കിട്ടിയത് 9519 കിലോഗ്രാം മാലിന്യമാണ്. മഹാരാഷട്രയിലെ മൂന്നു ബീച്ചില്‍ നിന്ന് 5930 കിലോയും ഒഡീഷയിലെ നാലു ബീച്ചില്‍ നിന്ന് ലഭിച്ചത് 478 കിലോ മാലിന്യവുമാണെന്ന് റിപ്പോര്‍ട്ടില്‍ പറയുന്നു.</p>
      <p>കേരളത്തില്‍ കോഴിക്കോട് സൗത്ത് ബീച്ചില്‍ നിന്നാണ് ഏറ്റവും കൂടുതല്‍ മാലിന്യം ലഭിച്ചത്. 8004 കിലോ. ഭൂരിഭാഗവും പ്ലാസ്റ്റിക് മാലിന്യമാണെന്നും റിപ്പോര്‍ട്ടില്‍ വ്യക്തമാക്കുന്നു. കഴക്കൂട്ടം, പെരുന്തറ ബീച്ചില്‍ നിന്ന് ലഭിച്ചത് കൂടുതലും മദ്യ കുപ്പികളാണ്.</p>
      <p>അതേസമയം ഗോവ ബിച്ചുകളില്‍ കൃത്യമായ ശുചീകരണ പ്രവര്‍ത്തനം നടക്കുന്നതായും എന്‍സിസിആര്‍ വ്യക്തമാക്കുന്നു. എന്നാല്‍ ചെന്നൈയിലെ മറീന ബീച്ചും എലിയറ്റ് ബീച്ചും മാലിന്യ കൂമ്പാരത്തില്‍ മുന്നിലാണ്.</p>
    </article>
  </body>
</html>