<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/20/aihm-turkiye-yi-mahkum-etti-eski-batman-belediye-baskan-n-n-ifade-ozgurlugu-ihlal-edildi"/>
    <meta property="og:site_name" content="euronews"/>
    <meta property="article:published_time" content="2019-11-20T22:23:59+00:00"/>
    <meta property="og:title" content="AİHM Türkiye'yi mahkum etti: Cenaze törenine katılmak suç değil"/>
    <meta property="og:description" content="Avrupa İnsan Hakları Mahkemesi (AİHM) eski Batman Belediye Başkanı Nejdet Atalay'ın bir cenaze töreni ve gösteriye katılması nedeniyle hağis cezasına çarptırılmasını insan haklarına aykırı buldu."/>
  </head>
  <body>
    <article>
      <h1>AİHM Türkiye'yi mahkum etti: Cenaze törenine katılmak suç değil</h1>
      <address><time datetime="2019-11-20T22:23:59+00:00">20 Nov 2019, 22:23</time> by <a rel="author">Euronews </a></address>
      <p>Avrupa İnsan Hakları Mahkemesi (AİHM) eski Batman Belediye Başkanı Nejdet Atalay'ın bir cenaze töreni ve gösteriye katılması nedeniyle hapis cezasına çarptırılmasını insan haklarına aykırı buldu. Atalay'ın ifade özgürlüğünün ihlal edildiğine karar veren mahkeme Türkiye'yi 2 bin euro maddi, 5 bin euro manevi tazminata mahkum etti.</p>
      <p>Kapatılan Demokratik Toplum Partisi'ne (DTP) mensup Nejdet Atalay hakkında, öldürülen dört PKK'lı için 28 Mart 2006'da düzenlenen cenaze törenine ve sonrasındaki eylemlere katılmaktan dolayı Diyarbakır Cumhuriyet Başsavcılığı tarafından soruşturma açılmıştı.</p>
      <p>"PKK yanlısı propaganda yapmaktan" dolayı 10 ay hapse mahkum edilen Atalay'ın cezası daha sonra Yargıtay tarafından onandı. İç hukuk yllarının tüketilmesi üzerine AİHM’e başvuran Nejdet Atalay Avrupa İnsan Hakları Sözleşmesi’nin 10. Maddesindeki ifade özgürlüğünün ihlal edildiğini savundu.</p>
      <p>Diyarbakır'daki eylemler sırasında bazı kişilerin karakolları hedef alarak bomba attığı, dükkanları yağmaladığı ve kamu binalarına zarar verdiği, güvenlik güçlerinin de ateş açarak ve gözyaşartıcı bomba kullanarak karşılık verdiği ileri sürüldü.</p>
      <p>28 Mart ile 3 Eylül tarihleri arasında yaşanan olaylarda beşi çocuk 10 kişi hayatını kaybetmişti.</p>
      <ul>
        <li>
          <a href="https://tr.euronews.com/2019/11/20/sineyimillet-kararini-aciklayan-hdp-erken-secim-cagrisinda-bulundu">Meclis'ten çekilmeyeceğini açıklayan HDP erken seçim çağrısında bulundu</a>
        </li>
        <li>
          <a href="https://tr.euronews.com/2019/09/23/avrupa-konseyi-uyardi-anayasa-mahkemesi-kararlarina-uyulmali">Avrupa Konseyi'nden Türkiye'ye uyarı: Anayasa Mahkemesi kararlarına uyulmalı</a>
        </li>
      </ul>
    </article>
  </body>
</html>