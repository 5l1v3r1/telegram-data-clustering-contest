<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Okamura-SPD-Slunickari-demonstrovat-mohou-ale-SPD-ne-604099"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T22:41:00+00:00"/>
    <meta property="og:title" content="Okamura (SPD): Sluníčkáři demonstrovat mohou, ale SPD ne"/>
    <meta property="og:description" content="Komentář na facebookovém profilu k možnosti získání prostoru pro SPD na veřejných akcích."/>
  </head>
  <body>
    <article>
      <h1>Okamura (SPD): Sluníčkáři demonstrovat mohou, ale SPD ne</h1>
      <address>
        <time datetime="2019-11-20T22:41:00+00:00">20 Nov 2019, 22:41</time>
      </address>
      <p>
        <b>Komentář na facebookovém profilu k možnosti získání prostoru pro SPD na veřejných akcích.</b>
      </p>
      <p>Sluníčkáři demonstrovat a zabírat veřejná prostranství mohou, ale hnutí SPD ne. To je „demokracie“ v představě nynější pražské vládnoucí garnitury. Sluníčkářská úderka Kaputin, která vloni vyhodila Zemanovi, Okamurovi a Babišovi pietní květiny do koše, si prostranství na Národní třídě přímo před památníkem zamluvila letos na magistrátu skrze svého člena Jaromíra Jesenského na 17. listopadu, a to na ráno od 6 do 8 hodin. Aby tam pak už mohli kontonuálně zůstat a opět narušovat pietu. Pražská vládnoucí koalice Pirátů, TOP09, STAN a KDU-ČSL jim vědomě akci povolila.</p>
      <p>Na druhou stranu ale radnice Prahy 1 záměrně nepovolila zábor pro hnutí SPD na pódium a stánek s občerstvením za účelem výstavy k 17. listopadu na ulici 28. října, kde není pietní místo, takže bychom ani nikomu nezabírali prostor. Nakonec jsme tedy udělali pouze petiční stánek, na který není potřeba povolení. A když mělo SPD mítink letos v květnu na Václaváku, tak magistrát našim odpůrcům povolil, aby demonstrovali přímo vedle nás. Ti pak narušovali naše shromáždění a musela proti sluníčkářům zakročit policie a ty nejagresivnější zatknout. Takže vidíme, že to je jak v Orwellovi – „všichni jsme si rovni, ale někteří jsou si rovnější“.</p>
      <p>Takže vidíme, že ti, kteří se nejvíce zaštiťují svobodou a demokracií, ji nejvíce pošlapávají. Magistrát je ovládán koalicí Pirátů, TOP 09, STAN a KDU-ČSL (uskupení Praha sobě). Radnice Prahy 1 je ovládána Piráty, uskupením Praha sobě, STAN a Stranou zelených.</p>
      <p>Loni extremisté z organizace Kaputin vyhodili do koše květiny, které Národní třídě položili premiér Andrej Babiš a šéf SPD Tomio Okamura, i květiny zaslané prezidentem Milošem Zemanem. Nyní aktivisté této skupiny mohli v klidu obtěžovat ty, kteří chtěli na Národní třídě uctít památku 17. listopadu… Výstavu k 17. listopadu na ulici 28. října Úřad MČ Praha 1 ale hnutí SPD zakázal! S odůvodněním, že probíhají 17. listopadu jiné akce a kvůli dopravě. Přitom v ulici 28. října auta běžně nejezdí, jelikož je celá ulice pěší zónou!</p>
      <p>Nakonec ale aspoň proběhla akce ve formě petičního článku, protože k tomu souhlas úřadů není potřeba…</p>
      <p>Pomozte nám prosím v boji za demokracii a společně zvítězíme. </p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Okamura-SPD-Zvysovani-dani-ani-deficitni-rozpocet-republika-mit-nemusi-603997"/>
        <a href="https://www.parlamentnilisty.cz/arena/monitor/Okamura-ohromil-My-jsme-proevropsti-zcela-zasadne-603951"/>
        <a href="https://www.parlamentnilisty.cz/arena/monitor/Nastvany-Okamura-Lzou-o-mne-a-17-listopadu-Zde-je-pravda-603845"/>
        <a href="https://www.parlamentnilisty.cz/politika/politici-volicum/Okamura-SPD-Znacna-cast-ocekavani-se-nenaplnila-603730"/>
      </related>
    </article>
  </body>
</html>