<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919349/%D9%86%DA%AF%D8%A7%D9%87%DB%8C-%D8%A8%D9%87-%D8%A8%D8%B1%D9%86%D8%A7%D9%85%D9%87-%DA%AF%D8%A7%D9%84%D8%B1%DB%8C-%D9%87%D8%A7-%D8%AF%D8%B1-%D8%B1%D9%88%D8%B2%D9%87%D8%A7%DB%8C-%D9%BE%D8%A7%DB%8C%D8%A7%D9%86%DB%8C-%D9%87%D9%81%D8%AA%D9%87-%D8%AA%D8%B9%D9%88%DB%8C%D9%82-%D8%AF%D8%B1-%D8%A8%D8%B1%DA%AF%D8%B2%D8%A7%D8%B1%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-20T22:03:00+00:00"/>
    <meta property="og:title" content="نگاهی به برنامه گالری‌ها در روزهای پایانی هفته/تعویق در برگزاری چند نمایشگاه"/>
    <meta property="og:description" content="نگارخانه‌ها و گالری‌های تهران با برگزاری نمایشگاه‌های هنری میزبان علاقه‌مندان به هنرهای تجسمی هستند؛ البته در این میان برخی از گالری‌ها نیز به دلیل شرایط اخیر، برگزاری نمایشگاه‌های هنری را به هفته‌های آتی موکول کرده‌اند."/>
  </head>
  <body>
    <article>
      <h1>نگاهی به برنامه گالری‌ها در روزهای پایانی هفته/تعویق در برگزاری چند نمایشگاه</h1>
      <address><time datetime="2019-11-20T22:03:00+00:00">20 Nov 2019, 22:03</time> by <a rel="author">فاطمه خلیلی</a></address>
      <p>نگارخانه‌ها و گالری‌های تهران با برگزاری نمایشگاه‌های هنری میزبان علاقه‌مندان به هنرهای تجسمی هستند؛ البته در این میان برخی از گالری‌ها نیز به دلیل شرایط اخیر، برگزاری نمایشگاه‌های هنری را به هفته‌های آتی موکول کرده‌اند.</p>
      <p>
        <b>بر این اساس ایسنا در این گزارش مروری دارد بر برخی از نمایشگاه‌هایی که در روزهای پنجشنبه و جمعه (۳۰ آبان و اول آذر ماه) افتتاح می‌شوند و در این ایام برقرار هستند.</b>
      </p>
      <ul>
        <li>
          <b>*******</b>
        </li>
        <li>
          <b>گالری آریا </b>
        </li>
      </ul>
      <p>نمایشگاه‌ مجموعه آثار منتخب از هنرمندانی همچون آیدین آغداشلو، ابراهیم حقیقی، علی‌اکبر صادقی، قباد شیوا، فرشید مثقالی و ... روز جمعه (اول آذر ماه) در گالری آریا افتتاح می‌شود. </p>
      <p>گالری هر روز باز است و از ساعت ۱۴ الی ۲۰ امکان بازدید دارد. </p>
      <p>گالری دیلمان در خیابان شریعتی، خیابان پورمشکاتی (کودکان غزه)، شماره ۵ و گالری آریا در خیابان ولیعصر، بالاتر از سه‌راه دکتر بهشتی، کوچه زرین، پلاک ۱۰ واقع شده‌اند.</p>
      <ul>
        <li>
          <b>گالری اُ</b>
        </li>
      </ul>
      <p>نمایشگاه نقاشی و حجم آثار دانا جعفری با عنوان «دیوار کبود دره»، روز جمعه (اول آذر ماه) در گالری اُ افتتاح می‌شود. </p>
      <p>این نمایشگاه تا ۱۲ آذرماه برقرار است. </p>
      <p>ساعات بازدید از این نمایشگاه یکشنبه تا پنجشنبه از ساعت ۱۲ تا ۲۰ و جمعه‌ها از ۱۶ تا ۲۱ اعلام شده است. گالری روزهای شنبه تعطیل است.</p>
      <p>گالری اُ در خیابان سنایی، خیابان شاهین (خدری)، پلاک ۱۸ واقع شده است.</p>
      <ul>
        <li>
          <b>گالری سایه </b>
        </li>
      </ul>
      <p>نمایشگاه نقاشی‌های میلاد شیربیشه روز جمعه (اول آذر ماه) در گالری سایه افتتاح می‌شود و تا ۱۳ آذر ماه نیز ادامه دارد. </p>
      <p>گالری سایه در خیابان کریم‌خان، خیابان سنایی، کوچه سیزدهم، پلاک ۲۱ واقع شده است.</p>
      <p>همچنین ساعات بازدید از این نمایشگاه شنبه تا چهارشنبه هر هفته از ساعت ۱۱ تا ۲۰ اعلام شده است. مراسم افتتاحیه نیز روز جمعه از ساعت ۱۷ تا ۲۱ برگزار می‌شود.</p>
      <p>گالری سایه پنجشنبه‌ها تعطیل است.</p>
      <ul>
        <li>
          <b>گالری سیحون </b>
        </li>
      </ul>
      <p>نمایشگاه آثار نقاشی‌خط بهروز زین‌دشتی با عنوان «عبور» روز جمعه (اول آذر ماه) در گالری سیحون آغاز به کار می‌کند و تا ۱۳ آذر نیز برقرار است. </p>
      <p>گالری سیحون در خیابان وزرا، خیابان چهارم، پلاک ۱۱ واقع شده است. همچنین امکان بازدید از این نمایشگاه از شنبه تا پنجشنبه ساعت ۱۱ تا ۱۹ و جمعه‌ها ساعت ۱۶ تا ۲۰ فراهم است.</p>
      <p>گالری سیحون دوشنبه‌ها تعطیل است.</p>
      <ul>
        <li>
          <b>گالری فرمانفرما </b>
        </li>
      </ul>
      <p>گالری فرمانفرما روز جمعه (اول آذر ماه) میزبان دو نمایشگاه نقاشی و عکس و با عنوان‌های «پرسش‌ از هستی» و «کاش عکسی از تو داشتم» می‌شود.  </p>
      <p>نمایشگاه نفرادی نقاشی‌های پیام فیروزیبا عنوان «پرسش از هستی» روز جمعه (اول آذر ماه) افتتاح می‌شود و تا ۱۵ اذر نیز ادامه دارد. </p>
      <p>همچنین در این تاریخ نمایشگاه انفرادی نقاشی‌های ساجده شریفی یزدی با عنوان «کاش عکسی از تو داشتم» نیز برقرار است. </p>
      <p>گالری فرمانفرما در خیابان کریم‌خان زند، خیابان خرمند شمالی، کوچه اعرابی ۲ واقع شده است. </p>
      <p>این گالری هر روز به غیر از دوشنبه‌ها از ساعت ۱ الی ۱۹ و روزهای جمعه از ساعت ۱۶ تا ۱۹ امکان بازدید دارد. </p>
      <ul>
        <li>
          <b>گالری شکوه </b>
        </li>
      </ul>
      <p>نمایشگاه نقاشی‌خط احمد میرزا روز جمعه (اول آذر ماه) در گالری شکوه افتتاح می‌شود و تا ۶ آذر ماه نیز ادامه دارد. </p>
      <p>گالری شکوه در فرمانیه، بلوار اندرزگو، خیابان سلیمی شمالی، کوچه امیر نوری، پلاک ۱۹ واقع شده است.</p>
      <p>این گالری هر روز (غیر از پنجشنبه و تعطیلات رسمی) از ساعت ۱۶ تا ۲۰ امکان بازدید دارد.</p>
      <ul>
        <li>
          <b>گالری والی </b>
        </li>
      </ul>
      <p>نمایشگاه انفرادی سهیلا حقیقت با عنوان «رنگ زندگی» از روز جمعه (اول آذر ماه) تا ۱۲ آذر ماه در گالری والی برگزار می‌شود. </p>
      <p>گالری والی در میدان ونک، خیابان شهید خدامی، پلاک ۷۲ واقع شده و ساعت بازدید نیز از هر روز (به غیر از شنبه‌ها) ۱۲ الی ۲۰ و جمعه‌ها ۱۶ الی ۲۰ اعلام شده است.</p>
      <ul>
        <li>
          <b>گالری مژده</b>
        </li>
      </ul>
      <p> نمایشگاهی از آثار استاد مهدی سحابی روز جمعه (اول آذر ماه) در گالری مژده برپا می‌شود. به گفته مدیر این گالری برخی از آثار این نمایشگاه برای نخستین بار به نمایش گذاشته می‌شوند. </p>
      <p>گالری مژده در سعادت آباد، خیابان علامه شمالی، کوچه هجدهم شرقی، پلاک ۲۷ واقع شده است. </p>
      <p>این گالری روزهای شنبه تعطیل است.</p>
      <ul>
        <li>
          <b>گالری شیرین </b>
        </li>
      </ul>
      <p>یازهمین دوره نمایشگاه مجسمه‌های کوچک از اول تا ۱۳ آذرماه به همت انجمن هنرمندان مجسمه‌ساز و گالری شیرین به صورت رقابتی برگزار می‌شود.</p>
      <p>ساعات بازدید از این نمایشگاه‌ها جمعه‌ها از ۱۶ تا ۲۰ و شنبه تا پنجشنبه از ۱۱ تا ۲۰ اعلام شده است. گالری دوشنبه‌ها تعطیل است.</p>
      <p>گالری شیرین در خیابان کریم‌خان زند، خیابان سنایی، کوچه‌ ۱۳، شماره ۵ واقع شده است.</p>
      <ul>
        <li>
          <b>گالری دنا </b>
        </li>
      </ul>
      <p>نمایشگاه انفرادی عکاسی حمید جانی‌پور با عنوان «گلوبندک» که روز جمعه (۲۴ آبان ماه) در گالری دنا افتتاح شد، تا چهار آذر نیز ادامه دارد. </p>
      <p>گالری دنا واقع در میدان فردوسی، خیابان سپهبد قرنی، کوچه سوسن، پلاک ۴ است و از ساعت ۱۶ الی ۲۰ امکان بازدید دارد. </p>
      <ul>
        <li>
          <b>گالری هور </b>
        </li>
      </ul>
      <p>مجموعه‌ای از طراحی‌ها و نقاشی‌های دوره اسطوره و ریاضی علی‌اکبر صادقی با عنوان «اِتود» که روز جمعه (۲۴ آبان ماه) در گالری هور افتتاح شد، تا تاریخ ۱۲ آذرماه ادامه دارد. </p>
      <p>گالری هور در خیابان مطهری، خیابان میرزای شیرازی شمالی، کوچه نعیمی، شماره ۱۲ واقع شده است.</p>
      <p>همچنین ساعات بازدید از این نمایشگاه در روزهای یکشنبه تا جمعه ساعت ۱۵ تا ۲۰ اعلام شده است.</p>
      <p>گالری روزهای شنبه تعطیل است.</p>
      <ul>
        <li>
          <b>گالری گلستان </b>
        </li>
      </ul>
      <p>نمایشگاه نقاشی‌های زنده‌یاد عباس کیارستمی که ۱۷ آبان ماه در گالری گلستان افتتاح شد، همچنان برقرار است.</p>
      <p>ساعت بازدید از این نمایشگاه جمعه تا چهارشنبه ساعت ۱۶ تا ۲۰ اعلام شده است. گالری گلستان پنجشنبه‌ها تعطیل است.</p>
      <p>گالری گلستان در دروس، خیابان کماسایی، شماره ۳۴ واقع شده است.</p>
      <p>*همچنین گالری‌هایی همچون آ، آب‌انبار و طراحان آزاد نیز برگزاری نمایشگاه‌های هنری را به هفته‌های آتی موکول کردند. گالری آرتیبیشن نیز که قرار بود مراسم رونمایی از مجله «آنگاه» را برگزار کند، این مراسم را به تاریخ دیگر انتقال داده است. </p>
      <p>انتهای پیام</p>
    </article>
  </body>
</html>