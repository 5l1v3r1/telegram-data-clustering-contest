<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/amazon-prime-video-aggiungera-una-funzione-identica-a-netflix-626746"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T22:15:39+00:00"/>
    <meta property="og:title" content="Amazon Prime Video aggiungerà una funzione identica a Netflix"/>
    <meta property="og:description" content="La piattaforma di contenuti in streaming Amazon Prime Video, secondo le ultime indiscrezioni, aggiungerà una funzione uguale a Netflix"/>
  </head>
  <body>
    <article>
      <h1>Amazon Prime Video aggiungerà una funzione identica a Netflix</h1>
      <h2>La piattaforma di contenuti in streaming Amazon Prime Video, secondo le ultime indiscrezioni, aggiungerà una funzione uguale a Netflix</h2>
      <address><time datetime="2019-11-20T22:15:39+00:00">20 Nov 2019, 22:15</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/app-amazon-prime-video-e1574152626802.jpg"/>
      </figure>
      <p>Secondo le ultime indiscrezioni, la piattaforma di contenuti in streaming <b>Amazon Prime Video</b>, avrebbe l’intenzione di inserire una nuova <b>funzione</b> molto simile, se non identica, alla piattaforma rivale Netflix.</p>
      <p>I rumor arrivano direttamente da XDA, scovati all’interno del codice APK di Amazon Prime Video. Questo vuol dire che non è ancora sicuro che questa funzionalità arriverà, ma sicuramente gli sviluppatori ci stanno lavorando. Scopriamo di che cosa si tratta.</p>
      <h3>Amazon Prime Video: in arrivo una nuova funzione</h3>
      <p>Le novità per la precisione sarebbero due, la prima riguarda i <b>download automatici</b>, che ormai conosciamo grazie alla piattaforma Netflix. Questi andranno a scaricare le puntate delle serie TV che stiamo vedendo in maniera completamente autonoma, cancellando anche le puntate già viste. Lo scaricamento avverrebbe sia sotto rete Wi-Fi che sotto rete Mobile, previa autorizzazione dell’utente.</p>
      <p>La seconda novità riguarda la possibilità di <b>seguire certi attori famosi</b>, in modo da restare sempre informati dei nuovi video all’interno della piattaforma. Sicuramente la prima è una funzione molto più richiesta dagli utenti, che eviterebbero ogni volta di dover scaricare la puntata al momento, soprattutto in condizioni poco favorevoli di rete internet.</p>
      <p>Come anticipato precedentemente, le indiscrezioni sono state ottenute da <b>Mishaal Rahman</b>, attivando manualmente delle activities all’interno dell’applicazione stessa, che però non sono disponibili al pubblico. Al momento non ci resta che attendere una conferma ufficiale da parte della piattaforma, nel frattempo possiamo gustarci tutti i nuovi <a href="https://www.tecnoandroid.it/2019/11/02/amazon-prime-video-tutte-le-novita-del-mese-di-novembre-2019-617978">contenuti del mese di novembre</a> in attesa di quelli per Natale. Vi ricordo che potete richiedere una prova gratuita del servizio Prime di 30 giorni sul <a href="https://amzn.to/2XtZYDL">sito ufficiale</a> della piattaforma.</p>
    </article>
  </body>
</html>