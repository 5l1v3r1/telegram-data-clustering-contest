<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/bill-2019-project-minister-ep-jayarajan"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-20T22:34:00+00:00"/>
    <meta property="og:title" content="കേരള സൂക്ഷ്മ-ചെറുകിട-ഇടത്തരം വ്യവസായ സ്ഥാപനങ്ങള്‍ സുഗമമാക്കല്‍ ബില്‍-2019"/>
    <meta property="og:description" content="തിരുവന്തപുരം: കേരള സൂക്ഷ്മ-ചെറുകിട-ഇടത്തരം വ്യവസായ സ്ഥാപനങ്ങള്‍ സുഗമമാക്കല്‍ ബില്‍-2019 പദ്ധതി. ബില്‍ അടിസ്ഥാനപ്പെടുത്തി പുതിയ പദ്ധതികള്‍ ആരംഭിക്കുമെന്ന് വ്യവസായ മന്ത്രി ഇപി ജയരാജന്‍ അറിയിച്ചു. സംസ്ഥാനമാകെ വിവിധ തരത്തില്‍ വ്യവസായ പാര്‍ക്കുകള്‍ തുടങ്ങും. പാര്‍ക്കുകളില്‍..."/>
  </head>
  <body>
    <article>
      <h1>കേരള സൂക്ഷ്മ-ചെറുകിട-ഇടത്തരം വ്യവസായ സ്ഥാപനങ്ങള്‍ സുഗമമാക്കല്‍ ബില്‍-2019</h1>
      <address><time datetime="2019-11-20T22:34:00+00:00">20 Nov 2019, 22:34</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തിരുവന്തപുരം: കേരള സൂക്ഷ്മ-ചെറുകിട-ഇടത്തരം വ്യവസായ സ്ഥാപനങ്ങള്‍ സുഗമമാക്കല്‍ ബില്‍-2019 പദ്ധതി. ബില്‍ അടിസ്ഥാനപ്പെടുത്തി പുതിയ പദ്ധതികള്‍ ആരംഭിക്കുമെന്ന് വ്യവസായ മന്ത്രി ഇപി ജയരാജന്‍ അറിയിച്ചു. സംസ്ഥാനമാകെ വിവിധ തരത്തില്‍ വ്യവസായ പാര്‍ക്കുകള്‍ തുടങ്ങും. പാര്‍ക്കുകളില്‍ ഇപ്പോള്‍ നല്‍കി വരുന്ന അടിസ്ഥാന സൗകര്യത്തിനു പുറമെ ഇനി ഭൂമിയും നല്‍കുമെന്നും മന്ത്രി വ്യക്തമാക്കി.</p>
      <p>നിയമത്തിനനുസരിച്ച് വാണിജ്യ മിഷന്‍ പ്രവര്‍ത്തനങ്ങള്‍ ഊര്‍ജിതമാക്കും. ഇതോടെ എംഎസ്എംഇ, പരമ്പരാഗത മേഖലകളുടെ വികസനം സാധ്യമാകും. ഒരു വര്‍ഷത്തിനുള്ളില്‍ ഇവയെല്ലാം നടപ്പാക്കും. ഇതോടെ കേരളം വ്യവസായ രംഗത്ത് വിപ്ലവും സൃഷ്ടിച്ച നാടായി മാറും. യുവാക്കള്‍ക്ക് ഉത്തേജനം പകരുന്ന നിയമമാണിത്. പഠിച്ചിറങ്ങിയാല്‍ സ്വന്തം നിലയില്‍ ഒരു സംരംഭം എത്രയും വേഗം പ്ലാന്‍ ചെയ്യാനും നടപ്പാക്കാനും സാധിക്കും. </p>
      <p>വിദേശതൊഴില്‍ അവസാനിപ്പിച്ച് നാട്ടില്‍ ബിസിനസ്സ് ചെയ്യാന്‍ ആഗ്രഹിക്കുന്നവര്‍ക്ക് ഇതൊരു മികച്ച അവസരമാണ്. പരിസ്ഥിതി സൗഹൃദവും ധാരാളം തൊഴിലവസരങ്ങള്‍ സൃഷ്ടിക്കുന്നതുമായ നൂതന ചെറുകിട സംരംഭങ്ങള്‍ വളര്‍ന്നുവരാന്‍ നിയമം വഴിവയ്ക്കും. ഈസ് ഓഫ് ഡൂയിംഗ് ബിസിനസ്സില്‍ സംസ്ഥാനത്തിന്റെ റാങ്കിംഗ് ഏറെ മെച്ചപ്പെടുത്താന്‍ ഇത് സഹായിക്കുമെന്നും അദ്ദേഹം പറഞ്ഞു.</p>
    </article>
  </body>
</html>