<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zelenskiy-rozpoviv-skilki-chasu-pide-na-remont-viyskovih-kateriv-641311.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T22:58:56+00:00"/>
    <meta property="og:title" content="Зеленський розповів, скільки часу піде на ремонт військових катерів"/>
    <meta property="og:description" content="На відновлення українських військових кораблів потрібно приблизно три місяці"/>
  </head>
  <body>
    <article>
      <h1>Зеленський розповів, скільки часу піде на ремонт військових катерів</h1>
      <address>
        <time datetime="2019-11-20T22:58:56+00:00">20 Nov 2019, 22:58</time>
      </address>
      <h4>На відновлення українських військових кораблів потрібно приблизно три місяці</h4>
      <p>Президент України Володимир Зеленський заявив, що на ремонт українських військових кораблів, які 20 листопада були доставлені в Очаків, знадобиться приблизно три місяці.</p>
      <p>Про це він сказав на брифінгу в Очакові.</p>
      <p>Окрім цього, Зеленський додав, що на катерах не вистачає частини озброєння та деякого обладнання. У зв'язку з цим Україна змушена буде звертатися до Росії з метою вирішення цього питання.</p>
      <p>«Я побачив стан (катерів, - ред.). Буде розслідування - ми побачимо всі деталі (інциденту, - ред.). Ми обов'язково звернемося до російської сторони, щоб вона нам повернула все, що там було. Паралельно ми готові відремонтувати. Поспілкувалися з адміралом Воронченком - десь три місяці і все буде на ходу», - додав Володимир Зеленський.</p>
      <p>Раніше 20 листопада командувач ВМС України Ігор Воронченко заявив, що <a href="https://glavcom.ua/news/pozrivali-plafoni-rozetki-i-unitazi-stalo-vidomo-v-yakomu-stani-rf-povernula-ukrajini-korabli--641178.html">на затриманих Росією кораблях демонтовано практично все обладнання, в тому числі унітази, розетки, плафони</a>. Він зазначив, що «росіяни угробили» катери і пообіцяв показати всьому світу «варварське ставлення» Москви.</p>
      <p>Нагадаємо, 18 листопада командувач ВМС ЗС України Ігор <a href="https://glavcom.ua/news/rosiya-povernula-ukrajini-zahopleni-korabli--640668.html">Воронченко повідомив</a>, що процедура передачі Україні двох катерів та буксира, які були захоплені РФ у 2018 році біля Керченської протоки, завершується, невдовзі почнеться <a href="https://glavcom.ua/news/poverneni-rosijeyu-korabli-pryamuyut-do-odesi--640684.html">буксирування суден до Одеси.</a></p>
      <p>У неділю, 17 листопада, захоплені українські військові кораблі у супроводі російської берегової охорони <a href="https://glavcom.ua/country/incidents/zahopleni-ukrajinski-kateri-vivodjat-iz-kerchi-zmi-640485.html">вивели з акваторії «Генмола» в Керчі.</a></p>
      <related>
        <a href="https://glavcom.ua/news/zelenskiy-obicyaje-pochistiti-ryadi-svojeji-partiji-vid-nedobrosovisnih-deputativ-641310.html"/>
        <a href="https://glavcom.ua/news/zelenskiy-priymaje-povernuti-rosijeyu-korabli-video-641308.html"/>
        <a href="https://glavcom.ua/news/u-litaka-zelenskogo-vidmoviv-dvigun-zmi-641302.html"/>
      </related>
    </article>
  </body>
</html>