<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/ploiesti/barbat-cautat-politisti-plecat-spital-anunte-acordul-medicilor-1_5dd5c0d45163ec42713ce1cc/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-20T22:42:43+00:00"/>
    <meta property="og:title" content="Bărbat căutat de poliţişti, după ce a plecat din spital fără să anunţe şi fără acordul medicilor"/>
    <meta property="og:description" content="Un bărbat aflat sub observaţie la Spitalul Judeţean din Ploieşti, care a părăsit unitatea medicală fără acordul medicilor, dar care nu a mai ajuns acasă, este căutat de către poliţiştii prahoveni."/>
  </head>
  <body>
    <article>
      <h1>Bărbat căutat de poliţişti, după ce a plecat din spital fără să anunţe şi fără acordul medicilor</h1>
      <address><time datetime="2019-11-20T22:42:43+00:00">20 Nov 2019, 22:42</time> by <a rel="author">News.ro</a></address>
      <h4>Un bărbat aflat sub observaţie la Spitalul Judeţean din Ploieşti, care a părăsit unitatea medicală fără acordul medicilor, dar care nu a mai ajuns acasă, este căutat de către poliţiştii prahoveni.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/slatina/politia-cauta-tanar-26-ani-disparut-anul-trecut-mama-anuntat-disparitia-doar-zi-urma-1_5dce82eb5163ec42710bad15/index.html"/>
      </related>
      <p>Poliţiştii din Prahova cer sprijinul populaţiei şi au făcut publice semnalmentele unui bărbat în vârstă de 51 de ani, din localitatea prahoveană Bărcăneşti, care miercuri a plecat din Spitalul Judeţean Ploieşti unde mersese pentru investigaţii medicale şi care este de negăsit.</p>
      <p>Potrivit IPJ Prahova, Dumitru Matei ar fi plecat în cursul zilei de miercuri din observatorul unităţii de primiri urgenţe a spitalului, „fără încuviinţarea personalului medical”, iar până miercuri seară rudele nu au reuşit să îl găsească, motiv pentru care au mers la poliţie şi au anunţat dispariţia.</p>
      <p>Bărbatul are 1,65-1,70 metri înălţime, constituţie astenică, păr tuns scurt, de culoare neagră,  purtând barbă, fără semne particulare, iar la momentul dispariţiei purta pantaloni sport de culoare neagră şi o bluză bleumarin.</p>
      <p>Cei care pot oferi detalii despre acesta sunt rugate să apeleze numărul unic de urgenţă 112 sau cea mai apropiată unitate de poliţie.</p>
      <hr/>
    </article>
  </body>
</html>