<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/v-merostzoker-parexigimenos-chazos-klaous-ke-to-glenti-sto-fifa"/>
    <meta property="og:site_name" content="Metrosport.gr"/>
    <meta property="article:published_time" content="2019-11-20T22:00:00+00:00"/>
    <meta property="og:title" content="Β’ μέρος: Τζόκερ, ο παρεξηγημένος «χαζός» Κλάους και ο ρεπόρτερ Πέλκας"/>
    <meta property="og:description" content="Δημήτρης Πέλκας και Στέλιος Ποζατζίδης αποκαλύπτουν τα γούστα τους στη μουσική και κάνουν κριτική σε ταινίες και πρόσωπα"/>
  </head>
  <body>
    <article>
      <h1>Β’ μέρος: Τζόκερ, ο παρεξηγημένος «χαζός» Κλάους και ο ρεπόρτερ Πέλκας</h1>
      <h2>Δημήτρης Πέλκας και Στέλιος Ποζατζίδης αποκαλύπτουν τα γούστα τους στη μουσική και κάνουν κριτική σε ταινίες και πρόσωπα</h2>
      <address><time datetime="2019-11-20T22:00:00+00:00">20 Nov 2019, 22:00</time> by <a rel="author">Χάρης Δημαράς</a></address>
      <p>Το <u><a href="http://www.metrosport.gr/article/../../../article/pelkas-pozatzidismia-diaforetiki-exomologisi-me-paoktsidikes-istories">πρώτο μέρος της συνέντευξης Ποζατζίδη - Πέλκα</a></u> εστίασε στις εκπληκτικές ιστορίες τους από το παρελθόν με ασπρόμαυρο φόντο, αλλά και όσα μας είπε ο Στέλιος για τον αδερφικό του φίλο.</p>
      <p>Η συζήτηση όμως πήγε και σε άλλα θέματα.</p>
      <p>Μια κατηγορία μόνος του στον ΠΑΟΚ, άλλωστε, είναι ο Κλάους Αθανασιάδης. Οπότε η η συζήτηση δεν γινόταν να μη φτάσει κι εκεί.</p>
      <p>ΣΥΝΕΝΤΕΥΞΗ ΣΤΟΝ ΧΑΡΗ ΔΗΜΑΡΑ</p>
      <p>Ο Ποζατζίδης δεν μασάει τα λόγια του: «Ήμασταν συμπαίκτες και κάναμε και παρέα. Τον θεωρώ με μια έννοια «χαζό», διότι είχε ένα τρομερό ταλέντο, ένα απίστευτο ατού, έκανε το γκολ με τη μία επαφή μέσα στην περιοχή. Θεωρω ότι δε δούλεψε όσο θα μπορούσε πάνω στα καλά του στοιχεία για να το εξελίξει. Ίσως να μην το ήθελε. Μπορούσε να πάει και εξωτερικό, σε ένα πιο υψηλό επίπεδο. Εβλεπα ότι ίσως δεν ήθελε. Δεν τον κρίνω για αυτό, αυτό ήθελε. Θα μπορούσε να παίξει σε πολύ υψηλό επίπεδο. Είχε το πιο δύσκολο πράγμα στο ποδόσφαιρο, το γκολ».</p>
      <p>Ο Πέλκας συμπληρώνει: «Είναι πιστεύω και παρεξηγημενος ο Κλάους. Ανεξάρτητα από το τι έχει κάνει, ήταν κι αυτός μέσα σε αυτούς που έπρεπε να είναι το νταμπλ».</p>
      <h3>«Υπερβολικό αυτό με τον Μελιόπουλο»</h3>
      <p>Η συζήτηση ήρθε και στο θέμα Μελιόπουλου, περισσότερο φυσικά, δηλαδή για το τι μπορεί να οδηγήσει έναν ποδοσφαιριστή σε τέτοιο επίπεδο στην απόφαση να σταματήσει. Ο Ποζατζίδης είπε: «Πόσες ώρες τη μέρα κάνεις προπόνηση; Τέσσερις; Κάνεις και μια ατομική άλλες δύο; Η υπόλοιπη μέρα είναι ελεύθερη. Και να μορφωθείς μπορείς και να ακούσεις κλασική μουσική, έχεις άπλετο χρόνο, παίρνεις λεφτά που άλλοι δεν μπορούν να δουν σε όλη τους τη ζωή. Αυτά πουσου παρέχει ο ΠΑΟΚ. στη Β’ Εθνική δε τα φαντάζονται άλλα παιδιά. Εγώ στον ελεύθερο χρόνο μου κάνω ισπανικά, για να κάνω κάτι για μένα. Αρα, το ποδόσφαιρο δεν αναιρεί άλλη δραστηριότητα. Ήταν υπερβολικό όλο αυτό. Να πει στους ποδοσφαιριστές μορφωθείτε, ναι, αλλά όχι να σταματήσουν το ποδόσφαιρο. Πολλοί παίκτες σπουδάζουν. Μπορείς να το κάνεις και να μην ψάχνεις δικαιολογίες. Μην ακούς Σνικ, άκου κλασική μουσική».</p>
      <p> Δημήτρης Πέλκας και Στέλιος Ποζατζίδης με τον Χάρη Δημαρά</p>
      <figure>
        <img src="https://scontent.fath4-2.fna.fbcdn.net/v/t1.15752-9/74473996_603956730435690_2988649887660244992_n.jpg?_nc_cat=110&amp;_nc_ohc=RuO_CCLJdmwAQkNBE1bwdhsDR691JKAqLWC58pANN3VdZqSpt94mWVvqA&amp;_nc_ht=scontent.fath4-2.fna&amp;oh=fe2265348513d1cbfb028fe594360b3c&amp;oe=5E82E330"/>
      </figure>
      <h3>To Τζόκερ, ο Οικονομόπουλος και ο σπορτκάστερ Πέλκας</h3>
      <p>Η μουσική κατέχει βασικό μέρος στη ζωή τους, αλλά… κυρίως η ελληνική.</p>
      <p>Ο Στέλιος διηγείται: «Θυμάμαι ένα περιστατικό στη Μύκονο. Είχαμε πάει για διακοπές και ένας φίλος μας έβαλε σε ένα μαγαζί που είχε πολύ κόσμο, στα VIP. Επαιζε μουσική house. Μετά από ένα τέταρτο, με κοιτάει ο Πέλκας και μου λέει: Πάμε να φύγουμε; Θέλω να ακούσω ελληνικά (γέλια). Είμαστε και οι δύο της ελληνικής μουσικής περισσότερο». Ο Ποζατζίδης πάντως παραδέχεται πως προτιμάει Οικονομόπουλο. Ο Πέλκας από παλιά είχε τον Σφακιανάκη.</p>
      <p>
        <b>Κοντά στην αγάπη τους για τη μουσική πάντως και η αντίστοιχη για τον κινηματογράφο.</b>
      </p>
      <p>
        <b>Σχολιάζουν την ταινία «Τζόκερ», που σήκωσε μεγάλη συζήτηση.</b>
      </p>
      <p><b>ΠΕΛΚΑΣ:</b> «Ηταν απίστευτη η ερμηνεία του Χοακίν Φοίνιξ. Η ταινία έχει και πολλά μηνύματα, για το μπούλινγκ και το κοινωνικό περιθώριο».</p>
      <p><b>ΠΟΖΑΤΖΙΔΗΣ:</b> «Δε θεωρώ πως δικαιολογεί τη βία, απλά σου τη δείχνει από μια άλλη πλευρά. Με τις εικόνες που παίρνουμε καθημερινά, αυτό ήταν λάιτ. Πιο ανατριχιαστική ήταν η σκηνή με τον φόνο στο σπίτι, διότι ο Τζόκερ είναι τόσο ήρεμος. Το πιο σοκαρισιτκό είναι πως τον σκοτώνει και δε νιώθει ενοχή, φιλάει τον άλλον. Γιατί ο άλλος του φέρθηκε σωστά, ήταν έντονη εικόνα».</p>
      <p>
        <b>Για να γελάσουν πάντως προτιμούν στο Netwix, τον Φάνη Λαμπρόπουλο και την παρέα του.</b>
      </p>
      <figure>
        <iframe src="https://www.youtube.com/embed/zAGVQLHvwOY" width="560" height="315" data-service="Youtube" scrolling="no"/>
      </figure>
      <p>
        <i>
          <b>Τι θα ήταν αν δεν ήταν ποδοσφαιριστές;</b>
        </i>
      </p>
      <p><b>ΠΕΛΚΑΣ ΓΙΑ ΠΟΖΑΤΖΙΔΗ:</b> «Θα ήταν σίγουρα τραγουδιστής»</p>
      <p><b>ΠΟΖΑΤΖΙΔΗΣ ΓΙΑ ΠΕΛΚΑ:</b> «Ραδιοφωνικός παραγωγός ή δημοσιογράφος. Σχολιαστής, αλλά πολύ καυστικός. Με χαβαλέ και ωραίο τρόπο».</p>
      <p>
        <u>
          <a href="http://www.metrosport.gr/article/../../../article/pelkas-mimite-isidoro-printezi-ke-ginete-chamos">ΘΥΜΗΘΕΙΤΕ ΕΔΩ ΤΗΝ ΜΙΜΗΣΗ ΤΟΥ ΠΕΛΚΑ ΣΤΗΝ ΠΕΡΙΓΡΑΦΗ ΤΟΥ ΙΣΙΔΩΡΟΥ ΠΡΙΝΤΕΖΗ</a>
        </u>
      </p>
      <p>
        <b>
          <i>Τους ενοχλεί…</i>
        </b>
      </p>
      <p>Η προκατάληψη που ακολουθεί τους ποδοσφαιριστές. «Ενας ποδοσφαιριστής γνωρίζει μια κοπέλα και της λέει με τι ασχολείται. Αμέσως υπάρχει μια αντίδραση. Υπάρχει μια φήμη που δεν έχει δημιουργήσει ο Πέλκας ή ο Ποζατζίδης. Φταίει μόνο ο ποδοσφαιριστής που πάει να το εκμεταλλευτεί, αλλά δεν είναι όλοι έτσι».</p>
      <p>
        <i>
          <b>Το πρότυπο…</b>
        </i>
      </p>
      <p><b>ΠΟΖΑΤΖΙΔΗΣ:</b> «Ο κορυφαίος όλων των εποχών είναι ο Ζιντάν για μένα».</p>
      <p><b>ΠΕΛΚΑΣ:</b> «Ζιντάν, Ροναλντίνιο, αλλά και Ρονάλντο, το φαινόμενο, που δεν τον ζήσαμε πολύ αλλά τον παρακολουθούμε από τα βίντεο. Τώρα ο Μέσι».</p>
      <p><b>ΠΟΖΑΤΖΙΔΗΣ:</b> «Εγώ Κριστιάνο»</p>
      <p><b>ΠΕΛΚΑΣ:</b> «Τον γλεντάω στο FIFA με την Μπάρτσα, γι’ αυτό…»</p>
      <p>
        <i>
          <b>Η έκπληξη….</b>
        </i>
      </p>
      <p><b>ΠΟΖΑΤΖΙΔΗΣ:</b> «Γυρνάω από την προπόνηση στη Λαμία και τον βλέπω μέσα στο σπίτι μου! Είχε πάρει το κλειδί, ήρθε να μου κάνει έκπληξη και έφυγε»</p>
      <p>
        <b>Το γκολ του Πέλκα που πανηγύρισε περισσότερο ο Στέλιος</b>
      </p>
      <p>«Νομίζω το πλασέ με τον Παναθηναϊκό. Ήταν γκολάρα. Και δείχνει πως όλα είναι θέμα δουλειάς. Τα καλοκαίρια ο Μήτσος έκανε ατομικές στην τεχνική. Πήγαινε στη Χαλκδική. Βαρούσε πλασέ στο γάμα. Κάποια στιγμή το ταλέντο αρχίζει και φθείρεται. Ο Μήτσος δούλεψε».</p>
      <figure>
        <iframe src="https://www.youtube.com/embed/XYa4r7NPPiU" width="560" height="315" data-service="Youtube" scrolling="no"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/sti-machi-me-ael-varela-maourisio"/>
        <a href="http://www.metrosport.gr/article/echi-tromeri-ekrixi-koutsias-na-vali-voulokeri"/>
        <a href="http://www.metrosport.gr/article/kiose-ean-kani-ipomoni-ke-doulevi-michai-tha-kathierothi"/>
        <a href="http://www.metrosport.gr/article/monomachies-ton-pekton-tou-fereira-en-meso-tropikis-kategidas-v"/>
        <a href="http://www.metrosport.gr/article/den-apokliete-na-kinithi-gia-danismo-tou-giannouli-fener"/>
        <a href="http://www.metrosport.gr/article/karageorgioutha-anevi-epipedo-me-tis-epistrofes-maourisiovieirinia"/>
      </related>
    </article>
  </body>
</html>