<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/volei/294058-kerdise-to-xeirokrothma-h-foymakh"/>
    <meta property="og:site_name" content="gavros.gr"/>
    <meta property="article:published_time" content="2019-11-20T22:07:00+00:00"/>
    <meta property="og:title" content="Κέρδισε το χειροκρότημα η Φουμάκη"/>
    <meta property="og:description" content="Η νεαρή πασαδόρος του Ολυμπιακού έκανε το ευρωπαϊκό της ντεμπούτο στο ματς με τον Πορφύρα με τον κόσμο που βρέθηκε στο γήπεδο να την καταχεικροτεί."/>
  </head>
  <body>
    <article>
      <h1>Κέρδισε το χειροκρότημα η Φουμάκη</h1>
      <address>
        <time datetime="2019-11-20T22:07:00+00:00">20 Nov 2019, 22:07</time>
      </address>
      <p>Η γυναικεία ομάδα βόλεϊ του Ολυμπιακού επικράτησε και στο δεύτερο παιχνίδι του Πορφύρα με 3-0 σετ και έτσι πήρε πανηγυρική πρόκριση στη φάση των «32» του CEV Challenge Cup.</p>
      <p>Μια από τις εκπλήξεις που επεφύλασσε ο Μπράνκο Κοβάτσεβιτς στην αναμέτρηση ήταν η χρησιμοποίηση της Θεοδώρας Φουμάκη.</p>
      <p>Η 14χρονη πασαδόρος της ομάδας Κορασίδων του Ολυμπιακού εδώ και λίγο καιρό βρίσκεται στην αποστολή της μεγάλης ομάδας μιας και λογίζεται ως δεύτερη πασαδόρος πίσω από την Στέλλα Χριστοδούλου. Ο λόγος είναι φυσικά ο τραυματισμός της Παναγιώτας Ξανθοπούλου.</p>
      <p>Το περασμένο Σαββατοκύριακο η νεαρή πασαδόρος του Θρύλου πραγματοποίησε την πρώτη της εμφάνιση με τη μεγάλη ομάδα στο ματς με τον Ηλυσιακό, και σήμερα ήταν η ώρα της ευρωπαϊκής της πρεμιέρας κόντρα στον Πορφύρα.</p>
      <p>Η Φουμάκη πέρασε στον αγωνιστικό χώρο του πρώτου σετ, με το σκορ στο 23-13 και με δύο δικές της πάσες ο Ολυμπιακός κατέκτησε το σετ με 25-13. Μάλιστα, η 14χρονη πήρε το χειροκρότημα των φιλάθλων του Ολυμπιακού που βρέθηκαν στο «Μελίνα Μερκούρη» αλλά και των συμπαικτριών της.</p>
      <related>
        <h4>Διαβάστε επίσης</h4>
        <a href="https://www.gavros.gr/article/volei/294059-to-shmantiko-einai-oti-phrame-thn-prokrish"/>
        <a href="https://www.gavros.gr/article/volei/294061-synexizoyme-twra-dynamika-sto-prwtathlhma"/>
        <a href="https://www.gavros.gr/article/volei/294054-kai-twra-xapoel-kfar-sampa"/>
        <a href="https://www.gavros.gr/article/volei/294051-panhgyrika-stoys-32"/>
      </related>
    </article>
  </body>
</html>