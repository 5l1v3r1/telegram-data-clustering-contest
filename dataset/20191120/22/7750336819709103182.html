<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://brescia.corriere.it/notizie/cronaca/19_novembre_21/rapina-villa-ad-gioielliere-colpito-tre-coltellate-3a451ed0-0c3a-11ea-89cc-e514bdace0f8.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-20T22:00:00+00:00"/>
    <meta property="og:title" content="Rapina in villa ad un gioielliere colpito con tre coltellate"/>
    <meta property="og:description" content="Il 70enne è stato aggredito nella notte da un uomo che si è intrufolato nel suo appartamento di via Cremona: un fendente gli ha perforato il polmone"/>
  </head>
  <body>
    <article>
      <h1>Rapina in villa ad un gioielliere<br/>colpito con tre coltellate</h1>
      <h2>Il 70enne è stato aggredito nella notte da un uomo che si è intrufolato nel suo appartamento di via Cremona: un fendente gli ha perforato il polmone</h2>
      <address><time datetime="2019-11-20T22:00:00+00:00">20 Nov 2019, 22:00</time> by <a rel="author">Redazione online</a></address>
      <p>Torna l’incubo delle rapine in villa nel Bresciano. Dopo l’aggressione vissuta il primo maggio dall’imprenditore David Quilleri, la notte del 21 novembre il copione si è ripetuto, vittima un gioielliere 70enne residente in via Cremona. In questo caso però l’epilogo è stato ben più violento, visto che la vittima ha ricevuto tre coltellate, una delle quali gli ha perforato il polmone.</p>
      <slideshow>
        <figure>
          <img src="https://images2-brescia.corriereobjects.it/methode_image/2019/11/21/Brescia/Foto%20Gallery/PHOTO-2019-11-21-10-33-21_MGTHUMB-INTERNA.jpg"/>
          <figcaption>La rapina in villa ad un gioielliere</figcaption>
        </figure>
        <figure>
          <img src="https://images2-brescia.corriereobjects.it/methode_image/2019/11/21/Brescia/Foto%20Gallery/PHOTO-2019-11-21-10-33-22_MGTHUMB-INTERNA.jpg"/>
          <figcaption>La rapina in villa ad un gioielliere</figcaption>
        </figure>
        <figure>
          <img src="https://images2-brescia.corriereobjects.it/methode_image/2019/11/21/Brescia/Foto%20Gallery/PHOTO-2019-11-21-10-33-23_MGTHUMB-INTERNA.jpg"/>
          <figcaption>La rapina in villa ad un gioielliere</figcaption>
        </figure>
        <figure>
          <img src="https://images2-brescia.corriereobjects.it/methode_image/2019/11/21/Brescia/Foto%20Gallery%20-%20Trattate/photo-2019-11-21-10-33-25_ori_crop_MASTER__0x0_MGTHUMB-INTERNA.jpg"/>
          <figcaption>La rapina in villa ad un gioielliere</figcaption>
        </figure>
        <figcaption>La rapina in villa ad un gioielliere</figcaption>
      </slideshow>
      <p>Era notte quando il gioielliere, che vive nel bell’appartamento con la moglie, ha sentito dei rumori sospetti e si è svegliato, trovandosi in casa uno sconosciuto, che anziché fuggire ha reagito colpendo il proprietario di casa alla testa per poi dargli tre coltellate. Il coltello utilizzato, probabilmente trovato nella stessa abitazione, è stato poi abbandonato sul posto. A chiamare i soccorsi e le forze dell’ordine la moglie, che dormiva in un’altra stanza. La mattina del 21 novembre la Scientifica ha effettuato una serie di esami per cercare indizi utili per scoprire l’aggressore.</p>
    </article>
  </body>
</html>