<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/jana-z-mise-novy-domov-trela-bidu-s-nouzi-konecne-se-na-me-usmalo-stesti-rika"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T22:50:00+00:00"/>
    <meta property="og:title" content="Jana z Mise nový domov neměla s dětmi na jídlo: Tereza Pergnerová jí změnila život"/>
    <meta property="og:description" content="S Janou Novákovou z reality show Mise nový domov se osud nepáral. Narodila se s rozštěpem páteře, přišla o jednu nohu, prodělala rakovinu a navíc se topila v dluzích. Díky televiznímu projektu ale dostala šanci na nový a lepší život."/>
  </head>
  <body>
    <article>
      <h6 class="kicker">osud</h6>
      <h1>Jana z Mise nový domov neměla s dětmi na jídlo: Tereza Pergnerová jí změnila život</h1>
      <address><time datetime="2019-11-20T22:50:00+00:00">20 Nov 2019, 22:50</time> by <a rel="author">Alena Zajícová</a></address>
      <slideshow>
        <figure>
          <img src="https://www.extra.cz/images/thumbs/8c/e3/8ce3662-247311-janak-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Jana s dcerami.<cite>TV Nova</cite></figcaption>
        </figure>
        <figure>
          <img src="https://www.extra.cz/images/thumbs/b7/88/b788c22-247314-janal-2560x0-shrink.png"/>
          <figcaption>Janě věnovala spousta lidí knihy s osobním vzkazem.<cite>TV Nova</cite></figcaption>
        </figure>
        <figure>
          <img src="https://www.extra.cz/images/thumbs/36/9a/369aa49-247313-janaa-2560x0-shrink.png"/>
          <figcaption>Maminka Jana má amputovanou nohu.<cite>TV Nova</cite></figcaption>
        </figure>
        <figure>
          <img src="https://www.extra.cz/images/thumbs/a4/7c/a47cb99-247312-jana-2560x0-shrink.png"/>
          <figcaption>Jana Nováková s dcerami.<cite>TV Nova</cite></figcaption>
        </figure>
      </slideshow>
      <p>
        <b>S Janou Novákovou z reality show Mise nový domov se osud nepáral. Narodila se s rozštěpem páteře, přišla o jednu nohu, prodělala rakovinu a navíc se topila v dluzích. Díky televiznímu projektu ale dostala šanci na nový a lepší život.</b>
      </p>
      <p>Paní Jana žila se svými dvěma dcerami sama v otřesném bytě, kde byla plíseň a nepořádek. Jana z invalidního vozíku si chtěla vše udělat svépomocí, což bohužel i tak vypadalo. Vymalované stěny jenom na půl toho byly důkazem. V bytě byla celkově depresivní atmosféra, která okamžitě padla i na Terezu Pergnerovou a vedoucího stavby Pepu.</p>
      <p>Jana s dcerami třela bídu s nouzí, kolikrát prý ani neměly na jídlo a k večeři si musely vystačit se třemi krajíci chleba. Životem zkoušenou Janu a její dvě dcery poslala Tereza na řecký ostrov Lefkada, kde si měly všechny odpočinout. Během natáčení ale Tereza zjistila, že výše Janina dluhu dalece převyšuje částku, kterou maminka čtyř dětí uvedla.</p>
      <p>I to se však díky veřejné sbírce a hlavnímu sponzorovi vyřešilo a Jana tak dostala doslova druhou šanci na nový život. Nejvíce ji potěšilo, že mají její dcerky konečně svůj pokojíček.</p>
      <p>I když si Jana nemůže nový život v bezbariérovém bytě vynachválit, otázkou zůstává, jak jí nový styl života bez dluhů dlouho vydrží.</p>
    </article>
  </body>
</html>