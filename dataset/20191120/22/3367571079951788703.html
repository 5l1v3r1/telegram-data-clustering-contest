<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/prandelli-ancelotti-su-insigne-non-sbaglia-sa-bene-dove-deve-giocare-sulla-nazionale-415262"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-20T22:10:00+00:00"/>
    <meta property="og:title" content="Prandelli: &quot;Ancelotti su Insigne non sbaglia, sa bene dove deve giocare. Sulla Nazionale...&quot;"/>
    <meta property="og:description" content="A Radio Punto Nuovo è intervenuto Cesare Prandelli, allenatore che è stato ct dell'Italia in passato"/>
  </head>
  <body>
    <article>
      <h1>Prandelli: "Ancelotti su Insigne non sbaglia, sa bene dove deve giocare. Sulla Nazionale..."</h1>
      <h2>A Radio Punto Nuovo è intervenuto Cesare Prandelli, allenatore che è stato ct dell'Italia in passato</h2>
      <address><time datetime="2019-11-20T22:10:00+00:00">20 Nov 2019, 22:10</time> by <a rel="author">Redazione Tutto Napoli.net</a></address>
      <p>A<i> Radio Punto Nuovo</i> è intervenuto <b>Cesare Prandelli</b>, allenatore: “Quest’Italia è tutto merito di Roberto Mancini. All’inizio sembrava che alcune convocazioni fossero frutto di provocazioni, invece hanno tutte portato risultati. Ci sono ragazzi di ottima qualità ed il suo è un lavoro molto interessante. I giocatori che ha a disposizione Mancini, sono quelli che convocai anch’io, con buone qualità tecniche. Dovremmo essere orgogliosi di questi ragazzi e del fatto che produciamo ancora giocatori di qualità. Resta da capire perché poche prime punte riescono a sfondare, prima abbondavamo”.</p>
      <p><b>Insigne sbagliato metterlo nel ruolo in cui lo impiega Ancelotti? </b>“Ancelotti per me non sbaglia mai, se mettiamo in discussione lui, allora… Lui sa benissimo quali sono le caratteristiche di Lorenzo, le sue capacità, può alternarsi, trova sempre spazi. Devono trovare un equilibrio tra squadra, società e tifoseria per ritrovare entusiamo. Insigne è un ottimo giocatore, ma deve essere supportato da una squadra che abbia una struttura tale da farlo esprimere al meglio”.</p>
    </article>
  </body>
</html>