<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/gospodarka-komunalna/sopot-szuka-artysty,135311.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-20T22:02:00+00:00"/>
    <meta property="og:title" content="Sopot szuka artysty"/>
    <meta property="og:description" content="Do poniedziałku, 25 listopada br. można jeszcze składać pisemne oferty na najem lokalu przeznaczonego na pracownię artystyczną w Sopocie. Oferta dotyczy lokalu położonego przy ulicy Dąbrowskiego 2/10."/>
  </head>
  <body>
    <article>
      <h1>Sopot szuka artysty</h1>
      <address><time datetime="2019-11-20T22:02:00+00:00">20 Nov 2019, 22:02</time> by <a rel="author">JS  </a></address>
      <h4>Do poniedziałku, 25 listopada br. można jeszcze składać pisemne oferty na najem lokalu przeznaczonego na pracownię artystyczną w Sopocie. Oferta dotyczy lokalu położonego przy ulicy Dąbrowskiego 2/10.</h4>
      <hr/>
      <p>Lokal przy ul. Dąbrowskiego 2/10 przeznaczony jest do oddania w najem w trybie bezprzetargowym na pracownię dla twórcy do prowadzenia działalności w dziedzinie kultury i sztuki. Całkowita powierzchnia wynosi 32,73 m2. Pełna oferta konkursowa dotycząca tego lokalu opublikowana została w ogłoszeniach w BIP.</p>
      <p>Zasady gospodarowania zasobem komunalnych lokali użytkowych określone zostały w Uchwale Nr XXXVI/437/2019 Rady Miasta Sopotu z dnia 05.03.2010 r. Lokale w trybie bezprzetargowym oddawane są w najem m.in. osobom, które aktywnie prowadza działalność w dziedzinie kultury i sztuki, absolwentom uczelni artystycznych, członkom związków i stowarzyszeń twórczych a także twórcom nieprofesjonalnym rekomendowanym przez środowiska twórcze. Oferent składając pisemną ofertę określa rodzaj działalności jaką zamierza prowadzić oraz dołącza wymagane w warunkach konkursowych inne dokumenty i informacje. Umowy najmu z artystami zawierane są w przeważającej większości na czas nieoznaczony chyb, że istnieją powody inwestycyjne, planistyczne czy inne to wówczas okres zawarcia umowy jest oznaczony.</p>
      <p>Artyści wynajmujący lokale z przeznaczeniem na pracownie mają również preferencje czynszowe. Na podstawie Zarządzenia Prezydenta Miasta Sopotu Nr 1089/2013, do najmu lokali na tę działalność stosowana jest stawka czynszowa ustalona jak dla najmu lokali mieszkalnych. Obecne jest to 8,14 zł/m2.</p>
      <p>Miasto Sopot dysponuje obecnie 45. lokalami oddanymi w najem na pracownie artystyczne. </p>
    </article>
  </body>
</html>