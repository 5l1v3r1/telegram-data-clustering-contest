<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187434/"/>
    <meta property="og:site_name" content="Janam TV"/>
    <meta property="article:published_time" content="2019-11-20T22:09:24+00:00"/>
    <meta property="og:title" content="താജ്മഹലിന്റെ പരിസരത്ത് ഡ്രോണ്‍ പറത്തി; അഞ്ച് റഷ്യന്‍ പൗരന്മാര്‍ അറസ്റ്റില്‍"/>
    <meta property="og:description" content="ആഗ്ര: താജ്മഹലിന്റെ പരിസരത്ത് ഡ്രോണ്‍ പറത്തിയ റഷ്യന്‍ പൗരന്മാരെ പിടികൂടി. അഞ്ച് റഷ്യന്‍ പൗരന്മാരെയാണ് ആഗ്ര പോലീസ് ബുധനാഴ്ച കസ്റ്റഡിയില്‍ എടുത്തത്."/>
  </head>
  <body>
    <article>
      <h1>താജ്മഹലിന്റെ പരിസരത്ത് ഡ്രോണ്‍ പറത്തി; അഞ്ച് റഷ്യന്‍ പൗരന്മാര്‍ അറസ്റ്റില്‍</h1>
      <address><time datetime="2019-11-20T22:09:24+00:00">20 Nov 2019, 22:09</time> by <a rel="author">Janam TV Web Desk</a></address>
      <p>ആഗ്ര: താജ്മഹലിന്റെ പരിസരത്ത് ഡ്രോണ്‍ പറത്തിയ റഷ്യന്‍ പൗരന്മാരെ പിടികൂടി. അഞ്ച് റഷ്യന്‍ പൗരന്മാരെയാണ് ആഗ്ര പോലീസ് ബുധനാഴ്ച കസ്റ്റഡിയില്‍ എടുത്തത്. പുതുതായി തുറന്ന മെഹ്താബ് ബാഗില്‍ നിന്നും വീഡിയോ ക്യാമറയില്‍ ഇവര്‍ പകര്‍ത്തിയ ദൃശ്യങ്ങളും പോലീസ് പിടിച്ചെടുത്തു.</p>
      <p>താജ്മഹലിന്റെ പരിസരത്ത് ഡ്രോണ്‍ ഉപയോഗിച്ച് ദൃശ്യങ്ങള്‍ പകര്‍ത്തുന്നത് നിരോധിച്ചിട്ടുണ്ട്. എന്നാല്‍ ഇക്കാര്യം അറിയില്ലെന്നാണ് പിടിയിലായ റഷ്യന്‍ പൗരന്മാര്‍ പറയുന്നത്. ഇവരെ വിശദമായി ചോദ്യം ചെയ്തു വരികയാണെന്ന് ആഗ്ര പോലീസ് അറിയിച്ചു.</p>
    </article>
  </body>
</html>