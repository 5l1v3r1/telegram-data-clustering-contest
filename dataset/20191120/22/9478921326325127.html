<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/tripoli/panepistimio-peloponnisoy-synantisi-perifereiarchi-me-prytani-gia-to-campus/"/>
    <meta property="og:site_name" content="ert.gr"/>
    <meta property="article:published_time" content="2019-11-20T22:49:45+00:00"/>
    <meta property="og:title" content="Πανεπιστήμιο Πελοποννήσου: Συνάντηση περιφερειάρχη με πρύτανη για το campus"/>
    <meta property="og:description" content="Tη δέσμευση ότι θα προχωρήσουν με γρήγορους ρυθμούς από την πλευρά της Περιφέρειας, οι διαδικασίες που αφορούν τις μελέτες για τη δημιουργία campus, του Πανεπιστημίου Πελοποννήσου, στις εγκαταστάσεις του παλιού Ψυχιατρείου Τρίπολης, έκανε ο περιφερειάρχης Παναγιώτης Νίκας, προς τον πρύτανη του εν λόγω ΑΕΙ, Αθανάσιο Κατσή, ο οποίος τον συνάντησε την Τετάρτη 20 Νοεμβρίου, στο γραφείο του, στην αρκαδική πρωτεύουσα."/>
  </head>
  <body>
    <article>
      <h1>Πανεπιστήμιο Πελοποννήσου: Συνάντηση περιφερειάρχη με πρύτανη για το campus</h1>
      <address><time datetime="2019-11-20T22:49:45+00:00">20 Nov 2019, 22:49</time> by <a rel="author">Σταύρος Ζορμπαλάς</a></address>
      <p>Tη δέσμευση ότι θα προχωρήσουν με γρήγορους ρυθμούς από την πλευρά της Περιφέρειας, οι διαδικασίες που αφορούν τις μελέτες για τη δημιουργία <b>campus</b>, του Πανεπιστημίου Πελοποννήσου, στις εγκαταστάσεις του παλιού Ψυχιατρείου Τρίπολης, έκανε ο περιφερειάρχης Παναγιώτης Νίκας, προς τον πρύτανη του εν λόγω ΑΕΙ, Αθανάσιο Κατσή, ο οποίος τον συνάντησε την Τετάρτη 20 Νοεμβρίου, στο γραφείο του, στην αρκαδική πρωτεύουσα.</p>
      <p>Ανάλογη δέσμευση υπήρξε από τον περιφερειάρχη και για το θέμα της <b>στέγασης</b> του νέου τμήματος της Σχολής Καλών Τεχνών του Πανεπιστημίου, στο<b> Ναύπλιο</b>.</p>
      <p>“Αποτελεί πεποίθησή μου ότι η ανάπτυξη της Περιφέρειας είναι άμεσα συνδεδεμένη με την πορεία του Πανεπιστημίου, το οποίο θα το στηρίξουμε σε όλα τα επίπεδα”, επισήμανε ο περιφερειάρχης προς τον Αθ. Κατσή, από τον οποίον ζήτησε “να συνεχιστεί η καλή συνεργασία με το Πανεπιστήμιο, τη γνωμοδότηση του οποίου επιζητεί η Περιφέρεια όσον αφορά θέματα επιστημονικού ενδιαφέροντος”.</p>
      <figure>
        <img src="https://www.ert.gr/wp-content/uploads/2019/11/%CE%9A%CE%B1%CF%84%CF%83%CE%AE%CF%82-13.jpg"/>
      </figure>
      <p>από ανάρτηση στο www.ppel.gov.gr<br/>κεντρ. φωτό: Στ. Ζορμπαλάς<br/>εσωτ.φωτό: www.ppel.gov.gr</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/tripoli/synantisi-p-nika-me-prothypoyrgo/"/>
        <a href="https://www.ert.gr/perifereiakoi-stathmoi/kalamata/h-prostasia-toy-kastroy-tis-koronis-proteraiotita-gia-tin-perifereiaki-archi/"/>
        <a href="https://www.ert.gr/perifereiakoi-stathmoi/tripoli/aitima-gia-stasi-proastiakoy-ston-isthmo/"/>
        <a href="https://www.ert.gr/perifereiakoi-stathmoi/kerkira/kerkyra-kykloforiakes-rythmiseis-sto-limani-logo-ergon-asfaltostrosis/"/>
        <a href="https://www.ert.gr/perifereiakoi-stathmoi/kalamata/ypografi-tis-symvasis-gia-tin-anakataskeyi-toy-limanioy-tis-kyparissias/"/>
        <a href="https://www.ert.gr/perifereiakoi-stathmoi/tripoli/p-nikas-se-chamilo-epipedo-oi-entaxeis-kai-i-aporrofitikotita-sto-pep-peloponnisoy/"/>
      </related>
    </article>
  </body>
</html>