<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/premier-league-kontuzje-w-liverpoolu-przed-meczem-z-crystal-palace,986953.html"/>
    <meta property="og:site_name" content="TVN24"/>
    <meta property="article:published_time" content="2019-11-20T22:32:00+00:00"/>
    <meta property="og:title" content="Zmartwienie Juergena Kloppa. W Liverpoolu plaga kontuzji"/>
    <meta property="og:description" content="Mohamed Salah i Andy Robertson prawdopodobnie nie zagrają w najbliższym meczu Liverpoolu przeciwko Crystal Palace - informują angielskie media. To spore zmartwienie dla Juergena Kloppa, któremu zal..."/>
  </head>
  <body>
    <article>
      <h1>Zmartwienie Juergena Kloppa. W Liverpoolu plaga kontuzji</h1>
      <address>
        <time datetime="2019-11-20T22:32:00+00:00">20 Nov 2019, 22:32</time>
      </address>
      <slideshow>
        <figure>
          <img src="https://r-scale-40.dcs.redcdn.pl/scale/o2/tvn/web-content/m/p1/i/333222170ab9edca4785c39f55221fe7/b03513c5-34d0-4e88-8dd5-ad8e0e7bff72.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/e0480b56-4a1c-4088-bfc2-227bcfff7911-480p.mp4"/>
          <figcaption>Liverpool podejmował Manchester City</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/73e0f7487b8e5297182c5a711d20bf26/a83120e4-a2c5-4664-b71c-6bec3267f11c-480p.mp4"/>
          <figcaption>Mohamed Salah - król Premier League</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/b80bd28b-1720-44aa-977c-a456923e2631-480p.mp4"/>
          <figcaption>Liverpool haruje przed wyprawą do Genk w Lidze Mistrzów</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/14ea4724-44a8-44c0-8d44-bf0371eb5507-480p.mp4"/>
          <figcaption>Juergen Klopp o kuriozalnej sytuacji z klubowymi MŚ</figcaption>
        </figure>
        <figcaption>Liverpool wygrał w lidze z Manchesterem City i prowadzi w tabeli Foto: PA Sport | Video: PAP/EPA</figcaption>
      </slideshow>
      <h3>Mohamed Salah i Andy Robertson prawdopodobnie nie zagrają w najbliższym meczu Liverpoolu przeciwko Crystal Palace - informują angielskie media. To spore zmartwienie dla Juergena Kloppa, któremu zależy na utrzymaniu ośmiopunktowej przewagi nad Leicester na szczycie tabeli Premier League.</h3>
      <p>Salah walczy z urazem kostki od początku października. Kontuzja odnowiła się mu w trakcie spotkania z Manchesterem City dwa tygodnie temu. Potem egipski napastnik nie grał w ostatnich meczach reprezentacji Egiptu z Komorami i Kenią, chociaż pojawił się na zgrupowaniu.</p>
      <related>
        <a href="https://eurosport.tvn24.pl/pilka-nozna,105/liverpool-lepszy-od-mistrzow-anglii-nie-obylo-sie-bez-duzych-kontrowersji,984446.html"/>
      </related>
      <p>Problemy w linii obrony</p>
      <p>W meczu w City uraz kostki odnowił się również Andy'emu Robertsonowi. Obrońca grał wprawdzie do końca spotkania, ale zmuszony był do opuszczenia meczów Szkocji w eliminacjach do Euro 2020.</p>
      <p>Wyjazdowe spotkanie z Crystal Palace, które zostanie rozegrane 23 listopada, nie powinno sprawić piłkarzom Juergena Kloppa większych problemów, ale mimo wszystko strata kolejnych zawodników jest sporym zmartwieniem dla trenera. Tym bardziej że z powodu kontuzji wątpliwy jest również występ drugiego obrońcy Joe Gomeza i pomocnika Jordana Hendersona.</p>
      <h3>Walka o utrzymanie prowadzenia</h3>
      <p>Liverpool po 12 kolejkach jest liderem Premier League, z ośmioma punktami przewagi nad Leicester i Chelsea. Kloppowi zależy na utrzymaniu wypracowanej zaliczki na szczycie tabeli, co w obliczu plagi kontuzji w zespole staje się coraz trudniejszym zadaniem.</p>
      <p>Autor: mc/TG/kwoj / Źródło: eurosport.pl / Daily Mail</p>
    </article>
  </body>
</html>