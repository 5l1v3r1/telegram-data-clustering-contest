<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/echasan-trichrono-koritsi-apo-pediko-stathmo-sto-virona"/>
    <meta property="og:site_name" content="Voria.gr"/>
    <meta property="article:published_time" content="2019-11-20T22:31:00+00:00"/>
    <meta property="og:title" content="ΕΧΑΣΑΝ ΤΡΙΧΡΟΝΟ ΚΟΡΙΤΣΙ ΑΠΟ ΠΑΙΔΙΚΟ ΣΤΑΘΜΟ ΣΤΟ ΒΥΡΩΝΑ"/>
    <meta property="og:description" content="Μία κυρία που ήταν σπίτι της είδε τη μικρή να βγαίνει από τον παιδικό. Κατέβηκε κάτω, την πήρε και την ξαναπήγε στον παιδικό σταθμό,"/>
  </head>
  <body>
    <article>
      <h1>ΕΧΑΣΑΝ ΤΡΙΧΡΟΝΟ ΚΟΡΙΤΣΙ ΑΠΟ ΠΑΙΔΙΚΟ ΣΤΑΘΜΟ ΣΤΟ ΒΥΡΩΝΑ</h1>
      <h2>Μία κυρία που ήταν σπίτι της είδε τη μικρή να βγαίνει από τον παιδικό. Κατέβηκε κάτω, την πήρε και την ξαναπήγε στον παιδικό σταθμό,</h2>
      <address><time datetime="2019-11-20T22:31:00+00:00">20 Nov 2019, 22:31</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Ένα<b> τρίχρονο κοριτσάκι έφυγε από παιδικό σταθμό</b> του Βύρωνα και βγήκε στο δρόμο χωρίς να την αντιληφθεί κανείς, όπως <b>κατήγγειλε ο πατέρας του παιδιού.</b></p>
      <p>Μιλώντας στο κεντρικό δελτίο ειδήσεων του Star ο άνδρας κατήγγειλε ότι το παιδί σώθηκε από τύχη. Σύμφωνα με όσα αναφέρει, το 3χρονο φέρεται να διέσχισε περίπου <b>200 μέτρα και να έφτασε στη λεωφόρο. </b>Για καλή του τύχη, εκείνη τη στιγμή δεν περνούσαν αυτοκίνητα.</p>
      <p>Όπως περιέγραψε, το πρωί της περασμένης Παρασκευής άφησε την τρίχρονη κόρη του στον παιδικό σταθμό όταν ξαφνικά ενημερώθηκε ότι η μικρή είχε καταφέρει να διαφύγει της προσοχής της δασκάλας και να βγει στον δρόμο.</p>
      <p>«Από τα λεγόμενα του παιδικού σταθμού, η μία εκδοχή είναι ότι είχαν μία θεατρική παράσταση. Είχαν αφήσει ανοιχτές τις πόρτες για να μεταφερθούν τα σκηνικά και η Ηλέκτρα χώθηκε μέσα σε ένα σκηνικό. Κατά λάθος ο άνθρωπος που μετέφερε τα σκηνικά την έβγαλε έξω» εξήγησε ο πατέρας της μικρής.</p>
      <p>Τη μικρή, σύμφωνα με την μαρτυρία του πατέρα, την εντόπισε κάτοικος της περιοχής.</p>
      <p>«Μία κυρία που ήταν σπίτι της είδε τη μικρή να βγαίνει από τον παιδικό. Κατέβηκε κάτω, την πήρε και την ξαναπήγε στον παιδικό σταθμό».</p>
      <p>Το απίστευτο αυτό περιστατικό <b>θορύβησε τον Δήμο</b>, ο οποίος έκανε τις απαραίτητες ενέργειες ενώ ο πατέρας καταγγέλλει κενά στην ασφάλεια του παιδικού σταθμού και ζητά να μην βρεθούν άλλα παιδιά εκτεθειμένα στον κίνδυνο όπως η κόρη του.</p>
      <p>«Έχω υποβάλει μήνυση για να προφυλάξω κι άλλα παιδάκια και άλλους γονείς από τυχόν τέτοια περιστατικά», τονίζει.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/kina-psekase-mathites-nipiagogiou-me-diavrotiko-igro"/>
        <a href="https://www.voria.gr/article/mpikan-i-ipografes-gia-neo-nipiagogio-ston-odo-kapetan-agra"/>
        <a href="https://www.voria.gr/article/apokatastasi-vlavon-sto-nipiagogio-n-plagion-me-110000-evro"/>
        <a href="https://www.voria.gr/article/ipografete-i-simvasi-gia-tin-apokatastasi-tou-nipiagogiou-ag-pavlou"/>
        <a href="https://www.voria.gr/article/koptsis-pia-nipiagogia-ke-dimotika-den-tha-anixoun-ton-septemvrio"/>
      </related>
    </article>
  </body>
</html>