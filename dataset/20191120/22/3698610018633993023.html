<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/tranzit-gazu-do-yes-uchasniki-tristoronnih-konsultaciy-pidib-yut-pidsumki-nastupnogo-tizhnya-zmi-330359_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T22:25:00+00:00"/>
    <meta property="og:title" content="Транзит газу до ЄС: учасники тристоронніх консультацій підіб'ють підсумки наступного тижня – ЗМІ"/>
    <meta property="og:description" content="Підготовка до переговорів представників Єврокомісії, Нафтогазу, Газпрому, українського й російського урядів триває."/>
  </head>
  <body>
    <article>
      <h1>Транзит газу до ЄС: учасники тристоронніх консультацій підіб'ють підсумки наступного тижня – ЗМІ</h1>
      <h2>Підготовка до переговорів представників Єврокомісії, "Нафтогазу", "Газпрому", українського й російського урядів триває.</h2>
      <address>
        <time datetime="2019-11-20T22:25:00+00:00">20 Nov 2019, 22:25</time>
      </address>
      <p>Учасники тристоронніх консультацій щодо транзиту російського газу до ЄС через газотранспортну систему України, що відбулися в середу, 20 листопада, домовилися підбити їх підсумки наступного тижня, повідомляє "Інтерфакс" із посиланням на джерело в Єврокомісії.</p>
      <p>"Було досягнуто домовленість, що сторони працюватимуть над наступними заходами на двосторонній і індивідуальній основі найближчими днями, і наступного тижня підіб'ють підсумки", - розповів інформагентству співрозмовник.</p>
      <p>Консультації на рівні експертів у середу проводилися у форматі видеоконфенции.</p>
      <p>Напередодні <b><a href="https://dt.ua/ECONOMICS/naftogaz-ne-otrimav-oficiyni-propoziciyi-vid-gazpromu-schodo-tranzitu-gazu-nak-330062_.html">"Газпром" відправив "Нафтогазу" пропозицію щодо укладення нового або продовження чинного договору</a></b>, термін дії якого закінчується 1 січня 2020 року. Російська компанія запропонувала НАК відмовитися від 3 млрд доларів, виграних у Стокгольмському арбітражі, в обмін на річний контракт і 25% знижку на газ. До того ж у Кремлі висловлювалися винесення теми газового транзиту на майбутній "нормандський" саміт. У <b><a href="https://dt.ua/ECONOMICS/u-naftogazi-nazvali-nedocilnoyu-vidmovu-vid-pretenziy-do-gazpromu-zaradi-znizhki-na-gaz-330102_.html">"Нафтогазі" і Міненергетики пропозиції "Газпрому" відкинули</a></b>. А виконавчий директор НАК Юрій Вітренко запевнив, що <b><a href="https://dt.ua/ECONOMICS/tranzit-gazu-ne-bude-obgovoryuvatisya-na-normandskiy-zustrichi-naftogaz-330133_.html">питання транзиту не обговорюватиметься "Нормандської четвіркою"</a></b>.</p>
      <p>На зустрічі 28 жовтня учасники <b><a href="https://dt.ua/ECONOMICS/yevrokomisiya-rozcharovana-pidsumkami-konsultaciy-po-gazu-shefchovich-327648_.html">переговорів  щодо транзиту газу</a></b> з Росії до ЄС через ГТС України не досягли якихось предметних домовленостей.</p>
      <p>19 вересня представники "Нафтогазу" і "Газпрому" попередньо <b><a href="https://dt.ua/ECONOMICS/ukrayina-i-rf-domovilisya-pro-noviy-kontrakt-schodo-tranzitu-gazu-324039_.html">домовилися про початок предметних переговорів щодо контракту з транзиту газу з РФ до ЄС через ГТС України</a></b>. Українська сторона передала росіянам дорожню карту анбандлінгу і проекти договорів про транспортування газу через ГТС України і про взаємодію між операторами суміжних газотранспортних систем. Росіяни вперше допустили можливість співпраці з "Нафтогазом" за європейськими правилами з 1 січня 2020 року.</p>
      <p>Раніше керівництво "Газпрому" висловлювало <b><a href="https://dt.ua/ECONOMICS/gazprom-gotoviy-podovzhiti-kontrakti-z-naftogazom-pislya-2019-roku-navit-bez-konsultaciy-300217_.html">готовність без консультацій продовжити договір, укладений у 2009</a></b> році тодішнім прем'єр-міністром України Юлією Тимошенко.</p>
      <p>Детальніше про результати зустрічі, переговорні позиція сторін і перспективи укладення контракту читайте в матеріалі Алли Котляр <a href="https://dt.ua/energy_market/tranzitniy-kontrakt-chim-dogovir-vidriznyayetsya-vid-domovlenosti-324134_.html"><b>"Транзитний контракт: Чим договір відрізняється від домовленості"</b></a> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>