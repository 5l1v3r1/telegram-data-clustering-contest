<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204713-mi-v-glibokij-yami-i-treba-perestati-kopati-v-oon-shokovani-tempami-naftovidobutku"/>
    <meta property="og:site_name" content="Mind UA"/>
    <meta property="article:published_time" content="2019-11-20T22:03:00+00:00"/>
    <meta property="og:title" content="«Ми в глибокій ямі, і треба перестати копати» – в ООН шоковані темпами нафтовидобутку"/>
    <meta property="og:description" content="Видобуток нафти й газу в 2030 році буде на 50% вищим за допустиму норму"/>
  </head>
  <body>
    <article>
      <h1>«Ми в глибокій ямі, і треба перестати копати» – в ООН шоковані темпами нафтовидобутку</h1>
      <h2>Видобуток нафти й газу в 2030 році буде на 50% вищим за допустиму норму</h2>
      <address>
        <time datetime="2019-11-20T22:03:00+00:00">20 Nov 2019, 22:03</time>
      </address>
      <p>Видобуток нафти й газу в 2030 році буде на 50% вищим за допустиму норму, згідно зі звітом ООН. Країни світу до 2030 року збираються видобувати і спалювати вдвічі більше вугілля, нафти і газу, ніж передбачає норма для недопущення зростання глобальної температури до 1,5°С, пише <a href="https://www.theguardian.com/environment/2019/nov/20/fossil-fuel-production-on-track-for-double-the-safe-climate-limit">The Guardian</a>.</p>
      <p>У цьому звіті вперше порівнюються заявлені плани країн щодо видобутку викопного палива з цілями Паризької кліматичної угоди. Основна ціль угоди – не допустити глобального потепління до 2°С на 1,5°С.</p>
      <p>І тут проявився величезний розрив між заявленими цілями і дійсністю: виробництво викопного палива в 2030 році буде на 50% більшим, ніж обсяги, які призведуть до потепління в 2°С, і на 120% більшим, ніж в 1,5°С.</p>
      <p>Вчені попереджають, що навіть підвищення глобальної температури від 1,5°С до 2°С наразить сотні мільйонів людей на значний ризик через екстремальні теплові хвилі, посухи, повені та бідність.</p>
      <p>Звіт підготовлений Програмою ООН з навколишнього середовища і коаліцією дослідних організацій. Він доповнює більш ранній аналіз ООН, який показує, що поточні зобов'язання Паризької угоди щодо скорочення викидів недостатні і все одно призведуть до катастрофічного зростання температури на 3-4°С.</p>
      <p>«Ми знаходимося в глибокій ямі – і нам треба припинити копати, – зазначив<b> Монс Нільссон,</b> виконавчий директор Стокгольмського інституту навколишнього середовища (SEI), який брав участь в дослідженні. – Незважаючи на більш ніж два десятиліття розробки політики в сфері клімату, рівень виробництва викопного палива вищий, ніж будь-коли раніше».</p>
      <p>Більшість дій по боротьбі з кліматичною кризою пов'язані зі скороченням викидів, але насправді у більшості обіцянок, оголошених країнами в рамках Паризької угоди, навіть не згадуються зміни у видобуванні вугілля, нафти й газу.</p>
      <p>Яскравим прикладом цієї невідповідності є Великобританія, зазначила <b>Клео Веркуйл</b> з дослідницького інституту SEI. За її словами, це була перша велика економіка, яка взяла на себе зобов'язання звести до нуля викопне паливо до 2050 року, але при цьому британська влада субсидує виробництво викопного палива в країні і за кордоном і має намір видобувати «кожну краплю нафти і газу» зі своїх родовищ в Північному морі. В останні роки нафтогазова галузь Великобританії щороку отримує державну підтримку на 176 млн фунтів стерлінгів більшу, ніж сплачує податків.</p>
      <p>Нагадаємо, Європа <a href="https://mind.ua/news/20204619-evropa-zbiraetsya-vidmovitisya-vid-usih-gazovih-proektiv-z-2022-roku">збирається відмовитися </a>від усіх газових проектів з 2022 року і вкласти вивільнені мільярди євро в «зелену» економіку.</p>
      <related>
        <h4>Також читайте</h4>
        <a href="https://mind.ua/publications/20204745-miscevij-dosvid-yak-rentni-platezhi-vid-vidobutku-nafti-i-gazu-poznachilisya-na-regionah"/>
        <a href="https://mind.ua/news/20204724-easyjet-zayavila-pro-namiri-stati-pershoyu-v-sviti-vuglecevo-nejtralnoyu-aviakompanieyu"/>
        <a href="https://mind.ua/news/20204707-virobniki-palmovoyi-oliyi-stvoryat-fond-dlya-borotbi-z-kritikami"/>
      </related>
    </article>
  </body>
</html>