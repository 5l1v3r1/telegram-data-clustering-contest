<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/idlibde-siginmaci-kampina-saldiri-12-sivil-hayatini-kaybetti"/>
    <meta property="og:site_name" content="CNN Türk"/>
    <meta property="article:published_time" content="2019-11-20T22:28:39+00:00"/>
    <meta property="og:title" content="İdlib'de sığınmacı kampına saldırı: 12 sivil hayatını kaybetti"/>
    <meta property="og:description" content="Suriye'de Beşşar Esed rejiminin destekçisi İran..."/>
  </head>
  <body>
    <article>
      <h1>İdlib'de sığınmacı kampına saldırı: 12 sivil hayatını kaybetti</h1>
      <h2>Suriye'de Beşşar Esed rejiminin destekçisi İran destekli terörist gruplar, konuşlandığı Halep'in güney kırsalındaki Azzan Dağı'nda bulunan üslerinden İdlib'deki kamplara saldırı düzenledi. İlk belirlemelere göre, çoğu çocuk 12 sivil yaşamını yitirdi, en az 40 sivil yaralandı.</h2>
      <address><time datetime="2019-11-20T22:28:39+00:00">20 Nov 2019, 22:28</time> by <a rel="author">AA</a></address>
      <p>Muhaliflerin gözlemevine göre, <a href="https://www.cnnturk.com/haberleri/iran">İran</a> destekli terörist gruplar, <a href="https://www.cnnturk.com/haberleri/idlib">İdlib</a> Gerginliği Azaltma Bölgesi sınırları içerisindeki Kah köyündeki zorla yerinden edilen sivillerin sığındığı kamplara füzelerle saldırdı.</p>
      <p>İdlib <a href="https://www.cnnturk.com/haberleri/sivil">Sivil</a> Savunma (Beyaz Baretliler) ekiplerinin ilk belirlemelerine göre çoğu <a href="https://www.cnnturk.com/haberleri/cocuk">çocuk</a> 12 sivil hayatını kaybetti, en az 40 sivil yaralandı.</p>
      <p>Sivil savunma ekipleri, arama kurtarma ve yangın söndürme çalışmalarına devam ediyor.</p>
      <p>Saldırıda çok sayıda çadır da zarar gördü.</p>
      <figure>
        <img src="https://i2.cnnturk.com/i/cnnturk/75/700x0/5dd5a473bf214420e0f43767"/>
      </figure>
      <p>Öte yandan, saldırıyı düzenleyen İran destekli terörist grupların bulunduğu Azzan Dağı'nın, Kah köyüne yaklaşık 50 kilometre uzaklıkta olduğu öğrenildi.</p>
      <p>
        <b>Hayatını kaybeden sivillerin sayısı 18'e ulaştı  </b>
      </p>
      <p><a href="https://www.cnnturk.com/haberleri/rusya">Rusya</a>'nın akşam saatlerinde Marratinnuman ilçesi Ayn Krey köyüne düzenlediği saldırılarda 4'ü çocuk 6 sivil yaşamını yitirmiş, çok sayıda sivil de yaralanmıştı.</p>
      <p>Böylece gün içinde hayatını kaybeden sivillerin sayısı 18'e yükseldi.</p>
      <p>
        <b>Geçen ay 75 sivil ölmüştü</b>
      </p>
      <p>Sivil savunmanın raporuna göre, Esed rejimi, İran destekli yabancı terörist gruplar ve Rusya'nın, İdlib'de geçen ay sivil yerleşimlere yaptığı saldırılarda 13'ü çocuk 75 sivil hayatını kaybetmişti. </p>
      <p><a href="https://www.cnnturk.com/haberleri/turkiye">Türkiye</a> ile Rusya arasında 17 Eylül 2018'de imzalanan mutabakattan bu yana İdlib Gerginliği Azaltma Bölgesi'nde, rejim ve Rusya'nın saldırılarında 1300'den fazla sivil öldü. </p>
      <p>Saldırıların yoğun olduğu yerlerden nispeten sakin yerlere ve özellikle Türkiye sınırı yakınına göç edenlerin sayısı ise son 1 yılda 1 milyonu aştı.<br/> </p>
      <related>
        <h4>ilgili haberler</h4>
        <a href="https://www.cnnturk.com/turkiye/besiktasta-kafe-onunde-ogretmen-kadina-saldiran-kadin-yakalandi"/>
        <a href="https://www.cnnturk.com/turkiye/eski-es-dehsetinden-kurtulan-kadina-cezaevinden-korkutan-mektup"/>
        <a href="https://www.cnnturk.com/dunya/suriyeden-israile-roketli-saldiri"/>
      </related>
    </article>
  </body>
</html>