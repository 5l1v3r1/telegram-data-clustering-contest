<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/berbatov-privetstva-smqnata-na-pochetino-i-obqvi-ochakvaniqta-si-ot-mourinxo-1408234.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-20T22:00:00+00:00"/>
    <meta property="og:title" content="Бербатов приветства смяната на Почетино и обяви очакванията си от Моуриньо"/>
    <meta property="og:description" content="Българската футболна звезда и бивш играч на Тотнъм - Димитър Бербатов, коментира уволнението на Маурисио Почетино и назначението на Жозе Моуриньо начело на шпорите Бившият нападател приветства решението на ръководството да направи тези промени"/>
  </head>
  <body>
    <article>
      <h1>Бербатов приветства смяната на Почетино и обяви очакванията си от Моуриньо</h1>
      <address><time datetime="2019-11-20T22:00:00+00:00">20 Nov 2019, 22:00</time> by <a rel="author">Sportlive.bg</a></address>
      <p>Българската футболна звезда и бивш играч на <b><a href="https://www.sportlive.bg/tags/6855">Тотнъм</a></b> - Димитър Бербатов, коментира уволнението на Маурисио Почетино и назначението на Жозе Моуриньо начело на "шпорите". Бившият нападател приветства решението на ръководството да направи тези промени.<i>"Почетино е изключение в съвременния футбол, той беше в Тотнъм толкова дълго, че нещата тръгнаха по течението и им трябваше разтърсване. Последните им мачове бяха слаби и очаквах повече от тях през този сезон. Това е решение, което не е взето лесно, но е необходимо, за да се разтърсят малко нещата"</i>, коментира Бербатов пред "Betfair".</p>
      <p><i>"С автобиографията си и количеството трофеи, които е спечелил в Шампионска лига, Висшата лига и където и да отиде, Моуриньо спечели правото си да не прави глупости, ако му покажете уважение, той ще ви върне същото. Той заслужава това, защото се е доказал, печелейки толкова много. Играчите ще искат да му покажат как могат да играят и ще си мислят, че трябва да се докажат пред него"</i>, допълни българинът.</p>
      <p><i>"Той ще внесе нови идеи, нов начин на игра, нови упражнения в тренировките и играчите ще трябва да се докажат, всички. Във всеки клуб с подобна йерархия при играчите знаеш, че си добър, може да си капитан на тима и да знаеш, че ще играеш, но в същото време това не ти дава право да лежиш и името ти да играе за теб, трябва да работиш упорито и такъв ще бъде случаят с Моуриньо"</i>, каза още бившият нападател. <b><i><a href="https://www.sportlive.bg/worldfootball/england/Shte-iska-li-Mourinxo-skypi-zimni-transferi-i-kakvo-e-reshil-za-Eriksen-1408167.html">А как ще действа с трансферите Моуриньо през зимата, според слуховете, вижте в този материал.</a></i></b> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Predi-uvolnenieto-si-Pochetino-e-bil-na-nozh-s-igrachite-na-Totnym-1408229.html"/>
        <a href="https://www.sportlive.bg/worldfootball/england/Krauch-Totnym-uvolni-Pochetino-a-drugi-biha-mu-vdignali-pametnik-1408199.html"/>
        <a href="https://www.sportlive.bg/worldfootball/spain/V-syblekalnqta-na-Real-Madrid-sa-si-otdyhnali-ot-naznachenieto-na-Mourinxo-v-Totnym-1408174.html"/>
        <a href="https://www.sportlive.bg/bgfootball/bgfootballother/Berbatov-shte-mozhe-da-byde-trenxor-do-20-dni-shte-se-uchi-ot-Pochetino-no-shte-pochaka-za-Yunajted-1406117.html"/>
        <a href="https://www.sportlive.bg/worldfootball/england/Fenove-na-Totnym-izraziha-pritesnenie-ot-naznachenieto-na-Mourinxo-1408138.html"/>
      </related>
    </article>
  </body>
</html>