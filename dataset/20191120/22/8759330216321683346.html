<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904554/hoe-het-ek-voorbereiden-de-bondscoach-vindt-dat-vreemd-genoeg-niet-noodzakelijk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T22:22:00+00:00"/>
    <meta property="og:title" content="Hoe het EK voorbereiden? 'De bondscoach vindt dat vreemd genoeg niet noodzakelijk'"/>
    <meta property="og:description" content="De Rode Duivels plaatsten zich met vlag en wimpel voor het EK van komende zomer. Na een 30 op 30 rijst de vraag wat de wedstrijden in de kwalificatiecampagne waard waren. Moet de Belgische bond oefenmatchen organiseren tegen andere toplanden? Als het van Jacques Sys afhangt wel."/>
  </head>
  <body>
    <article>
      <h1>Hoe het EK voorbereiden? 'De bondscoach vindt dat vreemd genoeg niet noodzakelijk'</h1>
      <address>
        <time datetime="2019-11-20T22:22:00+00:00">20 Nov 2019, 22:22</time>
      </address>
      <p>
        <b>De Rode Duivels plaatsten zich met vlag en wimpel voor het EK van komende zomer. Na een 30 op 30 rijst de vraag wat de wedstrijden in de kwalificatiecampagne waard waren. Moet de Belgische bond oefenmatchen organiseren tegen andere toplanden? Als het van Jacques Sys afhangt wel.</b>
      </p>
      <p>'Hoe sterk zijn de Rode Duivels nu Ã©cht?', vraagt de hoofdredacteur van <a href="https://sportmagazine.knack.be/sport/magazine/een-oefenwedstrijd-tegen-een-topland-is-echt-noodzakelijk/article-opinion-1533997.html?utm_term=Autofeed&amp;utm_medium=social_sportnl&amp;utm_source=Twitter#Echobox=1574275085"><i>Sport/Voetbalmagazine </i></a>zich af in zijn eigen blad. 'Het blijft gissen na deze reeks kwalificatiewedstrijden voor het EK, die eigenlijk niet meer waren dan veredelde oefenpartijen. Zelfs het op papier moeilijkste obstakel, de uitwedstrijd in Rusland, bleek uiteindelijk niet meer dan een gezondheidswandeling. Dat zegt uiteraard veel over de kracht van deze nationale ploeg, die amper aan glans inboet, en een frivool team blijft dat baas is over de bal', klinkt het vol lof.</p>
      <p>'Toch zijn er ook vragen', nuanceert Sys. 'Over de sterkte van de centrale as van de defensie bijvoorbeeld, waar het onder meer af te wachten valt of Vincent Kompany nog zijn vroegere niveau haalt. Ook daarom zou in de aanloop naar het EK een oefenwedstrijd tegen een topland een leerrijke test zijn geweest. Als het tempo hoger ligt en de druk groter is', legt Sys uit.</p>
      <aside>Lees meer<br/><a href="https://www.voetbalprimeur.be/nieuws/904482/-kbvb-onderhandelt-over-oefenpartij-in-maart-tegen-gigantisch-topland-.html?itm_source=www.voetbalprimeur.be&amp;itm_medium=highlighted-content">'KBVB onderhandelt over oefenpartij in maart tegen gigantisch topland'</a></aside>
      <p>'Maar de bondscoach vindt dat vreemd genoeg niet noodzakelijk. Hij acht dat soort partijen niet echt een richtingaanwijzer, maar dat geldt natuurlijk evenzeer voor alle andere vriendschappelijke wedstrijden die je speelt. In de spelersgroep leeft in ieder geval het verlangen naar een tegenstander van formaat', verwijst Sys nog naar <a href="https://www.voetbalprimeur.be/nieuws/904239/hazard-zet-kbvb-aan-het-werk-met-maximaal-vertrouwen-naar-het-ek-.html?utm_source=doorlink&amp;utm_medium=doorlink&amp;utm_campaign=%2F">eerdere uitspraken</a> van onder meer Kevin De Bruyne en Eden Hazard.</p>
    </article>
  </body>
</html>