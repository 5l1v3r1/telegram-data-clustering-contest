<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/motor_nespodivano_zigrav_unichiyu_z_liderom_grupi_v_lizi_chempioniv_n1237070"/>
    <meta property="og:site_name" content="24 Канал"/>
    <meta property="article:published_time" content="2019-11-20T22:36:00+00:00"/>
    <meta property="og:title" content="&quot;Мотор&quot; несподівано зіграв унічию з лідером групи в Лізі чемпіонів"/>
    <meta property="og:description" content="Запорізький &quot;Мотор&quot; провів черговий поєдинок в Лізі чемпіонів. У поєдинку 9-го туру групового турніру запорожці грали в німецькому Кілі."/>
  </head>
  <body>
    <article>
      <h1>"Мотор" несподівано зіграв унічию з лідером групи в Лізі чемпіонів</h1>
      <address><time datetime="2019-11-20T22:36:00+00:00">20 Nov 2019, 22:36</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Запорізький "Мотор" провів черговий поєдинок в Лізі чемпіонів. У поєдинку 9-го туру групового турніру запорожці грали в німецькому Кілі.</b>
      </p>
      <h3>Кіль – Мотор 32:32 (16:17, 16:15)</h3>
      <p>Наша команда відкрила рахунок в першій атаці, але потім "Кіль" перехопив ініціативу і повів в рахунку. Однак на 18-й хвилині трапився цікавий момент. "Мотор" забив у меншості, перехопив м'яч, зняв воротаря – і зрівняв рахунок. А потім, поки суперник не встиг отямитися, забив ще! І "-2" перетворилося в "+1", пише <a href="https://sport.ua/news/467061-motor-v-gostyah-dobyl-nichyu-s-kilem">Sport.ua</a>.</p>
      <blockquote>Читайте також: <a href="https://24tv.ua/sport/ukrayinets_ostroushko_ocholiv_gonku_bombardiriv_v_lizi_chempioniv_n1235525">Українець Остроушко очолив гонку бомбардирів в Лізі чемпіонів</a></blockquote>
      <p>Справедливості заради зазначимо, що подібний відрізок в меншості німці провели з рахунком 2:1 на свою користь. Проте, перша половина зустрічі залишилася за запорожцями– 17:16, при цьому практично на останній секунді "Кіль" перевірив на міцність штангу наших воріт.</p>
      <p>На жаль, у другому таймі видалення зіграли явно проти нас. Два поспіль відрізка в більшості дозволили "Кілю" зробити ривок 5:1. Однак наші хлопці не знітилися і зуміли в підсумку зрівняти рахунок. І утримати нічию навіть після того, як в черговий раз залишилися в меншості на останній хвилині.</p>
      <p>Таким чином, "Кіль" набрав 14 очок і продовжує очолювати групу В. У "Мотора" 2 очка, він поки на останній сходинці турнірної таблиці. 27 листопада запорожці приймуть "Порту".</p>
    </article>
  </body>
</html>