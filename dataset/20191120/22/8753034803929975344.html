<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/JowWpj/sandnes-ulf-profil-legger-opp-blir-trener-i-lokal-klubb"/>
    <meta property="og:site_name" content="Aftenbladet"/>
    <meta property="article:published_time" content="2019-11-20T22:52:14+00:00"/>
    <meta property="og:title" content="Sandnes Ulf-profil legger opp – blir trener i lokal klubb"/>
    <meta property="og:description" content="Bjørnar Holmvik (34) gir seg som spiller. Nå blir han trener i Vidar."/>
  </head>
  <body>
    <article>
      <h1>Sandnes Ulf-profil legger opp – blir trener i lokal klubb</h1>
      <h2>Bjørnar Holmvik (34) gir seg som spiller. Nå blir han trener i Vidar.</h2>
      <address><time datetime="2019-11-20T22:52:14+00:00">20 Nov 2019, 22:52</time> by <a rel="author">Petter Fløttum</a></address>
      <p>– Det er med stor glede vi kan meddele at Bjørnar er tilbake på seniornivå i Vidar. Denne gangen som trener for A-lag herrer, skriver klubben på <a href="https://www.facebook.com/fkvidar/photos/a.10150107935114191/10157110048834191/?type=1&amp;theater">Facebook</a> onsdag kveld.</p>
      <p>Holmvik spilte for klubben halvannen sesong fra 2017 til 2018, før han i fjor sommer gikk til Sandnes Ulf.</p>
      <p>34-åringen har en lang karriere i norsk og svensk fotball bak seg. Han vant seriegull med Stabæk i 2008 før veien gikk videre til, Brann, Sandnes Ulf, Kalmar, Fredrikstad, Bryne, Vidar og til slutt igjen Sandnes Ulf.</p>
      <ul>
        <li>
          <b>LES OGSÅ: <a href="https://www.aftenbladet.no/article/sa-y3J2LA.html">Her er Sandnes Ulfs nye trener: – Jeg er ekstremt stolt</a></b>
        </li>
      </ul>
      <p>Da kontrakten hans med 1.-divisjonsklubben gikk ut etter årets sesong, bestemte han seg for at nok fikk være nok.</p>
      <p>Neste år skal han trene Vidar i 3. divisjon. Han tar over etter Kristian Sørli, som ikke fikk fortsette etter at Vidar rykket ned fra 2. divisjon.</p>
      <p>– Vi gleder oss til en ny sesong med Bjørnar, skriver klubben på Facebook.</p>
    </article>
  </body>
</html>