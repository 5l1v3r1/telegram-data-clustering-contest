<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/butce-komisyonunda-bakan-soylu-ve-sp-li-islam-tartisti-1209562.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T22:08:00+00:00"/>
    <meta property="og:title" content="Bütçe Komisyonunda Bakan Soylu ve SP'li İslam tartıştı"/>
    <meta property="og:description" content="TBMM Plan ve Bütçe Komisyonu'nda Saadet Partisi Milletvekili Cihangir İslam ile İçişleri Bakanı Süleyman Soylu arasında tartışma çıktı."/>
  </head>
  <body>
    <article>
      <h1>Bütçe Komisyonunda Bakan Soylu ve SP'li İslam tartıştı</h1>
      <h2>TBMM Plan ve Bütçe Komisyonu'nda Saadet Partisi Milletvekili Cihangir İslam ile İçişleri Bakanı Süleyman Soylu arasında tartışma çıktı.</h2>
      <address>
        <time datetime="2019-11-20T22:08:00+00:00">20 Nov 2019, 22:08</time>
      </address>
      <figure>
        <a href="http://www.bursadabugun.com/video/butce-komisyonunda-bakan-soylu-ve-sp-li-islam-tartisti-114763.html">
          <img src="http://images.bursadabugun.com/video/2019/11/21/114763-5dd5afd7f240e.jpg"/>
        </a>
        <figcaption>Bütçe Komisyonunda Bakan Soylu ve SP'li İslam tartıştı</figcaption>
      </figure>
      <p><b>TBMM Plan ve Bütçe Komisyonunda İçişleri Bakanlığı 2020 yılı bütçe </b>görüşmelerinde, <b>Bakan Süleyman Soylu,</b> milletvekillerinin sorularını cevaplarken gerginlik yaşandı.</p>
      <p><b>Saadet Partisi İstanbul Milletvekili Cihangir İslam'</b>ın, "Ahmet Altan'ın terörle ne alakası var? Susturamadığınız adamları tutukluyorsunuz" demesine, <b>AK Parti </b>ve <b>MHP </b>milletvekilleri tepki gösterdi.</p>
      <figure>
        <img src="https://images.bursadabugun.com/editor/haber/21112019/butce-komisyonunda-bakan-soylu-ve-spli-islam-tartisti-4047-dhaphoto2-5dd5ab4b052fa.jpg"/>
      </figure>
      <p><b>AK Parti </b>ve <b>MHP'liler</b>, <b>Cihangir İslam'ı </b>şov yapmakla ve provakötürlükle suçladı. İslam'ın da milletvekillerine karşılık vermesi üzerine bu kez İçişleri Bakanı Süleyman Soylu ayağa kalkarak, İslam'a tepki gösterdi. Soylu, "Ahlaksızlık yapma, terbiyesiz adam. Sen provakatörsün. <b>Sen Türkiye </b>Cumhuriyetine her zaman ihanet ettin. Sen hainsin. Senin provakatör olduğunu herkes biliyor. Sen <b>FETÖ savunucususun</b>" dedi.</p>
      <figure>
        <img src="https://images.bursadabugun.com/editor/haber/21112019/butce-komisyonunda-bakan-soylu-ve-spli-islam-tartisti-4047-dhaphoto3-5dd5ab46be645.jpg"/>
      </figure>
      <p>İslam'ın da Bakan Soylu'ya karşılık vermesi üzerine ortam iyice gerildi. <b>AK Parti</b> ve <b>MHP'lilerin </b>yanında bazı <b>CHP </b>milletvekilleri de Bakan Soylu'yu sakinleştirmeye çalıştı. Tartışmanın ardından <b>Bakan Soylu</b>, soruları cevaplamaya devam etti.</p>
    </article>
  </body>
</html>