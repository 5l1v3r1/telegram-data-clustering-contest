<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalzone.nl/doc.asp?uid=363067"/>
    <meta property="og:site_name" content="Voetbalzone"/>
    <meta property="article:published_time" content="2019-11-20T22:02:00+00:00"/>
    <meta property="og:title" content="Manchester United-spelers trotseren extreme omstandigheden: ‘Binnen blijven’"/>
    <meta property="og:description" content="Manchester United speelt volgende week donderdag onder extreme weersomstandigheden in de Europa League-groepsfase tegen FC Astana. In Kazachstan koelt het 's nachts momenteel af tot twintig graden Celcius onder het vriespunt en spelers van de Engelse topclub hebben daarom te horen gekregen niet langer dan tien minuten buiten te mogen komen in het land, zo meldt ESPN."/>
  </head>
  <body>
    <article>
      <h1>Manchester United-spelers trotseren extreme omstandigheden: ‘Binnen blijven’</h1>
      <address>
        <time datetime="2019-11-20T22:02:00+00:00">20 Nov 2019, 22:02</time>
      </address>
      <p>
        <b><a href="https://www.voetbalzone.nl/club.asp?uid=54">Manchester United</a> speelt volgende week donderdag onder extreme weersomstandigheden in de Europa League-groepsfase tegen FC Astana. In Kazachstan koelt het 's nachts momenteel af tot twintig graden Celcius onder het vriespunt en spelers van de Engelse topclub hebben daarom te horen gekregen niet langer dan tien minuten buiten te mogen komen in het land, zo meldt <i>ESPN</i>.</b>
      </p>
      <p>De clubleiding van United legt die maatregel op aan de spelers, om te voorkomen dat ze gezondheidsklachten overhouden aan de verre trip naar Oost-Europa. FC Astana speelt zijn thuiswedstrijden in de Astana Arena, een stadion met kunstgras waarvan het dak dicht kan. In het stadion zelf zal het daardoor wat minder koud zijn dan in de buitenlucht.</p>
      <p>Voor manager Ole Gunnar Solskjaer komt de een na laatste Europa League-wedstrijd van dit kalenderjaar ongelegen. Manchester United, dat in december ook nog AZ ontvangt, is al geplaatst voor de volgende ronde en speelt na het duel met Astana in zeven dagen tijd drie competitiewedstrijden (tegen Aston Villa, Tottenham Hotspur en Manchester City). De verwachting is dat diverse basiskrachten, waaronder Marcus Rashford, Harry Maguire en <a href="https://www.voetbalzone.nl/speler.asp?uid=61954">David de Gea</a>, daarom niet mee hoeven te reizen naar Astana.</p>
    </article>
  </body>
</html>