<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520761-closing-bell-20-11--dalsi-pochyby-o-budoucnosti-obchodni-dohody/"/>
    <meta property="og:site_name" content="KurzyCZ"/>
    <meta property="article:published_time" content="2019-11-20T22:04:48+00:00"/>
    <meta property="og:title" content="Closing Bell 20. 11. – další pochyby o budoucnosti obchodní dohody"/>
    <meta property="og:description" content="Trhy zahajovaly den lehce v červeném a v poklidném duchu pokračovaly až do poloviny dne, kdy opět zprávy z politické sféry poslaly indexy do procentní ztráty, kterou se však podařilo do konce obchodování zredukovat přibližně na polovinu."/>
  </head>
  <body>
    <article>
      <h1>Closing Bell 20. 11. – další pochyby o budoucnosti obchodní dohody</h1>
      <address><time datetime="2019-11-20T22:04:48+00:00">20 Nov 2019, 22:04</time> by <a rel="author">Grant Capital</a></address>
      <p> Trhy zahajovaly den lehce v červeném a v poklidném duchu pokračovaly až do poloviny dne, kdy opět zprávy z politické sféry poslaly indexy do procentní ztráty, kterou se však podařilo do konce obchodování zredukovat přibližně na polovinu.<br/>Úvodní pokles byl vyvolán další eskalací problémů v Hongkongu, respektive napětím, vyvolaným mezi USA a Čínou poté, co senát USA schválil <a href="https://zakony.kurzy.cz/">zákon</a> na podporu hongkongských protestů, na což Čína reagovala příslibem přijetí protiopatření.<br/>Příčinou hlubšího poklesu během dne byly dnes Trumpovy komentáře o možném odkladu podpisu obchodní dohody mezi USA a Čínou až na příští rok, což s sebou nese také riziko uvalení dalších cel, která by měla být zavedena 15. prosince, pokud k dohodě nedojde před tímto datem.<br/>Důležitou událostí dnešního dne bylo zveřejnění zápisu z posledního zasedání centrální banky, podle kterého se většina členů výboru shodla na tom, že aktuální nastavení <a href="https://www.kurzy.cz/urokove-sazby/">úrokových sazeb</a> je přiměřené stavu <a href="https://www.kurzy.cz/makroekonomika/">ekonomiky</a>. Zápis však nenaznačil, co by výbor přimělo k dalšímu posunu sazeb. <br/>Čtvrtek přinese data z trhu s nemovitostmi, nebo také vývoj počtu žádostí v <a href="https://www.kurzy.cz/makroekonomika/nezamestnanost/">nezaměstnanosti</a>. </p>
      <related>
        <h4>Příbuzné stránky</h4>
        <a href="https://regiony.kurzy.cz/katastr/p2438374809/"/>
        <a href="https://regiony.kurzy.cz/katastr/o19889224/mapa/"/>
        <a href="https://movie.kurzy.cz/y/RWH7brgwm6U/"/>
        <a href="https://regiony.kurzy.cz/katastr/o247031/"/>
        <a href="https://regiony.kurzy.cz/kozmice-okres-opava/nova/410-20/"/>
        <a href="https://regiony.kurzy.cz/kozmice-okres-opava/hlavni/201-20/"/>
        <a href="https://regiony.kurzy.cz/katastr/o3664732/"/>
        <a href="https://regiony.kurzy.cz/vresina-okres-opava/lucni/374-11/"/>
        <a href="https://regiony.kurzy.cz/katastr/o12994685/mapa/"/>
        <a href="https://regiony.kurzy.cz/katastr/o15028810/"/>
        <a href="https://www.kurzy.cz/zpravy/199543-us-akcie-zamirily-k-jihu-20-11-2009/"/>
      </related>
    </article>
  </body>
</html>