<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/ekpefrasmeno-to-endiaferon-tou-fund-gia-ton-irakli"/>
    <meta property="og:site_name" content="Metrosport.gr"/>
    <meta property="article:published_time" content="2019-11-20T22:45:00+00:00"/>
    <meta property="og:title" content="Εκπεφρασμένο το ενδιαφέρον του fund για τον Ηρακλή"/>
    <meta property="og:description" content="Πρώτη συνάντηση και με στελέχη του Ερασιτέχνη Ηρακλή στη Θεσσαλονίκη"/>
  </head>
  <body>
    <article>
      <h1>Εκπεφρασμένο το ενδιαφέρον του fund για τον Ηρακλή</h1>
      <h2>Πρώτη συνάντηση και με στελέχη του Ερασιτέχνη Ηρακλή στη Θεσσαλονίκη</h2>
      <address><time datetime="2019-11-20T22:45:00+00:00">20 Nov 2019, 22:45</time> by <a rel="author">Παναγιώτης Σωτηρόπουλος</a></address>
      <p>Το ενδιαφέρον του fund για την αξιοποίηση της ακίνητης περιουσίας του Γ.Σ. Ηρακλής εξελίσσεται σύμφωνα με τα τελευταία δεδομένα. Τρεις εκπρόσωποί του βρέθηκαν το περασμένο Σαββατοκύριακο στη Θεσσαλονίκη εκ νέου, είχαν νέες επαφές με εκπροσώπους της Πολιτείας, οι οποίοι έχουν έμμεση ή άμεση εμπλοκή με το κυοφορούμενο project καθώς και με μέλη της διοίκησης του Ερασιτέχνη.</p>
      <p>Κατά τη διάρκεια των συζητήσεων μπήκαν εκ νέου οι βασικές γραμμές του Project και επιβεβαιώθηκε σε όλους τους τόνους από τους εκπροσώπους του fund εκ νέου το ενδιαφέρον τους, ενώ έγινε μια πρώτη προσπάθεια για να δημιουργηθεί το πλαίσιο της πιθανής συνεργασίας των δύο πλευρών. Σύμφωνα με πληροφορίες οι εκπρόσωποι του Ερασιτέχνη, φέρεται να έδειξαν θετική διάθεση απέναντι στους εκπροσώπους του fund, αλλά και οι δύο πλευρές όσο προχωρούσαν οι συζητήσεις διαπίστωναν ότι υπάρχουν σοβαρά τεχνικά προβλήματα, με βασικότερο αυτό των χρεών του Ερασιτέχνη προς το Δημόσιο, τα οποία αποτελούν ένα σημαντικό, αν όχι ανυπέρβλητο, εμπόδιο.</p>
      <p>Προφανώς από πλευράς Γ.Σ. πρωτίστως θα πραγματοποιηθεί η ενημέρωση προς τους υπόλοιπους φορείς της «κυανόλευκης οικογένειας» και δεν αποκλείεται να προκύψει τοποθέτηση επί του θέματος από τον Ερασιτέχνη τις επόμενες ημέρες. Σε κάθε όμως περίπτωση είναι ιδανικό να πληροφορηθεί ο κόσμος του Ηρακλή για το πλαίσιο του ενδιαφέροντος που έχει εκφραστεί από τους υποψήφιους επενδυτές.</p>
      <p>*Από την έντυπη έκδοση της Metrosport (20/11)</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/den-mpori-na-litourgisi-gs-iraklis-choris-lisi-gia-ta-chrei-aud"/>
        <a href="http://www.metrosport.gr/article/sinantisi-korifis-tou-gs-iraklis-me-staikoura"/>
        <a href="http://www.metrosport.gr/article/iraklis-prota-ekloges-meta-to-diikitiko"/>
        <a href="http://www.metrosport.gr/article/iraklis-aresan-rezerves-sto-filiko-me-ton-ethniko-meteoron"/>
        <a href="http://www.metrosport.gr/article/antiprosopia-tou-gs-irakli-sinantithike-me-ton-ipourgo-ikonomikon"/>
        <a href="http://www.metrosport.gr/article/zervoudakis-thessalonikiiraklis-oli-mazi-na-sikothi-gireos"/>
      </related>
    </article>
  </body>
</html>