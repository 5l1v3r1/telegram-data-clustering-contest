<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714513-egklhma-sto-koropi-akoyga-thn-aderfh-moy-na-dolofoneitai.html"/>
    <meta property="og:site_name" content="madata.gr"/>
    <meta property="article:published_time" content="2019-11-20T22:00:00+00:00"/>
    <meta property="og:title" content="Έγκλημα στο Κορωπί: Άκουγα την αδερφή μου να δολοφονείται"/>
    <meta property="og:description" content="Σε λίγες ημέρες ξεκινά η δίκη στο Εφετείο Αθηνών για την γυναίκα που σκότωσε την πρώην σύζυγο του συντρόφου της στο Κορωπί, μπροστά στα δυο"/>
  </head>
  <body>
    <article>
      <h1>Έγκλημα στο Κορωπί: Άκουγα την αδερφή μου να δολοφονείται</h1>
      <address>
        <time datetime="2019-11-20T22:00:00+00:00">20 Nov 2019, 22:00</time>
      </address>
      <p>Σε λίγες ημέρες ξεκινά η δίκη στο Εφετείο Αθηνών για την γυναίκα που σκότωσε την πρώην σύζυγο του συντρόφου της στο Κορωπί, μπροστά στα δυο μικρά παιδιά της, πριν από τρία χρόνια.</p>
      <p>Η αδερφή του θύματος ξεσπά μιλώντας στο κεντρικό δελτίο ειδήσεων του Star μιλά για την μοιραία στιγμή.</p>
      <p>Η γυναίκα στις 3 Αυγούστου του 2016, έντρομη άκουγε την αδερφή της μέσω τηλεφώνου να δολοφονείται στο Κορωπί, μέσα στο ίδιο της το σπίτι. Η σύντροφος του πρώην συζύγου του θύματος με ένα κουζινομάχαιρο την χτυπούσε μπροστά στα παιδιά της.</p>
      <p>«Από την ημέρα της δολοφονίας τα παιδιά βιώνουν έναν γολγοθά»</p>
      <p>Τα  δυο ανήλικα παιδιά της δεν μπορούν να ξεχάσουν τα όσα δραματικά έζησαν εκείνη την ημέρα, όταν έβλεπαν να δολοφονείται η μητέρα τους από τη σύντροφο του πατέρα τους.</p>
      <p>«Τρία χρόνια δεν κοιμάμαι. Ακούω την φωνή της να ζητάει βοήθεια. Έξι πισώπλατες μαχαιριές. Της φωνάζανε τα παιδιά μη σκοτώνεις την μαμά μας και αυτή τους έλεγε ότι είναι εμπόδιο, πρέπει να φύγει. Ο μικρός νομίζει ότι η  κατάσταση θα αλλάξει, ότι η μαμά του θα γυρίσει, δεν αποδέχεται ότι η μαμά του έχει φύγει. Αντιλήφθηκε το μέγεθος του κακού που έχει κάνει στην οικογένεια μου;».</p>
      <p>Πριν από λίγες ημέρες έγινε το δικαστήριο για την οριστική επιμέλεια των παιδιών ώστε να δοθεί στην αδερφή της μητέρας τους.</p>
      <p>Το έγκλημα θα αναβιώσει στο Εφετείο στις 9 Δεκεμβρίου. Η οικογένεια της ζητά να καταδικαστεί και πάλι σε ισόβια η γυναικά που τη δολοφόνησε.</p>
      <p>Η δράστης το καλοκαίρι εισήχθη στο Πολυτεχνείο.</p>
      <p>«Το ότι πέρασε στο Πολυτεχνείο παύει να την κάνει δολοφόνο; Παύει να είναι η δολοφόνος της αδελφής μου; Η δολοφόνος της μητέρας των παιδιών, των ανιψιών μου. Δεύτερη ευκαιρία γιατί να έχει η αδελφή μου έχει; 35 χρόνων η αδελφή μου και είναι στο χώμα, δύο παιδιά ορφανά έχουν μείνει μπροστά σε ένα στυγερό έγκλημα», λέει η αδερφή της γυναίκας που δολοφονήθηκε.</p>
      <p>Δείτε το βίντεο στο 19:00: </p>
      <figure>
        <iframe src="https://www.youtube.com/embed/E_LglxmIWjk" width="560" height="315" data-service="Youtube" scrolling="no"/>
      </figure>
      <p>
        <a href="https://www.news.gr/ellada/article/2044810/egklima-sto-koropi-akouga-tin-aderfi-mou-na-dolofonite-tria-chronia-meta-akoma-den-kimame.html">news</a>
      </p>
    </article>
  </body>
</html>