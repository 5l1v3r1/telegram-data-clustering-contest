<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18599547-descoperirea-de-vapori-de-apa-pe-europa-satelitul-inghetat-al-lui-jupiter-poate-indica-existenta-vietii-extraterestre"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-20T22:00:00+00:00"/>
    <meta property="og:title" content="Descoperirea de vapori de apă pe Europa, satelitul îngheţat al lui Jupiter, poate indica existenţa vieţii extraterestre"/>
    <meta property="og:description" content="Vapori de apă au fost descoperiţi pe Europa, unul dintre sateliţii naturali ai planetei Jupiter, au anunţat într-un comunicat specialişti ai NASA, care sunt de părere că acest corp ceresc ar putea fi cel mai potrivit pentru căutarea unor indicii privind formele de viaţă extraterestre."/>
  </head>
  <body>
    <article>
      <h1>Descoperirea de vapori de apă pe Europa, satelitul îngheţat al lui Jupiter, poate indica existenţa vieţii extraterestre</h1>
      <address><time datetime="2019-11-20T22:00:00+00:00">20 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18599547/1/apa-pe-europa-satelit-jupiter-nasa-descopera.jpg"/>
      </figure>
      <p>Vapori de apă au fost descoperiţi pe Europa, unul dintre sateliţii naturali ai planetei Jupiter, au anunţat într-un comunicat specialişti ai NASA, care sunt de părere că acest corp ceresc ar putea fi cel mai potrivit pentru căutarea unor indicii privind formele de viaţă extraterestre.</p>
      <p>În Sistemul nostru Solar există mai mulţi sateliţi care conţin apă sub suprafeţele lor, precum Enceladus, al planetei Saturn, cu izvoare calde sub scoarţa sa acoperită cu gheaţă, Ganymede, Callisto şi Europa ale lui Jupiter.</p>
      <p>Al patrulea ca mărime dintre sateliţii lui Jupiter, cea mai mare planetă din Sistemul Solar, Europa este acoperit cu o scoarţă de gheaţă, sub care ar putea să se afle un ocean intern de apă lichidă. Oamenii de ştiinţă consideră că, din acest motiv, satelitul ar putea să găzduiască forme de viaţă, potrivit Mediafax.</p>
      <p>O echipă de cercetători de la NASA a examinat satelitul Europa cu ajutorul Observatorului W. M. Keck Observatory din Hawaii. Specialiştii au descoperit vapori de apă generaţi o singură dată pe parcursul a 17 zile de observaţii, dar această dovadă a fost suficientă.</p>
      <p>„Au detectat suficientă apă ieşind din scoarţa Europei (2.360 de kilograme pe secundă) pentru a umple un bazin olimpic în câteva minute", potrivit comunicatului NASA.</p>
      <p>Agenţia spaţială americană pănuieşte să trimită o misiune de explorare a satelitului, Europa Clipper, la mijlocul anilor 2020.</p>
      <p>„Suntem pe punctul de a explora ceea ce ar putea fi cel mai potrivit loc din Sistemul nostru Solar pentru a căuta forme de viaţă extraterestre", potrivit aceleiaşi surse.</p>
      <related>
        <a href="https://www.descopera.ro/stiinta/18275509-un-astrofotograf-a-surprins-impactul-unui-posibil-meteor-cu-suprafata-planetei-jupiter"/>
      </related>
      <related>
        <a href="https://www.descopera.ro/dnews/18169935-satelitul-europa-al-planetei-jupiter-are-apa-sarata-care-ar-putea-permite-aparitia-vietii"/>
      </related>
      <related>
        <a href="https://www.descopera.ro/stiinta/18163492-jupiter-se-afla-azi-la-opozitie-la-noapte-puteti-observa-gigantul-gazos"/>
      </related>
      <related>
        <a href="https://www.descopera.ro/stiinta/17977581-migrat-jupiter-centrul-sistemul-solar"/>
      </related>
      <related>
        <a href="https://www.descopera.ro/stiinta/17902380-surprize-sistemul-solar-jupiter-saturn"/>
      </related>
      <related>
        <a href="https://www.descopera.ro/stiinta/17890448-imagine-jupiter-realizata-sonda-juno-nasa"/>
      </related>
      <related>
        <a href="https://www.descopera.ro/stiinta/17821896-cum-arata-foc-io-luna-jupiter"/>
      </related>
      <related>
        <a href="https://www.descopera.ro/stiinta/17787811-dispozitiv-cauta-viata-europa-satelitul-jupiter"/>
      </related>
      <related>
        <h4>Citeşte şi</h4>
        <a href="https://www.descopera.ro/stiinta/18275509-un-astrofotograf-a-surprins-impactul-unui-posibil-meteor-cu-suprafata-planetei-jupiter"/>
        <a href="https://www.descopera.ro/dnews/18169935-satelitul-europa-al-planetei-jupiter-are-apa-sarata-care-ar-putea-permite-aparitia-vietii"/>
        <a href="https://www.descopera.ro/stiinta/18163492-jupiter-se-afla-azi-la-opozitie-la-noapte-puteti-observa-gigantul-gazos"/>
        <a href="https://www.descopera.ro/stiinta/17977581-migrat-jupiter-centrul-sistemul-solar"/>
      </related>
    </article>
  </body>
</html>