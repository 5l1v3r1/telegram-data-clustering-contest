<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/21/politics/syntagmatiki-anatheorisi-katarxin-thetiki-i-nd-stin-protasi-syriza-gia-laiki-nomothetiki-protovoulia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-20T22:40:12+00:00"/>
    <meta property="og:title" content="Συνταγματική αναθεώρηση : Καταρχήν θετική η ΝΔ στην πρόταση ΣΥΡΙΖΑ για λαϊκή νομοθετική πρωτοβουλία"/>
    <meta property="og:description" content="Η ΝΔ είναι καταρχήν θετική στην πρόταση αυτή της αξιωματικής αντιπολίτευσης, στο πλαίσιο του πνεύματος διαβούλευσης που έχει επιδείξει καθ’ όλη την διαδικασία, είπε ο Γ.Γεραπετρίτης, ενώ παραδέχθηκε ότι η λαϊκή νομοθετική πρωτοβουλία έχει πράγματι ένα εύρος χρήσης σε πολλές χώρες της ΕΕ"/>
  </head>
  <body>
    <article>
      <h1>Συνταγματική αναθεώρηση : Καταρχήν θετική η ΝΔ στην πρόταση ΣΥΡΙΖΑ για λαϊκή νομοθετική πρωτοβουλία</h1>
      <h2>Η ΝΔ είναι καταρχήν θετική στην πρόταση αυτή της αξιωματικής αντιπολίτευσης, στο πλαίσιο του πνεύματος διαβούλευσης που έχει επιδείξει καθ’ όλη την διαδικασία, είπε ο Γ.Γεραπετρίτης, ενώ παραδέχθηκε ότι η λαϊκή νομοθετική πρωτοβουλία έχει πράγματι ένα εύρος χρήσης σε πολλές χώρες της ΕΕ</h2>
      <address><time datetime="2019-11-20T22:40:12+00:00">20 Nov 2019, 22:40</time> by <a rel="author">ΤοΒΗΜΑ Team</a></address>
      <p>Καταρχήν θετική είναι η ΝΔ στο να υιοθετήσει την πρόταση του ΣΥΡΙΖΑ για την λαϊκή νομοθετική πρωτοβουλία, δήλωσε ο υπουργός Επικρατείας, Γιώργος Γεραπετρίτης, ξεκαθαρίζοντας ωστόσο, ότι στην πρόταση του κυβερνώντος κόμματος θα τεθούν όροι και περιορισμοί.</p>
      <p>Όπως είπε χαρακτηριστικά ο κ. Γεραπετρίτης, η ΝΔ είναι καταρχήν θετική στην πρόταση αυτή της αξιωματικής αντιπολίτευσης, στο πλαίσιο του πνεύματος διαβούλευσης που έχει επιδείξει καθ’ όλη την διαδικασία, ενώ παραδέχθηκε ότι η λαϊκή νομοθετική πρωτοβουλία έχει πράγματι ένα εύρος χρήσης σε πολλές χώρες της ΕΕ και αναγνωρίζεται στην ίδια την ΕΕ.</p>
      <p>
        <a href="https://www.in.gr/2019/11/20/economy/paroxes-stin-teliki-eytheia-elafrynseis-gia-noikokyria/">Παροχές : Στην τελική ευθεία ελαφρύνσεις για νοικοκυριά</a>
      </p>
      <h3>Αναγκαία όμως η ύπαρξη όρων</h3>
      <p>«Η δική μας πρόταση, θα εμπεριέχει όρους και προϋποθέσεις. Θεωρώ ότι ορισμένα ζητήματα εξ ορισμού δεν μπορούν να εντάσσονται μέσα στην λαϊκή νομοθετική πρωτοβουλία.»</p>
      <p>» Δεν μπορείς να θέσεις ζήτημα λαϊκής νομοθετικής πρωτοβουλίας σε ζητήματα που ανάγονται στην εθνική άμυνα και εξωτερική πολιτική και θα πρέπει να υπάρχει και κάποιας μορφής περιορισμός στον αριθμό που θα μπορούν να υποβάλλονται» εκτίμησε ο υπουργός Επικρατείας.</p>
      <p>Σημειώνεται ότι η πρόταση του ΣΥΡΙΖΑ προβλέπει ότι «προτάσεις νόμων μπορεί να υποβληθούν από εκατό χιλιάδες πολίτες που έχουν το εκλογικό δικαίωμα», ενώ ανάλογη πρόταση έχει καταθέσει και το Κίνημα Αλλαγής.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>