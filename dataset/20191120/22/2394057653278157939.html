<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/20/powstalo-wolfeye-studios-nowy-zespol-deweloperski-zalozyciela-arkane-studios.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-20T22:00:00+00:00"/>
    <meta property="og:title" content="Powstało Wolfeye Studios, nowy zespół deweloperski założyciela Arkane Studios"/>
    <meta property="og:description" content="Debiutancka produkcja studia ma zostać ujawniona po raz pierwszy podczas tegorocznej ceremonii wręczenia nagród The Game Awards."/>
  </head>
  <body>
    <article>
      <h1>Powstało Wolfeye Studios, nowy zespół deweloperski założyciela Arkane Studios</h1>
      <h2>Debiutancka produkcja studia ma zostać ujawniona po raz pierwszy podczas tegorocznej ceremonii wręczenia nagród The Game Awards.</h2>
      <address><time datetime="2019-11-20T22:00:00+00:00">20 Nov 2019, 22:00</time> by <a rel="author">Maria Wawrzyniak</a></address>
      <p><b>Raphael Colantonio jest założycielem francuskiego studia Arkane, które zasłynęło głównie z serii <i>Dishonored </i>oraz takich tytułów, jak <i>Wolfenstein: Youngblood</i> czy <i>Prey</i>.</b> Dwa lata temu postanowił jednak <b>rozpocząć pracę na własny rachunek</b>. Niedługo po tym <b>dołączył do niego współpracownik Julien Roby</b>, aby ostatecznie panowie<b> założyli zupełnie nowy zespół</b> – <a href="https://wolfeye-studios.com/">Wolfeye Studios</a>. Według informacji prasowej <b>pierwsze dzieło nowego zespołu ma zostać zaprezentowane podczas tegorocznej ceremonii wręczenia nagród </b><a href="https://www.gram.pl/news/2019/11/19/poznalismy-pelna-liste-nominowanych-gier-do-nagrod-the-game-awards-2019.shtml">The Game Awards</a>.</p>
      <figure>
        <img src="https://img6.gram.pl/qynz20191120220114077mjcw.jpg"/>
      </figure>
      <p>Na <a href="https://wolfeye-studios.com/">oficjalnej stronie Wolfeye Studios</a> znajdziemy <b>powody, dla których Colantonio zdecydował się na stworzenie nowego zespołu od podstaw, z czego najważniejszym był brak innowacji oraz chęć podjęcia ryzyka wśród producentów gier z segmentu AAA</b>. Filozofia studia ma odzwierciedlać jego ambicję – Wolfeye Studios chce bowiem tworzyć <b>produkcje, w których gracze przeżyją przygody w <i>kompleksowych symulowanych światach</i></b>. Gry będą oferowały <b>wiele różnych możliwości</b>, w tym <b>interakcje z otoczeniem</b> oraz <b>interesujące postacie niezależne</b>. Deweloper przyznał również, że chce się skupić na <b>tworzeniu unikalnej oprawy graficznej, która wyróżni jego produkty nie tylko na tle konkurencji, ale również znaczącą przyśpieszy pracę nad grami</b>. Wcześniej Colantonio specjalizował się przede wszystkim w gatunku zwanym <b><i>immersive sim</i></b>, który reprezentują takie tytuły, jak <i>BioShock</i> czy <i>Deus Ex</i>. Możemy się więc spodziewać, że coś podobnego dostaniemy na samym początku. Gatunek jest dość ciekawy, bowiem łączy w sobie elementy RPG, skradanek i pierwszoosobowych strzelanek, stanowiąc niezwykle oryginalną hybrydę.<b> Nie wiemy jednak, jak liczne jest Wolfeye Studios i na ile mogą sobie pozwolić – pozostaje czekać.</b></p>
      <hr/>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>